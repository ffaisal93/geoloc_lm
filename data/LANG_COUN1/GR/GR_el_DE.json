{
    "Αγγλία – Γερμανία: Οι ενδεκάδες της μεγάλης μάχης": "Οι συνθέσεις του Αγγλία-Γερμανία για τη τελευταία αγωνιστική του UEFA Nations League .\n\nΗ Εθνική Αγγλίας αντιμετωπίζει την αντίστοιχη της Γερμανίας στο Wembley για ένα ντέρμπι άνευ βαθμολογικού ενδιαφέροντος.\n\nΤα «Τρία Λιοντάρια» θέλουν να τελειώσουν τον «εφιάλτη» του Nations League με ένα θετικό αποτέλεσμα κόντρα στη Γερμανία και ο Γκάρεθ Σάουθγκεϊτ έχει ετοιμάσει τα… όπλα του. Παρομοίως και ο Χάνσι Φλικ, τοποθετώντας τον Χάβερτς στη κορυφή.\n\nΑναλυτικά οι ενδεκάδες:\n\nΠόουπ, Ντάιερ, Στόουνς, Μαγκουάιρ, Τζέιμς, Σο, Ράις, Μπέλιγχαμ, Φόντεν, Στέρλινγκ, Κέιν\n\nΤερ Στέγκεν, Κέρερ, Ζούλε, Σλότερμπεκ, Ράουμ, Κίμιχ, Γκουντογκάν, Χόφμαν, Μουσιάλα, Σανέ, Χάβερτς",
    "Γερμανία: Οι ακροδεξιοί συγχαίρουν τη Μελόνι": "Οι Γερμανοί ακροδεξιοί του εθνολαϊκιστικού κόμματος Εναλλακτική για τη Γερμανία, ΑfD, πανηγυρίζουν σπεύδοντας να συγχαρούν εγκάρδια την Τζόρτζια Μελόνι, νοσταλγό του φασισμού, για τη νίκη της στις ιταλικές βουλευτικές εκλογές.\n\nΣε κοινή ανακοίνωσή τους οι συμπρόεδροι του κόμματος Αλίς Βάιντελ και Τίνο Χρουπάλα συνεχάρησαν «την πρώτη γυναίκα πρωθυπουργό της Ιταλίας» κάνοντας λόγο για πολιτική αλλαγή. «Η Γερμανία είναι σχεδόν η μόνη χώρα στην Ευρώπη με Αριστερούς και Πρασίνους στον κυβερνητικό συνασπισμό» αναφέρουν οι συμπροεδρεύοντες.\n\nΔιαβάστε επίσης: Ο Αντρέα Μαρινέλλι της Corriere Della Sera μιλά στο in: Η Μελόνι υπόσχεται υπερσυντηρητική κυβέρνηση\n\n«Γιορτάζουμε με την Ιταλία. Συγχαρητήρια στην κεντροδεξιά συμμαχία. Μαζί με τον φίλο μας Ματέο Σαλβίνι, η Τζόρτζια Μελόνι μπορεί να σχηματίσει κυβέρνηση. Σουηδία στον Βορρά, Ιταλία στον Νότο. Οι αριστερές κυβερνήσεις ανήκουν στο παρελθόν» έγραψε μέσω twitter και η βουλευτής του AfD Μπέατριξ φον Στορχ.\n\n«Δύσκολες μέρες για την Ευρώπη»\n\nΚατά τα άλλα επικρατεί μούδιασμα και ανησυχία στον πολιτικό κόσμο για την άνοδο της ακροδεξιάς στην εξουσία σε μια σημαντική χώρα της ΕΕ εν καιρώ πολέμου στην Ουκρανία.\n\n«Έρχονται δύσκολες μέρες για την Ευρώπη» αναφέρει η Γερμανίδα αντιπρόεδρος του Ευρωπαϊκού Κοινοβουλίου από τους Σοδιαλδημοκράτες και πρώην υπ. Δικαισύνης της Γερμανίας Καταρίνα Μπάρλεϊ σημειώνοντας μέσω της εφημερίδας Welt: «Η Μελόνι θα είναι μια πρωθυπουργός με πολιτικά πρότυπα τον Βίκτορ Όρμπαν και τον Ντόναλντ Τραμπ. Η νίκη της κεντροδεξιάς συμμαχίας στην Ιταλία είναι ανησυχητική για την Ευρώπη».\n\nΟ εκπρόσωπος των Φιλελευθέρων για θέματα Εξωτερικής Πολιτικής Αλεξάντερ Γκραφ Λάμπσντορφ εκτιμά ότι με τη νέα ιταλική κυβέρνηση θα γίνει πιο δύσκολη «η λήψη αποφάσεων σε ευρωπαϊκό επίπεδο». Από την πλευρά του και ο εκπρόσωπος των Γερμανών Πρασίνων στο Ευρωπαϊκό Κοινοβούλιο, Ράσμους Άντερσεν, κάνει λόγο για μια «άνευ προηγουμένου ιταλική διολίσθηση προς τα δεξιά» με τεράστιες επιπτώσεις για την Ευρώπη.",
    "Γερμανία: Άνοδο του ακροδεξιού AfD δείχνει νέα δημοσκόπηση": "Εντείνεται η δυσαρέσκεια των πολιτών για τον υπουργό Οικονομίας Ρόμπερτ Χάμπεκ\n\nΗ περαιτέρω αύξηση της δυσαρέσκειας των πολιτών για τον υπουργό Οικονομίας Ρόμπερτ Χάμπεκ και η ενίσχυση της Εναλλακτικής για τη Γερμανία (AfD) είναι τα βασικά ευρήματα της τελευταίας δημοσκόπησης στη Γερμανία, η οποία διενεργήθηκε από το Ινστιτούτο INSA για λογαριασμό της εφημερίδας BILD.\n\nΣτο ερώτημα της πρόθεσης ψήφου, η Χριστιανική Ένωση (CDU/CSU) συγκεντρώνει 27,5% (-1 από την προηγούμενη δημοσκόπηση), οι Πράσινοι 19,5% (+0,5) και το Σοσιαλδημοκρατικό Κόμμα (SPD) περιορίζεται στο 18% (-0,5). Ο τρίτος κυβερνητικός εταίρος, οι Φιλελεύθεροι (FDP) ενισχύονται κατά 0,5 και φθάνουν στο 8%, με την AfD στο 15% (+1) και την Αριστερά σταθερά στο 5,5%.\n\nΣε ό,τι αφορά τη δημοτικότητα των μελών της κυβέρνησης, ο κ. Χάμπεκ, ο οποίος δέχεται έντονη κριτική για τους χειρισμούς του στα θέματα της έκτακτης εισφοράς φυσικού αερίου και της παράτασης της λειτουργίας των πυρηνικών σταθμών, πέφτει από την έκτη στην ένατη θέση, ενώ τον προσπερνούν ο καγκελάριος Όλαφ Σολτς και ο αρχηγός του CDU Φρίντριχ Μερτς. Στην κορυφή της κατάταξης, όπου βρισκόταν μέχρι τα μέσα του μήνα ο κ. Χάμπεκ, βρίσκεται η επίσης «πράσινη» υπουργός Εξωτερικών Αναλένα Μπέρμποκ, ακολουθούμενη από τον πρωθυπουργό της Βαυαρίας Μάρκους Ζέντερ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Προβληματισμός στην ντεφορμέ Αγγλία, πιέζεται το διπλό της Γερμανίας": "Προγνωστικά και στοιχηματική ανάλυση για το παραδοσιακό ευρωπαϊκό ντέρμπι ανάμεσα στην Αγγλία και τη Γερμανία.\n\nΜπορεί Αγγλία και Γερμανία να μην κατάφεραν να διακριθούν στο τρέχον Nations League, παρόλα αυτά τα μεταξύ τους παιχνίδια έχουν πάντα τον χαρακτήρα του ντέρμπι (21:45 ALPHA/NOVASPORTS 1HD, LIVE από το SPORT24) και εν όψει Μουντιάλ, αμφότερες ψάχνουν μία μεγάλη νίκη, που θα τονώσει την ψυχολογία και την αυτοπεποίθησή τους.\n\nΑγγλία - Γερμανία: Προγνωστικά και Ανάλυση\n\nΗ Αγγλία ήταν κυριολεκτικά απογοητευτική στο Nations League και μοιραία υποβιβάστηκε στη Β' Κατηγορία μετά τη δίκαιη ήττα της Παρασκευής στο Μιλάνο με 1-0 από την Ιταλία. Τα \"λιοντάρια\" αγνοούν τη νίκη στον τρίτο όμιλο της League Α, μετά από πέντε αγωνιστικές (0-2-3), ωστόσο το πιο λυπηρό είναι ότι η ομάδα του Γκάρεθ Σαουθγκέιτ έχει σημειώσει σε πέντε 90λεπτα μόλις ένα γκολ!\n\nΤο δημιουργικό πρόβλημα της Αγγλίας έγινε φανερό και στο τελευταίο ματς με την Ιταλία, όπου απείλησε ελάχιστα τα καρέ του Ντοναρούμα.\n\nΠαρότι το Nations League δεν έχει την αξία ενός Euro και ενός Μουντιάλ, ο προβληματισμός είναι διάχυτος για τις εμφανίσεις της ομάδας και αναπόφευκτα ο Σαουθγκέιτ βρίσκεται στο επίκεντρο της κριτικής.\n\nΣτην Αγγλία λοιπόν έχουν πολύ μεγάλη ανάγκη απόψε μία πειστική εμφάνιση και ένα θετικό αποτέλεσμα, καθώς το παιχνίδι με τη Γερμανία είναι ουσιαστικά η πρόβα τζενεράλε εν όψει της πρεμιέρας των “λιονταριών” στο Παγκόσμιο Κύπελλο, κόντρα στο Ιράν στις 21 Νοεμβρίου.\n\nΤο ίδιο βέβαια ισχύει και για τη Γερμανία, η οποία προέρχεται από την αναπάντεχη εντός έδρας ήττα κόντρα στην Ουγγαρία με 1-0. Το συγκεκριμένο αποτέλεσμα είχε ως συνέχεια η Μάνσαφτ να χάσει οριστικά το τρένο της πρωτιάς.\n\nΑυτό πάντως που ενόχλησε περισσότερο τον Χάνζι Φλικ ήταν η μετριότατη εμφάνιση και σαφώς ότι έχασε το αήττητο στον πάγκο της εθνικής Γερμανίας, μετά από σερί 13 αγώνων (9-4-0).\n\n\"Είναι μία ήττα που μας ενόχλησε και μας θύμωσε. Παράλληλα όμως, μας άνοιξε και τα μάτια. Πρέπει να βγάλουμε τα κατάλληλα συμπεράσματα εν όψει Παγκοσμίου Κυπέλλου. Καλύτερα που ήρθε τώρα αυτή η ήττα\", σχολίασε ο Φλικ και ζήτησε ασφαλώς αντίδραση κόντρα στην Αγγλία.\n\nΠρογνωστικά Nations League: Ζευγάρι με μεγάλη ιστορία\n\nΦυσικά, το συγκεκριμένο ζευγάρι έχει μακρά ιστορία από πολύ μεγάλα ματς. Το πιο πρόσφατο ασφαλώς, είναι η κόντρα τους στους \"16\" του Euro 2020, όπου η Αγγλία κέρδισε τη Γερμανία με 2-0 στο Γουέμπλεϊ και εν συνεχεία έφτασε ως τον τελικό της διοργάνωσης.\n\nΤο 2010 είχε προηγηθεί ο θρίαμβος της Γερμανίας με 4-1 επί της Αγγλίας, στην τελική φάση του Μουντιάλ, σε ένα παιχνίδι βέβαια που δεν μέτρησε καθαρό γκολ του Φρανκ Λάμπαρντ, καθώς τότε δεν υπήρχε goal line technology και VAR.\n\nΟι πιο παλιοί θα θυμούνται τις κόντρες των δύο χωρών και στον προκριματικό όμιλο για το Μουντιάλ του 2002 (στο ίδιο γκρουπ ήταν και η Ελλάδα), όταν η Γερμανία είχε κερδίσει με 1-0 στο Γουέμπλεϊ και η Αγγλία του Σβεν Γκόραν Έρικσον τότε, είχε πάρει το κρύο πιάτο της εκδίκησης, επικρατώντας με το επιβλητικό 5-1 μέσα στο Μόναχο.\n\nΦυσικά αξέχαστη είναι η μονομαχία τους και στο Euro 1996, όταν η Γερμανία είχε αποκλείσει την Αγγλία στα ημιτελικά, μέσα στο Γουέμπλεϊ, με 6-5 στα πέναλτι. Τέσσερα χρόνια αργότερα, στο Euro 2000 και στα γήπεδα του Βελγίου, τα \"λιοντάρια\" είχαν πάρει άτυπη ρεβάνς, κερδίζοντας 1-0, με γκολ του Άλαν Σίρερ, στη φάση των ομίλων.\n\nΣτην τελευταία συνάντησή τους, Γερμανία και Αγγλία αναδείχθηκαν ισόπαλες 1-1, τον περασμένο Ιούνιο για τον πρώτο γύρο του Nations League. Σε εκείνο το παιχνίδι, το συγκρότημα του Σαουθγκέιτ ισοφάρισε με πέναλτι του Κέιν στο 88'. Αυτό είναι το μοναδικό γκολ της Αγγλίας στο φετινό Nations League!\n\nΠρογνωστικά Στοιχήματος\n\nΚρίνοντας από την τραγική φόρμα της Αγγλίας, αυτή τη στιγμή δεν μπορείς με τίποτα να την εμπιστευτείς σε τιμές φαβορί απέναντι σε μία βαριά ευρωπαϊκή φανέλα, όπως αυτή της Γερμανίας.\n\nΟύτε η Μάνσαφτ είναι στα καλύτερά της και στη λίστα των απόντων της (Ρούντιγκερ, Ρόις, Νόιερ, Γκορέτσκα, Αντεγιέμι, Ενμέτσα, Μπραντ), υπάρχουν σαφώς πιο σημαντικά ονόματα συγκριτικά με αυτή της Αγγλίας (Γκρίλις, Ράσφορντ, Πίκφορντ, Φίλιπς). Παρόλα αυτά, υπάρχει πίστη στη δουλειά του Φλικ, σε αντίθεση με ό,τι ισχύει στην Αγγλία, όπου η μουρμούρα για τον Σαουθγκέιτ είναι πλέον καθημερινό φαινόμενο.\n\nΔεν προξενεί λοιπόν εντύπωση ότι το διπλό από τα αρχικά 3.40 έχει υποχωρήσει στο 2.90 κατά μέσο όρο. Με μεγαλύτερη ασφάλεια μπορούμε να πάμε στο διπλή ευκαιρία (Χ2) σε απόδοση κοντά στο 1.60, καθώς μιλάμε για ένα παραδοσιακό ευρωπαϊκό ντέρμπι. Αν παράλληλα πάρουμε και το Under 3,5 αγγίζουμε το 2.10. Σημειώνεται, ότι η Αγγλία έχει εμφανές πρόβλημα στο γκολ και η Γερμανία στερείται ενός καθαρόαιμου γκολτζή, με συνέπεια ο Φλικ να παίζει στην κορυφή της επίθεσης είτε με τον Βέρνερ, είτε με τον Χάβερτς.\n\nΣΤΟΙΧΗΜΑΤΙΚΗ ΠΡΟΤΑΣΗ",
    "Γαλλία: Η πρωθυπουργός ανέβαλε το ταξίδι της στη Γερμανία μετά τη διάγνωση Σολτς με κορωνοϊό": "Κλείσιμο\n\nΗ πρωθυπουργός της Γαλλίας Ελιζαμπέτ Μπορν ανέβαλε το προγραμματισμένο για την Πέμπτη ταξίδι της στη Γερμανία, όπου επρόκειτο να γίνει δεκτή από τον καγκελάριο 'Ολαφ Σολτς , ο οποίος διαγνώστηκε σήμερα θετικός στην Covid-19.Το ταξίδι της Ελιζαμπέτ Μπορν, το πρώτο στο εξωτερικό μετά τον διορισμό της, «», σύμφωνα με το Μέγαρο Ματινιόν.που έχει προγραμματιστεί στη Γαλλία στα τέλη Οκτωβρίου και «την παρακολούθηση των κοινών δεσμεύσεων σε ένα ευρωπαϊκό πλαίσιο, κυρίως στο θέμα της συνεργασίας στην ενέργεια», σύμφωνα με την ίδια πηγή., συμφωνα με το Ματινιόν.",
    "DW - Γαλλία-Γερμανία: Ισχύς εν τη (ενεργειακή) ενώσει": "Η πυρηνική ενέργεια αποτελεί τμήμα της ενεργειακής ταυτότητας της Γαλλίας. Όμως πολλοί πυρηνικοί αντιδραστήρες δεν λειτουργούν γιατί έιναι χαλασμένοι εδώ και χρόνια. Οι εργασίες συντήρησης περιέργως άρχισαν λίγο πριν ξεκινήσει ο χειμώνας, κι αυτό μπορεί να δημιουργήσει σοβαρό πρόβλημα στους Γάλλους καταναλωτές.\n\nΣε δημοσίευμά της η Deutsche Welle επισημαίνει ότι ενώ από τη μια πλευρά η κυβέρνηση κάνει συνεχείς εκκλήσεις στους πολίτες για εξοικονόμηση ενέργειας επικαλούμενη τον φόβο μπλακ-άουτ, από την άλλη ασκεί πιέσεις στην EDF, τον φορέα παροχής ηλεκτρισμού, του οποίου σημειωτέον το πλειοψηφικό πακέτο βρίσκεται σε κρατικά χέρια, να επισπεύσει τις εργασίες και να θέσει σε λειτουργία τους πυρηνικούς αντιδραστήρες της.\n\n«Κοιμήθηκαν» ενεργειακά οι Γάλλοι\n\nΤο Παρίσι προσπαθεί να ενώσει τις δυνάμεις του με το Βερολίνο για να ξεπεράσει τις δυσκολίες προμήθειας ηλεκτρικού και φυσικού αερίου. Εκτός αυτού προσεχώς, στα σύνορα με το κρατίδιο Ζάαρλαντ, η Γαλλία θα θέσει και πάλι σε λειτουργία μονάδα ηλεκτροπαραγωγής με καύση άνθρακα.\n\nΩς λόγο, για τον οποίο οι 28 από τους 56 σταθμούς ηλεκτροπαραγωγής από πυρηνική ενέργεια έχουν κλείσει, η EDF προβάλλει αναβολές στη συντήρηση κατά τη διάρκεια της πανδημίας και προβλήματα διάβρωσης, τα οποία εντοπίστηκαν επί του παρόντος σε 13 αντιδραστήρες.\n\nΟι γηρασμένοι πυρηνικοί σταθμοί ηλεκτροπαραγωγής χρειάζονται συντήρηση, πρόκειται για μια πολύπλοκη διαδικασία και αντίθετα από τον αρχικό προγραμματισμό θα παραμείνουν συνδεδεμένοι στο δίκτυο για περισσότερο από 40 χρόνια.\n\nΩστόσο, εξωτερική μελέτη της EDF αναφέρει ως αιτία για τις μακρές περιόδους συντήρησης, πολλούς «παράγοντες αναποτελεσματικής λειτουργίας τους». Όπως για παράδειγμα, κάποιοι εσωτερικοί κανονισμοί και η εργατική νομοθεσία, που έχουν ως αποτέλεσμα η συντήρηση πυρηνικών αντιδραστήρων να διαρκεί περισσότερο από ότι στο εξωτερικό. Όπως είπε ειδικός στην εφημερίδα «Le Figaro», ένα εργοστάσιο παραγωγής ενέργειας στις ΗΠΑ παραμένει κλειστό για 30 ημέρες για έργα συντήρησης, ενώ στη Γαλλία 70 έως 119 ημέρες. Βέβαια, δεν μπορεί να υπάρχει μέτρο σύγκρισης, όταν χρειάζεται να γίνουν πολύπλοκες εργασίες συντήρησης.\n\nΤο αποτέλεσμα; Η γαλλική παραγωγή πυρηνικής ενέργειας έχει φτάσει αυτή την περίοδο σε ιστορικό χαμηλό κοστίζοντας δισεκατομμύρια στην EDF και δημιουργώντας στη χώρα πρόβλημα εφοδιασμού με ενέργεια λίγο πριν ξεκινήσει ο χειμώνας. Εδώ και αρκετούς μήνες η Γαλλία εισάγει από τη Γερμανία περισσότερη ηλεκτρική ενέργεια από ό,τι συνήθως.\n\n«Χρειαζόμαστε την ευρωπαϊκή αλληλεγγύη», παραδέχτηκε ο πρόεδρος Εμανουέλ Μακρόν πρόσφατα εν όψει του χειμώνα. Η Γαλλία θα εξάγει φυσικό αέριο στη Γερμανία και αντ' αυτού θα εισάγει γερμανική ηλεκτρική ενέργεια. Για αυτό θα πρέπει να εξαλειφθούν οι ελλείψεις σε διασυνοριακά δίκτυα ηλεκτρικής ενέργειας, επισήμανε η Γαλλίδα υπουργός Ενέργειας Ανιές Πανιέ-Ρινασέ σε επιστολή προς τον Γερμανό υπουργό Οικονομίας Ρόμπερτ Χάμπεκ πριν από λίγες ημέρες, όπως αναφέρει η εφημερίδα «Le Figaro».\n\nΌπως τόνισε η Γαλλίδα υπουργός, η EDF δεσμεύτηκε να επαναφέρει σε λειτουργία όσο το δυνατόν περισσότερους αντιδραστήρες στο δίκτυο μέχρι το χειμώνα, αλλά δεν παρουσιάζει χρονοδιάγραμμα για αυτό. Αλλά έχει κάθε λόγο να ρίχνει το μπαλάκι των ευθυνών στην πλευρά της πολιτικής, γιατί πριν από χρόνια, στην πρώτη προεδρική θητεία Μακρόν, κλονίστηκε η υποστήριξη και η προθυμία για επενδύσεις στην πυρηνική ενέργεια.\n\nΠονοκέφαλος για τη Γερμανία\n\nΑυτός θεωρείται επίσης ένας ακόμη λόγος για την έλλειψη ειδικευμένων εργαζομένων στον τομέα της πυρηνικής ενέργειας, κάτι που η μελέτη επισημαίνει επίσης ως πρόβλημα. Λέγεται ότι περίπου 100 ειδικοί από τον κατασκευαστή σταθμών ηλεκτροπαραγωγής των ΗΠΑ Westinghouse πρόκειται τώρα να βοηθήσουν στη συντήρηση των γαλλικών πυρηνικών σταθμών.\n\nΤώρα ο Μακρόν επιμένει στη γρήγορη υλοποίηση του σχεδίου του, που παρουσίασε τον περασμένο Φεβρουάριο, για την αναγέννηση της πυρηνικής ενέργειας στη Γαλλία. «Κανένας πυρηνικός αντιδραστήρας δεν πρέπει να κλείσει όσο είναι τεχνικά εφικτό, θα πρέπει να κατασκευαστούν έξι έως οκτώ νέοι και ο ενεργειακός κολοσσός EDF θα πρέπει να εθνικοποιηθεί ξανά πλήρως» τόνισε. «Ταυτόχρονα, θα πρέπει να ξεκινήσει 'επίθεση' εκπαίδευσης για να έχουμε ξανά αρκετό προσωπικό», ανέφερε.\n\nΌλα αυτά τα μέτρα όμως δεν γεννούν περισσότερο ηλεκτρισμό. Η κατάσταση στη Γαλλία παρακολουθείται πολύ στενά και στη Γερμανία. Ακόμη δεν έχει αποφασιστεί, εάν η γερμανική κυβέρνηση θα αφήσει τους δύο από τους τρεις ακόμη ενεργούς πυρηνικούς σταθμούς συνδεδεμένους στο δίκτυο για να εξασφαλίσει την παροχή ρεύματος.\n\nΣύμφωνα με τον αρχικό προγραμματισμό μέχρι τέλος Δεκεμβρίου θα πρέπει να κλείσουν οριστικά. Αλλά η επίθεση της Ρωσίας στην Ουκρανία και η επιδείνωση της κατάστασης στην αγορά ενέργειας έχουν ανατρέψει το σχέδιο οριστικής κατάργησης της πυρηνικής ενέργειας στις 31 Δεκεμβρίου.\n\nΘα μπορέσουν τα δύο από τα τρία πυρηνικά εργοστάσια να παραμείνουν σε εφεδρεία μέχρι μέσα Απριλίου του 2023;\n\nΘα εξαρτηθεί σε μεγάλο βαθμό από την απόδοση των πυρηνικών σταθμών στη Γαλλία, υποστηρίζουν οι αρμόδιοι Υπουργοί Οικονομίας και Περιβάλλοντος Ρόμπερτ Χάμπεκ και Στέφι Λέμκε, και οι δύο από το κόμμα των Πρασίνων. Σύμφωνα με όσα είναι μέχρι τώρα γνωστά, τελικές αποφάσεις θα ληφθούν εντός του Νοεμβρίου. Μένει να δούμε εάν το χρονοδιάγραμμα τηρηθεί. Γιατί σε ένα εκ των δύο εφεδρικών πυρηνικών αντιδραστήρων πρέπει να γίνουν ακόμη κάποιες επισκευές.",
    "Αγγλία-Γερμανία 0-2: Νέο λάθος Μαγκουάιρ και φανταστικό γκολ του Χάβερτζ (vid)": "Αγγλία-Γερμανία 0-2: Νέο λάθος Μαγκουάιρ και φανταστικό γκολ του Χάβερτζ (vid)\n\nΕκπληκτικό τέρμα από τον Χάβερτζ στο 67', ύστερα από νέο λάθος του Μαγκουάιρ!\n\nΔείτε Ακόμα",
    "Γερμανία: Μεγάλη φωτιά στο εργοστάσιο της Tesla στο Βερολίνο": "Κλείσιμο\n\nΠυρκαγιά μεγάλης έκτασης ξέσπασε το πρωί της Δευτέρας στη μονάδα ανακύκλωσης του εργοστασίου της(θυγατρική της Tesla που κατασκευάζει μπαταρίες για τα ηλεκτρικά οχήματα της Tesla) στο Βερολίνο, με την εταιρεία να υποχρεώνεται να διακόψει τη διαδικασία παραγωγής.Σύμφωνα με δημοσίευμα της τοπικής εφημερίδας, ένας μεγάλος σωρός από χαρτόνια και ξύλα έπιασε φωτιά στην εγκατάσταση ανακύκλωσης που βρίσκεται στο εργοστάσιο.Ίδιες πηγές αναφέρουν πως περί τα 800 κυβικά μέτρα χαρτιού και ξύλου φέρεται να πήραν φωτιά - με αποτέλεσμα οι φλόγες να εξαπλωθούν με μεγάλη ταχύτητα στην εγκατάσταση.Έτσι, χρειάστηκαν ώρες και 50 πυροσβέστες, εκ των οποίων 12 από την ίδια την πυροσβεστική ομάδα της Tesla, για να θέσουν υπό έλεγχο τη φωτιά.Το ευτύχημα είναι πως δεν σημειώθηκε κάποιος τραυματισμός, ενώ η φωτιά δεν επεκτάθηκε σε άλλα σημεία του εργοστασίου.",
    "Ύφεση το 2023 στη Γερμανία προβλέπουν τα τέσσερα κορυφαία ινστιτούτα ερευνών": "Τα τέσσερα κορυφαία ινστιτούτα οικονομικών ερευνών αναμένουν ότι η γερμανική οικονομία θα συρρικνωθεί το επόμενο έτος, γράφει η Handelsblatt.\n\nΣτην κοινή τους οικονομική πρόβλεψη, τα ινστιτούτα RWI του Έσσεν, Ifo του Μονάχου, IfW του Κιέλου και IWH στο Halle, εκτιμούν ότι το Ακαθάριστο Εγχώριο Προϊόν στη Γερμανία θα μειωθεί κατά 0,4% το 2023, σύμφωνα με πληροφορίες της Handelsblatt από κυβερνητικούς κύκλους.\n\nΓια το 2022, τα τέσσερα κορυφαία ινστιτούτα οικονομικών ερευνών προβλέπουν ανάπτυξη μόλις 1,4%.\n\nΣε σύγκριση με την πρόβλεψή τους την περασμένη άνοιξη, τα 4 ινστιτούτα μειώνουν σημαντικά τις προσδοκίες τους. Εκείνη την εποχή ανέμεναν ακόμη ανάπτυξη 2,7% για το τρέχον έτος και 3,1% το επόμενο έτος.\n\nΗ μελέτη έγινε για λογαριασμό του ομοσπονδιακού υπουργείου Οικονομικών και πρόκειται να παρουσιαστεί επισήμως την Πέμπτη, στο Βερολίνο.\n\nΟ πληθωρισμός, από την άλλη πλευρά, είναι πιθανό να αυξηθεί περαιτέρω. Για εφέτος αναμένεται να φτάσει στο 8,4% και να αυξηθεί στο 8,8% για το 2023, σύμφωνα με την εφημερίδα. Μέχρι στιγμής, οι εκτιμήσεις ήταν για πληθωρισμό 6,1% και 2,8%,αντίστοιχα.",
    "Γερμανία: Ο Ιρανός πρεσβευτής κλήθηκε στο ΥΠΕΞ για την καταστολή των διαδηλώσεων για τον θάνατο της Αμινί": "Η Γερμανία κάλεσε σήμερα τον Ιρανό πρεσβευτή στο Βερολίνο για μια \"συζήτηση\" σχετικά με την καταστολή των διαδηλώσεων που ξέσπασαν μετά τον θάνατο μιας νεαρής γυναίκας ενώ κρατούνταν από την αστυνομία, δήλωσε εκπρόσωπος του γερμανικού υπουργείου Εξωτερικών.\n\n\"Καλέσαμε τον Ιρανό πρεσβευτή και η συζήτηση θα λάβει χώρα το απόγευμα\", δήλωσε ο Κρίστιαν Βάγκνερ, εκπρόσωπος του υπουργείου Εξωτερικών, στην τακτική συνέντευξη Τύπου.\n\nΑπαντώντας σε ερώτηση αν θα επιβληθούν περαιτέρω κυρώσεις σε βάρος της Τεχεράνης ως απάντηση στην αναταραχή, ο εκπρόσωπος είπε \"θα εξετάσουμε όλες τις επιλογές\" από κοινού με τις υπόλοιπες χώρες-μέλη της Ευρωπαϊκής Ένωσης.\n\nΤην περασμένη εβδομάδα, οι Ηνωμένες Πολιτείες επέβαλαν κυρώσεις στην αστυνομία ηθών του Ιράν σε σχέση με τις αναφορές για καταπάτηση των δικαιωμάτων των γυναικών στο Ιράν, λέγοντας ότι καθιστούν υπεύθυνη τη μονάδα για τον θάνατο της 22χρονης Μαχσά Αμινί, ενώ τελούσε υπό αστυνομική κράτηση.\n\nΟι διαδηλώσεις ξεκίνησαν στις 16 Σεπτεμβρίου, την ημέρα του θανάτου της Μαχσά Αμινί, που είχε συλληφθεί τρεις ημέρες νωρίτερα στην Τεχεράνη επειδή φορούσε \"ακατάλληλα ρούχα\" στην Ισλαμική Δημοκρατία όπου ο κώδικας ενδυμασίας για τις γυναίκες είναι αυστηρός, ιδιαίτερα σε ό,τι αφορά την ισλαμική μαντίλα.\n\nΤο κίνημα διαμαρτυρίας επεκτάθηκε από τότε σε πολλές πόλεις της χώρας, όπου οι διαδηλωτές φώναξαν συνθήματα κατά της κυβέρνησης, σύμφωνα με τα τοπικά ΜΜΕ.\n\nΟι αρχές κατέστειλαν βίαια τις διαδηλώσεις: σύμφωνα με επίσημο απολογισμό που περιλαμβάνει διαδηλωτές και μέλη των δυνάμεων της τάξης, 41 άνθρωποι σκοτώθηκαν σε δέκα ημέρες διαδηλώσεων.\n\nΌμως ο απολογισμός μπορεί να είναι μεγαλύτερος, σύμφωνα με τη ΜΚΟ Παρατηρητήριο Ανθρωπίνων Δικαιωμάτων (Human Rights Watch - HRW), με έδρα το Όσλο, η οποία έκανε λόγο για τον θάνατο τουλάχιστον 57 διαδηλωτών.\n\nΔιαδηλώσεις πραγματοποιήθηκαν σε διάφορες ευρωπαϊκές πόλεις το Σαββατοκύριακο, μεταξύ των οποίων στο Παρίσι και στο Λονδίνο, σε ένδειξη αλληλεγγύης προς το κίνημα διαμαρτυρίας.\n\nΟ επικεφαλής της ευρωπαϊκής διπλωματίας Ζοζέπ Μπορέλ κατήγγειλε από την πλευρά του χθες, Κυριακή, τη \"γενικευμένη και δυσανάλογη\" χρήση βίας εναντίον των διαδηλωτών.\n\nΠηγή: ΑΠΕ-ΜΠΕ",
    "Κρίση σε φούρνους: Θα κοστίζει το ψωμί 25€ στη Γερμανία;": "Οι φούρνοι σε δυσχερή θέση: Θα κοστίζει σύντομα το ψωμί 25 ευρώ στη Γερμανία; Οι επιχειρήσεις ανησυχούν για το μέλλον τους και ζητούν κυβερνητική βοήθεια…\n\nΟι επιχειρήσεις και οι ενώσεις κρούουν τον κώδωνα του κινδύνου: τα αρτοποιεία δίνουν σήμερα μάχη για την ύπαρξή τους. Ευθύνεται η αύξηση των τιμών της ενέργειας και των πρώτων υλών, καθώς και οι υψηλότερες δαπάνες προσωπικού.\n\nΑυτό το “τσουνάμι κόστους”, όπως το αποκαλεί η Κεντρική Ένωση του Γερμανικού Επαγγέλματος Αρτοποιών (Zentralverband des Deutschen Bäckerhandwerks) στο Βερολίνο, έχει κάνει πολλούς αρτοποιούς να ανησυχούν για το μέλλον. Χιλιάδες επιχειρήσεις κινδυνεύουν.\n\nΧρειάζεται επειγόντως βοήθεια: Τα αρτοσκευάσματα ακριβαίνουν στη Γερμανία\n\nΩς αποτέλεσμα, ορισμένοι δεν έχουν άλλη επιλογή από το να μετακυλήσουν μέρος του πρόσθετου κόστους στους πελάτες τους – και να αυξήσουν τις τιμές των αρτοσκευασμάτων τους.\n\nΤο ψωμί θα κοστίζει σύντομα 25 ευρώ; Ή θα κλείσουν εντελώς οι φούρνοι; Ένα πράγμα είναι βέβαιο: η βοήθεια είναι επειγόντως απαραίτητη.\n\nΤα αρτοποιεία κλείνουν: Μείωση 2,3% στη Βαυαρία\n\nΣύμφωνα με την Κεντρική Ένωση, υπάρχουν 2.202 αρτοποιεία στη Βαυαρία (στις 21.12. 2021). Μόνο πέρυσι, 127 εταιρείες έκλεισαν, αλλά 76 ιδρύθηκαν εκ νέου. Αυτό αντιστοιχεί σε ένα μείον 2,3%, λέει στην AZ (abendzeitung-muenchen.de) ο διευθύνων σύμβουλος της Κεντρικής Ένωσης Daniel Schneider.\n\nΤο 70% έχει φούρνους αερίου στη Γερμανία\n\nΣυνολικά, υπάρχουν ακόμη 9.965 αρτοποιεία στη Γερμανία. Περίπου το 70 τοις εκατό από αυτούς λειτουργούν τους φούρνους τους με φυσικό αέριο.\n\nΟρισμένοι από αυτούς αγωνίζονται τώρα με “τρελές αυξήσεις τιμών”, λέει ο Schneider. Και οι υπόλοιποι επηρεάζονται επίσης, επειδή το κόστος του πετρελαίου και της ηλεκτρικής ενέργειας έχει αυξηθεί εξίσου απότομα.\n\nΤο επάγγελμα του αρτοποιού βρίσκεται σε μια κατάσταση “πιο δύσκολη από ποτέ στην ιστορία του”, δήλωσε επίσης στην AZ ο Stephan Kopp, διευθύνων σύμβουλος της Ένωσης Συντεχνίας Αρτοποιών της Βαυαρίας.\n\nΡαγδαία μείωση του εμπορίου αρτοποιίας στη Γερμανία;\n\nΟ Eyüp Aramaz, σύμβουλος διαχείρισης που βρίσκεται σε επαφή με πολλούς φούρνους, επιβεβαιώνει την πληροφορία. Πολλοί δεν γνωρίζουν πώς θα συνεχιστούν τα πράγματα στο μέλλον. Λόγω των αυξήσεων των τιμών, ο “θάνατος” των αρτοποιείων θα συμβεί ακόμη πιο γρήγορα, ενώ ο αριθμός τους μειώνεται ήδη εδώ και χρόνια.\n\n“Παντού, ιδίως οι μικρότερες, ιδιόκτητες επιχειρήσεις διολισθαίνουν τώρα στην αφερεγγυότητα, επειδή απλώς δεν μπορούν να αντιμετωπίσουν τον δεκαπλασιασμό του κόστους”. Αν η κατάσταση συνεχίσει να επιδεινώνεται, σύντομα θα μείνουν μόνο τα μισά αρτοποιεία. “Και το ψωμί θα γίνει είδος πολυτελείας και θα κοστίζει 25 ευρώ στο μέλλον”.\n\nΤο αρτοποιείο ψωμιού και ζαχαροπλαστικής Neulinger, για παράδειγμα, το οποίο διαθέτει πέντε υποκαταστήματα στο Μόναχο, υποφέρει από το αυξημένο κόστος ενέργειας. “Προς το παρόν έχουν ακραίες επιπτώσεις”, λέει στην AZ η διευθύνουσα σύμβουλος Gabriele Kiesewetter.\n\nΕκεί χρησιμοποιούνται ηλεκτρικό ρεύμα, φυσικό αέριο και ξυλόφουρνοι. Η παραγωγή βελτιστοποιείται και η ηλεκτρική ενέργεια εξοικονομείται όπου είναι δυνατόν.\n\nΟ νυχτερινός φωτισμός, για παράδειγμα, έχει περιοριστεί και κάθε λάμπα έχει ελεγχθεί. Αλλά αυτό είναι μόνο μια σταγόνα στον ωκεανό σε σύγκριση με το κόστος που προκαλούν οι φούρνοι. “Αλλά πρέπει να ψήνουμε, είμαστε αρτοποιείο”.\n\n“Από τον Ιούλιο, πληρώνουμε 15.000 ευρώ το μήνα – μόνο για το ηλεκτρικό ρεύμα”\n\nΟ Kiesewetter δίνει την δική του οπτική στην ακραία κατάσταση με ένα παράδειγμα και ακούγεται πολύ ανήσυχος: Λέει ότι ο λογαριασμός του ηλεκτρικού ρεύματος το πρώτο εξάμηνο του 2022 για έναν χώρο παραγωγής ήταν περίπου 3.000 έως 4.000 ευρώ το μήνα. Από τον Ιούλιο, είναι 15.000 ευρώ.\n\nΚαι η τελευταία αύξηση μόλις έφτασε, λέει: “Από τον Οκτώβριο θα πληρώνουμε άλλο ένα 50 τοις εκατό περισσότερο”. Αυτό σημαίνει επταπλασιασμό του συνολικού λογαριασμού – μόνο για την ηλεκτρική ενέργεια.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "ΕΟΤ: Προβολή της Ηλείας στη Γερμανία και της Κρήτης στην Πολωνία": "Εντυπωσιασμένοι από την τοπική φιλοξενία, την εξαίρετη γαστρονομική εμπειρία, την εκτεταμένη αμμώδη ακτογραμμή, την ηλιοφάνεια που επεκτείνεται και κατά τους φθινοπωρινούς μήνες και την ιστορική κληρονομιά της δήλωσαν, σύμφωνα με τον ΕΟΤ, για την Ηλεία οι εκπρόσωποι 13 γερμανικών τουριστικών πρακτορείων, που επισκέφθηκαν την περιοχή από τις 16 έως τις 19 Σεπτεμβρίου.\n\nΕΟΤ\n\nΤο ταξίδι εξοικείωσης (fam trip) υλοποίησε η Υπηρεσία ΕΟΤ Γερμανίας, σε συνεργασία με την Περιφέρεια Δυτικής Ελλάδας, τον Tour Operator LMX, την αεροπορική εταιρεία Condor και την Aldemar, με στόχο τη γνωριμία των Γερμανών επαγγελματιών με τον προορισμό και την περαιτέρω προώθησή του στη γερμανική αγορά.\n\nΚατά την έναρξη του ταξιδιού διοργανώθηκε ειδικό workshop, υπό την επιμέλεια του προϊσταμένου του Τμήματος Σχεδιασμού και Τουριστικής Πολιτικής της Περιφέρειας Δυτικής Ελλάδας, Λαυρέντη Βασιλειάδη, με αναλυτικές παρουσιάσεις για το τουριστικό προϊόν της περιφέρειας, σε επίπεδο αεροπορικών συνδέσεων, προσφερόμενων πακέτων διανυκτερεύσεων και προτάσεων γνωριμίας με την αυθεντική Ηλεία.\n\nΕΟΤ\n\nΣτη συνέχεια, οι Γερμανοί πράκτορες είχαν την ευκαιρία να ξεναγηθούν στην Αρχαία Ολυμπία, στην κοιλάδα του Αλφειού ποταμού και στο Κατάκολο, να επισκεφθούν οινοποιείο βιολογικής καλλιέργειας στο χωριό Λαντζόι, όπου δοκίμασαν κρασιά της περιοχής και ενημερώθηκαν διεξοδικά για την ιστορικότητα των αυτόχθονων ποικιλιών αμπέλου, και να γευτούν εδέσματα της μοναδικής τοπικής κουζίνας. Τέλος, συμμετείχαν στη διαδικασία παρασκευής ελληνικών συνταγών με αυθεντικά τοπικά προϊόντα σε γαστρονομική εκδήλωση από την Aldemar.\n\nΑναχωρώντας, οι επαγγελματίες τις γερμανικής αγοράς εξέφρασαν τη βεβαιότητά τους για σημαντική αύξηση των κρατήσεων προς την Ηλεία το προσεχές διάστημα, καθώς όπως εξήγησαν ο προορισμός καλύπτει πλήρως τις απαιτήσεις των Γερμανών ταξιδιωτών.\n\nΗ Κρήτη σε ταξιδιωτική εκπομπή της πολωνικής τηλεόρασης\n\nΕΟΤ\n\nΠαράλληλα, από τις 15 έως τις 20 Σεπτεμβρίου τους νομούς Ηρακλείου, Ρεθύμνου και Χανίων επισκέφθηκε 7μελές συνεργείο του πολωνικού ομίλου media Wirtualna Polska TV.\n\nΤο ταξίδι διοργάνωσε η Υπηρεσία ΕΟΤ Πολωνίας σε συνεργασία με την δημοφιλέστερη πλατφόρμα τουριστικών πωλήσεων στη χώρα Wajacje.pl του ίδιου ομίλου και με τη σύμπραξη της Περιφέρειας Κρήτης και της Metaxas Hospitality. Στόχος του ήταν να καταγραφεί όλο το εύρος του τουριστικού προϊόντος που προσφέρει η Κρήτη στους επισκέπτες της, από τις πόλεις και τις ξενοδοχειακές υποδομές της έως τις παραλίες και τη μοναδική γαστρονομία της.\n\nΕΟΤ\n\nΤο σχετικό επεισόδιο, διάρκειας 23’, θα προβληθεί σε νέα ταξιδιωτική εκπομπή της WP TV (με 1 εκατ. τηλεθεατές/μήνα) αρχικά τον Ιανουάριο του 2023 και κατόπιν σε τουλάχιστον 23 επαναλήψεις, με εκτιμώμενη συνολική τηλεθέαση περίπου 1 εκατ. ατόμων.",
    "Γιορτές στη Γερμανία χωρίς χριστουγεννιάτικα φωτάκια. Γίνεται;": "Η Γερμανία θα πρέπει φέτος να μην ανάψει τα χριστουγεννιάτικα λαμπιόνια λόγω του πολέμου στην Ουκρανία και της επακόλουθης ενεργειακής κρίσης, καθώς και της κλιματικής έκτακτης ανάγκης, σύμφωνα με μια διακεκριμένη περιβαλλοντική ομάδα.\n\nΟι γερμανικές πόλεις και κωμοπόλεις συζητούν ήδη πώς θα μειώσουν τη χρήση ενέργειας κατά τη διάρκεια της εορταστικής περιόδου, καθώς η χώρα αντιμετωπίζει φόβους για έλλειψη φυσικού αερίου και εκτόξευση του ενεργειακού κόστους.\n\nΤώρα η Περιβαλλοντική Δράση της Γερμανίας (Deutsche Umwelthilfe ή DUH) – δήλωσε ότι οι επιχειρήσεις και τα νοικοκυριά θα πρέπει να μειώσουν μαζικά τον φωτισμό ενόψει της ενεργειακής κρίσης – και για να προστατεύσουν το περιβάλλον.\n\n“Αυτόν τον χειμώνα, θα πρέπει να είναι αυτονόητο να μην υπάρχουν χριστουγεννιάτικα λαμπάκια στις πόλεις, καθώς και σε σπίτια και διαμερίσματα”, δήλωσε ο διευθύνων σύμβουλος της DUH Jürgen Resch στο Redaktionsnetzwerk Deutschland.\n\n“Λόγω του πολέμου στην Ουκρανία, της ανεπάρκειας ενέργειας, αλλά και για λόγους προστασίας του κλίματος, θα πρέπει να κάνουμε μια παύση”, δήλωσε ο Resch.\n\nΟι περιβαλλοντολόγοι βλέπουν την κρίση ως μια ευκαιρία για την εξέταση της βιωσιμότητας και της προστασίας των ειδών.\n\nΕπισήμανε το μέγεθος της ηλεκτρικής ενέργειας που χρησιμοποιείται για τoν φωτισμό κατά την περίοδο των Χριστουγέννων.\n\n“Μόνο ο ιδιωτικός φωτισμός προκαλεί κατανάλωση ηλεκτρικής ενέργειας άνω των 600 εκατομμυρίων κιλοβατώρων ετησίως – όσο καταναλώνει μια μεσαίου μεγέθους πόλη με 400.000 κατοίκους σε ένα χρόνο”, δήλωσε ο Resch.\n\n“Προσθέστε σε αυτό τη δυνητική εξοικονόμηση από τη μη ύπαρξη χριστουγεννιάτικου φωτισμού στις πόλεις και τις κωμοπόλεις μας”.\n\nΟ Resch πρότεινε μια διαφορετική προσέγγιση φέτος. “Ίσως αυτό μπορεί να μειωθεί σε ένα φωτισμένο δέντρο ανά κοινότητα”, είπε.\n\nΓιορτάζοντας στη Γερμανία χωρίς χριστουγεννιάτικα φωτάκια\n\n“Συνειδητά γιορτάζοντας τα Χριστούγεννα χωρίς φώτα – εξοικονομώντας και δείχνοντας αλληλεγγύη – αυτό θα μπορούσε να κάνει αυτή τη χριστουγεννιάτικη περίοδο μια πολύ ξεχωριστή εποχή”.\n\nΗ γερμανική κυβέρνηση έχει ζητήσει από τους πολίτες να μειώσουν την κατανάλωση ενέργειας, καθώς η Ρωσία συνεχίζει να συμπιέζει τις προμήθειες αερίου.\n\nΌπως προαναφέραμε, περιοχές σε όλη τη χώρα εξετάζουν πώς θα εξοικονομήσουν ενέργεια κατά τους χειμερινούς μήνες.\n\nΠολλές περιοχές μειώνουν τon φωτισμό ή “ξεφορτώνονται” τα παγοδρόμια.\n\nΣύμφωνα με έρευνα της εμπορικής ένωσης, πολλοί έμποροι λιανικής σχεδιάζουν να εγκαταλείψουν τα χριστουγεννιάτικα φωτάκια φέτος λόγω της απότομης αύξησης του κόστους της ηλεκτρικής ενέργειας.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Γερμανία: Για να γλυτώσουν ρεύμα άναψαν ψησταριά για να ζεσταθούν": "Πάνω απ’ όλα, οι άνθρωποι ανησυχούν για την αυξανόμενη ενεργειακή κρίση. Φοβούμενος έναν τρομακτικό λογαριασμό ενέργειας, ένας άνδρας στο Mühldorf am Inn αποφάσισε να χρησιμοποιήσει την ψησταριά του με κάρβουνα στο διαμέρισμά του για θέρμανση.\n\nΨησταριά ως θέρμανση στο διαμέρισμα: δύο άτομα στο νοσοκομείο\n\nΣύμφωνα με το δελτίο Τύπου της αστυνομίας, ένας 50χρονος άνδρας κάλεσε το 100 το πρωί της Κυριακής 21 Σεπτεμβρίου. Ενημέρωσε ότι μόλις είχε οδηγήσει τη σύζυγό του στο νοσοκομείο – είχε πονοκέφαλο και ζαλάδα. Όταν επέστρεψε στο σπίτι, ο ανιψιός του βρισκόταν αναίσθητος στο διαμέρισμα.\n\nΌταν οι υπηρεσίες έκτακτης ανάγκης έφτασαν στο διαμέρισμα, η συσκευή προειδοποίησης των υπηρεσιών έκτακτης ανάγκης σήμανε συναγερμό.\n\nΩς εκ τούτου, οι βοηθοί κατάλαβαν γρήγορα ότι ο αναίσθητος άνδρας ήταν πιθανώς θύμα δηλητηρίασης από μονοξείδιο του άνθρακα. Σε ελάχιστο χρόνο, ο 34χρονος ανιψιός του 50χρονου μεταφέρθηκε στο νοσοκομείο.\n\nΘέρμανση με ψησταριά: δεν είναι μια σοφή εναλλακτική λύση\n\nΟ ίδιος ο 50χρονος που τηλεφώνησε μεταφέρθηκε επίσης στο νοσοκομείο για προληπτικές εξετάσεις. Στη συνέχεια, η πυροσβεστική έλεγξε το διαμέρισμα. Με τα όργανα μέτρησης διαπίστωσαν υψηλή συγκέντρωση CO.\n\nΗ αιτία για τη ρύπανση από CO στο διαμέρισμα ήταν μια ψησταριά με κάρβουνα. Η πυροσβεστική το βρήκε στο σαλόνι του διαμερίσματος. Είχε λειτουργήσει εκεί και επομένως ήταν υπεύθυνη για τα τοξικά αέρια.\n\nΟ ιδιοκτήτης του διαμερίσματος παραδέχτηκε αργότερα στην αστυνομία ότι όντως χρησιμοποιούσε τη σχάρα με τα κάρβουνα “για θέρμανση επειδή ο λογαριασμός του ηλεκτρικού ρεύματος ήταν πολύ ακριβός”.\n\nΟ 50χρονος ερευνάται τώρα για σωματική βλάβη από αμέλεια. Ευτυχώς, και οι δύο τραυματίες δεν βρίσκονται σε κρίσιμη κατάσταση.\n\nΤέλος, η αστυνομία προειδοποιεί κατά της χρήσης ψησταριών με κάρβουνο ή αέριο σε κλειστούς χώρους – μέσα σε πολύ σύντομο χρονικό διάστημα παράγονται τοξικά αέρια τα οποία μπορούν γρήγορα να γίνουν απειλητικά για τη ζωή των ανθρώπων.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Ενεργειακή συμφωνία Γερμανίας-ΗΑΕ: Το Βερολίνο θα εφοδιάζεται με LNG και ντίζελ από τα Εμιράτα": "Η συμφωνία προβλέπει μια πρώτη αποστολή ενός φορτίου LNG (137.000 κυβικά μέτρα) στα τέλη του 2022 και κατόπιν την εξαγωγή επιπλέον ποσοτήτων το 2023\n\nΤα Ηνωμένα Αραβικά Εμιράτα και η Γερμανία υπέγραψαν σήμερα, με την ευκαιρία της επίσκεψης του Γερμανού καγκελάριου Όλαφ Σολτς στο Άμπου Ντάμπι, μια συμφωνία που προβλέπει τον εφοδιασμό του Βερολίνου με υγροποιημένο φυσικό αέριο (LNG) και ντίζελ φέτος και το 2023.\n\nΣύμφωνα με το Wam, το επίσημο ειδησεογραφικό πρακτορείο των Εμιράτων, η συμφωνία προβλέπει μια πρώτη αποστολή ενός φορτίου LNG (137.000 κυβικά μέτρα) στα τέλη του 2022 και κατόπιν την εξαγωγή επιπλέον ποσοτήτων, που δεν διευκρινίζονται, το 2023.\n\nΑναφέρεται επίσης μια πρώτη αποστολή ντίζελ τον Σεπτέμβριο και μια συμφωνία για την παράδοση έως και 250.000 τόνων ντίζελ μηνιαίως το 2023.\n\nΟ πρόεδρος των ΗΑΕ Σεΐχ Μοχάμεντ μπιν Ζάγιεντ αλ Ναχιάν, υπέγραψε με τον Σολτς μια συμφωνία που καλύπτει την επιτάχυνση της ενεργειακής ασφάλειας και της βιομηχανικής ανάπτυξης.\n\nΜετά την επίσκεψή του στο Άμπου Ντάμπι, ο Σολτς θα μεταβεί στο Κατάρ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Τι πρόκειται να αλλάξει στο επίδομα στέγασης στη Γερμανία;": "Στο μέλλον, το επίδομα στέγασης θα προστατεύει πολύ περισσότερους ανθρώπους από ό,τι στο παρελθόν από την οικονομική υπερφόρτωση στη Γερμανία.\n\nΤο σχέδιο νόμου πρόκειται να υποβληθεί στο υπουργικό συμβούλιο την επόμενη εβδομάδα. Σύμφωνα με τα σχέδια της υπουργού Κατασκευών Klara Geywitz, τα άτομα με εισόδημα στο επίπεδο του κατώτατου μισθού θα μπορούν στο μέλλον να λαμβάνουν επίδομα στέγασης. Ωστόσο, οι λεπτομέρειες της μεταρρύθμισης δεν έχουν ακόμη διευκρινιστεί.\n\nΣύμφωνα με σχέδιο νόμου, η σχεδιαζόμενη μεταρρύθμιση θα πρέπει να οδηγήσει σε αύξηση του μέσου επιδόματος στέγασης κατά 190 ευρώ ανά μήνα και νοικοκυριό. Το σχέδιο τέθηκε στη διάθεση του ARD.\n\nΣύμφωνα με το σχέδιο, τα νοικοκυριά με επίδομα στέγασης θα λαμβάνουν κατά μέσο όρο 370 ευρώ μηνιαίως από την 1η Ιανουαρίου 2023. Μέχρι τώρα, το μέσο στεγαστικό επίδομα ήταν 177 ευρώ ανά μήνα και νοικοκυριό.\n\nΕπιπλέον, η ομάδα των δικαιούχων του στεγαστικού επιδόματος πρόκειται να διευρυνθεί. Έτσι, τα νοικοκυριά που βρίσκονται στα εισοδηματικά όρια του επιδόματος στέγασης θα πρέπει κατά μέσο όρο να δαπανήσουν μόνο το 40% του διαθέσιμου εισοδήματός τους για το κόστος στέγασης.\n\nΜέχρι τώρα, η επιβάρυνση από το κόστος στέγασης στα εισοδηματικά όρια του επιδόματος στέγασης έφτανε το 50% του διαθέσιμου εισοδήματος.\n\nΗ αλλαγή αυτή θα αυξήσει τον αριθμό των νοικοκυριών που δικαιούνται επίδομα στέγασης σε δύο εκατομμύρια. Μέχρι στιγμής, περίπου 600.000 νοικοκυριά λαμβάνουν επίδομα στέγασης.\n\nΤο Ινστιτούτο Γερμανικής Οικονομίας (IW) της Κολωνίας, ωστόσο, υποθέτει, σε απάντηση σε ερώτημα του FAKT, ότι διπλάσια νοικοκυριά δικαιούνται ήδη επίδομα στέγασης, αλλά δεν το διεκδικούν.\n\nΕπιπλέον, οι δαπάνες για θέρμανση και ζεστό νερό θα λαμβάνονται στο μέλλον υπόψη κατά τον υπολογισμό του επιδόματος στέγασης. Θα συμπεριληφθούν δύο ευρώ ανά τετραγωνικό μέτρο, γεγονός που, σύμφωνα με το σχέδιο, θα οδηγήσει σε υψηλότερο στεγαστικό επίδομα 1,20 ευρώ ανά τετραγωνικό μέτρο κατά μέσο όρο.\n\nΣτο πλαίσιο μιας νέας εκστρατείας για το κλίμα, το μέγιστο ενοίκιο για τα ενεργειακά αποδοτικά κτίρια θα αυξηθεί κατά 40 λεπτά ανά τετραγωνικό μέτρο.\n\nΜέρος του πακέτου μέτρων ελάφρυνσης: “Στόχος μου είναι να μπορέσουμε να πάμε στο υπουργικό συμβούλιο με αυτό το θέμα στα τέλη Σεπτεμβρίου”, δήλωσε ο Geywitz στην τηλεόραση Bild την Τετάρτη.\n\nΣτο μέλλον, “όποιος κερδίζει τον κατώτατο μισθό ή έχει σύνταξη σε αυτό το επίπεδο” θα λαμβάνει επίδομα στέγασης. Η μεταρρύθμιση είχε συμφωνηθεί από την κυβέρνηση συνασπισμού με το σχεδιαζόμενο τρίτο πακέτο ανακούφισης στις αρχές Σεπτεμβρίου.\n\nΟ καγκελάριος Όλαφ Σολτς είχε ανακοινώσει τα σχέδια ως τη “μεγαλύτερη μεταρρύθμιση του επιδόματος στέγασης” εδώ και πολύ καιρό. “Αυτό θα βοηθήσει όσους έχουν χαμηλά εισοδήματα”, δήλωσε ο Scholz.\n\nΩστόσο, είναι αμφίβολο αν το νομοσχέδιο για τη μαζική επέκταση του επιδόματος στέγασης θα ψηφιστεί πραγματικά από το υπουργικό συμβούλιο ήδη από την επόμενη εβδομάδα. Τα ομόσπονδα κρατίδια και οι ενώσεις πρέπει ακόμη να εκφράσουν την άποψή τους.\n\nΠροφανώς, η ομοσπονδιακή κυβέρνηση εξετάζει επίσης το ενδεχόμενο να χρησιμοποιήσει το επίδομα στέγασης για να προστατεύσει όσους χρειάζονται φροντίδα σε οίκο ευγηρίας από την οικονομική υπερφόρτωση.\n\nΤο υψηλό ενεργειακό κόστος και ο πληθωρισμός θα μπορούσαν να προσθέσουν 300 έως 500 ευρώ στο κόστος για ένα σπίτι.\n\nΣύμφωνα με κυβερνητικές πηγές, η κυβέρνηση εξετάζει μια λύση για την ανακούφιση των πληγέντων μέσω του επιδόματος στέγασης, αλλά δεν είναι σαφές αν οι πολλές πρόσθετες αιτήσεις μπορούν να διεκπεραιωθούν εγκαίρως. Οι δήμοι είναι υπεύθυνοι για τις αιτήσεις χορήγησης επιδόματος στέγασης.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Αγγλία-Γερμανία - Live Event by bwinΣΠΟΡ FM": "Αγγλία-Γερμανία\n\nΠαρακολουθήστε ζωντανά από το sport-fm.gr την εξέλιξη του αγώνα Αγγλία-Γερμανία για το Nations League.\n\n\n\n",
    "Πόσο ικανοποιημένοι είναι οι εργαζόμενοι στη Γερμανία;": "Πόσο ικανοποιημένοι είναι οι εργαζόμενοι στη Γερμανία από την εργασία τους και ποιος είναι ο σημαντικότερος παράγοντας που συμβάλλει στην ικανοποίηση από την εργασία;\n\nΣύμφωνα με μια νέα έρευνα, είναι ο μισθός που ενδιαφέρει περισσότερο τους περισσότερους εργαζόμενους.\n\nΤο 68% των εργαζομένων στη Γερμανία είναι ικανοποιημένοι από τη δουλειά τους\n\nΗ ουσιαστική εργασία, ο σκοπός και οι αξίες είναι μεγάλες λέξεις-κλειδιά στο σύγχρονο εργασιακό περιβάλλον, αλλά σύμφωνα με μια νέα έρευνα, οι περισσότεροι εργαζόμενοι ενδιαφέρονται στην πραγματικότητα περισσότερο για το χρήμα όταν πρόκειται να αποφασίσουν αν θα παραμείνουν σε μια θέση εργασίας ή θα υποβάλουν την παραίτησή τους και θα αναζητήσουν αλλού.\n\nΟ απόλυτος οδηγός για να βρεις δουλειά στη Γερμανία\n\nΗ αντιπροσωπευτική έρευνα, που διεξήχθη από την YouGov για λογαριασμό της AVANTEGARDE Experts, μιας εταιρείας προσλήψεων με έδρα το Μόναχο, ρώτησε περισσότερους από 1.000 εργαζόμενους στη Γερμανία σχετικά με την εργασιακή τους ζωή, την ικανοποίηση από την εργασία και τα κίνητρά τους.\n\nΑνακάλυψαν ότι σε γενικές γραμμές, οι εργαζόμενοι στη Γερμανία είναι ευχαριστημένοι και έχουν κίνητρα στη δουλειά τους, με το 68% να περιγράφει τον εαυτό του ως “μάλλον” ή “απόλυτα” ικανοποιημένο από την εργασία του. Μόνο το 12% έδωσε αρνητική απάντηση.\n\nΌσον αφορά την ενίσχυση της επαγγελματικής ικανοποίησης, η απάντηση ήταν αρκετά σαφής: το 62% των ερωτηθέντων δήλωσε ότι ένας υψηλότερος μισθός θα είχε θετική επίδραση στην επαγγελματική τους ικανοποίηση.\n\nΤο 38% δήλωσε ότι θα ήθελε πιο ευέλικτο ωράριο εργασίας, ενώ μόλις το 23% δήλωσε ότι το “ενδιαφέρον περιεχόμενο της εργασίας” συμβάλλει στην ικανοποίηση από την εργασία. Ένας στους τρεις εργαζόμενους δήλωσε ότι σχεδιάζει διαπραγματεύσεις για τον μισθό με τους προϊσταμένους του φέτος.\n\nΣε περιόδους κρίσης, η ασφάλεια είναι πιο σημαντική από τον μισθό στη Γερμανία\n\nΑντικατοπτρίζοντας τα συμπεράσματα άλλων ερευνών που έχουν διατυπώσει την άποψη ότι η πανδημία του κορονοϊού προκάλεσε μια μαζική επανεξέταση της σταδιοδρομίας, ένας στους πέντε συμμετέχοντες στην έρευνα δήλωσε ότι σχεδιάζει να αλλάξει δουλειά μέσα στους επόμενους έξι μήνες.\n\nΩστόσο, πρόκειται για μείωση 17 ποσοστιαίων μονάδων σε σύγκριση με το 2019.\n\nΜάλιστα, εν μέσω του σημερινού παγκόσμιου κλίματος της αύξησης του κόστους και της διαφαινόμενης ύφεσης, το 74% των ερωτηθέντων στην έρευνα δήλωσε ότι θα επέλεγε μια ασφαλή θέση εργασίας σε περιόδους κρίσης, σε σύγκριση με το 26% που δήλωσε ότι θα καθοδηγούνταν από τον μισθό.\n\n“Από αυτό μπορεί κανείς να υποθέσει ότι σε περιόδους κρίσης το οικείο εργασιακό περιβάλλον συμβάλλει επίσης στην προσωπική σταθερότητα και αποτελεί σημαντικό στήριγμα”, δήλωσε ο Philipp Riedel, διευθύνων σύμβουλος της AVANTGARDE Experts, σε δήλωσή του.\n\nΟ ίδιος δήλωσε ότι οι εργοδότες και οι επιχειρηματίες θα πρέπει “να εξετάσουν πώς μπορούν να σχεδιαστούν οι θέσεις εργασίας όσο το δυνατόν πιο ασφαλείς και μακροπρόθεσμα”, ώστε να τους βοηθήσουν να προσελκύσουν και να διατηρήσουν ταλέντα.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Δανία και Γερμανία κατασκευάζουν τη μεγαλύτερη υποθαλάσσια σήραγγα στον κόσμο": "Όταν ολοκληρωθεί, θα είναι η μεγαλύτερη οδική και σιδηροδρομική σήραγγα στον κόσμο\n\nΚατεβαίνοντας ως και 40 μέτρα κάτω από τη Βαλτική Θάλασσα, η μεγαλύτερη υπόγεια και υποθαλάσσια σήραγγα στον κόσμο θα συνδέει τη Δανία με τη Γερμανία, μειώνοντας τον χρόνο ταξιδιού μεταξύ των δύο χωρών όταν ανοίξει το 2029.\n\nΜετά από σχεδιασμό που διήρκεσε περισσότερο από μια δεκαετία, η κατασκευή του Fehmarnbelt Tunnel ξεκίνησε το 2020 και κατά τους μήνες που ακολούθησαν ολοκληρώθηκε ένα προσωρινό λιμάνι στη δανική πλευρά. Θα φιλοξενήσει το εργοστάσιο που θα κατασκευάσει σύντομα τα 89 ογκώδη τμήματα σκυροδέματος που θα συνθέσουν τη σήραγγα.\n\n«Πιστεύουμε πως η πρώτη γραμμή παραγωγής θα είναι έτοιμη γύρω στο τέλος του έτους ή στις αρχές του επόμενου», δήλωσε ο Henrik Vincentsen, διευθύνων σύμβουλος της Femern A/S, της κρατικής δανικής εταιρείας που είναι υπεύθυνη για το έργο. «Μέχρι τις αρχές του 2024 πρέπει να είμαστε έτοιμοι να βυθίσουμε το πρώτο κομμάτι της σήραγγας».\n\nFacebook Twitter\n\nΗ σήραγγα, η οποία θα έχει μήκος 18 χιλιόμετρα, είναι ένα από τα μεγαλύτερα έργα υποδομής στην Ευρώπη, με προϋπολογισμό άνω των 7 δισ. ευρώ.\n\nΣυγκριτικά, η σήραγγα της Μάγχης, μήκους 50 χιλιομέτρων που συνδέει την Αγγλία με τη Γαλλία, η οποία ολοκληρώθηκε το 1993, κόστισε 12 δισ. λίρες σε σημερινά χρήματα. Αν και μεγαλύτερη από το Fehmarnbelt Tunnel, η σήραγγα της Μάγχης κατασκευάστηκε με τη χρήση γεωτρύπανου και όχι με βύθιση προκατασκευασμένων τμημάτων της.\n\nFacebook Twitter\n\nΘα κατασκευαστεί κατά μήκος του Fehmarn Belt, μεταξύ του γερμανικού νησιού Fehmarn και του δανέζικου νησιού Lolland, και έχει σχεδιαστεί ως εναλλακτική λύση για την τρέχουσα ακτοπλοϊκή υπηρεσία από το Rødby και το Puttgarden, η οποία μεταφέρει εκατομμύρια επιβάτες κάθε χρόνο. Εκεί που η διέλευση διαρκεί τώρα 45 λεπτά με το πλοίο, θα διαρκεί μόλις 7 λεπτά με το τρένο και 10 λεπτά με το αυτοκίνητο.\n\nΓρηγορότερο ταξίδι\n\nΗ σήραγγα, η επίσημη ονομασία της οποίας είναι Fehmarnbelt Fixed Link, θα είναι επίσης η μεγαλύτερη συνδυασμένη οδική και σιδηροδρομική σήραγγα στον κόσμο. Θα αποτελείται από δύο αυτοκινητόδρομους διπλής λωρίδας - που θα χωρίζονται από ένα διάδρομο εξυπηρέτησης - και δύο ηλεκτροκίνητες σιδηροδρομικές γραμμές.\n\n«Σήμερα, αν κάνατε ένα ταξίδι με τρένο από την Κοπεγχάγη στο Αμβούργο, θα σας έπαιρνε περίπου τεσσεράμισι ώρες», λέει ο Jens Ole Kaslund, τεχνικός διευθυντής της Femern A/S. «Όταν ολοκληρωθεί η σήραγγα, το ίδιο ταξίδι θα διαρκεί δυόμισι ώρες. Πολλοί κινούνται αεροπορικώς μεταξύ των δύο πόλεων, αλλά στο μέλλον θα είναι καλύτερα να παίρνουν μόνο το τρένο», προσθέτει.\n\nFacebook Twitter\n\nΤο ίδιο ταξίδι με αυτοκίνητο θα είναι περίπου μια ώρα πιο γρήγορο από ό,τι σήμερα, αν ληφθεί υπόψη ο χρόνος που εξοικονομείται από τη μη δημιουργία ουράς για το πλοίο.\n\nΕκτός από τα οφέλη για τα επιβατικά τρένα και τα αυτοκίνητα, η σήραγγα θα έχει θετικό αντίκτυπο στα φορτηγά και τα τρένα εμπορευμάτων, λέει ο Kaslund, επειδή δημιουργεί μια χερσαία διαδρομή μεταξύ της Σουηδίας και της Κεντρικής Ευρώπης που θα είναι 160 χιλιόμετρα μικρότερη από ό,τι σήμερα.\n\nFacebook Twitter\n\nΑρχίζουν οι εργασίες\n\nΤο έργο χρονολογείται από το 2008, όταν η Γερμανία και η Δανία υπέγραψαν συνθήκη για την κατασκευή της σήραγγας. Στη συνέχεια, χρειάστηκε πάνω από μια δεκαετία για να ψηφιστεί η απαραίτητη νομοθεσία και από τις δύο χώρες και για να διεξαχθούν γεωτεχνικές και περιβαλλοντικές μελέτες.\n\nΕνώ η διαδικασία ολοκληρώθηκε ομαλά από την πλευρά της Δανίας, στη Γερμανία ένας αριθμός οργανώσεων - μεταξύ των οποίων ακτοπλοϊκές εταιρείες, περιβαλλοντικές ομάδες και τοπικοί δήμοι - άσκησε έφεση κατά της έγκρισης του έργου με αιτιάσεις περί αθέμιτου ανταγωνισμού ή περιβαλλοντικών ανησυχιών και θορύβου.\n\nFacebook Twitter\n\nΤον Νοέμβριο του 2020 ομοσπονδιακό δικαστήριο της Γερμανίας απέρριψε τις καταγγελίες: «Η απόφαση συνοδεύτηκε από ένα σύνολο όρων, τους οποίους περιμέναμε και για τους οποίους ήμασταν προετοιμασμένοι, σχετικά με τον τρόπο παρακολούθησης του περιβάλλοντος κατά την κατασκευή, για πράγματα όπως ο θόρυβος και η διαρροή ιζημάτων. Πιστεύω ότι πρέπει πραγματικά να βεβαιωθούμε ότι οι επιπτώσεις στο περιβάλλον είναι όσο το δυνατόν μικρότερες» λέει ο Vincentsen.\n\nFacebook Twitter\n\nΤώρα που το προσωρινό λιμάνι στην περιοχή της Δανίας έχει ολοκληρωθεί, πολλές άλλες φάσεις του έργου βρίσκονται σε εξέλιξη, συμπεριλαμβανομένης της εκσκαφής της πραγματικής τάφρου που θα φιλοξενήσει τη σήραγγα, καθώς και της κατασκευής του εργοστασίου που θα κατασκευάσει τα τμήματα της σήραγγας. Κάθε τμήμα θα έχει μήκος 217 μέτρα (περίπου το μισό μήκος του μεγαλύτερου πλοίου μεταφοράς εμπορευματοκιβωτίων στον κόσμο), πλάτος 42 μέτρα και ύψος 9 μέτρα. Με βάρος 73.000 μετρικών τόνων το καθένα, θα είναι τόσο βαρύ όσο περισσότεροι από 13.000 ελέφαντες.\n\n«Θα έχουμε έξι γραμμές παραγωγής και το εργοστάσιο θα αποτελείται από τρεις αίθουσες, με την πρώτη να έχει ολοκληρωθεί κατά 95%», προσθέτει. Τα τμήματα θα τοποθετηθούν ακριβώς κάτω από τον πυθμένα της θάλασσας, περίπου 40 μέτρα κάτω από τη στάθμη της στο βαθύτερο σημείο, και θα μετακινηθούν στη θέση τους με φορτηγά και γερανούς. Η τοποθέτηση θα διαρκέσει περίπου τρία χρόνια.\n\nFacebook Twitter\n\nΕυρύτερος αντίκτυπος\n\nΈως και 2.500 άτομα θα εργαστούν άμεσα στο κατασκευαστικό έργο, το οποίο έχει επηρεαστεί από τα προβλήματα της παγκόσμιας εφοδιαστικής αλυσίδας.\n\n«Η αλυσίδα εφοδιασμού αποτελεί πρόκληση αυτή τη στιγμή, επειδή η τιμή του χάλυβα και άλλων πρώτων υλών έχει αυξηθεί. Παίρνουμε τα υλικά που χρειαζόμαστε, αλλά είναι δύσκολο και οι εργολάβοι μας αναγκάστηκαν να αυξήσουν τον αριθμό των προμηθευτών για να διασφαλίσουν ότι μπορούν να πάρουν αυτό που χρειάζονται. Αυτό είναι ένα από τα πράγματα που παρακολουθούμε αυτή τη στιγμή, επειδή η σταθερή προμήθεια πρώτων υλών είναι ζωτικής σημασίας», λέει ο Vincentsen.\n\nFacebook Twitter\n\nΟ Michael Svane της Βιομηχανικής Συνομοσπονδίας της Δανίας, μιας από τις μεγαλύτερες επιχειρηματικές οργανώσεις της χώρας, πιστεύει ότι η σήραγγα θα είναι επωφελής για τις επιχειρήσεις πέραν της ίδιας της Δανίας.\n\n«Το Fehmarnbelt Τunnel θα δημιουργήσει έναν στρατηγικό διάδρομο μεταξύ Σκανδιναβίας και Κεντρικής Ευρώπης. Θεωρούμε τις διασυνοριακές συνδέσεις εργαλείο για τη δημιουργία ανάπτυξης και θέσεων εργασίας όχι μόνο σε τοπικό, αλλά και σε εθνικό επίπεδο\"», λέει στο CNN.\n\nFacebook Twitter\n\nΕνώ ορισμένες περιβαλλοντικές ομάδες έχουν εκφράσει ανησυχίες σχετικά με τις επιπτώσεις της σήραγγας στις φώκιες στη ζώνη του Φέμαρν, ο Michael Løvendal Kruse από τη Δανική Εταιρεία Προστασίας της Φύσης πιστεύει ότι το έργο θα έχει περιβαλλοντικά οφέλη.\n\n«Θα δημιουργηθούν νέες φυσικές περιοχές και πέτρινοι ύφαλοι στη δανική και τη γερμανική πλευρά. Η φύση χρειάζεται χώρο και ως αποτέλεσμα θα υπάρχει περισσότερος χώρος για εκείνη», λέει.\n\n«Αλλά το μεγαλύτερο πλεονέκτημα θα είναι το όφελος για το κλίμα. Η ταχύτερη διέλευση θα καταστήσει τα τρένα ισχυρό ανταγωνιστή της αεροπορικής κίνησης, ενώ τα φορτία με ηλεκτρικά τρένα είναι μακράν η καλύτερη λύση για το περιβάλλον».",
    "Φρίκη στην Γερμανία: Πατέρας σκότωσε τον 6χρονο γιο του σε κάμπινγκ": "Ο 39χρονος πατέρας αφού σκότωσε τον γιο του κάλεσε την αστυνομία και παραδόθηκε.\n\nΈνα αδιανόητο περιστατικό συνέβη το βράδυ της Κυριακής (25/9) σε κάμπινγκ στο Bösdorf της Γερμανίας, καθώς ένας πατέρας σκότωσε το 6χρονο παιδί του και στη συνέχεια κάλεσε ο ίδιο την αστυνομία.\n\nΣυγκεκριμένα, στις 3:37 τα ξημερώματα της Κυριακής, ο 39χρονος κάλεσε την αστυνομία και ανακοίνωσε ότι μόλις σκότωσε τον γιο του.\n\nΗ αστυνομία έσπευσε στο σημείο και βρήκε το 6χρονο αγόρι νεκρό με πολλαπλά τραύματα από μαχαίρι.\n\nΟ πατέρας του παιδιού συνελήφθη χωρίς να φέρει αντίσταση. Σύμφωνα με πληροφορίες της BILD, ο άνδρας πάσχει από ψυχολογικά προβλήματα.\n\nΩς εκ τούτου, μετά από αίτημα του εισαγγελέα, ο ανακριτής του περιφερειακού δικαστηρίου τον παρέπεμψε σε ψυχιατρική κλινική.\n\nΠηγή: NEWSBOMB\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Γερμανία: Αποδοκιμάστηκε ο Μαγκουάιρ κατά την αναγγελία των ενδεκάδων": "Η παρουσία του Χάρι Μαγκουάιρ στο αρχικό σχήμα της Αγγλίας κόντρα στην Γερμανία δεν άρεσε σε αρκετούς φίλους των \"τριών λιονταριών\", με αποτέλεσμα να γνωρίσει αποδοκιμασίες λίγο πριν από την έναρξη του αγώνα των δύο ομάδων στο \"Γουέμπλεϊ\".\n\nΔύσκολοι καιροί για τον... Χάρι Μαγκουάιρ. Ο κεντρικός αμυντικός της Μάντσεστερ Γιουνάιτεντ έχει χάσει τη θέση του βασικού στην ομάδα του, με τον Γκάρεθ Σάουθγκεϊτ να συνεχίζει να του δείχνει εμπιστοσύνη καλώντας τον στην εθνική Αγγλίας αλλά το γεγονός αυτό να μη βρίσκει σύμφωνο, ένα κομμάτι της αγγλικής εξέδρας.\n\nΑπέναντι στην Ιταλία ο Μαγκουάιρ ήταν βασικός (έπαιξε σε όλο το ματς) και δεν αντιμετώπισε κάποιο πρόβλημα, μιας που το ματς ήταν εκτός έδρας (Σαν Σίρο), όμως δεν συνέβη το ίδιο και το βράδυ της Δευτέρας (26/9), στο πλαίσιο της αναμέτρησης με την Γερμανία για την 6η και τελευταία αγωνιστική του Nations League.\n\nΟ παίκτης των κόκκινων διαβόλων επιλέχτηκε από τον ομοσπονδιακο τεχνικό για το βασικό σχήμα των \"τριών λιονταριών\" (αριστερός στόπερ σε τριάδα, δίπλα σε Στόουνς και Ντάιερ) και κατά την αναφώνηση του ονόματός του από τα μεγάφωνα του σταδίου υπήρχαν αποδοκιμασίες προς το πρόσωπό του, από μερίδα των Άγγλων φιλάθλων.",
    "Γερμανία: Αυξημένο πριμ για την κατάκτηση του Μουντιάλ": "Οι ποδοσφαιριστές της Εθνικής Γερμανίας θα λάβουν ο καθένας από 400.000 ευρώ στην περίπτωση που κατακτήσουν το προσεχές Παγκόσμιο Κύπελλο στο Κατάρ, όπως ανακοίνωσε η ποδοσφαιρική ομοσπονδία της χώρας (DFB), μετά από συμφωνία που επήλθε για τα μπόνους της διοργάνωσης.\n\nΔΙΑΦΗΜΙΣΗ\n\nH επιβράβευση για την κατάκτηση του τίτλου αυξήθηκε από τις 350.000 ευρώ που είχε οριστεί στο προηγούμενο τουρνουά του 2018, όταν η Γερμανία αποκλείστηκε στον πρώτο γύρο. Όταν τα «πάντσερ» πανηγύρισαν τον τίτλο στο Μουντιάλ της Βραζιλίας το 2014, οι παίκτες έλαβαν μπόνους από 300.000 ευρώ ο καθένας.\n\nΗ πρόκριση από τη φάση των ομίλων στο Κατάρ θα αποφέρει σε κάθε παίκτη 50.000 ευρώ, ενώ μια θέση στα προημιτελικά θα τους κάνει κατά 100.000 ευρώ πλουσιότερους.\n\nΣε περίπτωση που περάσουν στην τετράδα κάθε διεθνής θα λάβει από 150.000 ευρώ, ενώ η κατάκτηση της τρίτης θέσης θα αυξήσει τους τραπεζικούς τους λογαριασμούς κατά 200.000 ευρώ (έκαστος). Η ήττα στον τελικό θα επιβραβευτεί με ένα μπόνους 250.000 ευρώ.\n\nΗ Γερμανία, η οποία παλεύει να επανορθώσει για τις θλιβερές επιδόσεις της το 2018, κληρώθηκε στον 5ο όμιλο με την Ισπανία, την Κόστα Ρίκα και την Ιαπωνία.\n\nΤο τουρνουά αρχίζει στις 20 Νοεμβρίου και η πρεμιέρα της Γερμανίας ορίστηκε εναντίον της Ιαπωνίας για τις 23/11.",
    "Γερμανία για νίκη Meloni στην Ιταλία: Θεωρούμε ότι θα παραμείνουν φιλοευρωπαίοι": "H εκπρόσωπος του υπουργείου Οικονομικών υπογράμμισε ότι στην ευρωζώνη υπάρχουν συγκεκριμένοι κανόνες για την οικονομία, που πρέπει να τηρούνται από όλους\n\nΤην ελπίδα, η νέα κυβέρνηση στην Ιταλία να διατηρήσει φιλοευρωπαϊκή στάση, εξέφρασε ο αναπληρωτής κυβερνητικός εκπρόσωπος, Wolfgang Büchner, της Γερμανίας, κληθείς να σχολιάσει το αποτέλεσμα των ιταλικών εκλογών.\n\n«Η Ιταλία είναι μια πολύ φιλοευρωπαϊκή χώρα, με πολύ φιλοευρωπαίους πολίτες και θεωρούμε ότι αυτό δεν θα αλλάξει», δήλωσε.\n\nΟ Büchner ερωτήθηκε ακόμη εάν ο καγκελάριος, Olaf Scholz, θα συγχαρεί τον νικητή των εκλογών, για να απαντήσει ότι ακόμη δεν υπάρχει επίσημο αποτέλεσμα. Αρνήθηκε πάντως, ερωτώμενος σχετικά, ότι «είναι θέμα προσώπου».\n\nΣε ερώτηση σχετικά με το εάν το γερμανικό υπουργείο Οικονομικών ανησυχεί για τη σταθερότητα της ευρωζώνης μετά τις ιταλικές εκλογές, η αρμόδια εκπρόσωπος περιορίστηκε να επισημάνει ότι στην ευρωζώνη υπάρχουν συγκεκριμένοι κανόνες και το Βερολίνο αναμένει ότι τους τηρούν όλα τα κράτη - μέλη.\n\n\n\nwww.bankingnews.gr",
    "Ο απόλυτος οδηγός για να βρεις δουλειά στη Γερμανία": "Έχεις αποφασίσει να ζήσεις στη Γερμανία και ψάχνεις δουλειά; Σας παραθέτουμε τον απόλυτο οδηγό για εύρεση εργασίας.\n\nΟδηγός που εμπεριέχει και πληροφορίες για την αγορά εργασίας, τι απαιτείται για να προσληφθείς αλλά και πως μπορείς να εξασφαλίσεις άδεια.\n\nΕάν βρεθείτε στη Γερμανία από το εξωτερικό και ψάχνετε δουλειά και θέλετε μόνο αγγλόφωνες θέσεις, είναι δύσκολο και πρέπει να γνωρίζετε πως θα ξεκινήσετε το κυνήγι της εργασίας σας.\n\nΑπό την άλλη, εάν είστε καλά καταρτισμένοι, έχετε στην κατοχή σας ένα πτυχίο ή ένα επαγγελματικό προσόν, έχετε επαγγελματική εμπειρία και μπορείτε να μιλήσετε έστω κάποια…Γερμανικά, τότε οι πιθανότητες να βρείτε δουλειά είναι μεγάλες, ειδικά σε ορισμένους τομείς με ελλείψεις.\n\nΟ παρακάτω οδηγός, σας δίνει όλες εκείνες τις κατευθύνσεις που χρειάζεστε έτσι ώστε να βρείτε δουλειά στη Γερμανία.\n\nΔουλειά στη Γερμανία\n\nΗ Γερμανία διαθέτει τη μεγαλύτερη οικονομία στην Ευρώπη και την πέμπτη μεγαλύτερη σε όλο τον κόσμο.\n\nΣτο πλαίσιο αυτό υπάρχουν πολλές θέσεις εργασίας στη χώρα για ανθρώπους του εξωτερικού με εξειδικευμένες δεξιότητες, ενώ αρκετά εύκολη είναι και η αναζήτηση part-time εργασίας.\n\nΘέσεις εργασίας στα αγγλικά στη Γερμανία: Περισσότεροι εργαζόμενοι\n\nΕπίσης υπάρχουν πολλές θέσεις για αγγλόφωνους, αν και στις περισσότερες περιπτώσεις θα απαιτηθεί ακόμη και μικρή γνώση γερμανικών.\n\nΗ αγορά εργασίας\n\nΗ Γερμανία έχει ένα από τα χαμηλότερα ποσοστά ανεργίας στην ΕΕ, με 3,9% τον Μάιο του 2020. Αυτό είναι πολύ χαμηλότερο από τους μέσους όρους της ΕΕ και της Ευρωζώνης που φτάνουν στο 6,7% και 7,4% αντίστοιχα.\n\nΣε ορισμένα μέρη της νότιας Γερμανίας, όπως η Βαυαρία (με πρωτεύουσα το Μόναχο), τα ποσοστά ανεργίας είναι ακόμη χαμηλότερα.\n\nΜελέτη του Γερμανικού Ομοσπονδιακού Ιδρύματος έδειξε ότι το 1/3 των μεταναστών εκτός ΕΕ, στη Γερμανία το 2010/11 βρήκαν εργασία εντός 12 μηνών, αν και αυτή η κατάσταση έχει αλλάξει σημαντικά μετά την εισροή προσφύγων στη χώρα από το 2015 και την κρίση του Covid το 2020.\n\nΩστόσο, εάν είστε καλά καταρτισμένοι και έχετε βασικές γνώσεις στα γερμανικά, υπάρχουν πολύ μεγαλύτερες πιθανότητες εύρεσης εργασίας στη Γερμανία.\n\nΣτη χώρα φιλοξενούνται πολλές μεγάλες παγκόσμιες βιομηχανίες με έφεση στον τομέα της αυτοκινητοβιομηχανίας.\n\nΜερικές από τις μεγαλύτερες εταιρείες με έδρα τη Γερμανία είναι οι εξής:\n\nVolkswagen (αυτοκίνητο)\n\nDaimler (αυτοκίνητο)\n\nAllianz (ασφάλεια)\n\nBMW (αυτοκίνητο)\n\nSiemens (ηλεκτρονικά συστήματα)\n\nBosch (ηλεκτρονικά συστήματα – οικιακές συσκευές)\n\nDeutsche Telekom (τηλεπικοινωνίες)\n\nΔημόσια γραφεία εύρεσης εργασίας στη Γερμανία\n\nΟ Ομοσπονδιακός Οργανισμός Απασχόλησης (BA) κάτι σαν τον ελληνικό ΟΑΕΔ, είναι ο μεγαλύτερος πάροχος υπηρεσιών ευρέσεως εργασίας στη Γερμανία.\n\nΔιαθέτει ένα δίκτυο από 700 γραφεία σε ολόκληρη τη χώρα. Επίσης υπάρχει και η Διεθνής Υπηρεσία (ZAV) που διαθέτει πληροφορίες για ευκαιρίες εργασίας, συμπεριλαμβανομένης και της part – time.\n\nΣτις σελίδες αυτές, μπορείτε να στείλετε το βιογραφικό σας, να αναφέρετε τα προσόντα και τις καλύτερες στιγμές στην εργασιακή σας καριέρα καθώς επίσης και την εργασία που αναζητάτε.\n\nΓια τα δημόσια γραφεία εύρεσης εργασίας κάντε κλικ στους παρακάτω συνδέσμους:\n\nΟμοσπονδιακός Οργανισμός Απασχόλησης (ΒΑ)\n\nΔιεθνής Υπηρεσία (ΖΑV)\n\nΙστοσελίδες για να βρείτε δουλειά στη Γερμανία\n\nΟι θέσεις εργασίας στη Γερμανία συχνά διαφημίζονται σε γερμανικές ιστοσελίδες ευρέσεως εργασίας και προσλήψεων, οι λεγόμενες (Jobbörsen).\n\nΠροορίζονται για κάποιους που ειδικεύονται σε ορισμένες θέσεις στη βιομηχανία ή αναζητούν εργασία από ανθρώπους που προέρχονται από το εξωτερικό.\n\nΓενικές θέσεις\n\nMonster\n\nJobStairs\n\nJobooh – Για εργασία σε startup\n\nKimeta\n\nKununu\n\nMeineStellenboersen\n\nΕύρεση εργασίας για αγγλόφωνους\n\nΣελίδες για εξειδικευμένες θέσεις\n\nAcademics – ακαδημαϊκές και ερευνητικές θέσεις\n\nJobware – για μάνατζμεντ\n\nStaufenbiel – πρακτική εξάσκηση & μεταπτυχιακές εργασίες\n\nStepstone\n\nΓραφεία πρόσληψης στη Γερμανία\n\nΜπείτε στον Γερμανικό Χρυσό Οδηγό (Gelbe Seiten) για να βρείτε τα σχετικά πρακτορεία. Προσοχή: Οι εταιρείες αναζήτησης θα είναι αξιόπιστες μόνο εάν είναι μέλη της Ομοσπονδιακής Ένωσης Παροχών Υπηρεσιών (BAP).\n\nΠριν κάνετε εγγραφή, ελέγξτε αν μία εταιρεία που αναζητεί εργασία σας ζητήσει αμοιβή για κάτι τέτοιο.\n\nΣτη Γερμανία λειτουργούν πολλά διεθνή γραφεία προσλήψεων που απαριθμούν εξειδικευμένες θέσεις εργασίας για ανθρώπους του εξωτερικού.\n\nGelbe Seiten (Χρυσός Οδηγός)\n\nΟμοσπονδιακή Ένωση Παροχών Υπηρεσιών BAP\n\nΔείτε τις αγγελίες στις εφημερίδες\n\nΔιαθέτετε πολλά προσόντα ή αναζητάτε ακαδημαϊκές θέσεις εργασίας σε εθνικό επίπεδο. Αγοράστε μα από τις μεγάλες εφημερίδες της Γερμανίας ή αναζητήστε τις σελίδες με αγγελίες στο διαδίκτυο.\n\nΆλλες δημόσιες υπηρεσίες απασχόλησης (για εξειδικευμένη εργασία)\n\nEURES (Ευρωπαϊκές Υπηρεσίες Απασχόλησης) – Πρόκειται για σελίδα της Ευρωπαϊκής Κεντρικής Επιτροπής που ονομάζεται επίσης Ευρωπαϊκή Πύλη για την εύρεση εργασίας. Σας δίνει τη δυνατότητα να αναζητήσετε κενές θέσεις εργασίας σε όλα τα κράτη – μέλη της ΕΕ. Για να περιορίσετε την αναζήτησή σας, επιλέξτε Γερμανία στο επάνω μέρος της αριστερής πλευρικής γραμμής.\n\n– Πρόκειται για σελίδα της Ευρωπαϊκής Κεντρικής Επιτροπής που ονομάζεται επίσης Ευρωπαϊκή Πύλη για την εύρεση εργασίας. Σας δίνει τη δυνατότητα να αναζητήσετε κενές θέσεις εργασίας σε όλα τα κράτη – μέλη της ΕΕ. Για να περιορίσετε την αναζήτησή σας, επιλέξτε Γερμανία στο επάνω μέρος της αριστερής πλευρικής γραμμής. Job Listings of the Portal – Make It in Germany – Πρόκειται για μια κοινή σελίδα του Ομοσπονδιακού υπουργείου Οικονομίας, του Ομοσπονδιακού υπουργείου Εργασίας κα Κοινωνικών Υποθέσεων και της Ομοσπονδιακής Υπηρεσίας Απασχόλησης που έχει σχεδιαστεί για να βοηθήσει τους ανθρώπους από το εξωτερικό που αναζητούν επαγγελματική σταδιοδρομία στη Γερμανία. Αυτή η διαδικτυακή πύλη αποτελεί βασικό στοιχείο της εκστρατείας που στοχεύει στην προσέλκυση εξειδικευμένων επαγγελματιών από το εξωτερικό ώστε να καλυφθούν τα κενά στη γερμανική αγορά εργασίας.\n\n– Πρόκειται για μια κοινή σελίδα του Ομοσπονδιακού υπουργείου Οικονομίας, του Ομοσπονδιακού υπουργείου Εργασίας κα Κοινωνικών Υποθέσεων και της Ομοσπονδιακής Υπηρεσίας Απασχόλησης που έχει σχεδιαστεί για να βοηθήσει τους ανθρώπους από το εξωτερικό που αναζητούν επαγγελματική σταδιοδρομία στη Γερμανία. Αυτή η διαδικτυακή πύλη αποτελεί βασικό στοιχείο της εκστρατείας που στοχεύει στην προσέλκυση εξειδικευμένων επαγγελματιών από το εξωτερικό ώστε να καλυφθούν τα κενά στη γερμανική αγορά εργασίας. Jobbörse des Deutschen Pflegeverbands – Αυτή είναι μια διαδικτυακή πύλη για εργασία στον τομέα της υγείας και ειδικότερα στις θέσεις νοσηλευτών και της φροντίδας των ηλικιωμένων με χρόνια ασθένεια. Μια από τις πιο δύσκολες θέσεις που πρέπει να συμπληρώσετε στη Γερμανία.\n\n– Αυτή είναι μια διαδικτυακή πύλη για εργασία στον τομέα της υγείας και ειδικότερα στις θέσεις νοσηλευτών και της φροντίδας των ηλικιωμένων με χρόνια ασθένεια. Μια από τις πιο δύσκολες θέσεις που πρέπει να συμπληρώσετε στη Γερμανία. EURAXXES – Εδώ έχουμε μια σελίδα που υποστηρίζεται από την Ευρωπαϊκή Επιτροπή και το Ομοσπονδιακό Υπουργείο Παιδείας και Έρευνας για την προώθηση του project ανταλλαγής ευρωπαίων επιστημόνων μεταξύ των 30 κρατών μελών της ΕΕ. Τα πανεπιστήμια και τα ερευνητικά ιδρύματα ενθαρρύνονται ώστε να δημοσιεύουν τις κενές θέσεις τους στο διαδίκτυο ώστε να βρουν διαθέσιμους ερευνητές από άλλες χώρες. Στην ίδια πύλη, οι ερευνητές μπορούν επίσης να δημοσιεύσουν τα βιογραφικά τους στο δίκτυο.\n\nΥποβολή αίτησης για εργασία στη Γερμανία\n\nΚατά την υποβολή της αίτησης για εργασία στη Γερμανία, πιθανόν να χρειαστεί να παράσχετε περισσότερα στοιχεία από το βιογραφικό σας και να παραθέσετε συστατικές επιστολές από προηγούμενους εργοδότες.\n\nΕπίσης κοινό στη Γερμανία είναι να στέλνετε αιτήσεις εργασίας με το ταχυδρομείο και στο φάκελο πρέπει να βάλετε τα εξής έγγραφα:\n\nΣυστατική επιστολή\n\nΒιογραφικό\n\nΑντίγραφο απολυτηρίου από το σχολείο\n\nΑντίγραφο του πτυχίου σας ή άλλου πανεπιστημιακού διπλώματος\n\nΠροηγούμενες εργασίες σας\n\nΔείγματα της εργασίας σας\n\nΦωτογραφία μεγέθους διαβατηρίου\n\nΑργότερα ορισμένοι εργοδότες μπορεί να σας ζητήσουν να παράσχετε και ένα αντίγραφο του ποινικού σας μητρώου, ωστόσο αυτό δεν αποτελεί συνήθως έγγραφο που πρέπει να περιληφθεί στον φάκελο.\n\nΑν και παραδοσιακά όλη αυτή η αλληλογραφία γίνεται ταχυδρομικώς, πολλοί εργοδότες ζητούν τώρα αυτά τα έγγραφα μόνο σε ηλεκτρινική εκτυπώσιμη μορφή όπως PDF.\n\nΕίναι δε αυτονόητο ότι θα πρέπει να συντάξετε τα έγγραφά σας (και να τα μεταφράσετε κατά περίπτωση) στα γερμανικά ή στα αγγλικά (εάν υποβάλλετε αίτηση για αγγλόφωνη θέση εργασίας).\n\nΕάν η μετάφρασή σας είναι στα αγγλικά τότε συνήθως δεν είναι απαραίτητο να μεταφραστούν και στα γερμανικά.\n\nΓερμανικός οδηγός βιογραφικού σημειώματος (Lebenslauf)\n\nΜια γρήγορη αναζήτηση στο διαδίκτυο θα σας δώσει πολλά παραδείγματα και οδηγίες για το πως θα φτιάξετε ένα ελκυστικό επαγγελματικό βιογραφικό. Απλώς πληκτρολογήστε “Bewerbung” ή “Bewerbungsschreiben” ή “Lebenslauf Muster” ή “Bewerbung Vorlagen kostenlos” στο Google.\n\nΕδώ είναι μερικά καλά παραδείγματα…\n\nΧρήσιμες συμβουλές για συνέντευξη σε δουλειά στη Γερμανία\n\nΔεν υπάρχει καμία μαγική συνταγή αναφορικά με τον τρόπο συμπεριφοράς σας σε μια συνέντευξη για εύρεση εργασίας στη Γερμανία που θα σας εγγυηθεί την επιτυχία, καθώς κάθε περίπτωση είναι διαφορετική και εξαρτάται εν πολλοίς και από την εταιρεία ή το άτομο που θα σας πάρει τη συνέντευξη.\n\nΑλλά τουλάχιστον αν θέλετε ακολουθήστε τις παρακάτω οδηγίες για μια καλή συνέντευξη.\n\nΝα είστε ακριβείς και ευγενικοί – Μη δείχνετε ότι βαριέστε\n\nΝτυθείτε κατάλληλα\n\nΚρατήστε οπτική επαφή με τον άνθρωπο που σας παίρνει συνέντευξη\n\nΑκούστε τον προσεκτικά\n\nΜην συμπεριφέρεστε συναισθηματικά\n\nΑποφύγετε να ασκήσετε κριτική για κάποιον (ειδικά για το πρώην αφεντικό σας ή τους συναδέλφους σας)\n\nΔώστε έμφαση στο τι έχετε κάνει μέχρι σήμερα στον τομέα της εργασίας\n\nΜάθετε κάτι για την εταιρεία και δείξτε το\n\nΠάρτε μαζί σας μια λίστα ερωτήσεων που πρέπει να κάνετε\n\nΠάρτε μαζί σας πολλά αντίγραφα βιογραφικού και συστατικών επιστολών\n\nΚρατήστε σημειώσεις\n\nΓια το καλό όλων, μη ξεχάσετε να βάλετε το κινητό σας στο αθόρυβο\n\nΑν η συνέντευξη γίνεται μέσω Skype ή τηλεφωνικά, μην αφήνετε κανέναν να σας ενοχλήσει και βεβαιωθείτε ότι ακούγεστε τόσο φυσικός σαν να καθόσασταν στην αίθουσα συσκέψεων της εταιρείας.\n\nΔείτε αν αναγνωρίζονται τα προσόντα σας\n\nΓια πολλές θέσεις εργασίας μπορεί να είναι χρήσιμο και για ορισμένες ακόμη και απαραίτητο, τα επαγγελματικά ή εκπαιδευτικά προσόντα από τη χώρα που κατάγεστε να αναγνωρίζονται στη Γερμανία. Αυτό μπορείτε να το ελέγξετε στον ιστότοπο “Αναγνώριση στη Γερμανία”.\n\nΔουλειά σε εστιατόριο στη Γερμανία\n\nΕίναι γνωστό σε όλο τον κόσμο ότι ένα από τα πράγματα που αναζητά κάποιος στη Γερμανία, ειδικά αν ζούσε μέχρι πρότινος στην Ελλάδα, είναι ο τομέας της εστίασης για να εργαστεί.\n\nΣτη Γερμανία υπάρχουν πολλές θέσεις εργασίας σε ελληνικά εστιατόρια και όχι μόνο.\n\nΣτο παρακάτω link μπορείτε να βρείτε αγγελίες για εύρεση εργασίας.\n\nΕστιατόρια\n\n*Μεγάλη προσοχή στα συμβόλαια που υπογράφεται με τα εστιατόρια. Έχουν αναφερθεί διάφορα παράπονα και καταγγελίες κατά καιρούς.\n\nΓια εργασία σε εστιατόρια και ξενοδοχεία στη Γερμανία\n\nΕστιατόρια, Bar και ξενοδοχεία\n\nΠηγή: SuperGreeks\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Ευρωμπάσκετ 2022, Γερμανία – Ελλάδα 107-96: Εκτός τετράδας η γαλανόλευκη": "Η Ελλάδα ηττήθηκε με 107-96 από τη Γερμανία στα προημιτελικά του Ευρωμπάσκετ και έχασε την ευκαιρία να διεκδικήσει κάποιο μετάλλιο. Η ομάδα του Δημήτρη Ιτούδη έκανε κακή εμφάνιση στο δεύτερο ημίχρονο.\n\nΟι Γερμανοί είχαν εντυπωσιακό ποσοστό στο τρίποντο, κυριάρχησαν στα ριμπάουντ και μπήκαν στη ζώνη των μεταλλίων. Η ομάδα του Χέρμπερτ θα αντιμετωπίσει την Ισπανία την Παρασκευή 16 Σεπτεμβρίου με φόντο την πρόκριση στον τελικό της διοργάνωσης.\n\nΟι γηπεδούχοι μπήκαν με το πόδι στο γκάζι και ήταν εξαιρετικά εύστοχοι από τη γραμμή των 6,75. Η ομάδα του Χέρμπερτ προηγήθηκε με 28-19 με τον Σρέντερ εκμεταλλευόμενη την κακή περιφερειακή άμυνα των παικτών του Δημήτρη Ιτούδη.\n\nΗ Ελλάδα έδειξε αντίδραση στα τρία τελευταία λεπτά της πρώτης περιόδου. Ο Γιάννης Αντετοκούνμπο πήρε από το χέρι την Εθνική που μείωσε σε 28-27 με κάρφωμα του αδερφού του, Θανάση. Οι διοργανωτές έφτασαν στο 31-27 με δίποντο του Γουέιλερ – Μπαμπ.\n\nΜε κάρφωμα του Γιάννη Αντετοκόυνμπο η Ελλάδα μείωσε σε 31-29 στο ξεκίνημα της δεύτερης περιόδου. Οι Γερμανοί έφτασαν στο 36-29 με τρίποντο του Λο με τον Λαρεντζάκη να απαντάει με τον ίδιο τρόπο. Οι γηπεδούχοι έφτασαν στο 42-37 με τον Τίμαν με την Ελλάδα να μειώνει στο 42-40 με τρίποντο του Λαρεντζάκη.\n\nΗ γαλανόλευκη ισοφάρισε σε 44-44 με τον Παπανικολάου και προσπέρασε με 44-46 με δύο βολές του Γιάννης Αντετοκούνμπο. Η ομάδα του Χέρμπερτ απάντησε με καλάθι και φάουλ και Σρέντερ και στη συνέχεια είχαμε διαδοχικά τρίποντο από Ομπστ και Παπανικολάου για το 53-51 των Γερμανών που έγινε 55-51 με δύο εύστοχες βολές του Σρέντερ. Η ομάδα του Δημήτρη Ιτούδη μείωσε στον πόντο (55-54) με καλάθι και φάουλ του Ντόρσεϊ\n\nΗ Γερμανία έφτασε στο 57-54 ένα περίπου λεπτό πριν το τέλος του δεύτερου οκταλέπτου. Το φινάλε όμως της περιόδου ανήκε ολοκληρωτικά στη γαλανόλευκη που με τον Ντόρσεϊ και απίστευτο τρίποντο του Σλούκα από το κέντρο του γηπέδου έφτασε στο 57-61.\n\nΟι γηπεδούχοι μπήκαν δυνατά στο τρίτο δεκάλεπτο και προηγήθηκαν με 64-61 με τον Τάις στα 6:45 πριν το τέλος. Το ρεσιτάλ ευστοχίας των Γερμανών από τη γραμμή των τριών πόντων συνεχίστηκε οδηγώντας την ομάδα του Χέρμπερτ στο 72-62 με τον Βάγκνερ και τον Σρέντερ.\n\nΗ Ελλάδα είχε σκοράρει μόλις έναν πόντο στα πρώτα έξι λεπτά της τρίτης περιόδου. Οι γηπεδούχοι έκαναν ό,τι ήθελαν στο γήπεδο και προσπέρασαν με 77-62 με τον Τάις. Με πέντε σερί πόντους του Γιάννη Αντετοκούνμπο η Ελλάδα μείωσε στους 10 πόντους (79-69) αλλά η Γερμανία έφτασε στο 83-71 της τρίτης περιόδου με τον Τάις.\n\nΜε καλάθι του Γιάννη Αντετοκούνμπο η Ελλάδα μείωσε σε 87-78 στο ξεκίνημα της τέταρτης περιόδου. Αλλά οι γηπεδούχοι βρήκαν και πάλι τις λύσεις και διαμόρφωσαν το 92-78 με τρίποντο του Βάγκνερ και δίποντο του Τάις. Η ομάδα του Δημήτρη Ιτούδη εξακολουθούσε να είναι άστοχη την στιγμή που οι διοργανωτές έφτασαν στο 103-82 με τρίποντο του Στρέντερ.\n\nΟ Γιάννης Αντετοκούνμπο αποβλήθηκε από τον αγώνα πέντε λεπτά πριν το τέλος αφού χρεώθηκε με δεύτερο αντιαθλητικό φάουλ. Τα τελευταία λεπτά του αγώνα είχαν διαδικαστικά χαρακτήρα αφού τα πάντα είχαν κριθεί.\n\nΤα δεκάλεπτα: 31-27, 57-61, 83-71, 107-96\n\nΓερμανία (Χέρμπερτ): Γκιφάι 3, Χόλατζ, Λο 3 (1/8 σουτ), Ομπστ 19 (5/7 τρίποντα), Σρούντερ 26 (5/9 δίποντα, 3/6 τρίποντα, 7/7 βολές, 3 ριμπάουντ, 8 ασίστ, 4 λάθη, 5 φάουλ σε 31 λεπτά), Σένγκφελντερ, Τάις 13 (5/10 δίποντα, 1/2 τρίποντα, 16 ριμπάουντ), Τίμαν 10 (6/6 βολές), Φόγκτμαν 8 (2), Βάγκνερ 19 (2/5 δίποντα, 5/7 τρίποντα), Γουάιλερ-Μπαμπ 6, Βόλφαρθ-Μπότερμαν\n\nΕλλάδα (Ιτούδης): Αγραβάνης 7 (2/4 δίποντα, 3/3 βολές, 3 ριμπάουντ), Γιάαννης Αντετοκούνμπο 31 (12/17 δίποντα, 1/5 τρίποντα, 4/8 βολές, 7 ριμπάουντ, 8 ασίστ, 3 κλεψίματα σε 30 λεπτά), Θανάσης Αντετοκούνμπο 4, Κώστας Αντετοκούνμπο, Καλάθης 2 (1/6 σουτ, 4 ασίστ), Ντόρσεϊ 13 (3/5 δίποντα, 2/7 τρίποντα), Λαρεντζάκης 18 (1/1 δίποντο, 4/4 τρίποντα, 4/6 βολές), Λούντζης, Παπαγιάννης 6, Παπανικολάου 7 (1), Παπαπέτρου, Σλούκας 8 (1/6 σουτ, 3 ασίστ)",
    "Επαφές Αδ. Γεωργιάδη στο Βερολίνο για προσέλκυση νέων γερμανικών...": "Σειρά συναντήσεων με υψηλόβαθμους εκπροσώπους φορέων της γερμανικής επιχειρηματικής κοινότητας, καθώς και με ανώτατα στελέχη ισχυρών γερμανικών ομίλων θα έχει, από σήμερα και έως και την Τετάρτη, ο Υπουργός Ανάπτυξης και Επενδύσεων, Άδωνις Γεωργιάδης, στο πλαίσιο τριήμερης επίσκεψής του στο Βερολίνο, την οποία οργάνωσε το Ελληνογερμανικό Εμπορικό και Βιομηχανικό Επιμελητήριο, σε συνεργασία με την Ελληνική Πρεσβεία στο Βερολίνο.\n\nΣκοπός της επίσκεψης του Υπουργού Ανάπτυξης και Επενδύσεων είναι να διευρύνει τα πεδία επενδυτικών και εμπορικών συνεργασιών μεταξύ Ελλάδας και Γερμανίας σε τομείς, όπως η ενεργειακή αγορά και ειδικότερα, το πράσινο υδρογόνο, οι ΑΠΕ και παραγωγή μπαταριών, ο μεταλλουργικός κλάδος, οι νέες τεχνολογίες και η διαχείριση απορριμμάτων.\n\nΣτο πλαίσιο αυτό, ο Υπουργός, συνοδευόμενος από την Πρέσβυ της Ελληνικής Πρεσβείας στο Βερολίνο, Μάρα Μαρινάκη, από τον Πρεσβευτή-Σύμβουλο της Ελληνικής Πρεσβείας, κωάννη Ιωαννίδη, καθώς και από Μέλη του Δ.Σ. του Ελληνογερμανικού Επιμελητηρίου, καταρχήν θα συναντηθεί με τον Dr. Volker Treier, Επικεφαλής Εξωτερικού Εμπορίου και Μέλος της Εκτελεστικής Επιτροπής της Κεντρικής Ένωσης Εμπορικών και Βιομηχανικών Επιμελητηρίων Γερμανίας (DIHK).\n\nΕν συνεχεία, ο κ. Γεωργιάδης θα συναντηθεί με τον Wolfgang Niedermark, Μέλος του Executive Board του BDI (Σύνδεσμος Γερμανών Βιομηχάνων), καθώς και με Προέδρους και CEOs πολυάριθμων γερμανικών ομίλων, με ισχυρή θέση στις προαναφερόμενες αγορές.\n\nΤέλος, στο πλαίσιο της επίσκεψής του στο Βερολίνο ο Yπουργός θα συμμετάσχει ως ομιλητής στο European Economic Conference, ενώ θα συναντηθεί και με επίλεκτους ομογενειακούς παράγοντες.",
    "Γερμανία: SOS για τον χειμώνα από οργανώσεις κοινωνικής αρωγής": "Η ενεργειακή κρίση, οι φόβοι για τον δύσκολο επερχόμενο χειμώνα και οι διαρκείς προειδοποιήσεις φορέων αποτελούν τη νέα πραγματικότητα στη Γερμανία. Τρεις σημαντικές οργανώσεις αρωγής, η Γερμανική Διακονία της Ευαγγελικής Εκκλησίας, η Caritas της Καθολικής Εκκλήσίας και ο Ερυθρός Σταυρός απευθύνουν μέσω του γερμανικού Τύπου νέες σοβαρές εκκλήσεις προς τη γερμανική κυβέρνηση για περαιτέρω στήριξη.\n\nΣύμφωνα με τους επικεφαλής των οργανώσεων αυτών ενδέχεται πολλές από τις κοινωνικές δομές τους να μη μπορέσουν φέτος να εκπληρώσουν σωστά το σημαντικό κοινωνικό και ανθρωπιστικό έργο που προσφέρουν σε απόρους, αστέγους παιδιά, οικογένειες, ηλικιωμένους, πρόσφυγες και άλλες ευάλωτες κοινωνικές ομάδες εξαιτίας του υπέρογκου ενεργειακού κόστους.\n\nΜάλιστα η επικεφαλής της Διακονίας Γκέρντα Χάζελφελντ μιλώντας στο Γερμανικό Δίκτυο Συντακτών RND τάχθηκε υπέρ της σύστασης ενός νέου, κοινωνικού ταμείου υπογραμμίζοντας: «Οι δομές και οι υπηρεσίες των μη κρατικών φορεών πρόνοιας είναι συστημικά σημαντικές διότι είναι απαραίτητες στην κοινωνία. Χρειάζονται επειγόντως διάσωση με τη μορφή ενός ειδικού ταμείου».\n\nΦόβος κοινωνικής αναταραχής, καταλήψεων, αδικημάτων\n\nΤην ίδια ώρα αίσθηση προκαλεί εσωτερικό έγγραφο της Ομοσπονδιακής Εγκληματολογικής Υπηρεσίας, που φέρνει στο φως η εφημερίδα Tagespiegel του Βερολίνου, οι αρμόδιες γερμανικές αρχές αναμένουν φέτος τον χειμώνα μαζικές διαδηλώσεις στη Γερμανία, παρόμοιας έκτασης με τις διαδηλώσεις αντιεμβολιαστών την περίοδο της πανδημίας.\n\nΑίσθηση επίσης προκαλούν αναφορές στο ίδιο έγγραφο για πιθανές καταλήψεις και μπλόκα σε κρίσιμες υποδομές ενέργειας ή εταιρείες από τον χώρο της εξοπλιστικής βιομηχανίας αλλά και προειδοποιήσεις για τέλεση ποινικών αδικημάτων σε βάρος πολιτικών ή προσώπων που λαμβάνουν αποφάσεις στον ενεργειακό τομέα.\n\nΟ καγκελάριος αναζητά ενέργεια πολύ μακριά...\n\nΣτο μεταξύ στη Σαουδική Αραβία βρέθηκε ο καγκελάριος Όλαφ Σολτς για εντατικές επαφές με τον διάδοχο του θρόνου, Πρίγκηπα Μοχάμεντ Μπιν Σαλμάν. Στο επίκεντρο του ταξιδιού η ενεργειακή συνεργασία Γερμανίας-Σαουδικής Αραβίας και το ενδεχόμενο σύναψης συγκεκριμένων συμβολαίων. Μεγάλο αγκάθι ωστόσο παραμένει ο ίδιος ο Μοχάμεντ Μπιν Σαλμάν.\n\nΣύμφωνα με τις αμερικανικές μυστικές υπηρεσίες ο ίδιος φέρεται να έδωσε το πρόσταγμα για την άγρια δολοφονία του δημοσιογράφου Τζαμάλ Κασόγκι πριν από τέσσερα χρόνια στο προξενείο της Σαουδικής Αραβίας στην Κωνσταντινούπολη.\n\nΣτο διήμερο ταξίδι του ο Γερμανός καγκελάριος επισκέπτεται επίσης στα Ηνωμένα Αραβικά Εμιράτα και το Κατάρ, χώρες-κλειδί για εξαγωγές πετρελαίου και άλλων ενεργειακών πόρων, παρά τη διεθνή ανησυχία για την κατάσταση των ανθρωπίνων δικαιωμάτων.\n\nΠΗΓΗ: DEUTSCHE WELLE\n\nΑκολούθησε την Ημερησία στο Google News!",
    "Περισσότεροι ηλικιωμένοι απειλούνται από φτώχεια στη Γερμανία": "Όλο και περισσότεροι άνθρωποι κινδυνεύουν να περιέλθουν σε κατάσταση φτώχειας σε μεγάλη ηλικία – στη Γερμανία, ένας στους έξι ανθρώπους άνω των 65 ετών απειλείται από τη φτώχεια. Αυτό είναι το αποτέλεσμα μιας αξιολόγησης από την Ομοσπονδιακή Στατιστική Υπηρεσία.\n\nΟ Dietmar Bartsch, επικεφαλής της κοινοβουλευτικής ομάδας του Κόμματος της Αριστεράς, ζητά γρήγορη βοήθεια από την ομοσπονδιακή κυβέρνηση.\n\nΠροτείνει την ιδέα μιας ελάχιστης σύνταξης 1.200 ευρώ που θα προστατεύει από τη φτώχεια και θα βασίζεται στην αλληλεγγύη.\n\nΟ κίνδυνος φτώχειας σε μεγάλη ηλικία έχει αυξηθεί σημαντικά στη Γερμανία. Το λεγόμενο ποσοστό κινδύνου φτώχειας για τους άνω των 65 ετών ήταν 14,7% το 2018.\n\nΤρία χρόνια αργότερα, το ποσοστό ήταν 17,4%. Αυτό είναι το αποτέλεσμα μιας αξιολόγησης της Ομοσπονδιακής Στατιστικής Υπηρεσίας σε απάντηση ερώτησης του Κόμματος της Αριστεράς στην Μπούντεσταγκ, η οποία τέθηκε στη διάθεση των μέσων ενημέρωσης Funke.\n\nΑυτό σημαίνει ότι περίπου ένας στους έξι άνω των 65 ετών στη Γερμανία απειλείται από τη φτώχεια. Σύμφωνα με την έκθεση, ιδίως οι ηλικιωμένες γυναίκες προσβάλλονται πολύ συχνότερα από ό,τι πριν από τέσσερα χρόνια.\n\nΩστόσο, σε όλες τις ηλικιακές ομάδες, το ποσοστό κινδύνου φτώχειας αυξήθηκε πολύ πιο συγκρατημένα: από 15,5% το 2018 σε 16,6% το 2021.\n\nBartsch: “Χιονοστιβάδα φτώχειας στα γηρατειά στη Γερμανία”\n\nΟ Dietmar Bartsch, επικεφαλής της αριστερής κοινοβουλευτικής ομάδας, ζήτησε γρήγορη βοήθεια από την ομοσπονδιακή κυβέρνηση στην εφημερίδα Funke-Zeitung.\n\nΤο χειμώνα, μια χιονοστιβάδα φτώχειας λόγω γήρατος απειλεί να κυλήσει πάνω από τη Γερμανία, εξήγησε.\n\n“Η βασική σύνταξη δεν είναι αρκετή, θα πρέπει να επεκταθεί σε μια ελάχιστη σύνταξη 1.200 ευρώ που να προστατεύει από τη φτώχεια και να βασίζεται στην αλληλεγγύη, όπως συμβαίνει, για παράδειγμα, στις Κάτω Χώρες”.\n\nΓια να χρηματοδοτηθεί αυτό, το Κόμμα της Αριστεράς είχε ήδη απαιτήσει στο παρελθόν να πληρώνουν όλοι οι μισθωτοί καθώς και οι βουλευτές στη νόμιμη σύνταξη.\n\nΤο ποσοστό κινδύνου είναι υψηλότερο μεταξύ των νεότερων ατόμων από ό,τι μεταξύ των ηλικιωμένων. Για τους νέους κάτω των 18 ετών, το 2021 το ποσοστό αυτό ήταν 20,8%, ενώ για τους νέους ηλικίας 18 έως 25 ετών έφτασε το 25,5%. Ωστόσο, τα ποσοστά εδώ δεν έχουν αλλάξει σχεδόν καθόλου σε σχέση με το 2018.\n\nΗ κοινωνική ένωση VdK ζητά αφορολόγητο επίδομα στη Γερμανία\n\nΗ πρόεδρος της κοινωνικής ένωσης VdK, Verena Bentele, φέρεται να ζήτησε ένα επίδομα στη βασική εισοδηματική ενίσχυση ύψους 224,50 ευρώ για το εισόδημα από τη νόμιμη συνταξιοδοτική ασφάλιση.\n\n“Οι συνταξιούχοι με μειωμένη εισοδηματική ικανότητα πλήττονται επίσης συχνά από τη φτώχεια. Όσοι δεν μπορούν να εργαστούν μέχρι την κανονική ηλικία συνταξιοδότησης για λόγους υγείας δεν πρέπει να τιμωρούνται με υψηλές κρατήσεις στις συντάξεις τους”, δήλωσε ο Bentele.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Γερμανία: Ο Λίντνερ εκφράζει τις αντιρρήσεις του για την εισφορά φυσικού αερίου": "Ο υπουργός Οικονομικών της Γερμανίας Κρίστιαν Λίντνερ επέκρινε την εισφορά φυσικού αερίου που σχεδιάστηκε για να βοηθήσει τη χώρα να αποτρέψει την κατάρρευση του ενεργειακού της τομέα.\n\nΟ Λίντνερ δήλωσε στην Bild am Sonntag ότι ανησυχεί λιγότερο για τις νομικές πτυχές του σχεδίου που έχουν προκαλέσει διαμάχες στη Γερμανία, αλλά για την οικονομική του λογική, όπως ανέφερε το Bloomberg.\n\n\"Έχουμε μια εισφορά για το φυσικό αέριο που αυξάνει την τιμή. Αλλά χρειαζόμαστε ένα φρένο στην τιμή του φυσικού αερίου που μειώνει την τιμή\", δήλωσε ο Λίντνερ.\n\nΕίπε επίσης ότι η Γερμανία θα πρέπει να επιμείνει στο \"χρεόφρενό\" της, παρά το τεράστιο κόστος που προκύπτει τώρα για τη σταθεροποίηση του ενεργειακού της τομέα, συμπεριλαμβανομένης της δαπανηρής διάσωσης του εισαγωγέα φυσικού αερίου Uniper SE.\n\nΗ εισφορά για το φυσικό αέριο έχει γίνει ένα σημείο τριβής από τότε που προτάθηκε τον Αύγουστο από τον Robert Habeck, υπουργό Οικονομίας της Γερμανίας και μέλος των Πρασίνων.\n\nΤο μέτρο, το οποίο πρόκειται να τεθεί σε ισχύ την 1η Οκτωβρίου, έχει σχεδιαστεί για να αποζημιώσει τις επιχειρήσεις κοινής ωφέλειας για την εκτίναξη των τιμών χονδρικής πώλησης ενέργειας, χρεώνοντας τους καταναλωτές με ένα τέλος.\n\nΤο μέτρο είχε αρχικά επικριθεί για το γεγονός ότι ήταν πολύ χαλαρά καθορισμένο, επιτρέποντας σε μη επηρεαζόμενες εταιρείες να υποβάλουν αίτηση για κεφάλαια. Ο Χάμπεκ προσπάθησε να κλείσει τα παραθυράκια για να αποκλείσει όσους προσπάθησαν να το εκμεταλλευτούν.",
    "Γερμανία - Ελλάδα 107-96: Μυθικός βομβαρδισμός έσβησε το γαλανόλευκο όνειρο στο Βερολίνο": "Η Γερμανία έκανε το ματς της ιστορίας της, σφυροκόπησε την Ελλάδα από την περιφέρεια (17/31 τρίποντα) και την νίκησε με 107-96 για να προκριθεί στα ημιτελικά του EuroBasket 2022 όπου περιμένει η Ισπανία. Γιάννης Αντετοκούνμπο και Γιαννούλης Λαρεντζάκης οι δύο που ξεχώρισαν, σε μία βραδιά με μπάσκετ επικού επιπέδου.\n\nΤο έβδομο ματς του EuroBasket 2022, ήταν το τελευταίο της Εθνικής στη διοργάνωση. Το 5/5 στο Μιλάνο και η δύσκολη νίκη-πρόκριση επί της Τσεχίας δημιούργησαν προσδοκίες για κάτι σπουδαίο από αυτό το γκρουπ ανθρώπων που δούλεψε από την 1η Αυγούστου χωρίς σταματημό, όμως το βράδυ της Τρίτης (13/9) η οικοδέσποινα Γερμανία έκανε το παιχνίδι της ιστορίας της. Έβαλε 11/17 τρίποντα στο πρώτο μέρος, πήρε με 26-10 την τρίτη περίοδο και χάρη σε ένα επί μέρους 20-1 επικράτησε με 107-96 της Ελλάδας για να προκριθεί στα ημιτελικά και να παλέψει με την Ισπανία για μία θέση στον τελικό της Κυριακής (18/9).\n\nΟι Γερμανοί τα έβαλαν όλα. Η ευστοχία τους στο πρώτο δεκάλεπτο (8/12 τρίποντα) ήταν εξωπραγματική, με την Ελλάδα να αντέχει, να απαντάει, να βάζει 61 πόντους στο εικοσάλεπτο και να δείχνει τεράστιο χαρακτήρα. Κι εκεί που όλα έδειχναν εναντίον των γηπεδούχων, η δική τους αντίδραση στο τρίτο δεκάλεπτο ήταν κυριολεκτικά μυθική. Με τον Βάγκνερ, με τον Σρούντερ, με τον Ομπστ, με τον Τάις και με τον Φόγκτμαν έκαναν συγκλονιστική προσπάθεια, άξια συγχαρητηρίων, για να πάρουν δίκαια και την νίκη και την πρόκριση στην τετράδα του EuroBasket 2022.\n\nΟ Γιάννης Αντετοκούνμπο (αποβλήθηκε στο 35' μετά από το δεύτερο αντιαθλητικό του στο ματς) έδωσε το 101% των δυνάμεών του, ο Γιαννούλης Λαρεντζάκης ήταν συγκινητικός σε άμυνα κι επίθεση, στο τέλος όμως η διαφορά στο ριμπάουντ, οι δεύτερες ευκαιρίες των Γερμανών και το γεγονός ότι είχαν περισσότερες επιλογές στην επίθεση, έγειραν τη ζυγαριά υπέρ τους. Όλα αυτά, σε μία υπέροχη ατμόσφαιρα, με τον κόσμο να είναι μισός-μισός και με τους Έλληνες να κάνουν ό,τι περνούσε από το χέρι τους για να δώσουν ώθηση στην ομάδα του Δημήτρη Ιτούδη. Μια ομάδα που γυρίζει με άδεια χέρια μετά από άλλη μία διοργάνωση και παραμένει χωρίς μετάλλιο από το... μακρινό 2009.\n\nΗ πεντάδα και η απιθανη ατμόσφαιρα\n\nΚαλάθης, Ντόρσεϊ, Παπανικολάου, Γιάννης και Παπαγιάννης ήταν ξανά η πεντάδα που επέλεξε ο Ιτούδης για να ανοίξει το ματς, την ώρα που η εξέδρα ήταν μοιρασμένη και σε απίστευτη κατάσταση! Οι Γερμανοί έβαλαν 14 πόντους στο πρώτο δίλεπτο, χτίζοντας προβάδισμα εννέα πόντων, έγραψαν το 19-9 στο τέταρτο (!) λεπτό έχοντας 5/6 τρίποντα, πήγε στο 25-14 στο πέμπτο (!) λεπτό φτάνοντας στα 7/8 σουτ από την περιφέρεια και έκανε απλώς το τέλειο παιχνίδι. Και όμως, η Ελλάδα δεν τρόμαξε. Είχε υπομονή και πείσμα, δεν άφησε το σκορ να εκτοξευθεί σε εξωφρενικά επίπεδα και επιβίωσε σε ένα εφιαλτικό σενάριο.\n\nΜε τον Γιάννη ασταμάτητο, σε σκοράρισμα και ριμπάουντ και με τον Θανάση να δίνει ενέργεια, η Εθνική μείωσε στον πόντο (28-27 στο 8'), την ώρα που οι γηπεδούχοι \"πάγωναν\" και έμεναν μόλις στους πέντε πόντους στο δεύτερο μισό της περιόδου (31-27). Η εικόνα του ματς άλλαξε στο ξεκίνημα της δεύτερης, με τη Γερμανία να αντιμετωπίζει μια πολύ πιο σκληρή ελληνική άμυνα, αλλά και την Εθνική να μη βρίσκει τη φάση της ισοφάρισης. Στο 14' ο Γιάννης έκανε αντιαθλητικό, με τον Τίμαν να έχει 2/2 βολές για το 38-33, όμως αυτός που ενθουσίαζε ήταν ο Λαρεντζάκης με τέσσερα ασύλληπτα λεπτά σε άμυνα κι επίθεση για το 42-40.\n\nΤην ισοφάριση την έφερε η άμυνα του Ντόρσεϊ, ο αιφνιδιασμός του Γιάννη και το λέι-απ του Παπανικολάου (44-44 στο 16'), πριν ο Greek Freak δώσει το πρώτο προβάδισμα από τη γραμμή των βολών (46-44). Το σκορ πήγε ΠΟΛΥ ψηλά (53-51 στο 18'), όμως και οι δύο ομάδες έπαιζαν σπουδαίο μπάσκετ, με λάθη στην άμυνα, αλλά με ασύλληπτη ψυχραιμία στην επίθεση που κρατούσε το κοινό στις μύτες των ποδιών του. Κι όταν ο Σλούκας έβαλε το ασύλληπτο τρίποντο στο φινάλε του πρώτου μέρους για το 57-61, η Mercedes-Benz Arena εξερράγη! 65% στο τρίποντο οι Γερμανοι; 71% στο δίποντο η Ελλάδα, με 15 ασίστ για επτά λάθη.\n\nΓερμανικά τανκ πήραν παραμάζωμα την Εθνική\n\nΟι γηπεδούχοι μπήκαν με ένα γρήγορο 7-0 στο β' μέρος για να ανακτήσουν το προβάδισμα, την ώρα που η Ελλάδα έμενε χωρίς σκορ για τρία λεπτά και έπεφτε στο -7 (69-62 στο 24') έχοντας βάλει μόλις έναν πόντο από βολή του Αντετοκούνμπο. Ο Βάγκνερ με τρίποντο έδωσε διψήφιο προβάδισμα (72-62) στην ομάδα του, ο Φόγκτμαν έβαλε το 15ο μακρινό σουτ σε 23 εκτελεσμένα για το +13 και ο Τάις σκόραρε με διπλή προσπάθεια από κοντά για το 77-62 στο 26'.\n\nΑυτό το 20-1 της Γερμανίας σε διάστημα επτά λεπτών ήταν εξωφρενικό, με την Ελλάδα να βρίσκει σίδερο ξανά και ξανά και ξανά. Στο 27' ο Λαρεντζάκης κέρδισε αντιαθλητικό, έβαλε τις βολές και μαζί φωτιά στον πάγκο της Ελλάδας, για να πάρει ο Αντετοκούνμπο τη σκυτάλη και να βάλει πέντε σερί πόντους για το 79-69 προς το τέλος της τρίτης περιόδου (83-71).\n\nΟ Ιτούδης άνοιξε την τέταρτη με Σλούκα, Λούντζη, Λαρεντζάκη, Αγραβάνη, Παπαγιάννη, έβαλε γρήγορα τον Γιάννη στο ματς και εκείνος σκόραρε για το 87-78 με 7:50 για το φινάλε, όμως Βάγκνερ και Τάις απάντησαν με ένα 5-0 για το 92-78 ακριβώς στο 33'. Ακολούθησε το δεύτερο αντιαθλητικό φάουλ του Γιάννη Αντετοκούνμπο που αποβλήθηκε και καλάθι του Σρούντερ για το 103-82 στο 35', με τους Γερμανούς να κλειδώνουν την νίκη και να παίρνουν δίκαια την πρόκριση στα ημιτελικά του EuroBasket 2022.\n\nΟΙ ΔΙΑΙΤΗΤΕΣ: Ζουράποβιτς, Λανζαρίνι, Κρέγιτς\n\nΤΑ ΔΕΚΑΛΕΠΤΑ: 31-27, 57-61, 83-71, 107-96\n\nΓΕΡΜΑΝΙΑ (Χέρμπερτ): Γκιφάι 3, Χόλατζ, Λο 3 (1/8 σουτ), Ομπστ 19 (5/7 τρίποντα), Σρούντερ 26 (5/9 δίποντα, 3/6 τρίποντα, 7/7 βολές, 3 ριμπάουντ, 8 ασίστ, 4 λάθη, 5 φάουλ σε 31 λεπτά), Σένγκφελντερ, Τάις 13 (5/10 δίποντα, 1/2 τρίποντα, 16 ριμπάουντ), Τίμαν 10 (6/6 βολές), Φόγκτμαν 8 (2), Βάγκνερ 19 (2/5 δίποντα, 5/7 τρίποντα), Γουάιλερ-Μπαμπ 6, Βόλφαρθ-Μπότερμαν\n\nΕΛΛΑΔΑ (Ιτούδης): Αγραβάνης 7 (2/4 δίποντα, 3/3 βολές, 3 ριμπάουντ), Γιάαννης Αντετοκούνμπο 31 (12/17 δίποντα, 1/5 τρίποντα, 4/8 βολές, 7 ριμπάουντ, 8 ασίστ, 3 κλεψίματα σε 30 λεπτά), Θανάσης Αντετοκούνμπο 4, Κώστας Αντετοκούνμπο, Καλάθης 2 (1/6 σουτ, 4 ασίστ), Ντόρσεϊ 13 (3/5 δίποντα, 2/7 τρίποντα), Λαρεντζάκης 18 (1/1 δίποντο, 4/4 τρίποντα, 4/6 βολές), Λούντζης, Παπαγιάννης 6, Παπανικολάου 7 (1), Παπαπέτρου, Σλούκας 8 (1/6 σουτ, 3 ασίστ)\n\nΤα ομαδικά στατιστικά της Γερμανίας: 19/42 δίποντα, 17/31 τρίποντα, 18/21 βολές, 51 ριμπάουντ (32 αμυντικά - 19 επιθετικά), 16 ασίστ, 7 κλεψίματα, 4 μπλοκ, 11 λάθη\n\nΤα ομαδικά στατιστικά της Ελλάδας: 25/41 δίποντα, 9/29 τρίποντα, 19/27 βολές, 35 ριμπάουντ (23 αμυντικά - 12 επιθετικά), 19 ασίστ, 6 κλεψίματα, 3 μπλοκ, 9 λάθη",
    "Γερμανία: Διαδήλωση κατά της κυβέρνησης και των κυρώσεων προς τη Ρωσία": "Περίπου 3.000 άνθρωποι διαδήλωσαν στο Lubmin στη Δυτική Πομερανία της Γερμανίας, για το άνοιγμα του γερμανο-ρωσικού αγωγού φυσικού αερίου Nord Stream 2 και για οικονομικά προσιτή ενέργεια.\n\nΗ συγκέντρωση ήταν ειρηνική μέχρι αργά το απόγευμα της Κυριακής δήλωσε εκπρόσωπος της αστυνομίας.\n\nΣύμφωνα με αναφορές σημειώθηκαν μικροεπεισόδια όταν τέσσερα άτομα με σημαίες της Ουκρανίας και αφίσες που έγραφαν «Η Ρωσία είναι ένα τρομοκρατικό κράτος» παρατάχθηκαν μπροστά από τους διαδηλωτές.\n\nΑντίστοιχα, οι υπέρ της Ουκρανίας ακτιβιστές τελικά απωθήθηκαν και όλα κύλησαν ήσυχα. Ο αγωγός Nord Stream 2 δημιουργήθηκε για να τροφοδοτεί με φυσικό αέριο από τη Ρωσία προς το Μεκλεμβούργο-Δυτική Πομερανία.\n\nΟ αγωγός φυσικού αερίου έχει ολοκληρωθεί, αλλά μετά τη ρωσική επίθεση στην Ουκρανία, η ομοσπονδιακή κυβέρνηση απέκλεισε το ενδεχόμενο να τεθεί σε λειτουργία.\n\nΗ Ρωσία δεν στέλνει πλέον φυσικό αέριο στη Γερμανία μέσω του αγωγού Nord Stream 1, ο οποίος λειτουργεί σε μεγάλο βαθμό παράλληλα, με αποτέλεσμα να υπάρχει μεγάλη έλλειψη, γεγονός που δυσκολεύει νοικοκυριά και επιχειρήσεις και στην θέρμανση αλλά και στην λειτουργία των επιχειρήσεων.\n\nΣτο συλλαλητήριο με σύνθημα «Για να έχει μέλλον η πατρίδα μας – επιτέλους ανοίξτε το Nord Stream 2», που διοργάνωσε ο Martin Klein από το κόμμα «Die Basis», οι ομιλητές ζήτησαν επίσης τον τερματισμό των κυρώσεων κατά της Ρωσίας και την παραίτηση του ομοσπονδιακή κυβέρνηση, όπως ανέφερε η NDR.\n\nΟι εικόνες έδειχναν πώς οι συμμετέχοντες κυμάτιζαν ρωσικές σημαίες και κρατούσαν πλακάτ με την επιγραφή «Είμαστε ο λαός».\n\nΔιακρίνονταν επίσης πινακίδες που έγραφαν «Η κυβέρνησή μας πρέπει να φύγει» και «Κοκκινοκίτρινο-πράσινο στο ανατολικό μέτωπο».\n\nΠηγή: ekriti\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Γερμανία: Η ενεργειακή κρίση… καθαρίζει και τις εταιρείες παραγωγής χαρτιών υγείας": "Απρόβλεπτες διαστάσεις λαμβάνουν οι συνέπειες από τον πόλεμο της Ουκρανίας και την πρόσφατη επιλογή της Ρωσίας να κλείσει τον Nord Stream 1, στερώντας το πολύτιμο φυσικό αέριο από την Ευρώπη και ειδικά την ηγεμονική οικονομική δύναμη της ΕΕ, την Γερμανία.\n\nΗ εκτίναξη των τιμών ενέργειας σε ύψη ρεκόρ απειλούν μεταξύ άλλων τη βιωσιμότητα πολλών βιομηχανικών κλαδων, ακόμα και αυτών που παράγουν βασικά είδη που αφορούν στην καθημερινότητα εκατομμυρίων ανθρώπων, όπως για παράδειγμα το χαρτί υγείας!\n\nΔιαβάστε επίσης – ΕΕ: Προτάσεις για νέες κυρώσεις κατά της Ρωσίας και πλαφόν στο πετρέλαιο\n\nΗ κατασκευή ενός μόνο ρολού χαρτιού υγείας πλάτους 2 μέτρων στο εργοστάσιο Essity της Γερμανίας στο Mainz-Kostheim, όπου ο ποταμός Μάιν συναντά τον Ρήνο, απαιτεί 700 κιλοβατώρες φυσικού αερίου — αρκετή ποσότητα για τη θέρμανση ενός σπιτιού για αρκετές εβδομάδες κατά τη διάρκεια του χειμώνα.\n\nΜε το κόστος ενέργειας να αυξάνεται και τους φόβους για ελλείψεις ηλεκτρικής ενέργειας να ενισχύονται, η Essity αναγκάστηκε να αυξήσει τις τιμές στα προϊόντα της και να στραφεί σε άλλες πηγές καυσίμων, όπως αναφέρεται σε ρεπορτάζ των Financial Times.\n\nΔιαβάστε επίσης – Κυρώσεις: Νέες τεχνολογίες, ο τομέας που «πονά» τη Ρωσία\n\n«Ζόρια» για τους παραγωγούς χαρτιού υγείας\n\nΗ ενεργειακή κρίση της Γερμανίας έχει θέσει τους παραγωγούς χαρτιού υγείας υπό έντονη πίεση. Ορισμένοι έχουν ήδη σταματήσει ή περικόψει την παραγωγή τους και οι οικονομολόγοι φοβούνται έναν ευρύτερο αντίκτυπο στη βιομηχανία και την ανάπτυξη.\n\n«Από ό,τι ακούμε, αυτή η κρίση είναι πιθανό να είναι πιο σοβαρή για τις μεταποιητικές βιομηχανίες από ό,τι ήταν η Covid-19», δήλωσε ο Carsten Rolle, επικεφαλής της ενεργειακής και κλιματικής πολιτικής στην επιχειρηματική ένωση BDI.\n\n«Το σωσίβιο της βιομηχανίας είναι η ενέργεια, και αν το ενεργειακό κόστος δεν είναι βιώσιμο, οι εταιρείες και οι άνθρωποι δεν μπορούν να το αντέξουν πλέον», δήλωσε από τη μεριά του ο Henrik Follmann, διευθύνων σύμβουλος της Follmann Chemie, μιας οικογενειακής εταιρείας χημικών που προμηθεύει τους κατασκευαστές χαρτιού.\n\n«Σε [το τρέχον] επίπεδο τιμών, θα σημαίνει μια αυτόματη αποβιομηχάνιση για τη Γερμανία», είπε, προσθέτοντας ότι το κύριο εργοστάσιο της εταιρείας του στο Minden είχε ήδη διακόψει την παραγωγή του τα Σαββατοκύριακα, για πρώτη φορά μετά από 40 χρόνια, επειδή δεν ήταν πλέον οικονομικά βιώσιμο.\n\nΈρευνα που διεξήχθη από το Γερμανικό Βιομηχανικό και Εμπορικό Επιμελητήρι, το DIHK, τον Ιούλιο, διαπίστωσε ότι το 16% των 3.500 εταιρειών που συμμετείχαν στην έρευνα περιόρισε ή και σταμάτησε πλήρως την παραγωγή.\n\nΕιδικά οι εταιρείες στη βιομηχανία χαρτιού εκτιμούν ότι ακόμη και με την κρατική στήριξη, η κατάσταση θα δυσκολέψει.\n\nΠτωχεύσεις\n\nΜία από τις πιο γνωστές εταιρείες χαρτιού υγείας της Γερμανίας, η Hakle με έδρα το Ντίσελντορφ, έχει ήδη καταθέσει αίτηση πτώχευσης, αποδίδοντας αυτή την εξέλιξη στη ραγδαία αύξηση των τιμών ενέργειας, τις υψηλές τιμές χαρτοπολτού, το κόστος μεταφοράς και την ισχύ του δολαρίου.\n\nΔεν πρόλαβε κάποια στιγμή η Hakle να διαπραγματευτεί μια νέα τιμή με τους συνεργάτες λιανικής της ώστε να απορροφήσει τα υψηλότερα γενικά της έξοδα, και οι τιμές αυξήθηκαν ξανά. «Δεν νομίζω ότι το κύμα χρεοκοπιών μπορεί να σταματήσει αν δεν έχουμε ένα ανώτατο όριο [τιμής ενέργειας]», εκτίμησε ο Volker Jung, διευθύνων σύμβουλος της Hakle.\n\nΤο κόστος ενέργειας έχει αυξηθεί σε βαθμό που η Essity κατέληξε στο ότι δεν είχε άλλη εναλλακτική από το να αυξήσει το κόστος προϊόντων της, όπως ρολά τουαλέτας, πάνες (Libero) και σερβιέτες (Bodyform) έως και 18%.",
    "Αγγλία-Γερμανία 2-2: Ισοφάρισε με τρομερό σουτ ο Μάουντ (vid)": "Αγγλία-Γερμανία 2-2: Ισοφάρισε με τρομερό σουτ ο Μάουντ (vid)\n\nΜέσα σε τρία λεπτά η Αγγλία έφερε το ματς στα ίσα με το υπέροχο γκολ του Μάουντ στο 75'.\n\nΔείτε Ακόμα",
    "Γερμανία – Ισπανία: Το γύρισαν τα “πάντσερ” και το φεραν στα μέτρα τους (videos)": "2022-09-16T21:20:13+00:00\n\n2022-09-16T21:20:13+00:00\n\n2022-09-16T21:55:15+00:00.\n\nΗ Ισπανία ξεκίνησε καλύτερα τον ημιτελικό του Ευρωμπάσκετ, αλλά η Γερμανία έκανε την ανατροπή πριν το ημίχρονο.\n\nΑποστολή στο Βερολίνο: Γιάννης Ράμμας/ info@eurohoops.net\n\nΟ δεύτερος ημιτελικός του Ευρωμπάσκετ ανάμεσα σε Ισπανία και Γερμανία, τα έχει όλα στο πρώτο μέρος του.\n\nΟι Ισπανοί αιφνιδίασαν τους οικοδεσπότες στη δεύτερη περίοδο και προηγήθηκαν με 32-41 στο 16′. Αλλά.\n\nΟι Γερμανοί ανέβασαν στροφές, έγιναν πιο εύστοχοι και με ένα 19-5, έφτασαν στο +5 (51-46) του ημίχρονου.\n\nΟ Ντένις Σρέντερ έδειξε τον δρόμο με 19 πόντους-5 ασίστ (7/9 σουτ), ενώ και ο Αντρέας Όμπστ έβαλε μεγάλα τρίποντα (3/5).\n\nΌλα αυτά, την ώρα που Λορένζο Μπράουν με 11 και Ουίλι Ερνανγκόμεθ με 9 ξεχώρισαν για τους παγκόσμιους πρωταθλητές.\n\nΗ Γερμανία είχε 10/18 δίποντα, 7/16 τρίποντα, 10/11 βολές, 14 ριμπάουντ, 10 ασίστ, 6 κλεψίματα και 6 λάθη.\n\nΗ Ισπανία είχε 15/18 δίποντα, 5/10 τρίποντα, 1/1 βολές, 11 ριμπάουντ, 9 ασίστ, 2 κλεψίματα, 1 μπλοκ και 9 λάθη.\n\nΗ Γερμανία έχει 25 συμμετοχές σε Ευρωμπάσκετ, έχοντας μπει στην τετράδα τέσσερις φορές (1993, 2001, 2005, 2022). Έχει δύο μετάλλια, ένα χρυσό (1993) και ένα ασημένιο (2005), δηλαδή δύο παρουσίες σε τελικό.\n\nΗ Ισπανία έχει 32 συμμετοχές σε Ευρωμπάσκετ, έχοντας μπει στην τετράδα 19 φορές (σερί από το 1999). Έχει 13 μετάλλια (έξι σερί), τρία χρυσά, έξι ασημένια και τέσσερα χάλκινα, δηλαδή εννέα παρουσίες σε τελικό.\n\nΔείτε εδώ τα τελευταία νέα",
    "Τζακ Λιου: Πώς πείστηκε η Γερμανία να μην αφήσει την Ελλάδα να βγει εκτός ΕΕ": "Για τις προσπάθειες που έγιναν προκειμένου να πειστεί η Γερμανία να κρατήσει την Ελλάδα στην Ευρωπαϊκή Ένωση μίλησε στην Καθημερινή ο πρώην υπουργός Οικονομικών της κυβέρνησης Ομπάμα στις ΗΠΑ, Τζακ Λιου.\n\n«Κατά τις ημέρες της οικονομικής κρίσης θυμάμαι να επιχειρηματολογώ σε πολλούς από τους πρωταγωνιστές ότι πρέπει να δούμε την Ελλάδα όχι μόνο ως οικονομική πρόκληση, αλλά κι ως στρατηγικό σύμμαχο, ως χώρα με κοινές αξίες, με την οποία για μισό ή περισσότερο αιώνα είχαμε πολύ ισχυρές σχέσεις.\n\nΠιστεύαμε ότι η διατήρηση της Ελλάδας στην Ευρώπη ήταν σημαντική και για την Ελλάδα και για την Ευρώπη. Και είναι ένας από τους λόγους για τους οποίους αφιέρωσα τόση προσοχή.\n\nΑυτό που είδα ήταν μια πραγματική αλλαγή στη στάση της Γερμανίας, όταν η Ελλάδα έπαιξε κρίσιμο ρόλο στη διέλευση μεταναστών κατά τη διάρκεια της μεταναστευτικής κρίσης και είδα ότι πλησίασε περισσότερο στη θέση των ΗΠΑ που ήταν να αναζητείται η ισορροπία μεταξύ των οικονομικών αναγκών, της κοινωνικής συνοχής και της στρατηγικής συμμαχίας», ανέφερε μεταξύ άλλων.\n\nΕπιπλέον, μίλησε και για το πώς είδε το δημοψήφισμα του 2015: «Μου έκανε εντύπωση η απόφαση που ελήφθη να γίνει δημοψήφισμα για την αποδοχή ή όχι των όρων που απαιτούσε η διεθνής κοινότητα. Με εντυπωσίασε ότι το να ακούει κανείς και μετά να κάνει το αντίθετο και να εξηγεί το γιατί, βοηθάει να διατηρηθεί μια δημοκρατία ζωντανή».",
    "Γερμανία: Δηλώνει έτοιμη να υποδεχθεί όσους εγκαταλείπουν τη Ρωσία": "Το Βερολίνο είναι έτοιμο να δεχτεί όσους αρνούνται να καταταγούν στον ρωσικό στρατό και «απειλούνται με σοβαρή καταστολή», δήλωσε η Γερμανίδα υπουργός Εσωτερικών Νάνσι Φέζερ, σε συνέντευξη που δημοσιεύεται σήμερα στην εφημερίδα Frankfurter Allgemeine Zeitung, μία ημέρα μετά τη μερική επιστράτευση που ανακοίνωσε ο Ρώσος πρόεδρος Βλαντίμιρ Πούτιν.\n\n«Αυτός που αντιτίθεται με θάρρος στον Πούτιν και επομένως διακινδυνεύει, μπορεί να ζητήσει πολιτικό άσυλο στη Γερμανία» είπε η Νάνσι Φέζερ.\n\n#BREAKING Germany ready to take in Russian deserters: ministers pic.twitter.com/HfrKuzcAa7 — AFP News Agency (@AFP) September 22, 2022\n\nΟ υπουργός Δικαιοσύνης Μάρκο Μπούσμαν υιοθέτησε την ίδια στάση σε μια ανάρτησή του στο Twitter την Τετάρτη, σημειώνοντας ότι «προφανώς πολλοί Ρώσοι εγκαταλείπουν τη χώρα τους». «Όλοι εκείνοι που απεχθάνονται την οδό που επέλεξε ο Πούτιν και αγαπούν τη φιλελεύθερη δημοκρατία είναι καλοδεχούμενοι στη Γερμανία», πρόσθεσε.\n\nΗ χορήγηση πολιτικού ασύλου ωστόσο δεν γίνεται αυτόματα, αλλά προηγείται ένας έλεγχος ασφαλείας, υπενθύμισε η υπουργός Εσωτερικών.\n\nΕδώ και πολλούς μήνες η Γερμανία φιλοξενεί 438 αντιφρονούντες που απειλούνται με διώξεις από τις ρωσικές αρχές. Στην πλειονότητά τους είναι δημοσιογράφοι, διευκρίνισε η Φέζερ.\n\nNovaya Gazeta Europe: Η Μόσχα σχεδιάζει να επιστρατεύσει ένα εκατ. άτομα\n\nΣτο μεταξύ, η ανεξάρτητη εφημερίδα Novaya Gazeta Europe, που κυκλοφορεί στο εξωτερικό και έχει υποκαταστήσει την εφημερίδα Novaya Gazeta η κυκλοφορία της οποίας έχει απαγορευθεί στην Ρωσία, επικαλέστηκε ανώνυμη πηγή στην προεδρική διοίκηση λέγοντας ότι το σημείο 7 του διατάγματος, το οποίο είναι μόνο «για υπηρεσιακή χρήση» και το οποίο δεν περιλαμβάνεται στο κείμενο του διατάγματος του Ρώσου προέδρου που ανήγγειλε χθες, επιτρέπει στις ένοπλες δυνάμεις να επιστρατεύσουν ένα εκατομμύριο προσωπικό.\n\n«Άλλαξαν τον αριθμό αρκετές φορές και τελικά κατέληξαν στο ένα εκατομμύριο», δήλωσε η πηγή της στο Κρεμλίνο, αναφερόμενη στο κείμενο του διατάγματος και τον αριθμό των εφέδρων.\n\nΟ εκπρόσωπος του Κρεμλίνου Ντμίτρι Πεσκόφ, μιλώντας στο ρωσικό κρατικό πρακτορείο ειδήσεων Ria Novosti, διέψευσε ότι η Ρωσία θα καλέσει για επιστράτευση ένα εκατομμύριο άτομα, χαρακτηρίζοντας την αναφορά της Novaya Gazeta Europe «ένα ψέμα».\n\nΠηγές: AFP, Reuters, Novaya Gazeta Europe, ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "«Έφυγε» για τους «8» η Γερμανία και περιμένει Ελλάδα ή Τσεχία": "efsyn.gr\n\nΤην πρόκρισή της στα προημιτελικά του Ευρωμπάσκετ 2022 πανηγύρισε η «οικοδέσποινα» των νοκ-άουτ του Ευρωμπάσκετ 2022, Γερμανία.\n\nΤα «πάντσερ» επικράτησαν στο Βερολίνο με 85-79 του Μαυροβουνίου, για τη φάση των «16» της διοργάνωσης, «άρπαξαν» το «εισιτήριο» για την οκτάδα και πλέον περιμένουν να μάθουν τον αντίπαλο τους στην επόμενη νοκ-άουτ αναμέτρηση, που θα προκύψει από τον νικητή του ζευγαριού, Ελλάδα-Τσεχία (11/09).\n\nΗ απόλυτη κυριαρχία της Γερμανίας σε άμυνα, ριμπάουντ και ο επιθετικός πλουραλισμός του πρώτου ημιχρόνου, απλοποίησε το έργο των παικτών του Γκόρντι Χέρμπερτ, οι οποίοι εξασφάλισαν μία διαφορά ασφαλείας στην πρώτη περίοδο (19-10), την οποία διεύρυναν στο τέλος του ημιχρόνου (48-24).\n\nΔίχως εκπλήξεις κύλησε και η τρίτη περίοδος, με τη Γερμανία όμως να δίνει δικαιώματα στον... επίλογο του αγώνα, όταν από την ολιγωρία της σε άμυνα και επίθεση δέχθηκε ένα επιμέρους σκορ 2-14, βλέποντας το Μαυροβούνιο να πλησιάζει... επικίνδυνα (69-64 στο 32΄), έχοντας απόλυτο πρωταγωνιστή με 11 πόντους σε αυτό το διάστημα τον γνώριμο μας από τη θητεία του στον Παναθηναϊκό, Κέντρικ Πέρι.\n\nΩστόσο, η περιφερειακή άμυνα των Γερμανών «έδεσε» πάλι, οι Τίμαν και Λο έδωσαν λύσεις στην επίθεση και οι «οικοδεσπότες» ξέφυγαν και πάλι με διψήφια διαφορά (76-66 στο 36΄), μετατρέποντας σε τυπική διαδικασία το υπόλοιπο της αναμέτρησης, καθώς ο χρόνος δεν ήταν με το μέρος των Μαυροβούνιων.\n\nΠρώτος σκόρερ των νικητών ήταν ο άσος των Χιούστον Ρόκετς, Ντένις Σρέντερ, με 22 πόντους, 8 ασίστ, 4 ριμπάουντ και 1 κλέψιμο, ενώ από το Μαυροβούνιο πάλεψε για την υπέρβαση ο Κέντρικ Πέρι με 25 πόντους, 6 ασίστ και 1 κλέψιμο.\n\nΤα δεκάλεπτα: 19-10, 48-24, 67-50, 85-79\n\nΟι συνθέσεις:\n\nΓΕΡΜΑΝΙΑ (Γκόρντι Χέρμπερτ): Γκιφάι 2, Χόλατζ, Λο 14 (2), Ομπστ 9 (3), Σρούντερ 22 (2), Τάις 9, Τίμαν 9 (1), Φόγκτμαν 2, Βάγκνερ 14 (1), Βόλφαρτ - Μπότερμαν 4.\n\nΜΑΥΡΟΒΟΥΝΙΟ (Μπόσκο Ράντοβιτς): Ντρόμπνιακ 5 (1), Ντούμπλιεβιτς 22 (2), Ίλιτς, Μιχάιλοβιτς 12 (2), Πέρι 25 (5), Πόποβιτς, Ράντοντσιτς 2, Ράντοβιτς, Σιμόνοβιτς 13 (2).\n\nΠηγή: ΑΠΕ-ΜΠΕ",
    "Γερμανία: Σύννεφα αποβιομηχάνισης λόγω ενέργειας": "Υπό εξέταση θέτει ο γερμανικός κολοσσός αυτοκινητοβιομηχανίας Volkswagen το ενδεχόμενο να μεταφέρει την παραγωγή του από τη Γερμανία στην Ανατολική Ευρώπη, εάν συνεχιστούν οι ελλείψεις στην προμήθεια του φυσικού αερίου. Οι προειδοποιήσεις της εταιρείας αποτελούν μία ακόμη ένδειξη ότι η ενεργειακή κρίση, η οποία πυροδοτήθηκε από την εισβολή της Ρωσίας στην Ουκρανία, απειλεί να αλλάξει τον βιομηχανικό χάρτη της Ευρώπης και να υποχρεώσει τη Γερμανία, την ατμομηχανή της Γηραιάς Ηπείρου, να έλθει κοντύτερα στην αποβιομηχάνιση. Από την πλευρά της η Volkswagen, η μεγαλύτερη αυτοκινητοβιομηχανία της Ευρώπης, δήλωσε ότι η μεταφορά της παραγωγής είναι μία από τις επιλογές που έχει μεσοπρόθεσμα εάν οι ελλείψεις φυσικού αερίου αποδειχθεί πως έχουν μεγάλη διάρκεια, πέραν αυτού του χειμώνα. Ο όμιλος, στον οποίο συμπεριλαμβάνονται δώδεκα πασίγνωστα εμπορικά σήματα, διαθέτει μεγάλα εργοστάσια στη Γερμανία, αλλά και στην Τσεχία και στη Σλοβακία, δηλαδή σε χώρες που είναι από τις περισσότερο εξαρτημένες από το ρωσικό φυσικό αέριο επί του εδάφους της Γηραιάς Ηπείρου. «Ως μεσοπρόθεσμες εναλλακτικές εστιάζουμε στην πιο τοπική παραγωγή, στη μεταφορά παραγωγικής ικανότητας ή στις τεχνικές εξεύρεσης εναλλακτικών λύσεων, παρόμοιες με όσες ήδη εφαρμόζονται στο πλαίσιο των προκλήσεων που προξενούν οι ελλείψεις ημιαγωγών και άλλα πρόσφατα προβλήματα στην εφοδιαστική αλυσίδα», δήλωσε ο Γκενγκ Γου, επικεφαλής αγορών της Volkswagen, σύμφωνα με το ειδησεογραφικό πρακτορείο Bloomberg.\n\nΗ απόφαση της Ρωσίας να περιορίσει τις προμήθειες φυσικού αερίου στην Ευρώπη έχει γεννήσει ανησυχίες πως η Γερμανία μπορεί να οδηγηθεί στην επιβολή δελτίου για την κατανομή των καυσίμων της σε νοικοκυριά και επιχειρήσεις τους κρύους μήνες του χειμώνα. Η πρόσφατη είδηση ότι οι γερμανικές αποθήκες φυσικού αερίου έχουν γεμίσει στο 90% νωρίτερα από το χρονοδιάγραμμα κατευνάζει τους φόβους για έντονες ελλείψεις αυτόν τον χειμώνα, αλλά η ίδια χώρα αντιμετωπίζει μια πρόκληση για την αναπλήρωση των εξαντλημένων αποθεμάτων το επόμενο καλοκαίρι, εάν δεν υπάρχουν προμήθειες από τη Ρωσία. Η γερμανική εταιρεία κατασκευής πλαστικών Covestro δεν αναμένει ελλείψεις φυσικού αερίου αυτόν τον χειμώνα, αλλά ταυτόχρονα δεν θα κάνει επενδύσεις για να αναπτυχθεί στην Ευρώπη λόγω του υψηλού ενεργειακού κόστους της περιοχής, σύμφωνα με τον διευθύνοντα σύμβουλό της, Μάρκους Στέιλμαν. Οι αγορές που τελούν υπό ζωηρή ανάπτυξη, βρίσκονται κυρίως στην Ασία, όπου οι τιμές είναι αρκετά χαμηλότερες, συμπλήρωσε ο ίδιος.\n\nΟπως είπε εκπρόσωπος της Volkswagen στο Bloomberg, η νοτιοδυτική Ευρώπη ή οι παράκτιες ζώνες της βόρειας Ευρώπης, περιοχές που έχουν καλύτερη πρόσβαση σε φορτία υγροποιημένου φυσικού αερίου από τη θάλασσα, θα μπορούσαν να είναι ανάμεσα στους κερδισμένους σε οποιαδήποτε μεταφορά της παραγωγής. Ο όμιλος της Volkswagen λειτουργεί ήδη εργοστάσια αυτοκινήτων στην Πορτογαλία, στην Ισπανία και στο Βέλγιο, χώρες που φιλοξενούν τερματικούς σταθμούς για την παραλαβή υγροποιημένου φυσικού αερίου. Μια παρατεταμένη άνοδος των τιμών της ενέργειας μπορεί τελικά να μεταμορφώσει το οικονομικό τοπίο της Ευρώπης, έχει δηλώσει ο Σιμόνε Ταλιαπιέτρα, του ιδρύματος Μπρίγκελ. «Ορισμένοι κλάδοι οικονομικής δραστηριότητας θα υποστούν σοβαρές πιέσεις και θα πρέπει να επανεξετάσουν την παραγωγή τους στην Ευρώπη», ανέφερε προσφάτως. Εν τω μεταξύ, ήδη, υπάρχουν ενδείξεις πως η βιομηχανική θέση της Γερμανίας υποχωρεί. Τους πρώτους έξι μήνες του τρέχοντος έτους ο όγκος των εισαγωγών χημικών αυξήθηκε κατά περίπου 27% σε σχέση με την ίδια περίοδο πέρυσι. Ταυτόχρονα, η παραγωγή χημικών μειώθηκε, με αυτήν του Ιουνίου να υποχωρεί σχεδόν 8% σε σύγκριση με τα ισχύοντα πέρυσι τον Δεκέμβριο.\n\n«Οι πολιτικοί πρέπει να περιορίσουν την ανεξέλεγκτη έκρηξη στις τιμές του φυσικού αερίου και της ηλεκτρικής ενέργειας», σχολίασε ο Τόμας Στεγκ, επικεφαλής των εξωτερικών σχέσεων του ομίλου της αυτοκινητοβιομηχανίας Volkswagen, «διαφορετικά, ιδιαίτερα οι μικρές και οι μεσαίες ενεργοβόρες επιχειρήσεις θα έχουν μεγάλα προβλήματα στην αλυσίδα εφοδιασμού και θα πρέπει να μειώσουν ή και να παύσουν εξ ολοκλήρου τη δική τους παραγωγή».",
    "Η Γερμανία προετοιμάζεται για τα χειρότερα: Έτοιμος ο σχεδιασμός για φυσικό αέριο με δελτίο": "Για μια κατάσταση έκτακτης ανάγκης προετοιμάζεται η Γερμανία, παρά τις εγγυήσεις των εταιρειών ενέργειας ότι οι αποθήκες φυσικού αερίου βρίσκονται σε ικανοποιητικά επίπεδα.\n\nΗ Γερμανία εντείνει τις προετοιμασίες για μια κατάσταση έκτακτης ανάγκης με το φυσικό αέριο, η οποία θα απαιτούσε τη διαδικασία παροχής με δελτίο για τις μεγαλύτερες εταιρείες της χώρας αυτόν τον χειμώνα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣε μια ένδειξη έντασης της κατάστασης επείγοντος, η ρυθμιστική αρχή της Γερμανάις θα παρουσιάσει την επόμενη Τετάρτη στους βουλευτές μια πλατφόρμα ψηφιακής ασφάλειας για τον εντοπισμό των «μη προστατευμένων» καταναλωτών που θα έρθουν αντιμέτωποι με το βάρος του δελτίου. Αυτό περιλαμβάνει τους 2.500 μεγαλύτερους χρήστες φυσικού αερίου της Γερμανίας, οι οποίοι πρέπει να εγγραφούν στην πλατφόρμα της Bundesnetzagentur έως τα τέλη Οκτωβρίου.\n\nΣε περίπτωση που τυχόν επιδείνωση των συνθηκών της αγοράς προκαλέσει έκτακτη ανάγκη μετά την έναρξη της χειμερινής περιόδου θέρμανσης τον επόμενο μήνα, η ρυθμιστική αρχή της χώρας θα αναλάβει τον έλεγχο της διανομής φυσικού αερίου.\n\nΟ Klaus Mueller, επικεφαλής της Bundesnetzagentur, έχει δηλώσει προηγουμένως ότι ένας κρύος χειμώνας πιθανότατα θα οδηγήσει σε «κύματα» ελλείψεων φυσικού αερίου.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΑν ο χειμώνας έρθει νωρίς, διακινδυνεύονται οι προμήθειες φυσικού αερίου για την υπόλοιπη χρονιά στη Γερμανία\n\n«Θα μπορούσε να γίνει επικίνδυνο» εάν η Γερμανία έρθει αντιμέτωπη με χαμηλές θερμοκρασίες από νωρίς φέτος τον χειμώνα, σύμφωνα με τον Andy Sommer, επικεφαλής της ομάδας βασικής ανάλυσης και μοντελοποίησης στην ελβετική εταιρεία κοινής ωφελείας Axpo Solutions AG. Αυτό θα αυξήσει τη ζήτηση, αναγκάζοντας τη Γερμανία να αξιοποιήσει τα αποθέματα και να θέσει σε κίνδυνο τις προμήθειες φυσικού αερίου για το υπόλοιπο της σεζόν, πρόσθεσε ο ίδιος.\n\nΟι προμηθευτές φυσικού αερίου πρέπει επίσης να παρέχουν δεδομένα σχετικά με τη δομή του δικτύου τους, καθώς η κυβέρνηση επιχειρεί να θωρακίσει τους ήδη «προστατευμένους» καταναλωτές, όπως νοικοκυριά, μικρές επιχειρήσεις, νοσοκομεία και σχολεία.\n\nΓια να συντονίσει την απάντηση της Γερμανίας στην κρίση, το υπουργείο Οικονομίας δημιούργησε ένα νέο τμήμα «ενεργειακής ασφάλειας και οικονομικής σταθεροποίησης», όπως δήλωσε ο εκπρόσωπος Στέφαν Χάουφε την Παρασκευή σε συνέντευξη Τύπου. Το τμήμα θα εποπτεύεται από τον Philipp Steinberg, πρώην επικεφαλής του τμήματος οικονομικής πολιτικής του υπουργείου.",
    "Η Γερμανία επιδιώκει μόνιμη συμμετοχή στο ΣΑ του ΟΗΕ": "Με την προσπάθειά του να διευρύνει και να μεταρρυθμίσει το Συμβούλιο Ασφαλείας, ο καγκελάριος Σολτς ακολουθεί μια πάγια θέση της γερμανικής κυβέρνησης.\n\nΗ Γερμανία θα υποβάλει αίτηση για να γίνει μόνιμο μέλος του κύριου εκτελεστικού οργάνου των Ηνωμένων Εθνών, του Συμβουλίου Ασφαλείας, δήλωσε την Πέμπτη ο καγκελάριος Όλαφ Σολτς.\n\nΟ Σολτς τόνισε ότι θα πρέπει να προσαρμοστούν οι πολυμερείς θεσμοί στις πραγματικότητες του 21ου αιώνα κατά την ομιλία του στη Γενική Συνέλευση του ΟΗΕ την Τετάρτη. Σύμφωνα με τον Σολτς, αυτό συνεπάγεται και την παραχώρηση μόνιμης έδρας της Γερμανίας στο Συμβούλιο Ασφαλείας.\n\n«Εδώ και χρόνια, η Γερμανία έχει δεσμευτεί για τη μεταρρύθμιση και τη διεύρυνσή του, ιδίως γύρω από χώρες του παγκόσμιου Νότου. Η Γερμανία είναι επίσης έτοιμη να αναλάβει μεγαλύτερη ευθύνη», δήλωσε ο Σολτς.\n\nΜε την προσπάθειά του να διευρύνει και να μεταρρυθμίσει το Συμβούλιο Ασφαλείας, ο καγκελάριος Σολτς ακολουθεί μια πάγια θέση της γερμανικής κυβέρνησης.\n\nΉδη το 2020 η συντηρητική προκάτοχός του Άνγκελα Μέρκελ υποστήριξε ότι ο ΟΗΕ πρέπει να μεταρρυθμιστεί. Τότε πρότεινε να διευρυνθεί το Συμβούλιο Ασφαλείας με νέα μέλη, όπως η Γερμανία και ορισμένες αναδυόμενες χώρες της Ασίας και της Αφρικής, και να καταργηθεί το σύστημα βέτο που εμποδίζει την αποτελεσματικότητα του οργάνου του ΟΗΕ.\n\nΟ Σολτς πίεσε πρόσφατα για τη δημιουργία στενότερων δεσμών με μη δυτικές δημοκρατικές χώρες, όπως η Ινδία, η Ινδονησία και η Νότια Αφρική. Κατά τη διάρκεια της ομιλίας του στη Γενική Συνέλευση, ο Σολτς επανέλαβε για άλλη μια φορά τη σημασία αυτών των χωρών για τη διατήρηση της διεθνούς τάξης που βασίζεται σε κανόνες.\n\n«Για μένα είναι απολύτως αυτονόητο ότι οι αναδυόμενες, δυναμικές χώρες και περιοχές της Ασίας, της Αφρικής και της νότιας Αμερικής πρέπει να έχουν μεγαλύτερο πολιτικό λόγο στην παγκόσμια σκηνή», δήλωσε ο Σολτς.\n\nΗ σύνθεση του Συμβουλίου Ασφαλείας του ΟΗΕ αντικατοπτρίζει σε μεγάλο βαθμό τις γεωπολιτικές πραγματικότητες της μεταπολεμικής εποχής, με χώρες όπως η Γαλλία και η Μεγάλη Βρετανία να εξακολουθούν να κατέχουν μόνιμες θέσεις.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ευρωμπάσκετ 2022, Γερμανία - Πολωνία 82-69: Στο βάθρο οι Γερμανοί": "Glomex Player(40599w16ki4e70hs, v-cmzp1qx1uk29)\n\nGlomex Player(40599w16ki4e70hs, v-cmzor13kmou1)\n\nGlomex Player(40599w16ki4e70hs, v-cmzocy998sw1)\n\nGlomex Player(40599w16ki4e70hs, v-cmznraotv3g9)\n\nGlomex Player(40599w16ki4e70hs, v-cmznsrsiwy0h)\n\nΚλείσιμο\n\nΟι Γερμανοί τις βρήκαν, αλλά με δύο κοψίματα από τον Μπατσερόφσκι δεν τις εκμεταλλεύτηκαν (6-6, 5’). Όταν ήρθε η ώρα να κάνουν αλλαγές οι δύο προπονητές τότε η γερμανική ομάδα προηγήθηκε με 19-12 (8’) αφού διέθετε μεγαλύτερο βάθος στον πάγκο της.Ούτε η δεύτερη περίοδος του μικρού τελικού είχε ρυθμό με το σκορ να είναι 2-2 (21-16) στο πρώτο της τετράλεπτο με τις ομάδες να κάνουν περισσότερα λάθη από σουτ. Ο Σοκολόφσκι με δύο συνεχόμενα ποσταρίσματα στον Σρέντερ σκόραρε και μείωσε σε 21-20 (15’). Η Γερμανία συνήλθε άμεσα και με 3/3 τρίποντα (Ομπστ, Τάις. Σρέντερ) έτρεξε σερί 13-0 και βρέθηκε στο +14 (34-20, 18’).Το τέταρτο φάουλ του Πονίτκα μείωσε ακόμη περισσότερο τις επιθετικές λύσεις της ομάδας του. Στην άλλη πλευρά χωρίς να εντυπωσιάζουν οι γηπεδούχοι διατηρούσαν διψήφια διαφορά πόντων υπέρ τους (40-30, 24’). Σλότερ, Σοκολόφσκι, Φόιγκτμαν και Βάγκνερ μετέτρεψαν τον αγώνα σε διαγωνισμό τριπόντων με τη διαφορά να μένει στο ίδιο επίπεδο (50-41, 27’). Οι Πολωνοί πάντως επέμεναν και με ένα ακόμη εύστοχο σουτ από τα 6.75 του Σλότερ έριξαν τη διαφορά (54-49, 30’).Η Γερμανία δεν «τελείωσε» το παιχνίδι όταν έπρεπε όπως έκανε και στον ημιτελικό με τους Γάλλους και είδε τους αντιπάλους της να μπαίνουν ξανά επί ίσοις όροις στην διεκδίκηση του μεταλλίου και με ανέλπιστο ήρωα τον Γκάρμπατς ισοφάρισαν (59-59, 33’). Σε εκείνο το σημείο οι ψηλοί της Γερμανίας (Τίμαν, Φόιγκτμαν) βρήκαν 3/3 τρίποντα και πήραν μία μικρή «ανάσα» στο σκορ (70-64, 36’). Ο Σρέντερ πήρε την σκυτάλη από τους συμπαίκτες του και ήταν αυτός που φόρεσε το χάλκινο μετάλλιο στο στήθος των συμπαικτών του μετατρέποντας το σκορ σε 76-66 (38’) και αφαιρώντας κάθε ίχνους ανησυχίας μέχρι το τέλος.ΠΟΥ ΚΡΙΘΗΚΕ ΤΟ ΜΑΤΣ: Όταν το σκορ έγινε 59-59, οι γηπεδούχοι βρήκαν 5/5 τρίποντα (από δύο Σρέντερ και Φόιγκτμαν, ένα ο Τίμαν). Η Πολωνία πανικοβλήθηκε, ζημιώθηκε ψυχολογικά και συνέχισε με βιαστικές επιλογές οι οποίες δεν βρήκαν στόχο και η διαφορά πήγε στο +10 (76-66).MVP: Ο Ντένις Σρέντερ ολοκλήρωσε με 26 πόντους (3/3διπ., 4/7τριπ., 8/9βολ.), 6 ασίστ, αλλά και 8 λάθη.Ο ΑΦΑΝΗΣ ΗΡΩΑΣ: Ο Γιοχάνες Φόιγκτμαν ήταν απίθανος προσφέροντας 14 πόντους (0/2διπ., 4/5τριπ., 2/2βολ.), 9 ριμπάουντ και 6 ασίστ!Ο «ΑΔΥΝΑΜΟΣ ΚΡΙΚΟΣ»: Ο Ματέουζ Πονίτκα δεν μπήκε στο ρυθμό του αγώνα και φάνηκε κουρασμένος. Τελείωσε με 9 πόντους (3/7 σουτ), μία ασίστ και 5 φάουλ.ΤΟ ΣΤΑΤΙΣΤΙΚΟ ΤΟΥ ΜΑΤΣ: Η Γερμανία σούταρε με 41% στα τρίποντα (15/37) κι έδωσε 23 ασίστ. Η Πολωνία στο ημίχρονο είχε 0/10 τρίποντα ενώ τελείωσε τον μικρό τελικό με 9/16 βολές.ΤΟ ΣΧΟΛΙΟ ΤΟΥ GAZZETTA: Η Γερμανία ήταν η ομάδα που είχε και την ποιότητα, αλλά και την ενέργεια για ένα τελευταίο παιχνίδι. Οι Πολωνοί παρουσιάστηκαν κουρασμένοι και λογικό αφού διαθέτουν μικρό rotation.Για τους οικοδεσπότες ήταν αρκετό το τελευταίο πεντάλεπτο με πρωταγωνιστή τον Σρέντερ και τον Φόιγκτμαν που έκαναν ό,τι ήθελαν την αντίπαλη άμυνα.ΤΑ ΔΕΚΑΛΕΠΤΑ: 19-14, 36-23, 54-49, 82-69Πηγή: www.gazzetta.gr",
    "Γερμανία: «Ghosting» από τους υποψήφιους εργαζόμενους": "Μία στις δύο εταιρείες στη Γερμανία αναγκάζεται να περιορίσει τις δραστηριότητές της γιατί δεν βρίσκει προσωπικό. Οι μεγαλύτερες ελλείψεις σημειώνονται στον τομέα παροχής υπηρεσιών, ενώ το πρόβλημα είναι ιδιαίτερα οξυμένο στον ξενοδοχειακό κλάδο, όπου δύο στις τρεις επιχειρήσεις δηλώνουν ότι αντιμετωπίζουν σοβαρές ελλείψεις προσωπικού. [EPA]\n\nΤόσο μεγάλη είναι η ζήτηση για καλούς εργαζομένους στη Γερμανία, ώστε οι ισορροπίες στην αγορά εργασίας έχουν ανατραπεί πλήρως. Παραδοσιακά, οι εργαζόμενοι διαμαρτύρονταν ότι πολλές εταιρείες δεν μπαίνουν καν στον κόπο να τους απαντήσουν –έστω και αρνητικά– έπειτα από μια συνέντευξη για δουλειά. Ομως στη Γερμανία οι όροι έχουν αντιστραφεί, καθώς οι υποψήφιοι εργαζόμενοι είναι εκείνοι που «σνομπάρουν» τις εταιρείες.\n\nΗ πρακτική ονομάζεται «ghosting» και κατά κανόνα γίνεται από τις εταιρείες προς τους υποψήφιους εργαζομένους. Εδώ και χρόνια, άτομα που περνούν από συνεντεύξεις διαμαρτύρονται ότι οι υπεύθυνοι προσλήψεων δεν φροντίζουν στη συνέχεια να επικοινωνήσουν μαζί τους, έστω για να τους ενημερώσουν ότι έχουν απορριφθεί. Oμως στη Γερμανία, όπου μία στις δύο επιχειρήσεις αντιμετωπίζει σοβαρές ελλείψεις προσωπικού, η δουλειά των τμημάτων προσωπικού έχει καταστεί δυσχερέστατη.\n\nΠλέον το φαινόμενο των υποψήφιων εργαζομένων που «εξαφανίζονται» έπειτα από τις συνεντεύξεις έχει γίνει καθημερινό.\n\nΣύμφωνα με δημοσκόπηση που πραγματοποιήθηκε ανάμεσα σε 400 υπεύθυνους προσλήψεων σε ποικίλες γερμανικές επιχειρήσεις από την ιστοσελίδα αναζήτησης εργασίας Indeed, ένας στους δύο δήλωσε ότι αυτή η τάση έχει αυξηθεί τον τελευταίο χρόνο. Ο ένας στους τέσσερις λέει ότι του συμβαίνει τουλάχιστον μία φορά την εβδομάδα, ενώ ένας στους δέκα ισχυρίζεται ότι χάνει έναν υποψήφιο εργαζόμενο την ημέρα. Οι άνδρες υποψήφιοι είναι εκείνοι που «εξαφανίζονται» συχνότερα.\n\nΠλήρης ανατροπή στην αγορά εργασίας, φέτος το εργατικό δυναμικό θα συρρικνωθεί κατά τουλάχιστον 300.000 άτομα.\n\nΜάλιστα, ένας στους πέντε υπεύθυνους προσλήψεων λέει ότι είχε εργαζομένους που εξαφανίστηκαν ακόμα και αφότου αποδέχθηκαν μια πρόταση για δουλειά, ενώ στο 7% έχει τύχει να προσλάβουν κάποιον, ο οποίος απλώς δεν εμφανίστηκε την πρώτη του ημέρα στη δουλειά – και προφανώς ούτε και τις επόμενες. Τα στοιχεία αυτά αποτυπώνουν με τον πιο έκδηλο τρόπο τις μεγάλες ελλείψεις προσωπικού που αντιμετωπίζουν οι γερμανικές επιχειρήσεις, υπό συνθήκες γήρανσης του πληθυσμού αλλά και αλλαγής των συμπεριφορών που επέφερε η πανδημία. «Οι εργαζόμενοι συχνά έχουν να διαλέξουν ανάμεσα σε αρκετές καλές επιλογές, όπως γινόταν παλιά με τις εταιρείες», εξηγεί ο Τιμ Βερχόεβεν, ειδικός προσλήψεων της Indeed, σύμφωνα με το ειδησεογραφικό πρακτορείο Bloomberg.\n\nΤην ίδια στιγμή, σύμφωνα με τα στοιχεία που έχει δημοσιεύσει το οικονομικό ινστιτούτο Ifo, σχεδόν μία στις δύο εταιρείες στη Γερμανία αναγκάζεται να περιορίσει τις δραστηριότητές της γιατί δεν βρίσκει προσωπικό. Οι μεγαλύτερες ελλείψεις σημειώνονται στον τομέα παροχής υπηρεσιών, ενώ το πρόβλημα είναι ιδιαίτερα οξυμένο στον ξενοδοχειακό κλάδο. Σε αυτόν τον τομέα οι δύο στις τρεις επιχειρήσεις δηλώνουν ότι αντιμετωπίζουν σοβαρές ελλείψεις προσωπικού. Αυτή τη στιγμή και στο άμεσο μέλλον η γενιά όσων γεννήθηκαν αμέσως μετά τη λήξη του B΄ Παγκοσμίου Πολέμου και έως το 1964 προχωρεί σε συνταξιοδότηση. Συνεπώς, το έγκριτο οικονομικό ινστιτούτο της Γερμανίας IW υπολογίζει ότι η χώρα θα χάσει τα επόμενα 15 χρόνια πάνω από 5 εκατ. εργαζομένους. Μόνο φέτος το εργατικό δυναμικό θα συρρικνωθεί κατά τουλάχιστον 300.000 άτομα, καθώς αυτοί που συνταξιοδοτούνται είναι περισσότεροι από εκείνους που ξεκινούν τη λεγόμενη παραγωγική ηλικία. Εως το 2029 η συρρίκνωση του εργατικού δυναμικού σχεδόν θα διπλασιαστεί και θα φθάσει τα 650.000 άτομα. Νομοθεσία, η οποία ψηφίστηκε το 2020 για να ενθαρρύνει την έλευση 400.000 ξένων εργαζομένων στη Γερμανία τον χρόνο, προσείλκυσε μόνο 30.000 άτομα το πρώτο έτος.\n\nΤα προηγούμενα χρόνια η χώρα μπορούσε να προσελκύσει μετανάστες από άλλες χώρες της Ευρωπαϊκής Ενωσης με δέλεαρ τους υψηλούς μισθούς της, όμως, ενόσω οι αποδοχές αυξάνονται σε άλλες περιοχές του κόσμου, η ροή αυτών των εργαζομένων σταδιακά επιβραδύνεται.\n\nΣτην περίπτωση των Ηνωμένων Πολιτειών, όπως αναφέρεται στην ιστοσελίδα της εταιρείας στελέχωσης Venture Beat, μια πρόσφατη έρευνα έδειξε ότι σε σύνολο 1.000 εργαζομένων το 84% είχε «εξαφανιστεί» από εργοδότη δυνητικό ή κανονικό τουλάχιστον μία φορά τον τελευταίο ενάμιση χρόνο. Ποιος είναι, όμως, ο λόγος; Ενας λόγος είναι πως η συμπεριφορά αυτή απαντάται συνήθως σε όσους ψάχνουν δουλειά πρώτη φορά, σύμφωνα με άλλη έρευνα. Το 31% των νέων υποψηφίων το «είχε σκάσει», ενώ το ποσοστό μεταξύ πιο έμπειρων επαγγελματιών ήταν 12%. Επιπλέον, το 55% όσων αναζητούν εργασία δηλώνει ότι «εξαφανίζεται» διότι υπάρχει πληθώρα θέσεων εργασίας εν συγκρίσει με τις προ πανδημίας ευκαιρίες. Τέλος, η «εξαφάνιση» ως συμπεριφορά απαντάται συνήθως σε όσους αναζητούν δουλειά σε ένα ευρύ φάσμα δραστηριοτήτων.",
    "Επίσκεψη Πανεπιστημιακών από Γερμανία στο Δήμο Αρχαίας Ολυμπίας": "Επικεφαλής της αντιπροσωπείας ήταν ο Καθηγητής κ. Manfred Laemmer ο οποίος είναι και μέλος του Διοικητικού Συμβουλίου του Γερμανικού Ολυμπιακού Ινστιτούτου και της Γερμανικής Ολυμπιακής Ακαδημίας από το 1993.\n\nΤον Δήμο Αρχαίας Ολυμπίας επισκέφθηκε αντιπροσωπεία Γερμανών Πανεπιστημιακών Καθηγητών και συζήτησαν με τον Δήμαρχο κ. Γιώργο Γεωργιόπουλο την προοπτική κοινής δράσης σε ολυμπιακά και ακαδημαϊκά θέματα.\n\nΕπικεφαλής της αντιπροσωπείας ήταν ο Καθηγητής κ. Manfred Laemmer ο οποίος είναι και μέλος του Διοικητικού Συμβουλίου του Γερμανικού Ολυμπιακού Ινστιτούτου και της Γερμανικής Ολυμπιακής Ακαδημίας από το 1993. Ο κ. Γεωργιόπουλος καλωσορίζοντας τον κ. Laemmer και τους συναδέλφους του αναφέρθηκε στις πολύ καλές σχέσεις Ελλάδας και Γερμανίας αλλά και στη συμβολή της γερμανικής αρχαιολογικής επιστήμης στην ανακάλυψη της Αρχαίας Ολυμπίας. Στάθηκε ιδιαίτερα στις πρωτοβουλίες του Δήμου να καταστεί έδρα δομών παιδείας και πολιτισμού, ενώ ευχήθηκε να δημιουργηθούν οι συνθήκες μιας καλής συνεργασίας με τους Γερμανούς Πανεπιστημιακούς σε θέματα ακαδημαϊκού αλλά και ολυμπιακού ενδιαφέροντος.\n\nΟ κ. Laemmer από την πλευρά του ανέφερε, ότι έλαβε πρόταση από τη Γαλλική Ολυμπιακή Ακαδημία για συνεργασία με την Γερμανική και Ελληνική Ολυμπιακή Ακαδημία, ενόψει των Ολυμπιακών Αγώνων του 2024, η οποία θα ήταν ιδανικό να γίνει στην Αρχαία Ολυμπία με τη μορφή διαφόρων events. Χαρακτήρισε μάλιστα εξαιρετική την εν δυνάμει αυτή συνεργασία, καθώς η Γερμανία σχετίζεται με τις ανασκαφές στην Ολυμπία και η Γαλλία με την αναβίωση των Ολυμπιακών Αγώνων από τον Πιερ ντε Κουμπερτέν.\n\nΟ παριστάμενος ανεξάρτητος Δημοτικός Σύμβουλος κ. Χάρης Σπηλιόπουλος, συνδεόμενος με τον κ. Laemmer με μακροχρόνια φιλία, υπογράμμισε ότι ο Καθηγητής επισκέπτεται την Ολυμπία από το 1959, υπήρξε φοιτητής του εμπνευστή της Αφής της Ολυμπιακής Φλόγας και της λαμπαδηδρομίας, Carl Deam, τον οποίο και διαδέχθηκε στην έδρα του στο Πανεπιστήμιο.",
    "9 αλλαγές που φέρνει ο Οκτώβριος στους πολίτες στη Γερμανία": "Το φθινόπωρο έχει ξεκινήσει επίσημα και φέρνει κάποιες αλλαγές για τους πολίτες της Γερμανίας. Το GRland.info έχει συνοψίσει τις πιο σημαντικές για εσάς\n\nΟ Οκτώβριος του 2022 φέρνει επίσης κάποιες αλλαγές για τους πολίτες στη Γερμανία. Η ομοσπονδιακή κυβέρνηση της Γερμανίας επιδιώκει μια νέα στρατηγική προστασίας της Covid-19, οι εργαζόμενοι σε “Mini-Job” μπορούν να κερδίσουν περισσότερα και η αμφιλεγόμενη εισφορά φυσικού αερίου κάνει αισθητή την παρουσία της.\n\n1. Παγγερμανικά μέτρα κατά της Covid-19\n\nΗ ομοσπονδιακή κυβέρνηση της Γερμανίας θέλει να προστατεύσει τους πολίτες από το φθινοπωρινό κύμα Covid-19 με παλιούς και νέους κανόνες.\n\nΑπό την 1η Οκτωβρίου 2022 έως τις 7 Απριλίου 2023 θα ισχύουν τα μέτρα προστασίας Covid-19. Σε αυτές περιλαμβάνονται υποχρεωτικές μάσκες στα υπεραστικά μέσα μαζικής μεταφοράς και στα ιατρεία, καθώς και υποχρεωτικές μάσκες και εξετάσεις για τα νοσοκομεία και τις εγκαταστάσεις περίθαλψης σε παγγερμανικό επίπεδο.\n\nΤα ομόσπονδα κράτη της Γερμανίας μπορούν επίσης να λάβουν μεμονωμένα μέτρα ανάλογα με την κατάσταση της μόλυνσης.\n\nΓια παράδειγμα, αποφασίζουν αν οι μάσκες είναι υποχρεωτικές για τα εστιατόρια και άλλους εσωτερικούς χώρους. Τα ομόσπονδα κρατίδια αποφασίζουν επίσης αν οι εξετάσεις θα είναι και πάλι υποχρεωτικές στα σχολεία. Έτσι, ενδέχεται να προκύψουν νέα μέτρα ανάλογα με την περιοχή και την κατάσταση του κορονοϊού στη Γερμανία.\n\n2. Πλήρης εμβολιαστική προστασία στη Γερμανία\n\nΌποιος έχει κάνει δύο ή λιγότερους εμβολιασμούς κατά του κορονοϊού στη Γερμανία δεν θα θεωρείται πλέον πλήρως εμβολιασμένος από την 1η Οκτωβρίου 2022 στη Γερμανία.\n\nΩστόσο, τα άτομα που έχουν εμβολιαστεί δύο φορές και έχουν αναρρώσει θεωρούνται πλήρως εμβολιασμένα. Η κατάσταση ανάρρωσης αποδεικνύεται με θετικό τεστ αντισωμάτων πριν από τον πρώτο εμβολιασμό ή με θετικό τεστ PCR από τη στιγμή πριν ή μετά τον δεύτερο εμβολιασμό, σύμφωνα με το Ομοσπονδιακό Κέντρο Αγωγής Υγείας.\n\nΜέχρι τις 30 Απριλίου 2023, θα εξακολουθεί να είναι δυνατόν να εμβολιαστούν κατά του κορονοϊού ή της γρίπης σε φαρμακεία, κτηνιατρεία ή οδοντιατρεία.\n\n3. Ο κατώτατος μισθός αυξάνεται στα 12 ευρώ στη Γερμανία\n\nΤην 1η Οκτωβρίου 2022, ο νόμιμος κατώτατος μισθός στη Γερμανία θα αυξηθεί στα 12 ευρώ την ώρα. Πρόκειται για τη δεύτερη αύξηση φέτος, αφού είχε ήδη αυξηθεί στα 10,45 ευρώ στις αρχές Ιουλίου.\n\nΟ κατώτατος μισθός ισχύει επίσης για τις συλλογικές συμβάσεις που προβλέπουν χαμηλότερες κλίμακες αμοιβών, καθώς έχουν εξαλειφθεί τα παραθυράκια. Για παράδειγμα, οι εργοδότες με χαμηλότερες αμοιβές αντιμετωπίζουν βαριά πρόστιμα ύψους 500.000 ευρώ και καθυστερούμενες πληρωμές εισφορών κοινωνικής ασφάλισης.\n\n4. Νέο ανώτατο όριο αποδοχών για τις θέσεις εργασίας mini-jobs στη Γερμανία\n\nΜε την αύξηση του κατώτατου μισθού, θα αυξηθούν και τα μηνιαία ανώτατα όρια αποδοχών για τις θέσεις εργασίας mini- και midi-jobs. Όσοι έχουν τη λεγόμενη εργασία των 450 ευρώ μπορούν να κερδίζουν έως και 520 ευρώ από τον Οκτώβριο. Αυτό αντιστοιχεί σε χρόνο εργασίας δέκα ωρών την εβδομάδα.\n\nΌσοι υπερβαίνουν το όριο αυτό πάνω από δύο φορές το χρόνο μπορεί να μην απασχολούνται πλέον οριακά. Για τις λεγόμενες midi-jobs, το ανώτατο όριο αποδοχών θα αυξηθεί από 1.300 σε 1.600 ευρώ.\n\n5. Επόμενη εισφορά φυσικού αερίου στη Γερμανία\n\nΜε τον πόλεμο στην Ουκρανία, οι τιμές του φυσικού αερίου εκτινάχθηκαν στα ύψη. Η Ρωσία έχει μειώσει απότομα τις προμήθειές της σε φυσικό αέριο και η εισαγωγή φυσικού αερίου γίνεται όλο και πιο ακριβή.\n\nΈνα νέο μέσο θα προσφέρει ανακούφιση από τον Οκτώβριο στη Γερμανία: η εισφορά φυσικού αερίου.\n\nΟι απότομα αυξημένες τιμές αγοράς των προμηθευτών φυσικού αερίου πρέπει να μετακυλιστούν σε όλους τους καταναλωτές φυσικού αερίου, ώστε να διασφαλιστεί ο ενεργειακός εφοδιασμός.\n\nΓια τους καταναλωτές, αυτό σημαίνει αύξηση της τιμής έως και 2,4 λεπτά ανά κιλοβατώρα. Ένα μέσο οικογενειακό νοικοκυριό θα πρέπει να πληρώνει αρκετές εκατοντάδες ευρώ περισσότερα το μήνα λόγω της αύξησης των τιμών.\n\nΓια να διασφαλιστεί ότι οι καταναλωτές δεν θα επιβαρυνθούν υπερβολικά, ο ΦΠΑ στο φυσικό αέριο θα μειωθεί από 19 σε 7 τοις εκατό μέχρι τη λήξη της εισφοράς φυσικού αερίου στις 31 Μαρτίου 2023. Η Επιτροπή της ΕΕ είχε απαγορεύσει την πλήρη απαλλαγή από τον ΦΠΑ στην εισφορά φυσικού αερίου. Οι οδηγίες της ΕΕ το απαγορεύουν αυτό.\n\n6. Υποχρεωτικός έλεγχος θέρμανσης στη Γερμανία\n\nΤο διάταγμα, με τίτλο “Μέτρα για τη διασφάλιση του ενεργειακού εφοδιασμού μέσω μέτρων που θα έχουν ισχύ μεσοπρόθεσμα”, το οποίο τίθεται σε ισχύ τον Οκτώβριο, προβλέπει ότι οι ιδιοκτήτες σπιτιού πρέπει να ελέγχουν το σύστημα θέρμανσής τους εντός των επόμενων δύο ετών.\n\n7. Νέες ερωτήσεις στις εξετάσεις οδήγησης στη Γερμανία\n\nΠροσοχή στους υποψηφίους για άδεια οδήγησης! Όσοι φοιτούν σήμερα στη σχολή οδηγών θα πρέπει να προετοιμαστούν για την αλλαγή αυτή: Από την 1η Οκτωβρίου 2022, οι ερωτήσεις για τη θεωρητική εξέταση για την άδεια οδήγησης θα αλλάξουν.\n\nΘα προστεθούν νέες ερωτήσεις και θα αναθεωρηθούν παλαιές ερωτήσεις. Συνολικά, ο κατάλογος ερωτήσεων περιλαμβάνει 52 ερωτήσεις.\n\n8. Το WhatsApp καταργείται σταδιακά στα παλιά iPhone\n\nΤα άτομα με παλαιότερα iPhone: από τις 25 Οκτωβρίου 2022, το WhatsApp θα λειτουργεί μόνο σε συσκευές με λειτουργικό σύστημα iOS 12 ή νεότερο. Όποιος διαθέτει iPhone πέμπτης γενιάς ή παλαιότερο δεν θα μπορεί πλέον να χρησιμοποιεί το WhatsApp.\n\n9. Μερική ηλιακή έκλειψη στη Γερμανία\n\nΜετά την τελευταία μερική έκλειψη ηλίου τον Ιούνιο του 2021, μπορείτε να παρατηρήσετε το φαινόμενο ξανά στις 25 Οκτωβρίου στις γερμανόφωνες χώρες.\n\nΟ ήλιος θα εκλείψει εν μέρει από τη σελήνη. Η φυσική εκδήλωση αρχίζει στις 11.10 π.μ. και λήγει στις 13.16 μ.μ.\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Γερμανία - Ελλάδα | ΑΔΙΑΝΟΗΤΟ ξεκίνημα των Γερμανών από τα 6.75μ": "Απίστευτο ξεκίνημα είχαν οι Γερμανοί με κάθε τρίποντο να μπαίνει\n\nΔιαβάστε το «ΦΩΣ» καθημερινά στον υπολογιστή σας\n\nΑκολουθήστε το ΦΩΣ στο Facebook και στο Instagram",
    "Γερμανία: Οι πολιτικές δυνάμεις ανησυχούν για «Τρίτο Παγκόσμιο Πόλεμο» μετά το διάγγελμα Πούτιν": "Φόβους εκφράζουν δυνάμεις του πολιτικού συστήματος της Γερμανίας για το ενδεχόμενο ενός «Τρίτου Παγκοσμίου Πολέμου», μετά την κλιμάκωση της σύγκρουσης στην Ουκρανία.\n\nΣυγκεκριμένα, ο αρχηγός του Σοσιαλδημοκρατικού Κόμματος (SPD), Λαρς Κλινγκμπάιλ, δήλωσε πως «πρέπει να αποτραπεί ένας Τρίτος Παγκόσμιος Πόλεμος», χωρίς να διακυβεύεται η υποστήριξη στην Ουκρανία, ενώ ζήτησε «συντονισμό ακριβείας» της Γερμανίας με τους συμμάχους της.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Θα συνεχίσουμε να υποστηρίζουμε με συνέπεια την Ουκρανία, αλλά ταυτόχρονα είναι σαφές ότι πρέπει να αποτραπεί ένας Τρίτος Παγκόσμιος Πόλεμος. Είναι σημαντικό σε αυτή την κατάσταση να υπάρξει καλά συντονισμένη δράση της Δύσης, συντονισμός ακριβείας -και ως μήνυμα προς τον Ρώσο πρόεδρο Βλαντίμιρ Πούτιν ότι η ενότητα στη δυτική συμμαχία είναι και θα παραμείνει άθικτη», δήλωσε ο κ. Κλινγκμπάιλ.\n\nΣχετικά με τις παραδόσεις όπλων στην Ουκρανία, ο αρχηγός του SPD επανέλαβε ότι «θα συνεχιστεί η καθημερινή συνεννόηση με τους εταίρους».\n\nΑρχηγός AfD: «Ο Τρίτος Παγκόσμιος Πόλεμος μας απειλεί»\n\nΓια την απειλή ενός νέου παγκοσμίου πολέμου έκανε λόγο και ο αρχηγός της Εναλλακτικής για τη Γερμανία (AfD), Τίνο Χρουπάλα, αποδίδοντας παράλληλα ευθύνες στην κυβέρνηση για τους χειρισμούς της.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Ο Τρίτος Παγκόσμιος Πόλεμος μας απειλεί και η Γερμανία θα ήταν σε αυτή την περίπτωση άμεσο εμπόλεμο μέρος, εξαιτίας της στρατηγικής κλιμάκωσης του κυβερνητικού συνασπισμού», ανέφερε ο Τίνο Χρουπάλα.\n\nΦιλελεύθεροι για διαδηλωτές στη Ρωσία: «Αξίζουν τον μέγιστο σεβασμό, αλλά δεν είναι πιθανό να κλονίσουν τον Πούτιν»\n\nΑπό την πλευρά των Φιλελευθέρων (FDP), ο αρμόδιος για θέματα εξωτερικής πολιτικής, Αλεξάντερ Λάμπσντορφ, σχολιάζοντας τις αντιδράσεις στο εσωτερικό της Ρωσίας μετά την ανακοίνωση του Κρεμλίνου για μερική επιστράτευση, δήλωσε ότι οι διαδηλωτές «αξίζουν τον μέγιστο σεβασμό», αλλά εξέφρασε την πεποίθηση ότι «δεν είναι πιθανό να κλονίσουν το σύστημα Πούτιν».\n\nΣε συνέντευξή του στην «Augsburger Allgemeine», ο κ. Λάμπσντορφ σημείωσε ότι οι διαμαρτυρίες είναι πολύ μικρές και οι διαδηλωτές δεν έχουν αρκετά ερείσματα στην κοινωνία. «Δεν υπάρχει προς το παρόν ορατός κίνδυνος για τον Βλαντίμιρ Πούτιν από τον στενό κύκλο εξουσίας», είπε χαρακτηριστικά.",
    "Νέα κρατικοποίηση ενεργειακού παρόχου στη Γερμανία;": "Μετά την Uniper και την VNG, τον τρίτο σε μέγεθος εισαγωγέα φυσικού αερίου στη Γερμανία με έδρα τη Λειψία, τώρα και η SEFE φαίνεται να ακολουθεί στα ίδια χνάρια. Τουλάχιστον αυτό εξετάζει η γερμανική κυβέρνηση, σύμφωνα με δημοσίευμα του Spiegel. Αλλά ποια είναι η SEFE; Ολόκληρη η επωνυμία της είναι Securing Energy for Europe GmbH, με έδρα το Βερολίνο. Μέχρι τον περασμένο Μάρτιο ονομάζονταν Gazprom Germania και ήταν θυγατρική της ρωσικής Gazprom στη Γερμανία. Αλλά μετά την ρωσική εισβολή στην Ουκρανία τέθηκε υπό καθεστώς κρατικής διαχείρισης, για να εξασφαλιστεί η συνέχιση του εφοδιασμού της χώρας με φυσικό αέριο.\n\nΔιαφορές απόψεων ανάμεσα στα δύο οικονομικά υπουργεία\n\nΩστόσο, η λύση αυτή δεν φαίνεται να ικανοποιεί τη γερμανική κυβέρνηση. Ναι μεν ο στόχος επιτυγχάνεται, αλλά δεν μπορεί να εγγυηθεί μακροπρόθεσμα την σταθερότητα στο εφοαδιασμό, όπως τουλάχιστον ακούγεται από κυβερνητικούς κύκλους. Αλλά και τυχόν κρατικοποίηση δεν είναι κάτι που αποφασίζεται εύκολα, όπως συνέβη στην περίπτωση της Uniper. Οι ίδιοι κύκλοι αναφέρουν ότι σε καθαρά λειτουργικούς και οικονομικούς όρους, η πλήρης εθνικοποίηση της SEFE θα είχε έχει νόημα και είναι εφικτό επί τη βάσει του νόμου Ενεργειακής Ασφάλειας. Αλλά υπάρχει ένα αντεπιχείρημα: Η ανησυχία ότι η Ρωσία θα προχωρούσε σε \"αντίποινα\" και θα μπορούσε να απαλλοτριώσει γερμανικές θυγατρικές στη Ρωσία. Επίσημη εξαγγελία για κρατικοποίηση δεν υπάρχει. Ο υπουργός Οικονομίας Ρόμπερτ Χάμπερ αρκέστηκε να πει ότι \"γίνονται συζητήσεις για τον μέλλον της SEFE\". Η οικονομική επιθεώρηση Handelsblatt, στο σημερινό της φύλλο, δημοσιεύει αποκλειστικές πληροφορίες, σύμφωνα με τις οποίες υπάρχουν διαφορετικές απόψεις ανάμεσα στα καθ΄ύλη αρμόδια υπουργεία, το υπουργείο Οικονομικών και Οικονομίας. Ο δε φόβος για \"αντίποινα\" υπό μορφή απαλλοτρίωσης γερμανικών θυγατρικών από τη ρωσική κυβέρνηση είναι πιο έντονος στο υπουργείο Οικονομικών.\n\nΤελική άποψη δεν υπάρχει, γι αυτό και ίσως χρειαστεί ακόμη χρόνος μέχρις ότου η γερμανική κυβέρνηση λάβει τις τελικές αποφάσεις. Μαζί με την Uniper και την VNG η SEFE είναι ένας από τους μεγαλύτερους εισαγωγείς φυσικού αερίου στη Γερμανία. Στους επιχειρηματικούς τομείς της ανήκουν, εκτός από την εμπορία φυσικού αερίου, η μεταφορά του και η διαχείριση εγκαταστάσεων αποθήκευσης αερίου. Από αυτήν εξαρτάται άμεσα η παροχή φυσικού αερίου σε πολλές δημοτικές επιχειρήσεις κοινής ωφελείας. Τον περασμένο Ιούνιο, για να μην καταρρεύσει, η κυβέρνηση την στήριξε με δάνειο 9,8 δισεκατομμυρίων από την κρατική τράπεζα KfW. Τότε μάλιστα αναφέρθηκε ότι σε ένα επόμενο βήμα το Βερολίνο θα εξέταζε την μετατροπή του δανείου σε ίδιο κεφάλαιο. Όπως και η Uniper, έτσι και η SEFE ανήκει σε εκείνες τις εταιρείες ενέργειας που θα στηριχθούν οικονομικά από τους καταναλωτές μέσω της ειδικής εισφοράς φυσικού αερίου που καλούνται να πληρώσουν από 1ης Οκτωβρίου.\n\nΚαι μια \"καλή\" τράπεζα\n\nΗ πιθανή επιχείρηση σωτηρίας φέρνει στο προσκήνιο και πάλι την κρατική KfW (Kredit fur Wiederaufbau), την τράπεζα με γνώμονα την ευθύνη, όπως αυτοδιαφημίζεται. Μέσω αυτής η κυβέρνηση διαθέτει τεράστια ποσά για να σώσει την οικονομία από τις επιπτώσεις της ενεργειακής κρίσης. Μόνο η κρατικοποίηση της Uniper θα κοστίσει 30 δις ευρώ, στα χαρτιά. Γιατί κανείς δεν μπορεί να προβλέψει προς το παρόν πόσα άλλα κονδύλια θα χρειαστούν τους επόμενους μήνες ή ακόμη και χρόνια για να στηριχθούν οι εισαγωγείς ενέργειας. Η τράπεζα, που ανήκει κατά 80% στην ομοσπονδία και κατά 20% στα κρατίδια, μπορεί να αναχρηματοδοτεί από τις αγορές εξίσου φθηνά με την κυβέρνηση χωρίς τη \"δαμόκλειο σπάθη\" του χρεόφρενου που προβλέπεται συνταγματικά και αποτελεί ταμπού, με εξαίρεση την περίοδο της πανδημίας, για κάθε γερμανική κυβέρνηση. Επί δεκαετίες στις χρηματαγορές η KfW θεωρείται από τις \"ασφαλέστερες\" διευθύνσεις για παροχή δανείων, όπως επισημαίνει η εφημερίδα Frankfurter Allgemeine Zeitung. Οι κεντρικές τράπεζες, οι ασφαλιστές και άλλοι μεγαλοεπενδυτές είναι πάντα πρόθυμοι να αγοράσουν ομόλογά της κάθε φορά που χρειάζεται φρέσκο χρήμα- και αυτό παγκοσμίως. Στη χειρότερη περίπτωση την ευθύνη για το χρέος αναλαμβάνει το γερμανικό δημόσιο, δηλαδή ο Γερμανός φορολογούμενος. Η πιστοληπτική της ικανότητα είναι πέρα πάσης αμφισβήτησης και θα μειωνόταν μόνο εάν υποβαθμιζόταν πιστοληπτικά ολόκληρη η Γερμανία.\n\nΗ γλώσσα των αριθμών αποδεικνύει την πραγματικότητα: Μόνο το πρώτο εξάμηνο 2022 η τράπεζα άντλησε από τις αγορές 56,6 δις ευρώ σε 12 διαφορετικά νομίσματα, Στα μέσα Ιουλίου, λόγω του συνεχιζόμενου πολέμου και της ενεργειακής κρίσης, αναπροσάρμοσε τον χρηματοδοτικό της σχεδιασμό. Για ολόκληρο τον χρόνο υπολογίζει να δανειστεί 90 δις, αντί για 80 ή 85 δις που εξήγγειλε αρχές του χρόνου. Παρά τις πολλές και διαφορετικές υποχρεώσεις της τράπεζας με 7.700 εργαζόμενους δεν έχει υποστεί καμιά ζημιά μέχρι τώρα. Όλα αυτά τα χρόνια κατέγραψε κέρδη 1,5 δις ευρώ, εκτός από την πρώτη χρονιά του κορωνοϊού μόνο 525 εκ. χάρη σε αναπροσαρμογές αξιών. Δεν απομένει παρά η ελπίδα του Γερμανού φορολογουμένου ότι μετά την πανδημία θα περάσει και την ενεργειακή κρίση σχετικά αλώβητος.\n\nΕιρήνη Αναστασόπουλου (Der Spiegel, DPA)\n\n\n\nΠηγή: Deutsche Welle",
    "Στοματική φροντίδα και υγεία των δοντιών στη Γερμανία": "Η υγιεινή των δοντιών είναι κάτι που απασχολεί, ή θα πρέπει να απασχολεί, όλους. Η συνήθης πρακτική των οδοντιάτρων στη Γερμανία είναι να διαφημίζουν τον λεγόμενο επαγγελματικό καθαρισμό των δοντιών.\n\nΓια να γίνονται τα δόντια πιο φωτεινά και πιο καθαρά. Αλλά το ερώτημα που τίθεται είναι κατά πόσο ένας τέτοιος καθαρισμός προσφέρει κάτι στην υγιεινή των δοντιών.\n\nΑμφίβολη η αξία του επαγγελματικού καθαρισμού δοντιών;\n\nΚαταρχήν, σε σχέση με το κόστος. Ένας τέτοιος καθαρισμός κοστίζει ανάμεσα στα 100 με 130 ευρώ, και το κόστος δεν καλύπτεται από την ασφάλεια.\n\nΠολύ συχνά τα οδοντιατρεία στέλνουν μάλιστα κάθε έξι μήνες στους ασθενείς τους διαφημιστικό υλικό τόσο για ενήλικες, όσο και για παιδιά.\n\nΠόσο μεγάλο είναι το ιατρικό όφελος για υγιή δόντια; Ειδικοί εκφράζουν τον σκεπτικισμό τους.\n\n«Δεν υπάρχουν σαφείς επιστημονικές αποδείξεις για τα ιατρικά οφέλη του λεγόμενου επαγγελματικού καθαρισμού δοντιών», λέει ο Μάρκους Χίτμαν, από τη Ανεξάρτητη Συμβουλευτική Υπηρεσία Γερμανίας με αφορμή τη σημερινή ημέρα.\n\nΤο πόσο χρήσιμη είναι μια τέτοια θεραπεία για την υγεία των δοντιών δεν έχει γίνει μέχρι στιγμής αντικείμενο εξέτασης σε ουσιαστικές μελέτες”.\n\nΟ Χίτμαν αναφέρεται στο λεγόμενο IGEL-Monitor, μια συμβουλευτική υπηρεσία, που δίνει πληροφορίες και εξηγεί τον σκοπό και τα οφέλη των ιατρικών υπηρεσιών που πληρώνει ιδιωτικά ο ασθενής.\n\nΣτην έκθεση του 2012 τέθηκε το ερώτημα για τη χρησιμότητα του καθαρισμού των δοντιών και των κενών ανάμεσα στα δόντια, της αφαίρεσης της πλάκας και του ασπρίσματος. Η απάντηση: Αβέβαιη χρησιμότητα.\n\nΩστόσο, ο Χίτμαν είναι προσεκτικός. “Η μελέτη αφορά μόνο ενήλικες με υγιή δόντια και όχι άτομα με περιοδοντικές παθήσεις”. Πίσω από το IGEL-Monitor βρίσκεται η Ιατρική Υπηρεσία των Ασφαλιστικών Εταιρειών Υγείας.\n\nΟ πρόεδρος του Γερμανικού Οδοντιατρικού Συλλόγου Κρίστοφ Μπεντς δεν θέλει να αφήσει να υπάρχει μια τέτοια εντύπωση. “Πρόκειται για απλούστευση.\n\nΤο ιατρικό όφελος είναι πολύ καλά θεμελιωμένο, το μόνο που λείπει είναι τυχαιοποιημένες ελεγχόμενες μελέτες (RCT).\n\nΑυτές οι μελέτες θεωρούνται πρότυπο για την αξιολόγηση του οφέλους των θεραπειών. Συνήθως όσοι δέχονται να συμμετέχουν ως πειραματόζωα σε αυτές, κατανέμονται τυχαία σε μια ομάδα θεραπείας ή εικονικού φαρμάκου πριν τη θεραπεία.\n\nΑξία στην καθημερινή φροντίδα\n\nΟ Στέφαν Βόλφαρτ, διευθυντής της Κλινικής Οδοντιατρικής Προσθετικής και Βιοϋλικών στην Πανεπιστημιακή Κλινική RWTH του Άαχεν, κάνει αναφορά στη βοήθεια που προσφέρει ο επαγγελματικός καθαρισμός των δοντιών σε ασθενείς με άρρωστα ούλα. ”\n\nΓι αυτούς ένας τέτοιος καθαρισμός μπορεί να έχει νόημα όταν γίνεται πολλές φορές τον χρόνο, ανάλογα με πόσο κατεστραμμένα είναι τα δόντια και πόσο ενεργά είναι να βακτηρίδια της τερηδόνας.\n\nΕάν ένας ασθενής είναι σε θέση να φροντίζει τέλεια τα δόντια του, ο επαγγελματικός καθαρισμός των δοντιών δεν είναι φυσικά απαραίτητος».\n\nΑπό την πλευρά του ο Χίτμαν συμβουλεύει ενήλικες και παιδιά, εάν θέλουν να διατηρήσουν την υγεία των δοντιών τους, να τα βουρτσίζουν με οδοντόκρεμες που περιέχουν φθόριο.\n\nΤην ίδια άποψη έχει και ο Γιούλιαν Σμέκελ, επιμελητής στην Οδοντιατρική Κλινική για παιδιά στο Πανεπιστημιακό Ιατρικό Κέντρο στο Γκράιφσβαλντ.\n\n“Πιο σημαντική είναι η ατομική προφύλαξη στον οδοντίατρό, που αναλαμβάνει ο ασφαλιστικός φορέας υγείας μια φορά κάθε έξι μήνες, όπου γίνεται έλεγχος και εκπαίδευση στο βούρτσισμα των δοντιών”.\n\nΠολλοί ασφαλιστικοί φορείς υγείας καλύπτουν μέρος μόνο του κόστους του επαγγελματικού καθαρισμού δοντιών.\n\nΓιατί άραγε μια τέτοια οδοντιατιρκή υπηρεσία είναι τόσο δημοφιλής παρά το σχετικά υψηλό κόστος και τα συχνά αμφισβητήσιμα οφέλη;\n\nΗ Ανεξάρτητη Συμβουλευτική Υπηρεσία Γερμανίας θεωρεί ότι η επιδίωξη μιας ιδανικής ομορφιάς για τα δόντια μπορεί να είναι ένα πιθανό κίνητρο.\n\nΜερικοί άνθρωποι φεύγουν από το οδοντιατρείο με την ωραία αίσθηση ότι έχουν κάνει αυτό που πρέπει για να έχουν οπτικά όμορφα δόντια.\n\nΓια τον διευθυντή της Κλινικής Οδοντιατρικής Προσθετικής και Βιοϋλικών Βόλφαρτ, ωστόσο, ένας καλός καθαρισμός περιλαμβάνει επίσης οδηγίες στους ασθενείς για το πώς να βελτιώνουν συνεχώς τη στοματική τους υγιεινή στο σπίτι.\n\nΑυτό επιτυγχάνεται όταν στο οδοντιατρείο η βοηθός οδοντιάτρου βάφει την οδοντική πλάκα με χρώμα και με το βούρτσισμα αντιλαμβάνεται ο ασθενής πόσο καλά βουρτσίζει συνήθως τα δόντια του.\n\nΆλλωστε, όπως τονίζουν και οι ειδικοί, η καθημερινή φροντίδα είναι αυτή που καθορίζει πάνω από όλα την υγεία των δοντιών.\n\nΠηγή: Ειρήνη Αναστασοπούλου | DW\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης"
}