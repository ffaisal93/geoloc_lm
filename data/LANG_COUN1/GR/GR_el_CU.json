{
    "Η Κούβα θεσπίζει το γάμο και την τεκνοθεσία για ομόφυλα ζευγάρια": "efsyn.gr\n\nΟι Κουβανοί αποφάσισαν με δημοψήφισμα, την Κυριακή, την θέσπιση «οικογενειακού νόμου» που θα επιτρέπει στα ομόφυλα ζευγάρια να παντρεύονται και να τεκνοθετούν, ενώ θα επαναπροσδιορίζει τα δικαιώματα για τα παιδιά και τους παππούδες τους, παρέχοντας ταυτόχρονα ασπίδα προστασίας στα θύματα έμφυλης βίας, σύμφωνα με κυβερνητικές πηγές.\n\nΟ νόμος που περιέχει περισσότερα από 400 άρθρα εγκρίθηκε από το 66,9% του πληθυσμού, δήλωσε η πρόεδρος του Εθνικού Εκλογικού Συμβουλίου, Αλίνα Μπαλσέιρο Γκουτιέρεζ, στα επίσημα μέσα ενημέρωσης, με την καταμέτρηση ωστόσο να μην έχει ολοκληρωθεί ακόμη σε ορισμένα σημεία της χώρας.\n\nΗ συγκεκριμένη νομοθετική μεταρρύθμιση υπέρ των δικαιωμάτων των ομόφυλων ζευγαριών προωθήθηκε μέσα από πολλές επικοινωνιακές εκστρατείες, συμπεριλαμβανομένων χιλιάδων ενημερωτικών συναντήσεων σε όλη τη χώρα και καμπανιών στα μέσα ενημέρωσης.\n\nΟ νόμος επιτρέπει τις παρένθετες εγκυμοσύνες, δίνοντας ταυτόχρονα ευρύτερα δικαιώματα στους παππούδες και γιαγιάδες σε σχέση με τα εγγόνια τους, και προστασία στους ηλικιωμένους και τα θύματα της έμφυλης βίας, τιμωρώντας αυστηρότερα τους θύτες.\n\nΟ Πρόεδρος Μιγκέλ Ντίαζ-Κανέλ που υπήρξε από τους βασικούς υπέρμαχους του νομοσχεδίου, αναγνώρισε ότι υπάρχουν υπάρχουν προβληματισμοί για τις εν λόγω μεταρρυθμίσεις την κουβανική κοινωνία.\n\n«Οι περισσότεροι πολίτες μας θα ψηφίσουν υπέρ του κώδικα, αλλά εξακολουθεί να έχει σημεία που η κοινωνία μας στο σύνολό της δεν κατανοεί», είπε.\n\nΤο μέτρο είχε εγκριθεί από το κοινοβούλιο της Κούβας, την Εθνοσυνέλευση, μετά από χρόνια σχετικών συζητήσεων και επεξεργασιών.\n\nΜεγάλος υποστηρικτής του μέτρου ήταν η Μαριέλα Κάστρο, διευθύντρια του Εθνικού Κέντρου για τη Σεξουαλική Αγωγή, υπέρμαχος των δικαιωμάτων των ομόφυλων ζευγαριών, κόρη του πρώην προέδρου Ραούλ Κάστρο και ανιψιά του αδελφού του Φιντέλ.\n\nΩστόσο, η έγκριση του νομοσχεδίου συνάντησε και τις αντιστάσεις της αφού 33,1% του πληθυσμού το καταψήφισε, εκφράζοντας το συντηρητικό κοινωνικό τμήμα που υπάρχει στην Κούβα, το οποίο επηρεάζεται από θρησκευτικές οργανώσεις. Σύμφωνα με το Associated Press αρκετοί θρησκευτικοί ηγέτες έχουν εκφράσει ανησυχία ή αντίθεση με τον νόμο, υποστηρίζοντας ότι θα μπορούσε να αποδυναμώσει την κουβανική πυρηνική οικογένεια.\n\nΠαρόλο που στην Κούβα επικρατούσε η ιδεολογία του αθεϊσμού επί σειρά δεκαετιών μετά την επανάσταση του 1959, την τελευταία 25ετία έχει γίνει πιο ανεκτική και ανοιχτή στις θρησκείες.\n\nΗ κατάσταση αυτή έχει αποτυπωθεί στο μεγαλύτερο άνοιγμα όχι μόνο της κάποτε κυρίαρχης Ρωμαιοκαθολικής Εκκλησίας, αλλά και των αφρο-κουβανικών θρησκειών, του προτεσταντισμού και του μουσουλμανισμού.",
    "Κούβα, 1962: Τότε που ο κόσμος βρέθηκε στο χείλος της πυρηνικής αβύσσου": "Νωρίς το πρωί της 16ης Οκτωβρίου του 1962, παραδόθηκε στον πρόεδρο των ΗΠΑ Τζον Φ. Κένεντι μια σειρά από αεροφωτογραφίες που αποκάλυπταν ότι η Σοβιετική Ενωση είχε εγκαταστήσει πυραύλους με πυρηνικές κεφαλές στην Κούβα, λιγότερα από 150 χιλιόμετρα μακριά από τις αμερικανικές ηπειρωτικές ακτές. Αυτή η αποκάλυψη προκάλεσε τη μεγαλύτερη κρίση του Ψυχρού Πολέμου ενώ όλα όσα ακολούθησαν, αποτέλεσαν την πιο σοβαρή απειλή που έχει αντιμετωπίσει -έως σήμερα- η ανθρωπότητα για την επιβίωσή της.\n\nΤα πρώτα λόγια του Κένεντι ήταν: «Μάλλον θα χρειαστεί να τους βομβαρδίσουμε». Κατόπιν κάλεσε τον αδερφό του, Ρόμπερτ, τον υπουργό Δικαιοσύνης των ΗΠΑ, ο οποίος, πληροφορούμενος τις δραματικές εξελίξεις, πανικόβλητος σημείωσε απλά: «Ω σκατά! Σκατά! Σκατά! Αυτοί οι πουτάνας γιοι οι Ρώσοι». «Βρισκόμασταν όντως στα πρόθυρα του πολέμου», παραδέχτηκε και ο Νικίτα Χρουστσόφ, ο σοβιετικός ηγέτης, στη συνέχεια.\n\nΟι ένοπλες δυνάμεις των ΗΠΑ ήταν έτοιμες να εισβάλουν στο νησί του Φιντέλ Κάστρο. Σε μία από τις πρώτες, άκρως απόρρητες, συσκέψεις στον Λευκό Οίκο, οι συμμετέχοντες συμφώνησαν καταρχάς ότι οι Ρώσοι κατά πάσα πιθανότητα θα απαντούσαν σε μια τέτοια ενέργεια, καταλαμβάνοντας το Δυτικό Βερολίνο, που τότε ήταν ένας θύλακο των Δυτικών στη μέση της κομμουνιστικής Ανατολικής Γερμανίας.\n\n«Τότε, τι κάνουμε;», ρώτησε ο Κένεντι. «Διεξάγουμε ολικό πόλεμο, εάν είναι προς το συμφέρον μας», απάντησε ο αρχηγός ΓΕΕΘΑ (Joint Chiefs of Staff το λένε στις ΗΠΑ) στρατηγός Μάξγουελ Τέιλορ, αφού ανασήκωσε τους ώμους του. Οταν ο JFK ρώτησε τον στρατηγό του, εάν αναφερόταν σε πυρηνική σύρραξη, εκείνος αποκρίθηκε: «Εκτιμώ ότι πρέπει να το κάνετε».\n\nΣοκαρισμένος, μην πιστεύοντας ό,τι είχε μόλις ακούσει και έχοντας αντιληφθεί πως διακυβευόταν η ύπαρξη της ανθρωπότητας στο σύνολό της, ο Κένεντι είπε: «Τώρα το ερώτημα είναι πραγματικά ποια κίνηση (μπορούμε να) κάνουμε που να μειώνει τις πιθανότητες πυρηνικής σύρραξης, η οποία, προφανώς, είναι η τελική αποτυχία».\n\n«Οταν άρχισα να γράφω το βιβλίο μου, «Abyss: The Cuban Missile Crisis 1962», η κρίση των πυραύλων (της Κούβας) έμοιαζε με αρχαία ιστορία. Ωστόσο, σήμερα, εν μέσω του βιασμού της Ουκρανίας από τη Ρωσία και των επανειλημμένων πυρηνικών απειλών του προέδρου Πούτιν, αυτά τα γεγονότα αποκτούν μια τρομακτική νέα αμεσότητα. Για άλλη μια φορά ένας επιθετικός τζογαδόρος έχει καταλάβει το Κρεμλίνο. Πρέπει να διδαχτούμε από το παρελθόν, όσον αφορά το πώς μπορεί καλύτερα η Δύση, να αντιμετωπίσει τις απειλές του Πούτιν, δίχως να επισπεύσει τον Αρμαγεδώνα», γράφει στους λονδρέζικους Times ο κορυφαίος βρετανός ιστορικός Μαξ Χέιστινγκς, περιγράφοντας τα γεγονότα που έλαβαν χώρα από την 16η έως την 29η Οκτωβρίου του 1962 και έφεραν την ανθρωπότητα στα πρόθυρα του αφανισμού. Πώς, όμως, συνέβη, αυτό;\n\nΤο 1962 η Σοβιετική Ενωση αντιμετώπιζε σοβαρά οικονομικά και κοινωνικά προβλήματα. Παρότι στη Δύση λίγοι το είχαν αντιληφθεί αυτό, στη Μόσχα το είχε σίγουρα συνειδητοποιήσει τουλάχιστον ένας άνθρωπος: ο Νικίτα Χρουστσόφ. Ο ένοικος του Κρεμλίνου γνώριζε (και ήταν πικραμένος για το γεγονός) πως «οι καπιταλιστές, τους οποίους απεχθανόταν – είχαν υποφέρει πολύ λιγότερο από τον λαό του στον λεγόμενο Μεγάλο Πατριωτικό Πόλεμο κατά των Ναζί – καθίσταντο ολοένα πιο πλούσιοι, ενώ οι περισσότεροι κομμουνιστές ζούσαν μες στη φτώχεια». Την ώρα που στις ΗΠΑ έτρωγαν μπριζόλες, σε ορισμένες περιοχές της ΕΣΣΔ το ψωμί μοιραζόταν με το δελτίο, αναφέρει ενδεικτικά ο Χέιστινγκς.\n\nΟπότε ο Χρουστσόφ, επιδιώκοντας απεγνωσμένα να τονώσει το φρόνημα των Ρώσων και των λοιπών λαών της ΕΣΣΔ, αναζητούσε ένα τρόπο για να αποδείξει σε όλους την υποτιθέμενη σοβιετική ισχύ, και κάπως, έτσι, στράφηκε προς «το νησί της Καραϊβικής που κυβερνούσαν ήδη από μία τριετία οι νέοι του καλύτεροι φίλοι, ο Φιντέλ Κάστρο και ο Τσε Γκεβάρα».\n\nΠαρότι λάτρευε να περνάει τις διακοπές του στη Μαύρη Θάλασσα, όποτε βρισκόταν εκεί, χαζεύοντας με τα κιάλια τα νερά της, o Χρουστσόφ οργιζόταν, που μόλις μερικές εκατοντάδες χιλιόμετρα μακριά, στην Τουρκία, υπήρχαν αμερικανικοί πυρηνικοί πύραυλοι Jupiter που στόχευαν την ΕΣΣΔ.\n\nΜια μέρα, οπότε, τον Απρίλιο του 1962 ρώτησε ξαφνικά τον στρατάρχη Ροντιόν Μαλινόφσκι, υπουργό Αμυνας της ΕΣΣΔ από το 1957 έως το 1967: «Τι θα γινόταν εάν ρίχναμε έναν σκαντζόχοιρο κάτω από τα παντελόνια του Θείου Σαμ;». Σύμφωνα με το σχέδιο που κατάστρωσαν οι στρατηγοί του Χρουστσόφ, πύραυλοι με πυρηνικές κεφαλές που θα μπορούσαν να καταστρέψουν τις μισές ΗΠΑ θα μεταφέρονταν κρυφά στην Κούβα ενώ στη συνέχεια, τον Νοέμβριο της ίδιας χρονιάς, ο σοβιετικός ηγέτης θα συγκλόνιζε τη διεθνή κοινότητα, ανακοινώνοντάς την ύπαρξη τους κατά την ομιλία του στα Ηνωμένα Εθνη. Κανένας, όμως, στο Κρεμλίνο, «δεν αμφισβήτησε τον τρελό ισχυρισμό των σοβιετικών στρατηγών, ότι οι πύραυλοι θα μπορούσαν να μείνουν κρυμμένοι επί μήνες από τους Αμερικανούς… κάτω από φοίνικες», μας πληροφορεί ο βρετανός ιστορικός.\n\nΟ Χρουστσόφ υποσχέθηκε στους συντρόφους του ότι η Κούβα θα προστατευόταν, έτσι, από πιθανή αμερικανική εισβολή, ενώ θα μπορούσε επίσης να αρχίσει να γέρνει η πλάστιγγα προς τη μεριά της Μόσχας (παρά την ξεκάθαρη υπεροχή των ΗΠΑ όσον αφορά τον αριθμό των πυρηνικών κεφαλών που κατείχαν τότε οι δύο υπερδυνάμεις). «Στους Αμερικανούς δεν θα άρεσε αυτό, αλλά θα έπρεπε να το αποδεχτούν. Νομικά, οι Κουβανοί δικαιούνταν να φιλοξενούν σοβιετικά πυρηνικά όπλα όσο οι Τούρκοι, οι Ιταλοί και οι Βρετανοί φιλοξενούσαν αμερικανικά», εξηγεί ο Χέιστινγκς.\n\nΩστόσο αρχικά οι ΗΠΑ αντέδρασαν οργισμένα. Οι αρχηγοί των επιτελείων των αμερικανικών ενόπλων δυνάμεων απαιτούσαν μια βίαιη απάντηση, ειδικά ο αρχηγός της Αεροπορίας, αντιπτέραρχος Κέρτις ΛεΜέι, «ένα τέρας που θα ταίριαζε στο καστ της κλασικής ταινίας πυρηνικού τρόμου “S.O.S Πεντάγωνο Καλεί Μόσχα”», σύμφωνα, πάντα, με τον Χέιστινγκς. Ο ΛεΜέι δεν δίστασε, ακόμα, και να νουθετήσει τον Κένεντι, λέγοντας «δεν έχουμε άλλη επιλογή, πέρα από τη στρατιωτική δράση». Υποστήριξε πως ένας απλός αποκλεισμός της Κούβας, θα ήταν «σχεδόν τόσο επιζήμιος όσο ο κατευνασμός (του Χίτλερ) στο Μόναχο (το 1938). Απλώς θα οδηγηθούμε σταδιακά σε έναν πόλεμο υπό συνθήκες που είναι σε μεγάλο βαθμό εναντίον μας», πρόσθεσε.\n\nΑμέσως, μετά – «αγενώς και κακόβουλα», γράφει ο Χέιστινγκς – ο αμερικανός αεροπόρος θύμισε στους συνομιλητές του, ότι ο πρόεδρος είχε υποσχεθεί στον αμερικανικό λαό δράση κατά των επιθετικών όπλων: «Νομίζω ότι ένας αποκλεισμός και ένας διάλογος θα θεωρούνταν αρκετά ισχνή απάντηση. Είστε σε πολύ άσχημη κατάσταση», δεν δίστασε να σημειώσει. «Τι είπες;», τον ρώτησε ο Κένεντι, υψώνοντας τον τόνο της φωνής του. «Είστε σε πολύ άσχημη κατάσταση», επανέλαβε εκείνος. Συνομιλώντας, μετά το ξεπέρασμα της κρίσης, με τον οικονομολόγο Τζον Κένεθ Γκάλμπρεϊθ, ο Κένεντι του είπε: «Κεν, δεν μπορείς να φανταστείς πόσες κακές συμβουλές πήρα».\n\nΤον Σεπτέμβριο του 1962, πριν από την κρίση των πυραύλων, πολλοί διεθνείς παρατηρητές πίστευαν και υποστήριζαν ότι η κυβέρνηση Κένεντι ξεχώριζε περισσότερο, εάν όχι αποκλειστικά, λόγω του ύφους παρά της ουσίας της. «Ωστόσο η Κρίση των Πυραύλων αποδείχτηκε η καλύτερη στιγμή του Κένεντι», γράφει ο Χέιστινγκς.\n\nΤο Σάββατο, 21 Οκτωβρίου του 1962, μετά από μέρες και νύχτες έντονης αντιπαράθεσης γύρω από το τραπέζι του υπουργικού συμβουλίου, ο Τζον Κένεντι, αψηφώντας πολλούς από τους συμβούλους του, αποφάσισε πως οι ΗΠΑ δεν θα κατέφευγαν άμεσα σε επίθεση. Αντ’ αυτού, έπειτα από δύο ημέρες, ο ίδιος ο πρόεδρος των Ηνωμένων Πολιτειών επρόκειτο να αποκαλύψει με διάγγελμά του την εγκατάσταση των σοβιετικών πυραύλων στην Κούβα και το αμερικανικό Πολεμικό Ναυτικό να αποκλείσει το νησί.\n\nΣτις επτά το απόγευμα της Δευτέρας 22 Οκτωβρίου, ο JFK απευθύνθηκε στον αμερικανικό λαό – και στους Ρώσους και σε όλον τον κόσμο – δηλώνοντας ότι οι ΗΠΑ θα θεωρούσαν τη χρήση οποιουδήποτε πυρηνικού όπλου βρισκόταν στην Κούβα ως επίθεση που «απαιτεί πλήρη αντίποινα κατά της Σοβιετικής Ενωσης».\n\nΕντός του Κρεμλίνου ο Χρουστσόφ κλήθηκε, ξαφνικά, να διαχειριστεί μια εξαιρετικά έκρυθμη κατάσταση. «Δεν θέλουμε να κηρύξουμε έναν πόλεμο. Θέλουμε απλώς να τρομάξουμε και να συγκρατήσουμε τις ΗΠΑ όσον αφορά την Κούβα», είπε στο Πολιτικό Γραφείο. Επικράτησε σύγχυση, με αποτέλεσμα ο σοβιετικός διοικητής στην Κούβα να θέσει τις δυνάμεις του σε πλήρη ετοιμότητα και ο στρατάρχης Μαλινόφσκι σχεδόν να απαιτεί από τον σοβιετικό ηγέτη να τον διατάξει να θέσει σε πολεμική ετοιμότητα όλα τα αμυντικά όπλα της ΕΣΣΔ.\n\n«Αν [οι σοβιετικές δυνάμεις στο νησί] χρησιμοποιούσαν όλα τα μέσα ανεξαιρέτως, θα περιλαμβάνονταν και οι πύραυλοι… Δεν συνεπάγεται αυτό την έναρξη ενός πυρηνικού πολέμου; Πώς μπορούμε να σκεφτούμε κάτι τέτοιο;», είπε στον Μαλινόφσκι ο Γενικός Γραμματέας. Τόσο ο Χρουστσόφ όσο και οι περισσότεροι από τους συναδέλφους του, «εκείνες τις σκοτεινές ώρες μέσα στο Κρεμλίνο, κατέστησαν ξαφνικά φοβισμένοι άνθρωποι – πιθανότατα τόσο φοβισμένοι όσο δεν είχαν υπάρξει ποτέ στις αφειδώς προικισμένες με τρόμο ζωές τους», σχολιάζει ο Χέιστινγκς.\n\nΩστόσο, αν και είχε αντιληφθεί πως έπρεπε να οπισθοχωρήσει, ο Χρουστσόφ συνέχισε επί μία εβδομάδα να σπέρνει τον τρόμο ανά την υφήλιο, περιφρονώντας τις προειδοποιήσεις και εξαπολύοντας απειλές, καθώς γνώριζε πως, εάν χαθεί «η διάθεση στη Δύση δεν είναι εύκολο να ανακτηθεί».\n\nΟσον αφορά τη συνέχεια, η ΕΣΣΔ άρχισε, μάταια, να ελίσσεται, ούτως ώστε να απεγκλωβιστεί, δίχως να ταπεινωθεί, «ενώ ανά πάσα στιγμή η πυρηνική καταστροφή θα μπορούσε να έχει επέλθει, λόγω ατυχήματος ή λανθασμένου υπολογισμού». Ο Χέιστινγκς αναφέρει ενδεικτικά πως ο καπετάνιος ενός σοβιετικού υποβρυχίου που έπλεε στον Ατλαντικό, 600 μίλια μακριά από τις αμερικανικές ακτές, μην όντας βέβαιος εάν είχε ξεσπάσει πόλεμος στην επιφάνεια, φέρεται να απείλησε να εκτοξεύσει την πυρηνική του τορπίλη, όταν παρενοχλήθηκε από αμερικανικά πολεμικά πλοία. Ορισμένοι κατώτεροι αξιωματικοί είχαν μια σχετική ελευθερία κινήσεων όσον αφορά τη χρήση όπλων μαζικής καταστροφής, οπότε θα μπορούσε κάλλιστα να είχε προκληθεί ακούσια μια καταστροφή από αμφότερες τις πλευρές.\n\nΟ Χέιστινγκς εξηγεί ότι η ανθρωπότητα πρέπει να ευγνωμονεί τον Τζον Φ. Κένεντι γιατί «σχεδόν από την αρχή ήταν αποφασισμένος να καταλήξει σε συμφωνία με τους Σοβιετικούς, αντί να αποπειραθεί να τους υποτάξει. Η ιστορία δείχνει ότι τα βαρυσήμαντα γεγονότα συχνά τα διαχειρίζονται ανεπαρκείς εθνικοί ηγέτες – σκεφτείτε την Ευρώπη το 1914 ή τον κόσμο το 2022. Αντίθετα, η Κρίση των Πυραύλων παρείχε τη βάση για το καλύτερο και πιο θαρραλέο επίτευγμα του Κένεντι».\n\nΕστιάζοντας στο παρόν ο βρετανός ιστορικός αναγνωρίζει πως «η αισιοδοξία για την παγκόσμια ειρήνη που σάρωσε τη Δύση το 1991 και επικράτησε την πρώτη δεκαετία μετά τον Ψυχρό Πόλεμο, φαίνεται αφελής σήμερα. Η επιστροφή στον ανταγωνισμό των μεγάλων δυνάμεων έχει καταστεί αντιπροσωπευτικό χαρακτηριστικό της δεκαετίας του 2020. Οι μόνες σημαντικές εξαγωγές της Ρωσίας είναι το πετρέλαιο, το φυσικό αέριο και η ακραία βία. Ωστόσο αυτά δίνουν τη δυνατότητα στον Πρόεδρο Πούτιν, έναν λιγότερο ορθολογικό και υπεύθυνο ρώσο ηγέτη σε σχέση με τον Χρουστσόφ (αν και δεν φαινόταν έτσι εκείνη την εποχή) να ασκεί εκπληκτική επιρροή για απροκάλυπτα κακόβουλους σκοπούς».\n\nΟ Χέιστινγκς δεν αποκλείει το ενδεχόμενο η διεθνής τάξη και η διεθνής σταθερότητα να ανήκουν αμετάκλητα στο παρελθόν. «Αυτό που συμβαίνει σήμερα δεν είναι μια επανάληψη του Ψυχρού Πολέμου, παρότι μάλλον αποτελεί την αρχή ενός νέου», θεωρεί. Πριν από εξήντα χρόνια, ακόμη και τα «γεράκια» του Κρεμλίνου αναγνώριζαν ότι η ΕΣΣΔ δεν μπορούσε να επικρατήσει σε μια πυρηνική αναμέτρηση. Αντιθέτως, σήμερα, τόσο η Κίνα όσο και η Ρωσία διαθέτουν επαρκή πυρηνική ισχύ για να αφανίσουν την ανθρωπότητα.\n\n«Η προθυμία του Πούτιν να διατρέξει τεράστιους κινδύνους και να προβεί αποτρόπαιες φρικαλεότητες, επιδιώκοντας μια πανσλαβική χίμαιρα, ενισχύεται από τη συνειδητοποίηση της γιγαντιαίας προόδου της Κίνας, της συνεχιζόμενης τεχνολογικής κυριαρχίας της Αμερικής, και της σχετικής στασιμότητας της Ρωσίας», εξηγεί ο Χέιστινγκς. Σημειώνοντας, μάλιστα, πως η άποψη του ρώσου πρόεδρου για την ιστορία αποτελεί ένα συνονθύλευμα «άγνοιας, αμοραλισμού και εθνικισμού», υποστηρίζει πως «η εισβολή του στην Ουκρανία είναι πολύ λιγότερο δικαιολογημένη από όσο ήταν η επέμβαση του Χρουστσόφ στην Κούβα».\n\nΟλοκληρώνοντας τη μακροσκελέστατη ανάλυσή του ο Μαξ Χέιστινγκς γράφει πως εάν θα μπορούσε να γίνει λόγος για κάτι καλό με φόντο το τεράστιο κακό του πολέμου που μαίνεται στην Ουκρανία, θα αφορούσε τη συνειδητοποίηση, από την πλευρά της εφησυχασμένης και κουρασμένης Δύσης, της σημασίας της ασφαλείας, η οποία απαιτεί «και πολιτική βούληση και στρατιωτικές δυνατότητες».\n\nΤο 1962 η αμερικανική κυβέρνηση δεν θα μπορούσε να έχει επιτύχει ένα ανεκτό αποτέλεσμα, εάν η Μόσχα δεν γνώριζε ότι οι ΗΠΑ διέθεταν τα μέσα και δεν πίστευε ότι είχαν επίσης τη βούληση, να συνδράμουν τη διπλωματία με την συντριπτική τους στρατιωτική/πυρηνική ισχύ. Σήμερα, εξήντα χρόνια μετά, εξακολουθούν να υπάρχουν στον κόσμο τα όπλα για να αυτοκαταστραφεί η ανθρωπότητα.\n\nΓια αυτό θα έπρεπε να ήταν «Να φοβάσαι!» το σύνθημα όλων των εθνικών ηγετών, καταλήγει ο Χέιστινγκς. Γιατί ενώ ούτε ο Τζον Κένεντι ούτε ο Νικίτα Χρουστσόφ στερούνταν θάρρους, σε αντίθεση με τον Φιντέλ Κάστρο και ορισμένους στρατιωτικούς διοικητές και στις δύο πλευρές, αμφότεροι λάμβαναν συνετά υπόψη τις συνέπειες των όποιων αποφάσεών τους. Βασική προϋπόθεση για την επιβίωση του πλανήτη και τη ανθρωπότητας κατά τον 21ο αιώνα, πέρα από την αντιμετώπιση της κλιματικής κρίσης, είναι να μην στερείται κανένας εθνικός ηγέτης του συναισθήματος του φόβου που «πρέπει να βρίσκεται στον πυρήνα της λογικής και ήταν απαραίτητο για την ειρηνική επίλυση της Κρίσης των Πυραύλων της Κούβας».\n\nΑκολουθήστε το Protagon στο Google News",
    "Φλόριντα και Κούβα αναμένουν τον κυκλώνα Ίαν, ενώ ο Καναδάς μετρά ζημιές στο πέρασμα της Φιόνα": "Xinhua News Agency via Getty Images\n\nΓια «τεράστιες» ζημιές στο ανατολικό τμήμα της χώρας μετά το πέρασμα του κυκλώνα Φιόνα έκαναν λόγο οι αρχές του Καναδά, την ώρα που η Φλόριντα στις ΗΠΑ, καθώς και η Κούβα προετοιμάζονταν για την επικείμενη έλευση της τροπικής καταιγίδας Ίαν.\n\nΑπό τη Φιόνα, που προκάλεσε ζημιές σε σπίτια και διακοπές στην ηλεκτροδότηση, έχασαν τη ζωή τους δύο άνθρωποι στον Καναδά, όπου χθες Κυριακή 25 Σεπτεμβρίου το απόγευμα, ήρθη η προειδοποίηση για κυκλώνα.\n\nΔιαφήμιση\n\nΣε ό,τι αφορά τον Ίαν αναμένεται να ενισχυθεί σε κυκλώνα σήμερα, 26 Σεπτεμβρίου το πρωί και να γίνει «ισχυρός» κυκλώνας σήμερα το βράδυ ή αύριο Τρίτη το πρωί, προτού φτάσει στο δυτικό τμήμα της Κούβας.\n\nΤο NHC χαρακτηρίζει «ισχυρούς» του κυκλώνες που συνοδεύονται από ανέμους που πνέουν με ταχύτητα τουλάχιστον 178 χιλιομέτρων την ώρα.\n\nΗ Φιόνα, που πλέον υποβαθμίστηκε σε μετατροπική καταιγίδα καθώς κατευθύνεται προς τα βόρεια, έπληξε το Σάββατο, 24 Σεπτεμβρίου τις ακτές του Καναδά, που βρέχονται από τον Ατλαντικό Ωκεανό.\n\nΠερίπου 320.000 άνθρωποι εξακολουθούν να μην έχουν ηλεκτρικό ρεύμα σε πέντε επαρχίες, καθώς η Φιόνα ξερίζωσε δέντρα και κατέστρεψε στέγες σπιτιών.\n\nΔιαφήμιση\n\nΑπό τον κυκλώνα αυτό έχασαν τη ζωή τους τουλάχιστον επτά άνθρωποι την προηγούμενη εβδομάδα: τέσσερις στο Πουέρτο Ρίκο, δύο στη Δομινικανή Δημοκρατία και ένας στη Γουαδελούπη.\n\nvia Associated Press\n\nΟ Ίαν πλησιάζει\n\nΣτο μεταξύ η Κούβα και η Φλόριντα προετοιμάζονται για την άφιξη της τροπικής καταιγίδας Ίαν.\n\nΤο NHC εξέδωσε «προειδοποίηση για κυκλώνα» που αφορά πολλές περιοχές της Κούβας. Τις επόμενες 24 με 48 ώρες ο Ίαν αναμένεται να μετατραπεί σε «ισχυρό» κυκλώνα, ικανός να προκαλέσει «καταστροφικές» ζημιές.\n\nΟ Ίαν θα φτάσει μέσω του Κόλπου του Μεξικού στη Φλόριντα των ΗΠΑ, όπου οι αρχές έχουν ήδη αρχίσει να προετοιμάζονται. Ο Αμερικανός πρόεδρος Τζο Μπάιντεν την έθεσε «σε κατάσταση έκτακτης ανάγκης», ενώ ανέβαλε επίσκεψή του στην πολιτεία. Από την πλευρά του κυβερνήτης Ρον ΝτεΣάντις ζήτησε μέσω του Twitter από τους κατοίκους «να λάβουν μέτρα».\n\nΣε πολλές περιοχές της Φλόριντα οι αρχές έχουν αρχίσει να μοιράζουν σακιά με άμμο προκειμένου να προστατευθούν τα σπίτια από τις πλημμύρες.\n\nΔιαφήμιση",
    "Κούβα: Η United Airlines προσπαθεί να επαναφέρει τις πτήσεις προς την Αβάνα": "Η αεροπορική εταιρεία United Airlines ανακοίνωσε ότι εργάζεται για την επανέναρξη των πτήσεων προς την Κούβα αργότερα μέσα στη χρονιά. Η αναστολή των αναφερόμενων πτήσεων έγινε τον Μάρτιο του 2020, εξαιτίας της πανδημίας COVID-19.\n\nΗ αμερικανική αεροπορική εταιρεία που έχει την έδρα της στο Σικάγο ανακοίνωσε ότι εργάζεται εδώ και μήνες προκειμένου να προσφέρει ξανά τις υπηρεσίες της, αλλά αντιμετωπίζει προβλήματα.\n\nΗ United ζήτησε από το υπουργείο Μεταφορών των ΗΠΑ (USDOT) μία απαλλαγή-παράταση 30 επιπλέον ημερών, καθώς εργάζεται για την επανέναρξη του προγράμματος πτήσεων προς την Κούβα.\n\nΔιαβάστε επίσης: Εξαπλασιάστηκε ο αριθμός των ξένων τουριστών στην Κούβα\n\nΠροηγουμένως η United είχε επτά πτήσεις εβδομαδιαίως προς την Αβάνα από το Χιούστον και το Νιούαρκ, όπου η εταιρεία διατηρεί βάσεις εξυπηρέτησης των αεροσκαφών της. Σύμφωνα με την αεροπορική εταιρεία, είναι αναγκαίο «να κάνει σημαντική δουλειά, συμπεριλαμβανομένης και της επαναδιαπραγμάτευσης πολλών συμβολαίων με αντίστοιχους συνεργάτες της που παρέχουν διάφορες υπηρεσίες οι οποίες έχουν λήξει, αλλά και να κατασκευάσει όλες τις απαραίτητες υποδομές στο Τερματικό 3 του αεροδρομίου της Αβάνας, όπου έχει γίνει επανεγκατάσταση της United».\n\nΗ αεροπορική εταιρία ανακοίνωσε επίσης ότι με δεδομένες τις προκλήσεις που αντιμετωπίζει ανησυχεί για το ενδεχόμενο αδυναμίας της ως προς την επανέναρξη των πτήσεων από την 31η Οκτωβρίου, οπότε και λήγει η προθεσμία που έχει ορίσει το USDOT.\n\nΕπέκταση των πτήσεων\n\nΤη Δευτέρα, η κυβέρνηση Μπάιντεν συμφώνησε για την επέκταση των πτήσεων αμερικανικών αεροπορικών εταιρειών στην Αβάνα, προσθέτοντας 13 εβδομαδιαίες αναχωρήσεις της American Airlines από το Μαϊάμι και μία εβδομαδιαία αναχώρηση της JetBlue Airways από το Φορτ Λοντερντέιλ στη Φλόριντα.\n\nΠρόκειται για έναν μεγαλύτερο αριθμό πτήσεων από τις έξι ημερήσιες πτήσεις της American Airlines και τις τρεις εβδομαδιαίες πτήσεις της JetBlue προς την Αβάνα από αεροδρόμια της Φλόριντα.\n\nΑρση περιορισμών που είχαν επιβληθεί από τον Τραμπ\n\nΤον Ιούνιο, το USDOT προχώρησε στην άρση μιας σειράς περιορισμών των πτήσεων προς την Κούβα που είχαν επιβληθεί από τον πρώην πρόεδρο Ντόναλντ Τραμπ, συμπεριλαμβανομένης και της λήξης μιας απαγόρευσης στις πτήσεις αμερικανικών εταιρειών προς μικρότερα αεροδρόμια της Κούβας, έξω από την Αβάνα.\n\nΤότε, ο Αμερικανός υπουργός Εξωτερικών Άντονι Μπλίνκεν είχε δηλώσει ότι η εξέλιξη αυτή «ήταν προς το συμφέρον του λαού της Κούβας, αλλά και των αμερικανικών συμφερόντων εξωτερικής πολιτικής».\n\nΗ κυβέρνηση Τραμπ είχε απαγορεύσει τις επιβατικές πτήσεις αεροπορικών εταιρειών σε μικρότερα αεροδρόμια της Κούβας.\n\nΤον Ιούλιο, η American Airlines έλαβε άδεια για την αποκατάσταση των πτητικών υπηρεσιών που προσφέρει σε μερικά μικρότερα αεροδρόμια της Κούβας από το Μαϊάμι (Santa Clara, Holguin, Matanzas/Varader και Santiago de Cuba).\n\nΠηγή: ΑΠΕ – ΜΠΕ",
    "Οι αρχές της Γουατεμάλας συνέλαβαν 400 μετανάστες στα σύνορα με την Ονδούρα": "Οι μετανάστες, ανάμεσά τους παιδιά και έγκυες, αναχαιτίστηκαν από την αστυνομία στη συνοριακή διέλευση Κορίντο, στον νομό Ισαμπάλ (ανατολικά), δήλωσε στον Τύπο η Αλεχάντρα Μένα, εκπρόσωπος του IGM.\n\nΟι αρχές της Γουατεμάλας συνέλαβαν χθες Σάββατο κάπου 400 μετανάστες στα σύνορα με την Ονδούρα, πολίτες της Βενεζουέλας, της Κούβας και της Αϊτής στην πλειονότητά τους, που είχαν σκοπό να πάνε στις ΗΠΑ, ανακοίνωσε το ινστιτούτο μετανάστευσης (Instituto Guatemalteco de Migración, IGM).\n\nΟι μετανάστες, ανάμεσά τους παιδιά και έγκυες, αναχαιτίστηκαν από την αστυνομία στη συνοριακή διέλευση Κορίντο, στον νομό Ισαμπάλ (ανατολικά), δήλωσε στον Τύπο η Αλεχάντρα Μένα, εκπρόσωπος του IGM.\n\n«Πρόκειται στην πλειονότητά τους για ανθρώπους με υπηκοότητα της Βενεζουέλας, της Αϊτής και της Κούβας. Θα δοθεί προτεραιότητα στους ανήλικους και στις έγκυες», πρόσθεσε.\n\nΚατά το IGM, ακόμη μια μεγάλη ομάδα μεταναστών ενδέχεται να προσπαθήσει να μπει στη Γουατεμάλα από την Ονδούρα τις επόμενες ώρες· η κυβέρνηση του δεξιού προέδρου Αλεχάντρο Γιαματέι παίρνει μέτρα.\n\nΠέραν του ότι από αυτήν αναχωρούν πολλοί μετανάστες που επιδιώκουν να εισέλθουν παράτυπα στις ΗΠΑ, η Γουατεμάλα είναι μέρος της διαδρομής που ακολουθούν χιλιάδες άνθρωποι που εγκαταλείπουν τις πατρίδες τους για να σωθούν από την ανέχεια ή τη βία και προσπαθούν να φθάσουν στο αμερικανικό έδαφος.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Zωή στις ΗΠΑ: Χειρότερη από Κούβα, ελαφρώς καλύτερη από Βουλγαρία": "Μπορεί οι ΗΠΑ στους δείκτες της Άμυνας, του ΑΕΠ, της οικονομικής και πολιτικής ισχύος να θεωρούνται, μέχρι σήμερα τουλάχιστον, η πρώτη δύναμη στον πλανήτη, ωστόσο τα στοιχεία των πλέον ευυπόληπτων δυτικών οργανισμών μαρτυράνε την άλλη εικόνα της χώρας: Η οικονομική ανισότητα, το δημοκρατικό έλλειμμα, η ευημερία των απλών ανθρώπων και η φτώχεια βρίσκονται σε τέτοια επίπεδα που το αμερικανικό όνειρο υπολείπεται ακόμα και της «μισητής» στον Λευκό Οίκο Κούβας.\n\nΕίναι γεγονός ότι πρόσφατα ο ΟΗΕ υποβάθμισε τις ΗΠΑ στην 41η, από την 32η, στην παγκόσμια κατάταξη της βιώσιμης ανάπτυξης που μετράει περισσότερο την ποιότητα ζωής των πολιτών παρά την παραγωγή πλούτου. Οι πανίσχυρες ΗΠΑ βρίσκονται έτσι ανάμεσα στις φτωχές και μικροσκοπικές, συγκριτικά, Κούβα και Βουλγαρία και χειρότερες και από την Ελλάδα. Τα στοιχεία και τα δεδομένα δικαιολογούν απόλυτα τέτοια βαθμολόγηση.",
    "To 2017 γιατρός της CIA ταξίδεψε στην Κούβα για να ερευνήσει το “Σύνδρομο της Αβάνας”> Επέστρεψε χτυπημένος από την ίδια ασθένεια": "O γιατρός της CIA, Dr. Paul Andrews, ήταν ένας από τους πρώτους ανθρώπους που στάλθηκαν στην Αβάνα της Κούβας για να διερευνήσει μια σειρά από μυστηριώδη ιατρικά περιστατικά που επηρέασαν το προσωπικό της αμερικανικής πρεσβείας και της ομοσπονδιακής υπηρεσίας το 2017, όταν χτυπήθηκε από τα ίδια εξουθενωτικά συμπτώματα.\n\nΑπό την Katie Bo Lillis/CNN\n\nΟ Andrews, ο οποίος χρησιμοποίησε ψευδώνυμο για να μιλήσει δημόσια, είχε ήδη μελετήσει τα πρώτα θύματα αυτού που έγινε γνωστό στην καθομιλουμένη ως «σύνδρομο της Αβάνας» ή επισήμως ως «ανώμαλα περιστατικά υγείας». Οι γιατροί στη Φλόριντα είχαν καταγράψει μια σειρά από συμπτώματα που έδειχναν ότι τα θύματα υπέφεραν από εγκεφαλικό τραύμα που επηρέαζε, μεταξύ άλλων, την ισορροπία τους. Ο Andrews ταξίδεψε στην Κούβα για να τα ερευνήσει, περίπου δύο μήνες αφότου έλαβε γνώση των πρώτων υποθέσεων.\n\nΣτην αρχή δεν ανησυχούσε πολύ για τη δική του ασφάλεια. Το πρώτο του βράδυ πήγε για ύπνο γύρω στις 23:30 στο δωμάτιο του ξενοδοχείου του. Όμως λίγο πριν τις 5 τα ξημερώματα ξύπνησε από έντονους πόνους στο δεξί αυτί, ναυτία και τρομερό πονοκέφαλο. Έπειτα άρχισε να ακούει έναν δυνατό θόρυβο, σαν κρότο, κάτι που είχαν αναφέρει και τα προηγούμενα θύματα κατά την έναρξη των συμπτωμάτων τους, έναν ήχο που ο Andrews είχε προηγουμένως ακούσει μόνο σε ηχητικά κλιπ. Η πρώτη του σκέψη ήταν ότι ονειρευόταν.\n\n«Αυτό δεν μπορεί να μου συμβαίνει. Κάθισα στην άκρη του κρεβατιού για ένα λεπτό, και τα πράγματα γίνονταν όλο και χειρότερα και χειρότερα», θυμάται. «Ήμουν από πριν δύσπιστος. Αλλά ξεκίνησα να σκέφτομαι, “είναι αυτό ένα όνειρο;”. Δεν είχα ιδέα».\n\nΕπειδή οι αξιωματούχοι εκείνη την εποχή υποψιάζονταν κάποιου είδους ηχητική επίθεση, ο Andrews μπήκε στο μπάνιο και κάθισε με ακουστικά για 45 λεπτά. Τα συμπτώματα δεν υποχώρησαν, και στις 6 το πρωί, είχε αποφασίσει να μαζέψει τα πράγματά του και να φύγει από το δωμάτιο.\n\nΔιαπίστωσε όμως ότι δύσκολα μπορούσε να μαζέψει τις βαλίτσες του. Έλεγξε το μπάνιο «τουλάχιστον τέσσερις ή πέντε φορές» για να βεβαιωθεί ότι είχε την οδοντόβουρτσα του και μετά έκανε το ίδιο βγάζοντας το παλτό του από την ντουλάπα. Καθώς πήγαινε να συναντήσει συναδέλφους στην καφετέρια του ξενοδοχείου, δεν μπορούσε να καταλάβει αν έπρεπε να σπρώξει ή να τραβήξει τις πόρτες. Και συνειδητοποίησε ότι δεν είχε ισορροπία.\n\nΒέβαιος ότι αυτός και οι συνάδελφοί του παρακολουθούνταν, προσπάθησε να πει στους συναδέλφους του σιωπηλά ότι πίστευε ότι μπορεί να είχε τραυματιστεί —αλλά δεν ήταν σίγουρος ότι το κατάλαβαν. Για την υπόλοιπη ημέρα, ο Andrews είπε ότι βρισκόταν σε ένα καθεστώς ζάλης: Με ναυτία, αποπροσανατολισμό και δυσκολία να πραγματοποιήσει ακόμα και βασικές λειτουργίες όπως καταμέτρηση χρημάτων και επίδειξη της ταυτότητάς του στο προσωπικό ασφαλείας.\n\nΌταν επέστρεψε στις Ηνωμένες Πολιτείες, κάλεσε τον ίδιο γιατρό στη Φλόριντα με τον οποίο συνεργάζονταν για τα αρχικά θύματα και του είπε ότι χρειαζόταν βοήθεια.\n\nΜια μυστηριώδης ασθένεια\n\nΤα συγκεκριμένα «ανώμαλα περιστατικά υγείας» -«AHI» για συντομία- εξακολουθούν να αποτελούν πηγή μυστηρίου και συζήτησης στην κοινότητα πληροφοριών των ΗΠΑ. Μια επιτροπή που ερευνά τα περιστατικά, τα οποία έχουν επηρεάσει μέχρι σήμερα δεκάδες Αμερικανούς αξιωματούχους σε όλο τον κόσμο, ανέφερε ότι ορισμένα από τα επεισόδια θα μπορούσαν «εύλογα» να προκλήθηκαν από «παλμική ηλεκτρομαγνητική ενέργεια» που εκπέμπεται από μια εξωτερική πηγή. Αλλά η επιτροπή σταμάτησε να προσπαθεί να βγάλει μια τελική έκθεση και συμπέρασμα.\n\nΜια ενδιάμεση έκθεση που εκδόθηκε στις αρχές του τρέχοντος έτους από μια ξεχωριστή ομάδα εργασίας της CIA που εξέταζε ποιος μπορεί να κρύβεται πίσω από τα επεισόδια, διαπίστωσε ότι είναι απίθανο η Ρωσία ή οποιοσδήποτε άλλος να διεξάγει ευρεία παγκόσμια εκστρατεία με σκοπό να βλάψει αξιωματούχους των ΗΠΑ. Αλλά η υπηρεσία δεν απέκλεισε, επίσης, ότι ένα κράτος -συμπεριλαμβανομένης της Ρωσίας- μπορεί να ευθύνεται για περίπου δώδεκα υποθέσεις τις οποίες οι ερευνητές δεν κατάφεραν να εξηγήσουν ότι προκλήθηκαν από οποιαδήποτε άλλη γνωστή αιτία.\n\nΕν ολίγοις, λένε οι πηγές, μετά από χρόνια έρευνας, η αμερικανική κοινότητα των πληροφοριών δεν είναι πιο κοντά στο να προσδιορίσει ποιος ή τι προκαλεί αυτούς τα ιατρικά σοκ -ή ακόμα και αν όλες οι περίπου δύο δωδεκάδες ανεξιχνίαστες υποθέσεις προκαλούνται από τον ίδιο παράγοντα ή μηχανισμό.\n\nΟρισμένα θύματα -συμπεριλαμβανομένου πλέον και του Andrews- έχουν εκφράσει ανησυχίες για τον τρόπο με τον οποίο η υπηρεσία χειρίστηκε την αρχική παρτίδα των υποθέσεων. Πρώην αξιωματούχοι της CIA ισχυρίστηκαν ότι τα τραύματά τους δεν λήφθηκαν σοβαρά στην αρχή από την ηγεσία της CIA, εν μέρει, επειδή πολλά από τα συμπτώματα δεν ήταν σοβαρά και θα μπορούσαν να σχετίζονται με οποιονδήποτε αριθμό γνωστών καταστάσεων υγείας.\n\n«Το αφήγημα πήγαινε σε λάθος δρόμο. Και ανεξάρτητα από το τι έκανα ή είπα στους ανθρώπους, αυτό συνεχίστηκε», είπε ο Andrews. «Στην πραγματικότητα, μέχρι σήμερα, πολλά πράγματα που έγιναν έμοιαζαν ακατάλληλα για τα πρότυπά μου».\n\nΟρισμένοι αξιωματικοί που επηρεάστηκαν δεν ήθελαν να αναφέρουν από φόβο μήπως καταστρέψουν την καριέρα τους, είπε ο Andrews.\n\nΤα θύματα επαίνεσαν ευρέως τον χειρισμό του θέματος από τον διευθυντή της CIA, Bill Burns, και η κυβέρνηση Biden ήταν προσεκτική προκειμένου να αποφύγει οποιαδήποτε ένδειξη ότι δεν παίρνει τα θύματα στα σοβαρά.\n\n«Πιστεύω ότι έχουμε σημειώσει σημαντική πρόοδο στο να διασφαλίσουμε ότι οι άνθρωποι λαμβάνουν τη φροντίδα που χρειάζονται και αξίζουν», είπε ο Bill Burns σε δημόσιες δηλώσεις του στο Φόρουμ Ασφαλείας του Άσπεν τον Ιούλιο. «Τριπλασιάσαμε τον αριθμό του προσωπικού πλήρους απασχόλησης στο ιατρείο μας που ασχολείται με αυτό το θέμα. Δουλέψαμε πολύ, όχι μόνο με τον Walter Reed, αλλά, ξέρετε, με ιδιωτικά ιατρικά συστήματα για να βεβαιωθούμε ότι οι άνθρωποι έλαβαν τη φροντίδα που είχαν ανάγκη».\n\nΤο Κογκρέσο το 2021 ψήφισε νομοθεσία που επιβάλλει την αποζημίωση των θυμάτων και ορισμένες από αυτές τις πληρωμές έχουν εκταμιευθεί, σύμφωνα με πηγή που γνωρίζει το θέμα.\n\nΗ CIA αρνήθηκε να σχολιάσει αυτή το ρεπορτάζ.\n\nΠέντε χρόνια αργότερα\n\nΠερισσότερα από πέντε χρόνια αργότερα, ο Andrews εξακολουθεί να υποφέρει από εξουθενωτικά συμπτώματα. Συνεχίζει να έχει προβλήματα ισορροπίας και όρασης που του έχουν καταστήσει σχεδόν αδύνατο να λειτουργήσει κανονικά. Δυσκολεύεται να διαβάσει, να κάνει πεζοπορία ή να κάνει τζόκινγκ καθώς του προκαλούν ναυτία.\n\n«Όλο αυτό φτάνει στο σημείο που απλά δεν θέλεις να βγεις έξω από το σπίτι επειδή αναρωτιέσαι “ποιο είναι το νόημα;”. Θέλω να πάω να το κάνω αυτό, αλλά ξέρω ότι θα με αρρωστήσει», είπε. «Δεν θέλω να έχω ναυτία. Δεν θέλω να σκοντάψω και να πέσω. «Είναι πολύ απογοητευτικό που όλα αυτά τα πράγματα που θέλεις να κάνεις, δεν μπορείς να τα κάνεις», είπε.\n\nΟ Andrews εξετάστηκε από μια σειρά γιατρών, οι οποίοι βρήκαν βλάβη στις αιθουσαίες δομές του, τα μέρη του σώματος που διέπουν την ισορροπία και τον προσανατολισμό. Αλλά όπως πολλά θύματα AHI, ο Andrews δεν έχει μια ενιαία, σαφή διάγνωση. Μερικά θύματα έχουν διαγνωστεί με τραυματικές βλάβες στον εγκέφαλο, τις οποίες αμφισβητεί γιατί, παρόλο που λέει ότι τα AHI είναι ξεκάθαρα εγκεφαλικές κακώσεις, του φαίνονται να είναι ένα διαφορετικό είδος εγκεφαλικής βλάβης από ό,τι οι γιατροί είχαν διαγνώσει στο παρελθόν.\n\nΓια τον Andrews, όπως και η κοινότητα των πληροφοριών, υπάρχει λίγη περισσότερη βεβαιότητα για το ποιος ή τι κρύβεται πίσω από αυτό το παράξενο φαινόμενο από όταν ταξίδεψε στην Κούβα την άνοιξη του 2017. «Σίγουρα έμαθα για την πάθηση περισσότερα από όσα ήθελα να μάθω», πρόσθεσε.",
    "Θλίψη στην Κούβα: Πέθανε ο γιος του Τσε Γκεβάρα, Καμίλο": "Ο Καμίλο Γκεβάρα Μαρτς, γιος του αργεντίνικης καταγωγής επαναστάτη-αντάρτη Ερνέστο Τσε Γκεβάρα πέθανε τη Δευτέρα στο Καράκας της Βενεζουέλας σε ηλικία 60 ετών από καρδιακή προσβολή, ανακοίνωσε σήμερα ο Κουβανός πρόεδρος Μιγκέλ Ντίας-Κανέλ.\n\n«Με βαθύτατη λύπη λέμε αντίο»\n\n«Με βαθύτατη λύπη, λέμε αντίο στον Καμίλο, γιο του Τσε και άνθρωπο που προωθούσε τις ιδέες του» (Τσε), ανακοίνωσε ο πρόεδρος της Κούβας στο λογαριασμό του στο Twitter.\n\nΣύμφωνα με το κουβανικό πρακτορείο ειδήσεων Prensa latina, -το οποίο επικαλείται το ΑΠΕ-ΜΠΕ, ο Καμίλο Γκεβάρα Μαρτς πραγματοποιούσε επίσκεψη στο Καράκας όταν υπέστη «πνευμονική εμβολή η οποία προκάλεσε έμφραγμα».\n\nΟ μεγαλύτερος γιος του Τσε\n\nΓεννημένος στις 20 Μαΐου 1962, ο Καμίλο ήταν ο μεγαλύτερος από τα τέσσερα παιδιά του Αργεντινού κομμουνιστή Ερνέστο Τσε Γκεβάρα (δολοφονήθηκε το 1967 στη Βολιβία) και της Κουβανής συζύγου του Αλέιντα Μαρτς, επίσης αντάρτισσας. Τρία άλλα παιδιά γεννήθηκαν από τον γάμο αυτό: η Αλέιντα, η Σέλια και ο Ερνέστο.\n\nΟ «Τσε» είχε ακόμα μια κόρη (την ‘Ιλντα που πέθανε το 1995) από έναν προηγούμενο γάμο με την Περουβιανή ‘Ιλντα Γκαντέα.\n\nCon profundo dolor decimos adiós a Camilo, hijo del Che y promotor de sus ideas, como directivo del Centro Che, que conserva parte del extraordinario legado de su padre. Abrazos a su madre, Aleida, a su viuda e hijas y a toda la familia Guevara March. pic.twitter.com/n7PaAVbmC2 — Miguel Díaz-Canel Bermúdez (@DiazCanelB) August 30, 2022\n\nΑφιερώθηκε στην διάδοση της επαναστατικής κληρονομιάς του πατέρα του\n\nΜε πτυχίο στο Εργατικό Δίκαιο, ο Καμίλο Γκεβάρα Μαρτς ήταν διευθυντής του Κέντρου Μελετών Τσε Γκεβάρα στην Αβάνα, ιδρύματος αφιερωμένου στη διαιώνιση του έργου και της σκέψης του πατέρα του.\n\nΟ γιος του Τσε υποστήριζε με πάθος την επαναστατική κληρονομιά του πατέρα του, πραγματοποιώντας σειρά ταξιδιών στο εξωτερικό για την προώθηση των Κουβανικών εθνικών θεμάτων και της διεθνιστικής αλληλεγγύης.",
    "Σοβαρά προβλήματα με διακοπές στην ηλεκτροδότηση έχει η Κούβα": "Σύμφωνα με την εθνική δημόσια επιχείρηση ηλεκτρισμού UNE (Unión Eléctrica de Cuba), το 95% της παραγωγής ενέργειας εξασφαλίζεται με την καύση ορυκτών καυσίμων.\n\nΗ κυβέρνηση της Κούβας ελπίζει να έχει τερματίσει ή τουλάχιστον ελαχιστοποιήσει «ως τα τέλη της χρονιάς» τις διακοπές της ηλεκτροδότησης που δοκιμάζουν τον πληθυσμό της νήσου καθημερινά, δήλωσε χθες Κυριακή ο πρόεδρος Μιγκέλ Ντίας-Κανέλ κατά τη διάρκεια επίσκεψής του σε ηλεκτροπαραγωγικό εργοστάσιο στο Σαντιάγο ντε Κούμπα (ανατολικά).\n\nΑπό τον Μάιο, η χώρα είναι αντιμέτωπη με δυσκολίες στον εφοδιασμό και οι διακοπές του ρεύματος είναι καθημερινές.\n\n«Πριν από τα τέλη της χρονιάς, θα πρέπει (...) να έχουμε τερματίσει τα blackout ή να τα έχουμε μειώσει», είπε ο κ. Ντίας-Κανέλ, που έχει επισκεφθεί αρκετούς θερμοηλεκτρικούς ηλεκτροπαραγωγικούς σταθμούς στο ανατολικό τμήμα της χώρας, που βρίσκονται το τρέχον διάστημα σε φάση επισκευών.\n\nΟ κουβανός πρόεδρος υποσχέθηκε πως θα αναζητήσει κεφάλαια για τη συντήρηση των ηλεκτροπαραγωγικών σταθμών και την προώθηση της αξιοποίησης ανανεώσιμων πηγών ενέργειας, σύμφωνα με τη δημόσια τηλεόραση.\n\nΟι συνεχείς διακοπές του ρεύματος προκάλεσαν απόγνωση στον πληθυσμό αυτό το καλοκαίρι και αρκετοί κάτοικοι δεν δίστασαν να βγουν στους δρόμους για να διαδηλώσουν.\n\nΤέτοιες εκδηλώσεις δυσαρέσκειας είναι πολύ σπάνιες στην Κούβα, ακόμη περισσότερο μετά τις κινητοποιήσεις της 11ης και τς 12ης Ιουλίου 2021, όταν χιλιάδες Κουβανοί βγήκαν στους δρόμους φωνάζοντας συνθήματα όπως «πεινάμε», ή «ελευθερία».\n\nΣχεδόν 500 άνθρωποι από τους 700 που αντιμετώπισαν ποινικές διώξεις έχουν ήδη καταδικαστεί για τη συμμετοχή τους στις κινητοποιήσεις, ορισμένοι ακόμη και να εκτίσουν 25 χρόνια κάθειρξη, σύμφωνα με τη ΜΚΟ Cubalex, με έδρα το Μαϊάμι των ΗΠΑ.\n\nΣύμφωνα με την εθνική δημόσια επιχείρηση ηλεκτρισμού UNE (Unión Eléctrica de Cuba), το 95% της παραγωγής ενέργειας στην Κούβα εξασφαλίζεται με την καύση ορυκτών καυσίμων, κατά το μεγαλύτερο μέρος τους εισαγόμενων. Η άνοδος των παγκόσμιων τιμών ακρίβυνε τις εισαγωγές αυτές κατά 30%.\n\nΠαράλληλα, από τους 20 ηλεκτροπαραγωγικούς σταθμούς της Κούβας, 19 λειτουργούν για πάνω από 35 χρόνια, αναγνωρίζει η κυβέρνηση, η οποία, λόγω των εργασιών συντήρησης και των επανειλημμένων βλαβών, δεν έχει παρά ελάχιστο περιθώριο ελιγμών.\n\nΕν μέρει εξαιτίας της πανδημίας του νέου κορονοϊού που παρέλυσε ιδίως τον νευραλγικό τομέα του τουρισμού, η νήσος βιώνει τη σοβαρότερη οικονομική κρίση των τελευταίων τριάντα ετών, αντιμετωπίζει αυξανόμενες ελλείψεις τροφίμων, φαρμάκων και καυσίμων.\n\n",
    "Ένα μαγικό ταξίδι στην Κούβα για τους συνεργάτες της Mega Brokers": "Μια μοναδική εμπειρία ζωής είχαν την ευκαιρία να απολαύσουν 25 κορυφαίοι ασφαλιστικοί διαμεσολαβητές της Mega Brokers στην Κούβα!\n\nΑπλωμένη στη ζεστή αγκαλιά της Καραϊβικής, με τις απέραντες παραλίες, τις καταπράσινες εύφορες πεδιάδες και τα επιβλητικά βουνά της με την τροπική εξωτική βλάστηση, ανάμεσα σε ζεστούς, φιλόξενους και χαρούμενους ανθρώπους, οι επιτυχόντες πέρασαν επτά ξεχωριστές ημέρες.\n\nTo πλούσιο πρόγραμμα περιλάμβανε διαμονή στην Αβάνα και στο Βαραδέρο, επίσκεψη με καταμαράν στην εξωτική παραλία Cayo BLANCO με τη χρυσή άμμο αλλά και Snorkeling σε κοραλλιογενή ύφαλο.\n\nΣτην κοιλάδα του Βινιάλες ανάμεσα σε πράσινους βελούδινους λοφίσκους, γνωστούς με το όνομα mogotes (μογκότες) οι συνεργάτες αντίκρυσαν ένα μαγευτικό τοπίο που δεν υπάρχει πουθενά αλλού στον κόσμο με πανύψηλα φοινικόδεντρα, καταρράκτες, υπόγειες σπηλιές και ποτάμια.\n\nΟι εξορμήσεις συνεχίστηκαν με επίσκεψη στην τεράστια Τοιχογραφία της Προϊστορίας (Mural de laPrehistoria) και με περιήγηση στην Habana Vieja ή Παλιά Αβάνα, πολιτιστική κληρονομιά της ανθρωπότητας προστατευόμενη από την UNESCO από το 1982, η οποία φιλοξενεί μερικά από τα ωραιότερα αποικιακά κτήρια στην Καραϊβική.\n\nΞεχωριστή στιγμή για όλους μία ανεπανάληπτη βόλτα με αυτοκίνητα-αντίκες στο εξωτικό δάσος της Αβάνα με ρυθμούς σάλσα, πολύ κέφι και χορό. Επίσης οι συνεργάτες επισκέφτηκαν ένα αγρόκτημα στο οποίο φτιάχνονται πούρα από τοπικούς αγρότες και είχαν την ευκαιρία να δοκιμάσουν αλλά και να αγοράσουν από τα εκλεκτά και περιζήτητα πούρα της χώρας.\n\nΣτα πλαίσια του ταξιδιού επιβράβευσης, πραγματοποιήθηκε εταιρική συνάντηση κατά την οποία οι συνεργάτες της Mega Brokers είχαν την ευκαιρία να ενημερωθούν για την πορεία της εταιρείας το 2022 και για την πορεία επίτευξης των στρατηγικών, των οικονομικών και των εμπορικών στόχων που έχουν τεθεί.\n\nΌλοι μαζί έδωσαν ραντεβού για το επόμενο ταξίδι της εταιρείας στο υπέροχο Μαρόκο!\n\nΑκολουθήστε την Ασφαλιστική Αγορά στο Google News",
    "«Φτάνει πια!»: Αλληλέγγυοι απαιτούν να παύσει ο 60χρονος αποκλεισμός της Κούβας, ενόψει της νέας γενικής συνέλευσης του ΟΗΕ": "Στα πλαίσια της πανευρωπαϊκής καμπάνιας UnBlockCuba 2022, εν όψει της ετήσιας Γενικής Συνέλευσης των Ηνωμένων Εθνών με θέμα την ανάγκη τερματισμού του εμπορικού, οικονομικού και χρηματοπιστωτικού αποκλεισμού που έχουν επιβάλει οι Ηνωμένες Πολιτείες κατά της Κούβας, ο Πολιτιστικός Σύλλογος «Χοσέ Μαρτί» - Αλληλεγγύη στην Κούβα διοργανώνει εκδήλωση στο προαύλιο του Συνδέσμου Φυλακισθέντων και Εξορισθέντων Αντιστασιακών, το Σάββατο 10 Σεπτέμβρη στις 7 μμ. με ομιλητή τον Πρέσβη της Κούβας Αραμίς Φουέντε Ερνάντες. Ο Βαγγέλης Γονατάς, μέλος του συλλόγου, μιλάει στον Παναγιώτη Παπαδομανωλάκη, στο TPP, για την αλληλεγγύη στο νησί, ενώ η βορειοαμερικανική κυβέρνηση ανανεώνει το εμπάργκο.\n\nτου Παναγιώτη Παπαδομανωλάκη\n\n«Η εκδήλωση αλληλεγγύης του Πολιτιστικού Συλλόγου Χοσέ Μαρτί το Σάββατο 10 Σεπτεμβρίου στις 7 μ.μ στο προαύλιο του ΣΦΕΑ γίνεται στα πλαίσια της πανευρωπαϊκής καμπάνιας #UnBlockCuba και της αντίστοιχης διεθνούς καμπάνιας που ζητά τον τερματισμό του αποκλεισμού (εμπάργκο) που έχουν επιβάλλει οι ΗΠΑ στην Κούβα εδώ και έξι δεκαετίες» αναφέρει ο Β. Γονατάς, εξηγώντας πως «η καμπάνια αυτή κορυφώνεται κάθε χρόνο τέτοια εποχή που πραγματοποιείται η ετήσια Γενική Συνέλευση του ΟΗΕ, μέσω της οποίας η διεθνής κοινότητα σχεδόν ομόφωνα ζητά τον τερματισμό του αποκλεισμού». Ενδεικτικά, κατά την περσινή ψηφοφορία, από τις 193 χώρες μέλη των Ηνωμένων Εθνών, οι 184 χώρες ψήφισαν υπέρ της καταδίκης του αποκλεισμού, ενώ απείχαν η Βραζιλία, η Κολομβία και η Ουκρανία. Υπέρ του αποκλεισμού ψήφισαν μόνο οι Ηνωμένες Πολιτείες και το Ισραήλ.\n\nΟ ίδιος επισημαίνει ότι «αυτή η χρονιά, οι ΗΠΑ εξακολουθούν να διατηρούν τη σκλήρυνση του αποκλεισμού που εφάρμοσε η προηγούμενη κυβέρνηση του Ντόναλντ Τραμπ- ακόμα και σε συνθήκες πανδημίας- προκαλώντας σοβαρότατα προβλήματα και στερήσεις στο λαό της Κούβας». Ως αποτέλεσμα, η Κούβα βρέθηκε να έχει δικά της εμβόλια, αλλά όχι σύριγγες, καθώς η ελβετική εταιρεία που προμήθευε την Κούβα με ιατροφαρμακευτικά είδη εξαγοράστηκε κατά την περιόδο διακυβέρνησης Τραμπ από μια με έδρα τις ΗΠΑ, με αποτέλεσμα να σταματήσει να προμηθεύει το νησί. Για αυτούς τους λόγους, το TPP είχε αναδείξει την Πανευρωπαϊκή καμπάνια αλληλεγγύης «ΣΥΡΙΓΓΕΣ ΓΙΑ ΤΗΝ ΚΟΥΒΑ» της πρωτοβουλίας MediCuba, συμβάλλοντας στην υποστήριξη του Νησιού της Επανάστασης.\n\nΜάλιστα, η κυβέρνηση Μπάιντεν ανανέωσε το Σάββατο το νόμο Trading with the Enemy Act («Νόμος του Εμπορίου με τον Εχθρό»), ένα νόμο του 1917 που διατηρεί το οικονομικό αποκλεισμό του νησιού, με τον Κουβανό πρόεδρο Μιγκέλ Ντίαζ-Κανέλ να απαντά πως «το έγκλημα έχει διαρκέσει πολύ καιρό, αλλά η Κουβανική Επανάσταση θα επιβιώσει». Στο ίδιο πνεύμα, ο υπουργός Εξωτερικών της Κούβας, Μπρούνο Ροντρίγκες, είπε ότι «ο Μπάιντεν γίνεται ο 12ος πρόεδρος των Ηνωμένων Πολιτειών που επικυρώνει το πλαίσιο που υποστηρίζει την πολιτική κατάχρησης κατά της Κούβας και του λαού της», η οποία «απορρίπτεται σχεδόν από όλα τα κράτη μέλη της διεθνούς κοινότητας».\n\nΤα παραπάνω, ενώ «η τελευταία πυρκαγιά που ξέσπασε στις πετρελαϊκές εγκαταστάσεις του νησιού έκαναν ακόμα πιο δύσκολη της τροφοδοσία με καύσιμα και την παραγωγή ηλεκτρικής ενέργειας στο νησί», όπως εξηγεί ο Β. Γονατάς. Συγκεκριμένα, η πυρκαγιά, που προκλήθηκε από κεραυνό, ξέσπασε στις 5 Αυγούστου στις πετρελαϊκές εγκαταστάσεις του Ματάνσας, που είναι οι μεγαλύτερες της χώρας, σε απόσταση 100 χιλιομέτρων ανατολικά της Αβάνα, με αποτέλεσμα να καούν τέσσερεις δεξαμενές χωρητικότητας μέχρι και 52 εκατομμυρίων λίτρων αργού πετρελαίου ή μαζούτ, από τις συνολικά οκτώ. Μάλιστα, προσωπικότητες από όλο το κόσμο έστειλαν επιστολή στον πρόεδρο Τζο Μπάιντεν, ζητώντας του να τερματίσει τον οικονομικό αποκλεισμό της Κούβας, ενώ μαίνεται η πυρκαγιά. Καθώς το νησί της Επανάστασης αντιμετωπίζει παρατεταμένες διακοπές ρεύματος μετά την πυρκαγιά στις πετρελαϊκές εγκαταστάσεις, διαφόρων μορφών ανθρωπιστική βοήθεια έχει σταλεί από Ρωσία, Βενεζουέλα, Μεξικό, Αργεντική και Κίνα, ενώ λαϊκές οργανώσεις σε όλο τον κόσμο καλούν τη συλλογική Δύση να σταματήσει τον αποκλεισμό.\n\nΣτο παραπάνω πλαίσιο, οι φίλοι της Κούβας σε όλο τον κόσμο κορυφώνουν τη διεθνιστική αλληλεγγύη, με το Κουβανικό Ινστιτούτο Φιλίας με τους Λαούς (ICAP) να διοργανώνει δραστηριότητες για την υποστήριξη της ειρήνης και την καταπολέμηση του αποκλεισμού των ΗΠΑ. Στα τέλη Αυγούστου, στο Ανατολικό Χάρλεμ των Ηνωμένων Πολιτειών, διαδηλωτές απαίτησαν από τη βορειοαμερικανική κυβέρνηση να άρει τον αποκλεισμό κατά της Κούβας, ενώ κατήγγειλαν τις πρόσφατες παρενοχλήσεις του FBI, καθώς ανέκρινε περισσότερα από 35 άτομα στην αποικία των ΗΠΑ στο Πουέρτο Ρίκο, τα οποία ήταν μέρος μιας πρόσφατης μπριγάδας αλληλεγγύης στην Κούβα.\n\n«Το κίνημα αλληλεγγύης με την Κούβα, εκτός από τις ενημερωτικές και τις δράσεις καταγγελίας του αποκλεισμού, συνεχίζει και φέτος τις δράσεις πρακτικής αλληλεγγύης. Ο Ελληνοκουβανικός Σύνδεσμος Καλαμάτας κατάφερε να στείλει ένα κοντέινερ με υλικά στο νησί και παράλληλα συγκεντρώνονται χρήματα για αγορά και αποστολή ιατρικού υλικού. Η Κούβα δεν ήταν και δεν θα είναι ποτέ μόνη», καταλήγει ο Β. Γονατάς.",
    "Ταξίδι στην εξωτική Κούβα για τους Συνεργάτες του Δικτύου Exclusive της Groupama Ασφαλιστικής": "«Η πιο όμορφη γη που ανθρώπινα μάτια έχουν δει» ήταν για τον Χριστόφορο Κολόμβο η Κούβα, την οποία με τη σειρά τους είχαν την ευκαιρία να ανακαλύψουν τα μέλη του Δικτύου Exclusive της Groupama Ασφαλιστικής κατά τη διάρκεια του πρόσφατου (30/8 – 6/9 ) ταξιδιού επιβράβευσης που διοργάνωσε η εταιρεία.\n\nΣε αναγνώριση της παραγωγικής τους συνεργασίας με την εταιρεία, τα μέλη του δικτύου έζησαν μια ξεχωριστή ταξιδιωτική εμπειρία στο νησί-διαμάντι της Καραϊβικής, όπου κυριαρχούν τα έντονα χρώματα, τα μεθυστικά αρώματα, ο ρυθμός και η ζωντάνια. Το ταξίδι τους στην Κούβα ξεκίνησε από το μαγευτικό Βαραδέρο, όπου έκαναν κρουαζιέρα με καταμαράν προς το νησάκι Κάγιο Μπλάνκo, θαύμασαν με κατάδυση τη φυσική ομορφιά ενός κοραλλιογενούς υφάλου και κολύμπησαν ανάμεσα σε δελφίνια.\n\nΗ συνέχεια στην Αβάνα επεφύλασσε στους Συνεργάτες της Groupama Ασφαλιστικής ένα πέρασμα από την ιστορία και την κουλτούρα του νησιού, με βόλτες στην παλιά πόλη (Habana vieja) η οποία έχει χαρακτηριστεί από την UNESCO Μνημείο Παγκόσμιας Κληρονομιάς, με την χαρακτηριστική αρχιτεκτονική της, καθώς και με επισκέψεις στο μουσείο ρούμι και σε εργοστάσιο πούρων. Στη φετινή συνάντηση συμμετείχαν περισσότερα από 70 μέλη του δικτύου με τη συνοδεία του Γενικού Διευθυντή της Groupama Ασφαλιστικής κ. Χρήστου Κάτσιου, του Εμπορικού Διευθυντή κ. Κωνσταντίνου Σεμερτζόγλου και άλλων Διοικητικών στελεχών της εταιρείας.\n\nΗ Groupama Ασφαλιστική διαχρονικά επενδύει στο Αποκλειστικό της δίκτυο, αναγνωρίζοντας τη σημαντική συμβολή του στη σταθερά ανοδική πορεία της και στην επίτευξη των παραγωγικών της στόχων. Με τις καλύτερες εμπειρίες από την Κούβα, όλοι ανανέωσαν το ραντεβού τους για το επόμενο μεγάλο ταξίδι.",
    "ΗΠΑ: Πιέζουν το Μεξικό για την υποδοχή περισσότερων μεταναστών από την Κούβα, τη Νικαράγουα και τη Βενεζουέλα": "Always enjoy traveling with my friend @SecRaimondo. Our trip to Mexico City and Indiana this week highlighted the degree to which @statedept and @CommerceGov work intersects—both abroad and at home—to deliver opportunity, prosperity, and security for the American people. pic.twitter.com/r1iqUFXls3 — Secretary Antony Blinken (@SecBlinken) September 14, 2022\n\nΚλείσιμο\n\nΟι ροές μεταναστών έχουν αυξηθεί σε αριθμούς ρεκόρ, με την κυβέρνηση τουνα πιέζει σιωπηλά τονα δεχτεί περισσότερουςαπό την Κούβα, τη Νικαράγουα και τη Βενεζουέλα, υπό την εφαρμογή ενός εκτελεστικού διατάγματος απελάσεων για την COVID-19.Ωστόσο, ο Λευκός Οίκος επιδιώκει δημόσια τον τερματισμό της εφαρμογής του διατάγματος, σύμφωνα με επτά Αμερικανούς αξιωματούχους, αλλά και τρεις αξιωματούχους από το Μεξικό.Ο Αμερικανός υπουργός Εξωτερικών Άντονι Μπλίνκεν εξέφρασε τις ανησυχίες του σχετικά με τον αυξανόμενο αριθμό των μεταναστών που περνούν τα σύνορα από τις τρεις χώρες, στη διάρκεια μιας επίσκεψης που πραγματοποίησε τη Δευτέρα στην Πόλη του Μεξικού, όπως δήλωσαν δύο Αμερικανοί και δύο Μεξικάνοι αξιωματούχοι στο Reuters, χωρίς ωστόσο, το Μεξικό να υποσχεθεί την υλοποίηση κάποιων ειδικών ενεργειών.Ένας Αμερικανός αξιωματούχος δήλωσε ότι η προσπάθεια να πειστεί το Μεξικό και να συμφωνήσει είναι “μία ανηφορική μάχη.”Όλες οι πηγές ζήτησαν να διατηρηθεί η ανωνυμία τους, αναφορικά με τη συζήτηση εσωτερικών κυβερνητικών ζητημάτων.",
    "Kosmos 93.6 - Ο Cimafunk από την Κούβα στο Kosmos Live!": "Την Κυριακή 18 Σεπτεμβρίου, ακριβώς τα μεσάνυχτα, το Kosmos, σε αποκλειστική συνεργασία με το δίκτυο της EBU, μεταδίδει την πρόσφατη συναυλία που έδωσε ο Κουβανός μουσικός Cimafunk στις 24 Ιουλίου 2022 στην Ελβετία.\n\nΤο Kosmos Live, σε συνεργασία με την EBU, μεταφέρει τους ακροατές του Kosmos στο μεγαλύτερο υπαίθριο φεστιβάλ της Ελβετίας, το Paléo, τον Ιούλιο του 2022, τη βραδιά που εμφανίστηκε εκεί ο Cimafunk, ένας από τους πιο ξεχωριστούς καλλιτέχνες εναλλακτικής μουσικής στην Κούβα.\n\nΠρώην φοιτητής της Ιατρικής, ο Cimafunk έχει κατακτήσει τον κόσμο της μουσικής με το συναρπαστικό μίγμα ήχων της Κούβας και της Καραϊβικής, από τα παλαιότερα έως τα σύγχρονα στυλ, με άφρο-λάτιν ρυθμούς -salsa, guaguancó, urban rumba, nueva trova, timba και τελετουργική μουσική Santería- μαζί με funk, soul, pop και hip-hop. Το όνομα του Cimafunk προέρχεται από την κληρονομιά του, δηλαδή ένας «cimarrón», ένας Κουβανός αφρικανικής καταγωγής που αντιστάθηκε και γλίτωσε τη σκλαβιά. Με καταγωγή από την αγροτική κουβανική πόλη Pinar Del Rio, η σύνδεση του Cima με τις ρίζες του είναι βαθιά και οι στίχοι του προέρχονται απευθείας από την κουλτούρα των δρόμων της Αβάνας.\n\nΕπιμέλεια-παρουσίαση: Κώστας Μυλωνάς\n\nΌλος ο κόσμος σ’ ένα ραδιόφωνο!\n\n#kosmosweekend #KosmosLive\n\nLive streaming: www.kosmosradio.gr\n\nFacebook: facebook.com/kosmos936\n\nInstagram: instagram.com/KOSMOS936",
    "Κούβα: Διαπραγματεύεται με τουρκική εταιρεία για περισσότερη ηλεκτρική ενέργεια": "Η Κούβα που είναι βυθισμένη στην ενεργειακή κρίση την οποία βιώνει με συχνά μπλακάουτ βρίσκεται σε διαπραγματεύσεις με τουρκική εταιρεία για να διπλασιάσει τα μεγαβάτ που παράγει για τη χώρα από γεννήτριες που βρίσκονται πάνω σε πλοία που είναι δεμένα ανοικτά της νησιωτικής χώρας.\n\nΣύμφωνα με το σχετικό ρεπορτάζ του Reuters, οι Κουβανοί αξιωματούχοι βρίσκονται σε συνομιλίες με την Karpowership, έναν από τους μεγαλύτερους διαχειριστές πλωτών εργοστασίων παραγωγής ενέργειας, που εντάσσεται στην Karadeniz Holding με έδρα την Τουρκία, σύμφωνα με πηγές. Η εταιρεία έχει ήδη πέντε πλοία που λειτουργούν ανοικτά της Κούβας με δυνατότητα παραγωγής γύρω στα 250 μεγαβάτ.\n\nΗ κομμουνιστική χώρα χρειάζεται να παράγει πάνω από 3.000 μεγαβάτ για να καλύψει το μίνιμουμ της ζήτησης και τώρα παράγει μεταξύ 2.000 και 2.500 μεγαβάτ.\n\n«Το αμερικανικό εμπάργκο κάνει τις δυτικές οικονομικές δοσοληψίες πολύ δύσκολες και η Κούβα δεν έχει ρευστότητα και είναι πίσω στις πληρωμές με πολλούς παρόχους και συνεταίρους», ανέφερε πηγή που δεν κατονομάζεται.\n\nΕιδικοί λένε ότι η τουρκική εταιρεία θα πρέπει να ενισχύσει τον στόλο της ανοικτά της Κούβα για να παράγει την επιπλέον ενέργεια. Τα πλωτά εργοστάσια παραγωγής ενέργειας έχουν τη δική τους γεννήτρια που τροφοδοτείται από πετρέλαιο ή αέριο, δένουν κοντά στην ξηρά και συνδέονται με το τοπικό δίκτυο ηλεκτρισμού. Αυτά ενοικιάζονται από κάθε ενδιαφερόμενη χώρα.\n\nΑν η συμφωνία προχωρήσει, θα παρέχει γρήγορη και αναγκαία ανακούφιση για την κυβέρνηση της Κούβας καθώς οι διακοπές ρεύματος στο νησί προκαλούν έντονη λαϊκή δυσαρέσκεια.\n\nΗ Κούβα είναι απεγνωσμένη για περισσότερη ηλεκτρική ενέργεια.\n\nΗ ενεργειακή κρίση, με μπλακάουτ διαρκείας τεσσάρων έως έξι ωρών δύο φορές την ημέρα αλλά και πιο συχνά, είναι ίσως το πιο οδυνηρό σύμπτωμα μιας πιο βαθιάς οικονομικής κρίσης που προκαλείται από εξωτερικούς παράγοντες όπως οι κυρώσεις των ΗΠΑ, η πανδημία και η κακή οικονομική διαχείριση.\n\nΟι Κουβανοί μπαίνουν στην ουρά για να προμηθευτούν βασικά τρόφιμα φάρμακα και καύσιμα.\n\nΚατά τη διάρκεια του καλοκαιριού σημειώθηκαν μικρές διαδηλώσεις και οι αμερικανικές αρχές κατέγραψαν αριθμό ρεκόρ, περισσοτέρων από 175.000 Κουβανούς στα σύνορα ΗΠΑ - Μεξικό από τον Οκτώβριο.\n\nΤα εργοστάσια παραγωγής ενέργειας στην Κούβα είναι πολύ παλιά αφού κατά μέσο όρο η ηλικία τους ξεπερνά τα 35 χρόνια, που βασίζονται σε γεννήτριες που είναι τουλάχιστον δεκαπενταετίας. Μόλις το 5% της ενέργειας παράγεται από εναλλακτικές πηγές ενέργειας.",
    "Groupama Ασφαλιστική: Ταξίδι στην Κούβα για τους Συνεργάτες του Δικτύου Exclusive": "Τα μέλη του Δικτύου Exclusive της Groupama Ασφαλιστικής είχαν την ευκαιρία να ανακαλύψουν την Κούβα και να ζήσουν μια ξεχωριστή ταξιδιωτική εμπειρία, κατά τη διάρκεια του πρόσφατου (30/8 – 6/9 ) ταξιδιού επιβράβευσης που διοργάνωσε η εταιρεία.\n\nΣε αναγνώριση της παραγωγικής τους συνεργασίας με την εταιρεία, όπως αναφέρεται στο δελτίο Τύπου, τα μέλη του δικτύου έζησαν μια ξεχωριστή ταξιδιωτική εμπειρία στο νησί-διαμάντι της Καραϊβικής, όπου κυριαρχούν τα έντονα χρώματα, τα μεθυστικά αρώματα, ο ρυθμός και η ζωντάνια. Το ταξίδι τους στην Κούβα ξεκίνησε από το Βαραδέρο, όπου έκαναν κρουαζιέρα με καταμαράν προς το νησάκι Κάγιο Μπλάνκo, θαύμασαν με κατάδυση τη φυσική ομορφιά ενός κοραλλιογενούς υφάλου και κολύμπησαν ανάμεσα σε δελφίνια. Η συνέχεια στην Αβάνα επεφύλασσε στους Συνεργάτες της Groupama Ασφαλιστικής ένα πέρασμα από την ιστορία και την κουλτούρα του νησιού, με βόλτες στην παλιά πόλη (Habana vieja), η οποία έχει χαρακτηριστεί από την UNESCO Μνημείο Παγκόσμιας Κληρονομιάς, με την χαρακτηριστική αρχιτεκτονική της, καθώς και με επισκέψεις στο μουσείο ρούμι και σε εργοστάσιο πούρων. Στη φετινή συνάντηση συμμετείχαν περισσότερα από 70 μέλη του δικτύου, με τη συνοδεία του Γενικού Διευθυντή της Groupama Ασφαλιστικής, κ. Χρήστου Κάτσιου, του Εμπορικού Διευθυντή, κ. Κωνσταντίνου Σεμερτζόγλου, και άλλων Διοικητικών στελεχών της εταιρείας.\n\nΗ Groupama Ασφαλιστική διαχρονικά επενδύει στο Αποκλειστικό της δίκτυο, αναγνωρίζοντας τη σημαντική συμβολή του στη σταθερά ανοδική πορεία της και στην επίτευξη των παραγωγικών της στόχων. Με τις καλύτερες εμπειρίες από την Κούβα, όλοι ανανέωσαν το ραντεβού τους για το επόμενο μεγάλο ταξίδι.\n\nΑκολουθήστε την Ασφαλιστική Αγορά στο Google News",
    "Κούβα: Είναι μεγάλη περηφάνια να ζεις σε μια χώρα όπου οι γυναίκες μετράνε": "Είμα­στε περή­φα­νοι που ζού­με σε μια χώρα που έχει ένα Εθνι­κό Πρό­γραμ­μα για την Ανά­δει­ξη των Γυναι­κών ‑Programa Nacional para el Adelanto de las Mujeres, προ­ω­θώ­ντας δρά­σεις που στο­χεύ­ουν στην εξά­λει­ψη κάθε υπο­λείμ­μα­τος δια­κρί­σε­ων και βίας ενα­ντί­ον τους και που απο­τε­λεί επί­σης την ατζέ­ντα της Πολι­τεί­ας για την προ­ώ­θη­ση της προ­ό­δου τους.\n\nΑυτό δήλω­σε η Teresa Amarelle Boué, μέλος του ΠΓ και ΓΓ της Ομο­σπον­δί­ας Γυναι­κών Κού­βας στο ψηφια­κό φόρουμ για την ισό­τη­τα των φύλων / ανά­δει­ξη του ρόλου της γυναί­κας, που συγκά­λε­σε η Επι­τρο­πή Προ­σο­χής των Νέων – Ισό­τη­τα δικαιω­μά­των της γυναί­κας, οργα­νώ­σεις σε στε­νή σχέ­ση με την Εθνο­συ­νέ­λευ­ση της Λαϊ­κής Εξουσίας.\n\nΕξή­γη­σε ότι είναι σημα­ντι­κό για τις Κου­βα­νές να μοι­ρά­ζο­νται τα επι­τεύγ­μα­τα όσον αφο­ρά την ισό­τη­τα των φύλων, την ίδια στιγ­μή που αντι­με­τω­πί­ζουν τον εντει­νό­με­νο απο­κλει­σμό –εμπάρ­γκο, των Ηνω­μέ­νων Πολι­τειών κατά της Κούβας.\n\nΗ Amarelle Boué ανα­φέρ­θη­κε στον Οικο­γε­νεια­κό Κώδι­κα που θα υπο­βλη­θεί σε δημο­ψή­φι­σμα στις 25 Σεπτεμ­βρί­ου, μια ακό­μη από­δει­ξη της κου­βα­νι­κής βού­λη­σης να αγω­νι­στεί για την ισότητα.\n\nΑπό τη μεριά της η Arelys Santana, πρό­ε­δρος αυτής της επι­τρο­πής του κου­βα­νι­κού κοι­νο­βου­λί­ου, είπε ότι το φόρουμ επι­διώ­κει να εμβα­θύ­νει στους αντι­κει­με­νι­κούς και υπο­κει­με­νι­κούς παρά­γο­ντες που «επι­μέ­νουν» στην κοι­νω­νία και εμπο­δί­ζουν την οικο­νο­μι­κή, πολι­τι­κή, κοι­νω­νι­κή και οικο­γε­νεια­κή πρό­ο­δο. καθώς και να κάνουν ορα­τές νέες εμπει­ρί­ες που συμ­βάλ­λουν στην υπέρ­βα­ση κοι­νών προκλήσεων.\n\nΜίλη­σε επί­σης για την Κού­βα η Martha Ayala (Μάρ­θα Αγιά­λα), μέλος του ΠΓ και γενι­κή διευ­θύ­ντρια του Κέντρου Γενε­τι­κής Μηχα­νι­κής και Βιοτεχνολογίας.\n\nΟ Robert Biedrón, πρό­ε­δρος της Επι­τρο­πής για τα Δικαιώ­μα­τα των Γυναι­κών και την Ισό­τη­τα των Φύλων, στο Ευρω­παϊ­κό Κοι­νο­βού­λιο, παρών δια­δι­κτυα­κά, ανα­γνώ­ρι­σε την προ­σπά­θεια που έκα­νε η Κού­βα, τόνι­σε ότι το νησί κατέ­χει τη δεύ­τε­ρη θέση διε­θνώς όσον αφο­ρά τη συμ­με­το­χή των γυναι­κών στο νομο­θε­τι­κό σώμα και θεώ­ρη­σε ότι το πλέ­ον σημα­ντι­κό είναι να δημιουρ­γη­θούν χώροι ώστε να αισθά­νο­νται ασφα­λείς στο σεβα­σμό των δικαιω­μά­των τους.\n\nGranma\n\nΑγαπημένο",
    "403 unauthorized": "",
    "Ταξιδεύουμε στη Las Tunas της Κούβας": "Πιραχά, η εμπειρία της στιγμής (3)\n\nΤαξιδεύοντας\n\nΗ εμπειρία της στιγμής είναι για αυτούς η πιο σημαντική έννοια. Ζουν στο εδώ και τώρα μέσα σε δικά τους χωρικά και χρονικά σύνορα. Οτιδήποτε είναι έξω από αυτά απλά δεν υπάρχει.",
    "Η δικαιοσύνη δυτικά του Πέκος": "Δύο πράγματα κρατάω από τη συνέντευξη Τύπου του Τσίπρα στη ΔΕΘ. Το πρώτο είναι ότι στη δεκάδα των πρώτων ερωτήσεων ήταν κάμποσα φιλοκυβερνητικά μέσα. Όπως το έκανε δηλαδή και ο Επιτελικός, αλλά από την ανάποδη.\n\nΔεύτερον, ο Τσίπρας είπε ότι μόνο με πρώτο κόμμα τον ΣΥΡΙΖΑ μπορεί να σταθεί πολιτικά προοδευτική κυβέρνηση. Αριθμητικά, βέβαια, μπορεί να βγει 151 ακόμα κι αν ο ΣΥΡΙΖΑ είναι δεύτερο κόμμα, με ποσοστά για τα τρία κόμματα της τάξης 31%+13%+3%.\n\nΤο καλύτερο όμως της ΔΕΘ ήταν ότι η Ομάδα Αλήθειας πόσταρε ειρωνικό σχόλιο για την ομιλία Τσίπρα πριν αυτή πραγματοποιηθεί. Το γεγονός επιβεβαιώνει ότι όλα τα μεγάλα επιτελικά μυαλά έχουν μαζευτεί στην Πειραιώς. #μπούφοι\n\nΜια και μιλάμε για μπούφους, η στήλη θα δημοσιεύει κάθε βδομάδα το πιο βλακώδες ποστ που θα ανεβαίνει στα σόσιαλ. Έπειτα από πολλή σκέψη λόγω του σκληρού ανταγωνισμού, νικητής ανακηρύσσεται ο «Βασίλειος», ο οποίος έγραψε σχετικά με τη συναυλία στο ΑΠΘ: «Ο Ρουβάς υπηρετεί το τραγούδι..την τέχνη.., υπηρετεί την χαρά..! Ο Θανάσης χρησιμοποιεί την τέχνη και υπηρετεί το μίσος και την αναρχία..!»\n\nΠόνεσε το μυαλό μας είν’ η αλήθεια.\n\nΤο marketing της ΑΥΓΗΣ μάς προτρέπει να γράφουμε και ευχάριστες ειδήσεις για να παίρνουμε καμιά διαφήμιση, ένεκα που ο διαφημιστής δεν τη θέλει τη μίρλα. Έχω λοιπόν δύο ευχάριστες ειδήσεις.\n\nΗ πρώτη είναι ότι έληξε μακροχρόνιος φορολογικός έλεγχος σε δημοσκοπική εταιρεία με τρόπο όχι δυσάρεστο για τους ιδιοκτήτες της. Το γεγονός ασφαλώς θα διευκολύνει την επιστημονική ακρίβεια των ερευνών της εταιρείας.\n\nΗ δεύτερη αισιόδοξη είδηση είναι τις προάλλες εθεάθησαν σε ψαροταβέρνα να τρώνε σαν καλοί φίλοι ένας δημοσιογράφος με έναν πρώην της ΚΥΠ. Το σημαντικό είναι ότι ο δημοσιογράφος ανήκει σε ένα κόμμα και ο πρώην σε ένα άλλο (υποτίθεται δηλαδή). Είναι πάντα πολύ ευχάριστο να μην χαλάνε οι καλές φιλίες για τα πολιτικά.\n\nΠροχωράμε με χαμόγελο!\n\nΑν δεν πάθουμε στην πορεία κανένα εγκεφαλικό με την ομάδα. Βασικά χρειάζεται να δοθεί κι ένα Θρύλος-pass για να επιδοτηθεί η τιμή των λεξοτανίλ, μπας και τη γλιτώσουμε - που δεν το βλέπω. #είσαι_κάτι_μαγικό\n\nΟ Πέτρος Παπακωνσταντίνου, σχολιάζοντας την απόφαση του Πούτιν να κηρύξει μερική επιστράτευση, έγραψε ότι «ο κόσμος βρίσκεται στην πιο επικίνδυνη στιγμή από την κρίση των πυραύλων στην Κούβα». Στην αρχή βρήκα το σχόλιο υπερβολικό. Όσο πιο πολύ το σκέφτομαι όμως τόσο πιο ορθό το βρίσκω.\n\nΗ διαφορά με την κρίση της Κούβας είναι ότι τότε ο κόσμος παρακολουθούσε λεπτό το λεπτό με αγωνία την κατάσταση. Τώρα θα μας πιάσει η βόμβα εξαπίνης πάνω στην ανάλυση για το GNTM. #Don’t_look_up\n\nΠερίεργα πράγματα συμβαίνουν στη ΜΚΟ που έγινε γνωστή με την υπόθεση του εγκλωβισμού των προσφύγων στον Έβρο. Ο επικεφαλής της εξέδωσε μια αναπάντεχη δήλωση η οποία ουσιαστικά δικαίωνε την κυβέρνηση. Ωστόσο, μέσα στην οργάνωση σημειώνεται κύμα παραιτήσεων των στελεχών της. Σε κείμενο που κυκλοφόρησαν εργαζόμενοι της ΜΚΟ αναφέρεται ότι «η πρόσφατη δήλωση του διευθυντή της οργάνωσης προσκρούει στις αξίες μας και το μέχρι τώρα έργο της». Μαθαίνω μάλιστα ότι όσα είχαν πράξει τα στελέχη την ΜΚΟ στον Έβρο ήταν σε πλήρη γνώση της ηγεσίας της, παρά τα περί του αντιθέτου θρυλούμενα.\n\nΠώς τη λέγανε ρε εκείνη την ταινία του Κόπολα με κάτι τύπους από τη Νότια Ιταλία, που πάει ένας σε έναν άλλο και του λέει «θα σου κάνω μια προσφορά που δεν μπορείς να αρνηθείς»;\n\nΑυτό στο Ιράν είναι μεγάλη ανάσα. #MahsaAmini\n\nΜια και αρχίσαμε τις κινηματογραφικές αναφορές, να επισημάνουμε ότι η νεοδημοκρατική πλειοψηφία της Εξεταστικής διδάσκει τι σημαίνει δικαιοσύνη δυτικά του Πέκος. Το ότι δεν κάλεσαν τον Κουκάκη και τον Μαλιχούδη, που είχαν πέσει θύματα των υποκλοπών, είναι δυνατό βέβαια. Εξίσου δυνατό είναι ότι δεν κάλεσαν τους δημοσιογράφους που έβγαλαν την υπόθεση. Αλλά αυτό που τα σπάει κυριολεκτικά είναι ότι δεν κάλεσαν τους ανθρώπους που εμπλέκονται άμεσα ή έμμεσα με την Intellexa. Η Intellexa είναι η εταιρεία που πουλάει το Predator, το λογισμικό των υποκλοπών. Έχουμε και λέμε λοιπόν. Δεν κάλεσαν:\n\n- Τον Ταλ Ντίλιον, τον μεγαλομέτοχο της Intellexa.\n\n- Tη Σάρα Χάμου, νόμιμη εκπρόσωπο της Intellexa και σύζυγο του Ντίλιαν. Εντάξει, αυτή την κάλεσαν, αλλά έλειπε στο… εξωτερικό, οπότε είπαν άσε, άλλη φορά.\n\nΑπέρριψαν και την κατάθεση μέσω Skype κρίνοντας ότι η διαδικτυακή επικοινωνία δεν αφήνει χώρο στο συναίσθημα.\n\n- Τον Φέλιξ Μπίτζιο, ο οποίος έχει υπάρξει μεγαλομέτοχος, αναπληρωτής εκπρόσωπος και σύμβουλος της Intellexa.\n\n- Τον Γιάννη Λαβράνο, που θεωρείται πρόσωπο κλειδί στις επιχειρήσεις «ασφάλειας» Φέρεται να συνδέεται με τον Μπίτζιο μέσω της εταιρείας Krikel. Ο Λαβράνος είναι κουμπάρος του Γρηγόρη Δημητριάδη και φίλος του πρώην αρχηγού της ΕΛ.ΑΣ. και πρώην γ.γ. του ΠΡΟ.ΠΟ. Κώστα Τσουβάλα - ναι, αυτός ήταν στο Μάτι.\n\nΕννοείται ότι δεν κλήθηκε ο Γρηγόρης Δημητριάδης, που ήταν πολιτικός υπεύθυνος για την ΕΥΠ. Προφανώς ο Δημητριάδης, ως ανιψιός του Επιτελικού, καλύπτεται από οικογενειακή ασυλία.\n\nΗ κατάσταση θυμίζει κάτι ταινίες του Σέρτζιο Λεόνε με τον Κλιντ Ίστγουντ, όπου οι φτωχοί αγρότες αντιμέτωποι με τους μπράβους του μεγαλοκτηματία πάνε στο δικαστήριο για να προστατευτούν, αλλά διαπιστώνουν ότι δικαστής είναι ο μεγαλοκτηματίας, ο οποίος είναι ταυτόχρονα δήμαρχος, σερίφης και ιδιοκτήτης του τοπικού οίκου ανοχής.",
    "Αυλαία του 48ου Φεστιβάλ ΚΝΕ-ΟΔΗΓΗΤΗ: Μόνος δρόμος η συμπόρευση με το ΚΚΕ για να φέρουμε τα πάνω": "Ο Νίκος Ζαχα­ρό­που­λος, μιλώ­ντας στη συνέ­χεια εκ μέρους του Γρα­φεί­ου του ΚΣ της ΚΝΕ, ανα­φέρ­θη­κε στην σημα­ντι­κή ευθύ­νη του ΚΚΕ και της ΚΝΕ, στο πλαί­σιο των καθη­κό­ντων που έχουν στο διε­θνές κομ­μου­νι­στι­κό κίνη­μα, «να εκφρά­ζε­ται στην Ελλά­δα, στην Ευρώ­πη, παντού, η αλλη­λεγ­γύη στον ηρω­ι­κό λαό της Κού­βας, στο Κομ­μου­νι­στι­κό Κόμ­μα και την Ένω­ση Κομ­μου­νι­στι­κής Νεο­λαί­ας Κού­βας, στην πάλη τους για να υπε­ρα­σπι­στούν τις κατα­κτή­σεις της Επανάστασης».\n\n«Από θέσεις αρχών, κατα­δι­κά­ζου­με την ιμπε­ρια­λι­στι­κή επι­θε­τι­κό­τη­τα, τον βάρ­βα­ρο ιμπε­ρια­λι­στι­κό απο­κλει­σμό των ΗΠΑ, της ΕΕ και των συμ­μά­χων τους και δηλώ­νου­με κατη­γο­ρη­μα­τι­κά: Η Κού­βα δεν είναι μόνη της. Θα νική­σει!», είπε χαρακτηριστικά.\n\nΌπως εξή­γη­σε στη συνέ­χεια η αλλη­λεγ­γύη των μελών και των φίλων του ΚΚΕ και της ΚΝΕ είναι έμπρα­κτη και πολυ­ποί­κι­λη καθώς συμπε­ρι­λαμ­βά­νει μαζι­κές κινη­το­ποι­ή­σεις στο πλευ­ρό του λαού της Κού­βας, παρεμ­βά­σεις στη Βου­λή και το Ευρω­κοι­νο­βού­λιο, στα­θε­ρά απο­κα­λυ­πτι­κά ρεπορ­τάζ στον «Ριζο­σπά­στη» και τον «Οδη­γη­τή», ενερ­γό συμ­με­το­χή στον Ελλη­νο­κου­βα­νι­κό Σύν­δε­σμο Φιλί­ας και Αλληλεγγύης.\n\nΥπεν­θύ­μι­σε επι­πλέ­ον την περ­σι­νή κινη­το­ποί­η­ση του ΚΚΕ και της ΚΝΕ απέ­να­ντι στο ιμπε­ρια­λι­στι­κό σχέ­διο των ΗΠΑ που ξεδι­πλώ­θη­κε με προ­βο­κά­τσιες, αντι­κομ­μου­νι­στι­κά και αντε­πα­να­στα­τι­κά συν­θή­μα­τα, πόλε­μο προ­πα­γάν­δας και fake news. Τόνι­σε δε πως με πρω­το­βου­λία του ΚΚΕ εκδό­θη­κε τότε η Κοι­νή Ανα­κοί­νω­ση 77 Κομ­μου­νι­στι­κών Κομ­μά­των για τη στή­ρι­ξη της Κού­βας και την κατα­δί­κη των ιμπε­ρια­λι­στι­κών σχε­δί­ων των ΗΠΑ και των συμ­μά­χων τους.\n\nΩς πιο πρό­σφα­τη έμπρα­κτη αλλη­λεγ­γύη στο πλευ­ρό του κου­βα­νι­κού λαού ο Νίκος Ζαχα­ρό­που­λος ανέ­φε­ρε την προ δύο μηνών επί­σκε­ψη που πραγ­μα­το­ποί­η­σε στην Αβά­να αντι­προ­σω­πεία του ΚΚΕ, πραγ­μα­το­ποιώ­ντας σει­ρά συνα­ντή­σε­ων με κομ­μα­τι­κά, κρα­τι­κά, συν­δι­κα­λι­στι­κά και νεο­λαι­ί­στι­κα στε­λέ­χη της Κούβας.\n\nΣύστημα Υγείας με κέντρο τον άνθρωπο\n\nΑνα­φε­ρό­με­νος στις κατα­κτή­σεις του κου­βα­νι­κού λαού και στο σθε­να­ρό, ποιο­τι­κό, δωρε­άν σύστη­μα Υγεί­ας που είναι δια­θέ­σι­μο σε όλους, πρόσθεσε:\n\n«Δεν θα στα­μα­τή­σου­με να ανα­δει­κνύ­ου­με τις κατα­κτή­σεις του κου­βα­νι­κού λαού χάρη στη σοσια­λι­στι­κή επα­νά­στα­ση και ειδι­κά σήμε­ρα που οι μύθοι δεκα­ε­τιών στον καπι­τα­λι­στι­κό κόσμο καταρ­ρέ­ουν “σαν χάρ­τι­νοι πύρ­γοι”. Ξέρου­με καλά πως η Κού­βα αντι­με­τω­πί­ζει το τελευ­ταίο διά­στη­μα μεγά­λες και σύν­θε­τες προ­κλή­σεις. Αντι­με­τω­πί­ζει την παν­δη­μία στη­ριγ­μέ­νη ουσια­στι­κά στις δικές της δυνάμεις.\n\nΑκό­μα όμως και έτσι γίνε­ται φανε­ρή η ανω­τε­ρό­τη­τα του συστή­μα­τος Υγεί­ας της, που βάζει στο επί­κε­ντρο τον άνθρω­πο και όχι τα κέρ­δη των μονο­πω­λί­ων. Το πλέγ­μα που απο­τε­λεί­ται από την ανε­πτυγ­μέ­νη Πρω­το­βάθ­μια Φρο­ντί­δα Υγεί­ας για όλους, τα σύγ­χρο­να κρα­τι­κά νοσο­κο­μεία, την υψη­λό­τε­ρη ανα­λο­γία γιατρών/πληθυσμού στον κόσμο, την ανε­πτυγ­μέ­νη κρα­τι­κή έρευ­να και βιο­μη­χα­νία φαρ­μά­κου και βιοϊ­α­τρι­κής που ανέ­πτυ­ξε μετα­ξύ άλλων πέντε εμβό­λια ενά­ντια στον κορο­νο­ϊό, επι­τρέ­πουν στην Κού­βα να έχει καλύ­τε­ρα απο­τε­λέ­σμα­τα από τη συντρι­πτι­κή πλειο­ψη­φία των καπι­τα­λι­στι­κών χωρών».\n\nΣτη συνέ­χεια ανα­φέρ­θη­κε και αυτός στο επί δεκα­ε­τί­ες, απα­ρά­δε­κτο εμπάρ­γκο των ΗΠΑ σε βάρος του Νησιού της Επα­νά­στα­σης, επι­ση­μαί­νο­ντας πως αυτό είναι και η σημα­ντι­κό­τε­ρη πρό­κλη­ση για την Κού­βα: Η κλι­μά­κω­ση «των μέτρων του βάρ­βα­ρου ιμπε­ρια­λι­στι­κού απο­κλει­σμού των ΗΠΑ, της ΕΕ και των συμ­μά­χων τους».\n\nΌπως τόνι­σε ο Νίκος Ζαχα­ρό­που­λος, απο­τε­λεί τερά­στια πρό­κλη­ση όσοι καθημερινά:\n\nΠετά­νε λαϊ­κές οικο­γέ­νειες έξω από τα σπί­τια τους, να προ­πα­γαν­δί­ζουν ενα­ντί­ον της Κού­βας, η οποία έχει εξα­σφα­λί­σει δωρε­άν στέ­γη για όλο τον λαό.\n\nΤσα­λα­πα­τούν τα κοι­νω­νι­κά δικαιώ­μα­τα και τις ελευ­θε­ρί­ες των λαών, διε­ξά­γουν ιμπε­ρια­λι­στι­κούς πολέ­μους ενά­ντια στους λαούς σε όλη τη Γη και είναι υπεύ­θυ­νοι για εκα­τομ­μύ­ρια θανά­τους, για τα κύμα­τα και το δρά­μα των προ­σφύ­γων και των μετα­να­στών, να εμφα­νί­ζο­νται ως αυτό­κλη­τοι σωτή­ρες και προ­στά­τες των ελευ­θε­ριών στην Κού­βα, μια χώρα που ποτέ δεν έχει εισβά­λει σε άλλο κρά­τος, όπου στις λαϊ­κές συνε­λεύ­σεις συμ­με­τέ­χουν εκα­τομ­μύ­ρια άνθρωποι.\n\nΠρο­πα­γαν­δί­ζουν διε­θνώς την τάχα προ­ο­δευ­τι­κή στρο­φή στην εξω­τε­ρι­κή πολι­τι­κή των ΗΠΑ μετά την εκλο­γή Μπάι­ντεν, αλλά και στη χώρα μας, τα στε­λέ­χη της ΝΔ, του ΣΥΡΙΖΑ, του ΠΑΣΟΚ, του ΜέΡΑ25 κ.ά. να κάνουν πως δεν βλέ­πουν ότι ο εγκλη­μα­τι­κός απο­κλει­σμός της Κού­βας συνε­χί­ζε­ται αδιάκοπα.\n\nΕξη­γώ­ντας τη στρα­τη­γι­κή των ΗΠΑ, το μέλος του Γρα­φεί­ου του ΚΣ της ΚΝΕ επι­σή­μα­νε πως η πολι­τι­κή της Ουά­σιγ­κτον απέ­να­ντι στην Αβά­να παρα­μέ­νει ίδια εδώ και δεκα­ε­τί­ες μολο­νό­τι οι πρό­ε­δροι, τα πολι­τι­κά κόμ­μα­τα εναλ­λάσ­σο­νται, επει­δή οι ΗΠΑ επι­διώ­κουν την ανα­τρο­πή της επα­να­στα­τι­κής κυβέρ­νη­σης της Κούβας.\n\n«Γνω­ρί­ζουν πως η μεγά­λη πλειο­ψη­φία του λαού στη­ρί­ζει την Επα­νά­στα­ση, πως δεν υπάρ­χουν δυνά­μεις ικα­νές να αξιο­ποι­η­θούν για την ανα­τρο­πή της κι έτσι έχουν επι­λέ­ξει να γονα­τί­σουν με οικο­νο­μι­κά μέσα τον λαό της Κού­βας, με τον απο­κλει­σμό» ανέ­φε­ρε χαρα­κτη­ρι­στι­κά, τονί­ζο­ντας πως η επα­νά­στα­ση στην Κού­βα ήταν η πρώ­τη σοσια­λι­στι­κή επα­νά­στα­ση στην αμε­ρι­κα­νι­κή ήπει­ρο και γενι­κό­τε­ρα στο δυτι­κό ημι­σφαί­ριο, πριν 63 χρό­νια. Ήταν η μόνη στην περιο­χή που απέ­δει­ξε ότι «ο ιμπε­ρια­λι­σμός δεν είναι ανί­κη­τος και που προ­σέ­φε­ρε πρω­τό­γνω­ρες κατα­κτή­σεις στο λαό και τη νεο­λαία της Κού­βας, στην Υγεία, την Παι­δεία, τη δου­λειά, τη ζωή».\n\nΟ Νίκος Ζαχα­ρό­που­λος ολο­κλή­ρω­σε την ομι­λία του με τα λόγια του Φιντέλ, του Καμί­λο, του Τσε.\n\nΤου Φιντέλ: «Η επανάσταση δεν είναι ένα στρώμα από ροδοπέταλα. Είναι μια μάχη ανάμεσα στο μέλλον και το παρελθόν».\n\nΤου Καμίλο: «Εδώ δεν παραδίνεται κανένας!».\n\nΤου Τσε: «Για πάντα, μέχρι τη Νίκη!».",
    "Danzaloon: Salsa και Bachata σε ένα ράντσο στο Σοφικό": "Αν δεν γνωρίζεις τι είναι το Danzaloon, σίγουρα χάνεις μια εμπειρία από τις λίγες. Το διαπίστωσα πριν λίγες μέρες που επισκέφτηκα το The Ranch στο Σοφικό, για το ετήσιο φεστιβάλ λάτιν χορών το οποίο πραγματοποιήθηκε εκεί για πέμπτη χρονιά.\n\nΑν σκέφτεσαι ότι η λέξη σού θυμίζει σαλούν, έχεις δίκιο. Γιατί στο ράντσο ένα από τα πράγματα που θα αντικρίσεις και θα σε αφήσει με το στόμα ανοιχτό είναι το μεγάλο σαλούν στην κεντρική πλατεία του “χωριού”.\n\nΦυσικά δεν πρόκειται για πραγματικό χωριό αλλά για ένα κατασκευασμένο, όμοιο με εκείνα της Άγριας Δύσης, γεμάτο ξύλινα σπιτάκια, εκκλησία, ροντέο, εξωτερικά μπαρ, αμφιθέατρο, εργαστήρια, τρενάκι αλλά και πολλούς αθλητικούς χώρους όπως γήπεδο μπάσκετ και ποδοσφαίρου, τραπέζια πινγκ πονγκ και πισίνες.\n\nΚαι φυσικά, όπως αρμόζει σε ένα σωστό ράντσο, υπάρχουν και χωράφια με πόνυ, άλογα και κατσίκες και αν έχεις τύχη, μπορεί να χορέψεις δίπλα σε ένα ελάφι που θα ξετρυπώσει από το δάσος και θα κάνει την εμφάνισή του ανέμελο στον χώρο.\n\nΤο Danzaloon ήταν μία ιδέα δύο φίλων, του Στάθη και του Τόλη, που ονειρεύονταν ένα φεστιβάλ διαφορετικό από όσα γίνονται στην Ελλάδα, στο οποίο ο κόσμος που αγαπάει τη salsa θα μπορούσε να περάσει τρεις μέρες με σεμινάρια από δασκάλους σχολών, παιχνίδια, αθλήματα, κολύμπι, ζωντανή μουσική, πάρτυ, παραστάσεις και διαγωνισμό χορού, σαν μια μεγάλη παρέα σε εκδρομή.\n\nΈτσι σε συνεργασία με το The Ranch κατάφεραν να κάνουν το όνειρό τους πραγματικότητα. Όπως λέει και ο ίδιος ο Στάθης «Χωρίς τους ανθρώπους του ράντσου που είναι τόσο φιλόξενοι και συνεργάσιμοι, δεν θα μπορούσαμε να έχουμε κάνει τίποτα». Μάλιστα πέρασαν όλοι τόσο καλά την πρώτη φορά που φέτος αισίως φτάσαμε στην πέμπτη διοργάνωση. Αυτή επισκέφτηκα εγώ, χωρίς μάλιστα να γνωρίζω ούτε τι ακριβώς θα βιώσω εκεί αλλά ούτε λάτιν χορούς.\n\nΦτάσαμε Παρασκευή βραδάκι και ήδη ο κόσμος χόρευε και διασκέδαζε από νωρίς το απόγευμα, με σεμινάρια reggaetón, salsa και bachata. Κάποιοι έκαναν ιππασία, βόλτα με άμαξα ή με το τρενάκι και άλλοι πέρασαν τον χρόνο τους στην πισίνα. Μετά το βραδινό (στην τιμή του τριημέρου εκτός από τις δύο διανυκτερεύσεις στα ξύλινα σπιτάκια που έχουν το καθένα και το δικό τους μπάνιο, συμπεριλαμβάνονται όλα τα γεύματα με μπουφέ στο εστιατόριο) και μια μικρή ανάπαυλα, ήρθε η ώρα του stand up comedy από δύο κορυφαίους και πολύ αγαπημένους του είδους. Μάλιστα τόσο αγαπημένους που δεν γίνεται Danzaloon χωρίς αυτούς αφού κάθε χρόνο είναι εκεί.\n\nΟ Μιχάλης Μαθιουδάκης και ο Βύρων Θεοδωρόπουλος, μας εξουθένωσαν από το γέλιο για περίπου μιάμιση ώρα και αμέσως μετά στη σκηνή ανέβηκαν οι Loco Latina που μας πήγαν με τους ρυθμούς τους μέχρι την Κούβα.\n\nΤο βράδυ απολαύσαμε ζευγάρια να χορεύουν και να διεκδικούν τα έπαθλα του διαγωνισμού χορού του Danzaloon και γύρω στις 3 τα ξημερώματα ξεκίνησε το μεγάλο trash party με τον Dj Gizmo που μας κράτησε να χοροπηδάμε μέχρι τις 8 το πρωί αλλά και την έκπληξη της βραδιάς, που δεν ήταν άλλη από την εμφάνιση της Μπέσσυ Αργυράκη, η οποία κατέβηκε τραγουδώντας από τη σκάλα του σαλούν με μια εκθαμβωτική ολόσωμη φόρμα με μπλε παγιέτες και δεν μπορώ να περιγράψω τι έγινε. Θα πω μόνο πως οι χορευτικές φιγούρες της, μας έριξαν το σαγόνι.\n\nΜε τον ήλιο να έχει ανατείλει και ζαλισμένοι από τον χορό κοιμηθήκαμε για λίγο, για να συνεχίσουμε σε πιο χαλαρούς, Κυριακάτικους ρυθμούς τα σεμινάρια χορού (όχι εγώ, τα παιδιά, εγώ κλασικά, χάζι από την πισίνα), μέχρι να έρθει το απόγευμα και να αποχαιρετήσουμε το ξέφρενο χωριό της δικής μας «Άγριας Δύσης», με μια μελαγχολία στα μάτια.\n\nΗ φράση «θέλω κι άλλο» ακούστηκε από πολλά στόματα και κάπου εκεί υποσχέθηκα στον εαυτό μου ότι τον επόμενο Σεπτέμβριο θα δοκιμάσω κι εγώ να μάθω να χορεύω, όχι τίποτε άλλο, για να είμαι έτοιμη για το επόμενο ταξίδι στην Κούβα. Κάποτε ο Στάθης είχε πει για το Danzaloon ότι: «Είναι σαν μια οικογένεια που χορεύουμε κάτω από τον ίδιο ρυθμό» και καθώς έφευγα σκεφτόμουν πόσο δίκιο έχει.\n\nΟι Σχολές και οι καλλιτέχνες που συμμετείχαν σε αυτό το τρελό τριήμερο είναι: Cleopatra’s Dance School (Kleopatra Adamopoulou), DANCEWORLD Ζωγράφου (Theognosia Charalampidou), DANCEWORLD Πανόρμου (Manos Psomas), Giogia’s Dance Studio (Giogia Tabakaki), Too Dance (Ermis Nakis), Dance Works (Angel Vizcarra), KizombAcademy (Eduardo Ndreka), La Secta, La Timba (Thodoris Soilemezidis & Elektra Venetsanou), Stella Dance Art (Stella Koutsoulidou), Anna Vardaxoglou, Aris Angelopoulos & Ioanna Angelopoulou, Chrysa Dami, Dimitris Mavromitros, GriSha Deligiannidis, Ioanna Lampropoulou, Konstantinos Kiko Vlachos, Konstantinos Lagoudakis, Stelios Vasilakis & Konstantina Soura, Tina Bantzi, Vangelis Iliadis, Yperion Vonissakos & Eva Kladi, Stathis Bogdanos. Ακούστηκαν μουσικές από τους DJs: Eirini Winnie, George Koutsogiannis, Neri Ibro, Nicos Koronakis, Pantelis Kortelis, Juan Antonio και φυσικά ο Giannis Gizmo στο Trash Party του Σαββάτου.",
    "Γαλλία: Το γαλλικό κράτος θα δανειστεί 270 δισεκατομμύρια ευρώ": "Το προσχέδιο του κρατικού προϋπολογισμού για το 2023 παρουσίασε σήμερα το γαλλικό υπουργείο Οικονομίας προβλέποντας μεταξύ άλλων ότι η Γαλλία θα δανειστεί από τις διεθνείς χρηματαγορές κατά το επόμενο έτος ποσό της τάξεως των 270 δισεκατομμυρίων ευρώ, το μεγαλύτερο που έχει ποτέ δανειστεί το γαλλικό κράτος.\n\nΠροβλέπεται επίσης η εφαρμογή ενός σχεδίου για την σταδιακή αύξηση της ηλικίας συνταξιοδότησης στη Γαλλία, κάτι που αναμένεται να πυροδοτήσει τις κοινοβουλευτικές συζητήσεις οι οποίες θα ξεκινήσουν στις 3 Οκτωβρίου.\n\nΣτο σχέδιο του κρατικού προϋπολογισμού προβλέπονται μέτρα για την προστασία των νοικοκυριών από την άνοδο του πληθωρισμού. Μιλώντας ωστόσο στην Επιτροπή Οικονομικών Υποθέσεων της γαλλικής Εθνοσυνέλευσης ο υπουργός Οικονομίας Μπρουνό Λεμέρ υπογράμμισε ότι η λογική της λήψης μέτρων ανεξαρτήτως κόστους που επικράτησε κατά την περίοδο της κρίσης του κορονοϊού δεν μπορεί να συνεχιστεί διότι θα οδηγούσε σε περαιτέρω αύξηση των πληθωριστικών πιέσεων, κάτι που δεν ενδείκνυται στην παρούσα φάση. Ο υπουργός Οικονομίας υπερασπίστηκε ακόμη την πρόβλεψή του για την ανάπτυξη για τη Γαλλία το 2023, που ορίστηκε στο 1%, παρά τις εκτιμήσεις του Οργανισμού Οικονομικής Συνεργασίας και Ανάπτυξης (ΟΟΣΑ), που την τοποθετούν στο 0,6%.",
    "Παγκόσμιο Πρωτάθλημα Βόλεϊ 2022 (αποτελέσματα, vids): Πρωταθλήτρια η Ιταλία": "Μετά από 24 χρόνια (1998 Ιαπωνία) η Ιταλία κατέκτησε το παγκόσμιο πρωτάθλημα επικρατώντας με 3-1 της Πολωνίας στο Κατοβίτσε.\n\nΣτο πρώτο σετ η σκουάντρα ατζούρα έφτασε τη διαφορά στη μέγιστη τιμή της στο 17-21 με άσο του Μικελέτο. Ο Γκρίμπιτς έκανε διπλή αλλαγή, οι Πολωνοί πήραν το σερβίς κι ο Μπίενεκ έφυγε αφού πρώτα το σκορ πήγε στο 21-21 με το γήπεδο να παίρνει φωτιά. Στο 22-22 ακολούθησε νέα έκρηξη Κούρεκ, Σλίβκα και μπλοκ του τελευταίου στον Ρομάνο έκλεισαν το σετ με επιμέρους σκορ 8-1!\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\n\n\n\n\nΣτο β’ σετ, η Πολωνία έφτασε στο 20-18. Εκεί όμως ο Τζιανέλι γύρισε το ματς με τα σερβίς του κι οι Ιταλοί προηγήθηκαν 20-23 για να πάρουν το σετ με 21-25.\n\nΜέχρι το 15-16 του τρίτου σετ είχαμε ντέρμπι, αλλά από εκείνο το σημείο και μετά τα παιδιά του Ντε Τζόρτζι δεν άφησαν κανένα περιθώριο στους Πολωνούς. Το σκορ άνοιξε στο 15-20 και η διαφορά δεν καλύφθηκε ποτέ για το 1-2..\n\nΤο γρήγορο 3-1 της Πολωνίας δημιούργησε μια ψευδαίσθηση επιστροφής, η οποία χάθηκε γρήγορα με την Ιταλία να σερβίρει απίστευτα, αλλά να παίζει ακόμη καλύτερα στο μπλοκ άμυνα (απίθανος Μπαλάσο) και σιγά, σιγά άρχισε να χτίζει μια διαφορά 3-4 πόντων για να κερδίσει 3-1 (22-25, 25-22, 25-18, 25-20)\n\nΠΟΛΩΝΙΑ (Νίκολα Γκρίμπιτς): Κούρεκ 8, Σλίβκα 12, Κοτσανόφσκι 6, Σέμενιουκ 11, Γιάνους 1, Μπιένιεκ 9 / Ζατόρσκι (λ), Κάτσμαρεκ 7, Λόματς, Κβόλεκ, Φόρναλ 5.\n\nΙΤΑΛΙΑ (Φερτινάντο Ντε Γκιόργκι): Μικελέτο 14, Τζιανέλι 7, Γκαλάσι, Λάβια 19, Ρομανό 13, Ανζάνι 7 / Μπαλάσο (λ), Πινάλι, Σμπερτόλι, Ρούσο 3.\n\nTρίτη η Βραζιλία, παρά τους 17 πόντους του Στερν\n\nΜε μεγάλο πρωταγωνιστή τον 35 χρονο, Γουαλας Ντε Σόουζα που πέτυχε 22 πόντους (δύο κρίσιμους άσσους στο τέτεταρτο σετ), η Βραζιλία επικράτησε 3-1 (25-18, 25-18, 22-25, 25-18) της Σλοβενίας, στον μικρό τελικό του παγκοσμίου πρωταθλήματος 2022 στο Κατοβίτσε. και κατέκτησε το χάλκινο μετάλλιο της διοργάνωσης. Αυτό ήταν το έκτο σερί μετάλλιο και το έβδομο συνολικά στην ιστορία των «καριόκας»\n\nΑπό την Σλοβενία που έπαιξε με πάθος και αποφασιστικότητα ξεχώρισε ο «ερυθρόλευκος» διαγώνιος Τόνσεκ Στέρν με 17 πόντους.\n\nΑγωνιστικά στο πρώτο σετ οι Σλοβένοι προηγήθηκαν με 11-15 αλλα οι Βραζιλιάνοι με σερί 7-0 πέρασαν μπροστά με 18-15 και στη συνέχεια το κατέκτησαν με περίπατο με 25-18.\n\nΣτο δεύτερο σετ οι δύο ομάδες ήταν ισόπαλες μέχρι το 10-10 αλλα στη συνέχεια οι Νοτιοαμερικάνοι με τον ακραίο Καβαλκάντε που είχε μπει αλλαγή κι τον Λεαλ, κυριάρχησε απόλυτα και με μεγάλο σερί 17-8 «καθάρισε» το σετ με 25-18\n\nΣτο τρίτο σετ είχαμε μεγάλη μάχη. Στο ξεκίνημα η Σλοβενία με άσσο του Παγένκ προηγήθηκε με 4-3 αλλά στη συνέχεια με ξέσπασμα τον Μρούνο Ρεζεντε η Βραζιλία πέρασε μπροστά με 11-5. Η Σλοβενία αντέδρασε και με αιχμή τον Τονσεκ Στέρν ισοφάρισε σε 15-15.\n\nΟ Λεάλ έβαλε μπροστά τους «καριόκας» με 18-16, αλλα και πάλι ο Στέρν με συνεχείς πόντους έφερε την Σλοβενία μπροστά με 20-22 ενώ στο φινάλε Τσεμπούλιν και ο αρχηγός Ούρναουτ, με τρεις καθοριστικές επιθέσεις οδήγησαν του Σλοβένους στο 22-25 και μείωσαν σε 2-1 σετ.\n\nΣτο τέταρτο σετ η Σλοβενία προηγήθηκε με 0-4 αλλα οι νικητές ανέβασαν την απόδοση τους προηγήθηκαν με 6-5, 14-11, ενώ ο Γουάλας ηταν ασταμάτητος και ανέβασε τον δείκτη του σκορ σε 18-11, 24-18 και μέσα σε έξαλλα πανηγύρια διαμόρφωσε το 25-18 και το τελικό 3-1\n\nΒραζιλία (Ντελ Ζότο) Μπρούνο 4, Αντριάνο 7, Ντε Σόουζα 22, Λεάλ 19, Λούκας 12, Φλάβιο 7, Θάλις (λ), Ροκούε, Ροντριγκίνιο, Νταρντάν\n\nΣλοβενία (Κρέτου) Στέρν 17, Παγένκ 7, Κόζαμερνικ 4, Βίνσιτς 3, Ούρναουτ 7, Τσεμπούλιν 14, Κόβασιτς (λ), Μόζιτς 2, Ρόπρετ\n\nΗμιτελικοί\n\nH Πολωνία προκρίθηκε στον τελικό του παγκοσμίου πρωταθλήματος με 3-2 (23-25, 28-18, 25-20, 21-25, 15-12) επί της Βραζιλίας.\n\nΣτο 12-12 του τάι μπρεικ ένα καρφί του Λεάλ στο φιλέ, μια επίθεση του Σλίβκα και ένα μπλοκ στον Ουάλας έκαναν το 15-12.\n\nH Πολωνία θα διεκδικήσει τον τρίτο της σερί τίτλο της...\n\nΣτο πρώτο σετ οι Πολωνοί έκαναν γρήγορα το 5-2, αλλά μετά το 7-4 το σερβίς της Βραζιλίας άρχισε να δημιουργεί προβλήματα στην υποδοχή της Πολωνίας που χωρίς πρώτο χρόνο (και με τον Κούρεκ να κάνει τρία λάθη) είδε το σκορ να γίνεται 12-15 και λίγο αργότερα 14-18. Η Πολωνία μπόρεσε να πλησιάσει στους δύο πόντους (17-19, 21-23) για να σβήσει δύο σετ μπολ (22-24 χαμένο σερβίς, 23-24 μπλοκ) και να ισοφαρίσει 24-24 με τον Σλίβκα αφού ο Σεμένιουκ έβγαλε απίστευτη άμυνα. Κι ενώ οι Πολωνοί πανηγύριζαν ο Νταλ Ζότο ζήτησε τσάλεντζ για φιλέ του Σλίβκα και δικαιώθηκε με το σετ να πηγαίνει με 23-25 στη Βραζιλία.\n\nΤο δεύτερο σετ βρήκε και πάλι την Πολωνία να έχει το προβάδισμα, με τη διαφορά ότι όχι απλά το κράτησε, αλλά καθάρισε σχετικά γρήγορα. Στο 12-10 έτρεξε ένα σερί 5-0 με τους Βραζιλιάνους να μη μπορούν να αντιδράσουν και το 1-1 να έρχεται σχετικά εύκολα\n\nΣτο τρίτο σετ η Βραζιλία είχε τον έλεγχο μέχρι το 10-12, με το μπλοκ του Μπίενεκ να κάνει το 12-12 και η κακή υποδοχή του Λεάλ έδωσε την ευκαιρία στην Πολωνία να ξεφύγει με 18-14 και να φτάσει στο +6 (22-16), κλείνοντας το σετ στο 25-20.\n\nΤο δ’ σετ έμοιαζε με μεγάλη μάχη μέχει το 16-16, μέχρι τη στιγμή δηλαδή που η Βραζιλία έτρεξε σερί 0-5 για το 16-21. Με τον Μπρουνίνιο (ξεκίνησε στο σετ) στο σερβίς οι Πολωνοί έχασαν πολλά στην υποδοχή και με τον Γιάνουζ να ξεχνά τους κεντρικούς το ματς άλλαξε. Παρόλο δε που μείωσαν σε 21-23 (κι εκεί η Βραζιλία έχασε τον Λουκαρέλι με τραυματισμό), το χαμένο σερβίς του Κοτσανόβσκι και το μπλοκ στον Σεμένιουκ το ματς πήγε στο τάι μπρέικ.\n\nΕκεί είχαμε την κορύφωση του δράματος με την Πολωνία να προηγείται 7-4, τη Βραζιλία να απαντά αμέσως για το 7-7 και να προσπερνά με 10-11 για να ακολουθήσει η πιο καθοριστική φάση του αγώνα. Ο Μπρουνίνιο χάλασε πάλι την υποδοχή, η Βραζιλία είχε κόντρα με σχεδόν ιδανικές συνθήκες, αλλά ο Λεάλ σημάδεψε τα χέρια των Πολωνών που τα κατέβασαν για να καταλήξει η μπάλα άουτ. Το 10-12 έγινε 11-11 για προηγηθεί ξανά η Πολωνία με τον Σεμένιουκ (12-11) και στο 12-12 είχαμε χαμένο σερβίς του Λεάλ, κόντρα του Σλίβκα και λάθος των Βραζιλιάνων για το τελικό 15-12.\n\nΕκπληκτικό ματς από τους τρεις περιφερειακούς της Πολωνίας που πήραν τις 111 από τις 123 συνολικά επιθέσεις της ομάδας τους (22/42 ο Σεμένιουκ, 21/40 ο Κούρεκ, 18/29 ο Σλίβκα) αν και θα μπορούσε ο Γιάνουζ να βάλει περισσότερο στο παιχνίδι Κοτσανόβσκι, Μπίενεκ, ωστόσο και στην απέναντι πλευρά οι κεντρικοί επιθετικά αξιοποιήθηκαν ελάχιστα με το βάρος να πέφτει σε Γουάλας (11/33), Λεάλ (11/33), Λουκαρέλι (15/33)\n\nΠολωνία(Νίκολς Γκρμπιτς):Κούρεκ 24, Σλίβκα 19, Κοζανόφσκι 6, Σέμενιουκ 23, Μπιένιεκ 7, Γιάνους, Ζατόρσκι (λ, 40%), Φορνάλ, Κάζμαρεκ, Λόμας.\n\nΒραζιλία(Νταλ Ζότο): Ουάλας 12, Λεάλ 13, Λούκας 10, Λουκαρέλι 18, Ρεζέντε 10, Χος (λ, 42%), Μπρουνίνιο 1, Λεάο 2, Νασιμέντο (λ), Φελίπε, Φερέιρα\n\nEπιστροφή της Ιταλίας μετά από 24 χρόνια\n\nΜετά από 24 χρόνια (1998, Ιαπωνία) η Ιταλία επέστρεψε σε τελικό παγκοσμίου πρωταθλήματος καθώς νίκησε με 3-0 (25-21, 25-22, 25-21) τη Σλοβενία και θα διεκδικήσει το χρυσό μετάλλιο (11/9, 22:00) κόντρα στην οικοδέσποινα Πολωνία.\n\nΟι Σλοβένοι μετά τους τρεις χαμένους τελικούς σε Ευρωπαϊκό πρωτάθλημα, είδαν το όνειρο ενός τελικού σε παγκόσμιο να χάνεται, ωστόσο όσο περήφανοι είναι οι Ιταλοί για τη «γενιά του Φέφε Ντε Τζόρτζι» (από πέρσι όταν κατέκτησε το ευρωπαϊκό έτσι αποκαλούν την ομάδα τους) , εξίσου περήφανοι είναι κι οι Σλοβένοι για τα όσα έχει πετύχει η δική τους ομάδα την τελευταία 8ετία.\n\nΟ ημιτελικός, που ήταν μια επανάληψη του περσινού τελικού του Ευρωβόλεϊ, είδε τους Ιταλούς να ξεκινούν εκπληκτικά (7-1) και τον νέο διαγώνιο του Ολυμπιακού Τόντσεκ Στερν να αποχωρεί από το ματς δίνοντας τη θέση του τον Ρογκ Μόζιτς με την Σλοβενία να αντιδρά πλησιάζοντας στον πόντο, αλλά χωρίς ποτέ να ισοφαρίσει. Η διαφορά άνοιξε και πάλι στο 20-14 με τους Ιταλούς να «σπάνε» συνέχεια μπάλες στο μπλοκ και τους Σλοβένους να μειώνουν μέχρι το 23-21 άσος Ούρναουτ).\n\nΣτο δεύτερο σετ ίδια εικόνα με την Ιταλία να παίρνει διαφορές (6-3) και την Σλοβενία να παλεύει (9-9), αλλά να μην μπορεί να βρει τρόπο για να προηγηθεί και με τον Ρομάνο να κάνει τη διαφορά ως διαγώνιος (μαζί με τον εξαιρετικό Λάβια) έκανε το 17-16, 19-16 και έφτασε στο 25-22 με χαμένο σερβίς του Μόζιτς.\n\nΜία από τα ίδια και το τρίτο σετ όπου το 6-2 έγινε 9-8 και το 11-10, 14-10 με τον Κρέτου να βάζει στο ματς τον Βίντσιτς. Η Σλοβενία έχασε την ευκαιρία της να μπει στο ματς όταν το 16-13 έγινε 16-16 με δύο συνεχόμενα μπλοκ στον Λάβια (ο κορυφαίος της Ιταλίας) για να ακολουθήσει χαμένη κόντρα του Ούρναουτ και στο 17-17 τελείωσαν όλα. Κακές επιλογές του Βίντσιτς, στο 20-17 το σκορ και το φινάλε γράφτηκε με επίθεση του Ρομάνο.\n\nIταλία (Ντε Τζόρτζι): Γιαννέλι 2, Ρομάνο 14, Μικελέτο 9, Ανζάνι 7, Λάβια 15, Γκαλάσι 5, Μπαλάσκο (λ), Ρεσίνε\n\nΣλοβενία ( Κρέτου): Στέρν Τ. 1(1/6), Παγιένκ 5(3/8, 2 μπλοκ), Κόζαμενικ 4, Ούρναουτ 10, Τσεμπούλιν 16, Ρόπρετ 1, Κόβασιτς (λ), Μόζιτς 11, Στάλεκαρ, Βίντσιτς 1\n\nΗμιτελικοί-10 Σεπτεμβρίου\n\nΚατοβίτσε\n\nΣλοβενία-Ιταλία 0-3 ( 23-25, 22-25, 21-25)\n\nΠολωνία -Βραζιλία 3-2 (23-25, 28-18, 25-20, 21-25, 15-12)\n\nΤελικοί-11 Σεπτεμβρίου\n\nΜικρός Τελικός: Βραζιλία-Σλοβενία 3-1 (25-18, 25-18, 22-25, 25-18)\n\nΤελικός: Ιταλία-Πολωνία 3-1 (22-25, 25-22, 25-18, 25-20)\n\nΠρόγραμμα και αποτελέσματα\n\nΛιουμπλιάνα - Σλοβενία\n\nΣλοβενία - Γερμανία 3-1 (25-18, 25-19, 21-25, 25-22)\n\nΟ αγώνας έγινε στη Λιουμπλιάνα παρουσία 11.000 θεατών και οι Σλοβένοι είχαν την ευκαιρία να δείξουν τις αρετές τους απέναντι στους μαχητικούς Γερμανούς που όμως δεν άντεξαν την πίεση στην υποδοχή και δεν είχαν λύσεις απέναντι στον Τόνσεκ Στερν που σημείωσε 16 πόντους και στον Κλεμέντ Τσιμπούλι που σημείωσε 19 πόντους.\n\nΟ έτερος ερυθρόλευκος άσσος Άλεν Παγιένκ σημείωσε 5 πόντους. Από τη Γερμανία ο Βέμπερ σημείωσε 17 πόντους ενώ ο πρώην ερυθρόλευκος Φρομ μπήκε αλλαγή και έμεινε άποντος.\n\nΥπενθυμίζεται πως ο Ζίγκα Στερν που αγωνίζονταν στον Φοίνικα ΟΝΕΧ θα συνεχίσει την καριέρα του στη γερμανική Φριντρισχάφεν.\n\nΔιαιτητής της αναμέτρησης ήταν ο Νώντας Γεροθόδωρος.\n\nΣΛΟΒΕΝΙΑ (Γκεόργκε Κρετού): Στερν 16π., Παγιένκ 5, Κοζαμέρνικ 5, Βίνσιτς 1, Ούρναουτ 12, Τσέμπουλι 19 / Κόβασιτς (λ), Μόζιτς 2, Ροπρέτ.\n\nΓΕΡΜΑΝΙΑ (Μιχάλ Βινιάρσκι): Ρίτσερτ 3π., Καμπά 1, Καρλιτζέκ 14, Κράγκε 5, Βέμπερ 17, Κρικ 13 / Ζέγκερ (λ), Φρομ, Σκοτ 3, Ζίμερμαν 1, Μάασε 2.\n\nΙταλία - Κούβα 3-1 (25-21, 21-25, 26-24, 25-18)\n\nΗ Ιταλία δυσκολεύτηκε απέναντι στην Κούβα η οποία όμως ήταν ένα σκαλί χαμηλότερα στη δύναμη και στην τεχνική. Η σκουάντρα ατζούρα πήρε την πρόκριση στα προημιτελικά του Παγκοσμίου πρωταθλήματος, αντίθετα η Κούβα γυρίζει στη βάση της. Πρώτος σκόρερ της Ιταλίας ήταν ο Ρομάνο με μόλις 14 πόντους και ακολούθησε ο Λάβια με 11. Από την Κούβα ο Ερέρα σημείωσε 23.\n\nΠολλά κρίθηκαν στο 3ο σετ όπου η Ιταλία επικράτησε 26-24 και έκανε το 2-1 σετ. Οι Κουβανοί πίεσαν στον πόντο, ισοφάρισαν 24-24 αλλά ποτέ στα κρίσιμα σημεία δεν πήραν κεφάλι.\n\nΙΤΑΛΙΑ (Φερντινάντο ντε Τζιόρτζι): Μικιελέτο 9π., Τζιανέλι 3, Γκαλάσι 3, Λάβια 11, Ρομάνο 14, Ρούσο 8 / Μπαλάσο (λ), Ζμπέρτολι, Ανζάνι 5.\n\nΚΟΥΒΑ (Νίκολας Ερνέστο Βίβες Κονφίνι): Μεργκαρέχο 5π., Οσόρια 5, Ερέρα 23, Σιμόν 11, Γκόιντε 2, Γιάντ 11 / Γκαρθία (λ), Κονσεψιόν, Γκουτιέρες, Ταμποάτα, Λόπεζ 3, Σουάρες.\n\n4 Σεπτεμβρίου 2022\n\nΓκλίβιτσε - Πολωνία\n\nΗΠΑ - Τουρκία 3-2 (25-21, 25-17, 22-25, 19-25, 15-12)\n\nΟι ΗΠΑ παρότι προηγήθηκαν 2-0 σετ βρέθηκαν να χάνουν με 11-10 στο τάι μπρέικ με ένα σερί 3-0 στο φινάλε πήραν τη νίκη πρόκριση στα προημιτελικά επιβεβαιώνοντας για άλλη μία φορά πως είναι ομάδα των τάι μπρέικ.\n\nΗ Τουρκία μπήκε στον αγώνα όταν έκανε σερί 6-0 στο 3ο σετ που της έδωσε προβάδισμα 15-9. Από εκεί και πέρα πίστεψε στην ανατροπή και παραλίγο να πετύχει τη μεγάλη έκπληξη στη διοργάνωση.\n\nΗ τάξη αποκαταστάθηκε με τους 17 πόντους του Σμιθ και 15 του Άντερσον. Η Τουρκία για άλλη μία φορά είχε κορυφαίο σκόρερ τον Αντίς Λαγκουμτζίγια, γιο του Εκρέμ Λαγκουμτζίγια που αγωνίστηκε στον παρελθόν στον Άρη.\n\nΗΠΑ (Τζον Σπιρό): Άντερσον 15π., Ρουσέλ 13, Τζεντρίκ 8, Ντεφάλκο 10, Κρίστενσον 3, Σμιθ 17 / Σόι (λ), Ένσινγκ 3, Ρουσέλ, Μουαγκουτούτια 1, Αβερίλ.\n\nΤΟΥΡΚΙΑ (Νεντίμ Οζμπέι): Γκούνγκορ 11π., Σούμπασι 12, Εκσί, Λαγκουμτζίγια 31, Γκιούνες 8, Μπουμπούλ 3 / Ντον (λ), Μπαϊρακτάρ (λ), Μίρζα 2, Ούλου 4.\n\nΠολωνία - Τυνησία 3-0 (25-20, 25-15, 25-20)\n\nΗ φιέστα που είχαν ετοιμάσει 11.000 Πολωνοί στην αρένα του Γκλίβιτσε δεν κράτησε και πολύ καθώς οι παίκτες του Νίκολα Γκρμπιτς τελείωσαν μέσα σε 74 λεπτά την αναμέτρηση με την Τυνησία για τη φάση των \"16\" του Παγκοσμίου πρωταθλήματος ανδρών.\n\nΠΟΛΩΝΙΑ (Νίκολα Γκρμπιτς): Κούρεκ 11π., Σλίβκα 8, Κοτσανόφσκι 10, Σέμενιουκ 13, Γιανούζ 1, Μπιένιεκ 7 / Ζατόρσκι (λ), Καζμάρεκ 2, Κλος 1, Λόματζ, Κβόλεκ, Φορνάλ 3.\n\nΤΥΝΗΣΙΑ (Αντόνιο Τζάκομπ): Καντχί 5π., Μπεν Σλιμένε 1, Καραμοσλί 8, Ναγκά 7, Μπαρέκι, Μπουγκουέρα 10 / Καρμποσλί (λ), Μπενούρ, Μπεν Ταχέρ.\n\n5 Σεπτεμβρίου\n\nΛιουμπλιάνα - Σλοβενία\n\nΟλλανδία - Ουκρανία 0-3 (16-25, 19-25, 18-25)\n\nΜε τους Τούπσι, Κοβάλοφ πρωταγωνιστές και με φοβερό μπλοκ η Ουκρανία του Ούγκις Κράστινς έκανε κίνηση ματ στους Ολλανδούς που γνώρισαν βαριά ήττα και προσγειώθηκαν ανώμαλα εκτός 8αδας.\n\nΟύτε και ο κορυφαίος σκόρερ της διοργάνωσης Νιμίρ Αμπνέλ Αζίζ κατάφερε να σώσει την ομάδα του από τη συντριβή καθώς η υποδοχή της και η ανάπτυξη της ήταν σε κακή κατάσταση. Είναι χαρακτηριστικό και το σκορ. Οι Ολλανδοί φάνηκαν μόνο μέχρι το 14-14 του 2ου σετ. Επίσης η Ουκρανία δεν χρειάστηκε να κάνει καμία αλλαγή.\n\nΗ Ουκρανία προκρίθηκε στα προημιτελικά για πρώτη φορά στην ιστορία της. Σημειώνεται πως μετά το 1998 στην Ιαπωνία είναι η δεύτερη συμμετοχή της Ουκρανίας σε παγκόσμιο πρωτάθλημα ανδρών και η πρόκριση στα προημιτελικά συνιστά ένα ιστορικό γεγονός.\n\nΟΥΚΡΑΝΙΑ (Ούγκις Κράστνις): Ντρόζντ 5π., Πλοτνίτσκι 11, Σέμενιουκ 10, Τούπτσι 14, Κοβάλοφ 12, Σίτκοφ 2 / Κανάιεφ (λ).\n\nΟΛΛΑΝΔΙΑ (Ρομπέρτο Πιάτσα): Κίμινκ 1π., Τερ Χορστ 11, Πλακ 5, Τουίνστρα 3, Αμπντέλ Αζίζ 10, Πάρκινσον 3 / Αντρινγκά (λ), Βαν Γκαρντέρεν 1, Γιορνα, Τερ Μάατ 2, Ντερ Βέιερ, Βίλτενμπουργκ.\n\nΓαλλία - Ιαπωνία 3-2 (25-17, 21-25, 26-24, 22-25, 18-16)\n\nΗ Γαλλία υποτίμησε τη δυναμική της Ιαπωνίας του Φιλίπ Μπλέιν και λίγο έλειψε να το πληρώσει στον αγώνα νοκ άουτ στη φάση των 16 του παγκοσμίου πρωταθλήματος ανδρών που γίνεται στα γήπεδα της Πολωνίας και της Σλοβενίας. Ο αγώνας ήταν ιδιαίτερος για το γεγονός ότι στο τιμόνι της Ιαπωνίας βρίσκεται ο Φιλίπ Μπλέιν που αναγέννησε και καθιέρωσε την Γαλλία στην ελίτ του παγκοσμίου βόλεϊ.\n\nΣτην πραγματικότητα αναμετρήθηκαν δύο ίδιες σχολές με καλή άμυνα και γρήγορη υποδοχή με τη διαφορά πως η Ιαπωνία. Παίκτης κλειδί για τη Γαλλία ήταν ο Μπογιέ που μπήκε στα μέσα του 2ου σετ και πήρε 17 πόντους. Να σημειωθεί πως ο Ζουφρά που έκανε τις σωτήριες άμυνες στο 5ο σετ μπήκε αλλαγή στο 2ο και 3ο σετ και ξεκίνησε βασικός στο 5ο σετ.\n\nΝα σημειωθεί πως η Ιαπωνία στο 5ο σετ προηγήθηκε με 4-1 αλλά η Γαλλία μείωσε τη διαφορά και ισοφάρισε 5-5. Ακολούθησε ράλι στο σκορ, η Γαλλία ξέφυγε 11-9, αλλά οι γιαπωνέζοι ισοφάρισαν 13-13. Στο 16-16 ο Λε Γκοφ με πρώτο χρόνο έκανε το 17-16 και στην επόμενη φάση μετά από άμυνα του Ζουφρά ο Νάγκμπεθ με υποδειγματικό χτύπημα στη μικρή διαγώνιο τελείωσε τον αγώνα.\n\nΣε κάθε περίπτωση η Ιαπωνία έδειξε ένα νέο και ανανεωμένο πρόσωπο στηριγμένο στην αγαπημένη τακτική του Μπλέιν που είναι η ταχύτητα στην υποδοχή, άμυνα και λίγα λάθη.\n\nΓΑΛΛΙΑ (Ανδρέα Τζιάνι): Σινιενέ 17π., Πάτρι 5, Τιλί 5, Νάγμπεθ 17, Μπριζάρντ 3, Λε Γκολφ 7 / Γκρεμπενίκοφ (λ), Τονιούτι, Μπογιέ 17, Κλεβενό 8, Λουάτι 1, Ζουφρά.\n\nΙΑΠΩΝΙΑ (Φιλίπ Μπλέιν): Νισίντα 31π., Ονοντέρα 2, Γιαμαούτσι 10, Σεκίτα 1, Ραν 11, Ισικάβα 22 / Γιαμαμότο (λ), Τακανάσι, Οτσούκα, Όγια, Μιγιαούρα.\n\n6 Σεπτεμβρίου 2022\n\nΓκλίβιτσε - Πολωνία\n\nΣερβία - Αργεντινή 0-3 (23-25, 21-25, 23-25)\n\nΗ μεγαλύτερη έκπληξη του Παγκοσμίου πρωταθλήματος βόλεϊ που γίνεται στα γήπεδα της Πολωνίας και της Σλοβενίας ήρθε από την Αργεντινή για την οποία όπως είχαμε αναφέρει σε προηγούμενες αναρτήσεις έδειχνε ικανή για όλα.\n\nΣτο μεγάλο ντέρμπι νοκ άουτ για την φάση των \"16\" η Αργεντινή νίκησε την Σερβία με 3-0 σετ και την απέκλεισε πρόωρα από τα ημιτελικά. Είναι η δεύτερη φορά μετά το 2014 που η Σερβία μένει εκτός 8αδας.\n\nΣτον προημιτελικό που θα γίνει αύριο 8/9 στην Πολωνία, η Αργεντινή θα αντιμετωπίσει την Βραζιλία στο σούπερ ντέρμπι.\n\nΜεγάλοι πρωταγωνιστές ήταν οι Λίμα, Κόντε Λόσερ που σημείωσαν 15, 14 και 13 πόντους αλλά και ο Παλάθιος στο μπλοκ.\n\nΗ Σερβία εγκλωβίστηκε σε στατικό παιχνίδι, δε μπόρεσε να βρει διαδρόμους απέναντι στο μπλοκ - άμυνα των Αργεντινών και γνώρισε την ήττα.\n\nΣτα δύο πρώτα σετ οι Σέρβοι είχαν προβάδισμα 3-4 πόντων χωρίς να το αξιοποιήσουν. Στο 1ο σετ η Σερβία προηγήθηκε 4-1 και 13-11 και στο 2ο σετ με 12-9 και 18-16. Στο 3ο σετ η Αργεντινή είχε ισχνό αλλά πολύτιμο προβάδισμα που το διατήρησε σε όλο το σετ.\n\nΑΡΓΕΝΤΙΝΗ (Μαρτσέλο Ροντόλφο Μέντες): Κόντε 13, Λόσερ 12, Λίμα 14, Παλάσιος 8, Ντε Τσέκο 3, Ράμος 6 /Ντανάνι (λ), Μαρτίνεζ, Σάντσεζ, Κουκάρτσεφ.\n\nΣΕΡΒΙΑ (Ιγκόρ Κολάκοβιτς): Κοβάσεβιτς 13π., Ίβοβιτς 8, Γιόβοβιτς, Ατανασίεβιτς 3, Ποντρασκάνιν 6, Λίσινατς 12 / Κάτιτς (λ), Πέτκοβιτς (λ), Πέτριτς, Μασούλοβιτς, Τοντόροβιτς, Πέτκοβιτς 9.\n\n\n\nΒραζιλία - Ιράν 3-0 (25-17, 25-22, 25-23)\n\nΠροημιτελικοί\n\n07 Σεπτεμβρίου\n\nΛιουμπλιάνα\n\nΙταλία- Γαλλία 3-2 (24-26, 25-21, 23-25, 25-22, 15-12)\n\nΣε ένα απίστευτο παιχνίδι 2,5 ωρών, η Ιταλία νίκησε με 3-2 σετ τη Γαλλία και έκλεισε πρώτη θέση για την τετράδα του Παγκόσμιου πρωταθλήματος ανδρών. Δεύτερος διαιτητής του σούπερ ντέρμπι ήταν ο Νώντας Γεροθόδωρος.\n\n\n\nΗ Γαλλία προηγήθηκε δύο φορές στα σετ, όμως η Ιταλία με αντεπίθεση διαρκείας και με κορυφαίο τον Ρομανό με 22 πόντους πήρε τη μεγάλη πρόκριση.\n\nΟι Γάλλοι μετά τη κατάκτηση του VNL νωρίτερα το καλοκαίρι, δεν κατάφερε να προκριθεί στα ημιτελικά, με τους Ιταλούς να παίρνουν εκδίκηση από την ήττα στον ημιτελικό του Nations League και στοχεύουν πλέον στη κατάκτηση του χρυσού μεταλλίου για 4η φορά στην ιστορία τους.\n\nΕίναι η πρώτη πρόκριση της Ιταλίας στη τετράδα του Μουντοβόλεϊ μετά από 12 χρόνια και βρίσκεται μία νίκη μακριά από τη κατάκτηση ενός μεταλλίου μετά από 28 χρόνια.\n\nΣτο 3ο σετ η Ιταλία προηγήθηκε 19-15 αλλά η Γαλλία με σερί 5-0 προσπέρασε, πέρασε στο σκορ και προηγήθηκε 2-1 σετ. Η Ιταλία βρέθηκε πίσω στο σκορ, αλλά είχε υπεροχή στην επίθεση. Ισοφάρισε σε 2-2 σετ, προηγήθηκε 7-2 στο 5ο σετ και από εκεί και πέρα έφτασε στη νίκη.\n\nΙΤΑΛΙΑ (Ντε Τζιόρτζι): Μικελέτο 14, Τζιανέλι 2, Γκαλάσι 9, Λάβια 12, Ρομανό 22, Ανζάνι 4 / Μπαλάσο (λ), Σμπερτόλι, Μπότολο.\n\nΓΑΛΛΙΑ (Αντρέα Τζιάνι): Σινενιέζε 11, Πατρί 16, Νγκαπέ 15, Μπριζάρ 3, Μπουαγιέ 8, Λε Γκοφ 6, Κλεβενό 4 / Γκρεμπενικόφ (λ), Τονιουτί, Λουατί 4, Ζουφρουά.\n\nΣλοβενία-Ουκρανία 3-1 (18-25, 26-24, 25-19, 25-23)\n\nΗ Σλοβενία έγινε η δεύτερη ομάδα που προκρίθηκε στα ημιτελικά του παγκοσμίου πρωταθλήματος ανδρών που γίνεται στην έδρα της και στην Πολωνία. Οι Σλοβένοι προκρίνονται για πρώτη φορά στην ιστορία τους σε ημιτελικά Μουντιάλ.\n\nΓια να καταφέρουν οι Σλοβένοι να προκριθούν χρειάστηκε να λαχταρίσουν απέναντι στη μαχητική Ουκρανία που το πάλεψε μέχρι το τέλος.\n\nΜάλιστα η Ουκρανία μπήκε πολύ δυνατά στον αγώνα κατακτώντας το 1ο σετ, ενώ στο 2ο σετ προηγήθηκε 14-12. Η Σλοβενία από εκείνο το σημείο ισορρόπησε και μετά την ισοφάριση είχε αυτοπεποίθηση στο παιχνίδι της. Άλλωστε ως διοργανώτρια η Σλοβενία είχε θέσει εξ αρχής ως στόχο την είσοδο στην 4αδα και τώρα που τα κατάφεραν υπόσχονται και εκπλήξεις.\n\nΜεγάλος πρωταγωνιστής και πρώτος σκόρερ ήταν ο Τσέμπουλι ο οποίος γύρισε από ακραίος σε διαγώνιος στη θέση του \"ερυθρόλευκου\" Στερν που είχε δύσκολη μέρα και στα μέσα του 3ου σετ αντικαταστάθηκε σημειώνοντας συνολικά μόλις 1 πόντο. Ο Τσέμπουλι σημείωσε 23 πόντους και ο Ούρναουτ 11. Οι αλλαγές που έκανε Γκεόργκε Κρετού έσωσαν την Σλοβενία καθώς όλα τα μεγάλα ατού δεν απέδωσαν τα αναμενόμενα.\n\nΗ Ουκρανία μπήκε δυνατά κατακτώντας το 1ο σετ. Στο 2ο σετ προηγήθηκε 14-12 αλλά η Σλοβενία έστω και με δυσκολία το πήρε 26-24 και ισοφάρισε 1-1 σετ.Είχε προηγηθεί προβάδισμα της Σλοβενίας με 24-22 και ισοφάριση από την Ουκρανία σε 24-24.\n\nΣτο 3ο σετ πάλι η Ουκρανία ήταν μπροστά με 15-13 αλλά εκεί έγιναν οι αλλαγές και η Σλοβενία με σερί 6-0 προσπέρασε και πήρε το σετ. Στο 4ο σετ η Σλοβενία προηγήθηκε 20-14 και 24-20 αλλά η Ουκρανία μείωσε 24-23 και τον αγώνα τελείωσε ο Τσέμπουλι για το 3-1 σετ.\n\nΣΛΟΒΕΝΙΑ (Γκεόργκε Κρετού): Στερν 1π., Παγιένκ 9, Κοζαμέρνικ 9, Ούρναουτ 11, Τσέμπουλι 23, Βίνσιτς / Κόβατσιτς (λ), Μόζιτς 7, Ροπρέτ 1.\n\nΟΥΚΡΑΝΙΑ (Ούγκις Κράστινς): Ντροζντ 9π., Πλοτνίτσκι 30, Σέμενιουκ 9, Τούπτσι 12, Κοβάλοφ 10, Σιτσκοφ / Καναϊένεφ (λ), Πολούιαν, Κίσιλιουκ, Σινίτσια.\n\n08 Σεπτεμβρίου\n\nΓκλίβιτσε\n\nΑργεντινή-Βραζιλία 1-3 (16-25, 23-25, 22-25, 21-25)\n\nΗ Αργεντινή προσπάθησε να κάνει άλλη μία υπέρβαση μετά τη μεγάλη νίκη της επί της Σερβίας με 3-0 σετ, ωστόσο η σελεσάο αποδείχθηκε ανυπέρβλητο εμπόδιο.\n\nΟ αγώνας ήταν ισορροπημένος σε όλες τις στατιστικές κατηγορίες, με τη διαφορά να τη κάνει ο Λεάλ με 25 πόντους, ενώ οι Βραζιλιάνοι είχαν και τους Γουάλας (13), Λούκας (11) και Λουκαρέλι (12) με διψήφιο αριθμό πόντων, σε αντίθεση με την Αργεντινή που τα περίμεναν όλα από τον Λίμα και τον Λοσέρ.\n\nΑΡΓΕΝΤΙΝΗ (Μαρτσέλο Μέντες): Κόντε 11, Λοσέρ 12, Λίμα 13, Παλάσιος 6, Ντε Τσέκο 2, Ράμος 6 / Γκαλέχο (λ), Ντανάνι (λ) Σάντσες, Βιτσέντιν 3, Κουκαρτσέφ 4.\n\nΒΡΑΖΙΛΙΑ (Ρενάν Νταλ Ζότο): Γουάλας 13, Λεάλ 25, Φερνάντο, Λoύκας 11, Λουκαρέλι 12, Φλάβιο 6 / Τάλες (λ), Μπρούνο, Αντριάνο, Ρόκε.\n\nΠολωνία-ΗΠΑ 3-2 (25-20, 27-25, 21-25, 22-25, 15-12)\n\nΘα μπορούσε να ήταν και ο τελικός του Παγκοσμίου πρωταθλήματος η αναμέτρηση μεταξύ της Πολωνίας και των ΗΠΑ που έγινε παρουσία 12.500 θεατών στην αρένα του Γκλίβιτσε.\n\nΗ οικοδέσποινα και δις παγκόσμια πρωταθλήτρια Πολωνία παρότι προηγήθηκε των Αμερικανών με 2-0 σετ χρειάστηκε το τάι μπρέικ για να επικρατήσει με 3-2 σετ στον σούπερ προημιτελικό του Μουντιάλ αφήνοντας εκτός μεταλλίων του χάλκινους παγκόσμιους πρωταθλητές του 2018.\n\nΝα σημειωθεί πως το 2018 στον ημιτελικό του Μουντιάλ η Πολωνία είχε νικήσει πάλι τους Αμερικανούς με 3-2 σετ.\n\nΗ Πολωνία του Nίκολα Γκρμπιτς με μεγαλύτερη ισχύ σε μπλοκ και σερβίς κατάφερε να έχει σε όλο το 5ο σετ ένα μικρό προβάδισμα που την οδήγησε στη νίκη και την πρόκριση στα ημιτελικά όπου αύριο Σάββατο 10 Σεπτεμβρίου θα αντιμετωπίσει την Βραζιλία σε επανάληψη των τελικών του 2014 και του 2018. Στο 5ο σετ έπαιξαν ρόλο οι αδυναμίες των Αμερικανών.\n\nΌλος ο αγώνας ήταν κλειστός στο σκορ με τη μέγιστη διαφορά να φτάσει στο +3 για κάθε ομάδα. Καθοριστικό ήταν το 2ο σετ όπου οι Αμερικανοί προηγήθηκαν 23-21, είχαν καλό μομέντουμ αλλά ένα λάθος σε κόντρα επίθεση και ένα μπλοκ των Πολωνών έφερε το σετ ανάποδα και έτσι οι Πολωνοί έκαναν το 2-0 σετ.\n\nΣταδιακά οι Αμερικανοί επέστρεψαν στο ματς με τον πρώην άσσο του ΠΑΟΚ Μουαγκουτούτια που μπήκε βασικός από το 2ο σετ στη θέση του Ντεφάλκο. Σημαντικό ρόλο έπαιξε και ο Τζέντρικ που μπήκε αλλαγή σε όλα τα σετ και να δίνει καθοριστικούς πόντους στο μπλοκ.\n\nΟι Πολωνοί πιο στιβαροί και πιο ψύχραιμοι στις δύσκολες φάσεις του τάι μπρέικ απέφυγαν το μεγάλο λάθος, είχαν τις λύσεις με Κούρεκ, Μπιένεκ και Κοτσανόφσκι και πήραν τη νίκη.\n\nΠΟΛΩΝΙΑ (Νίκολα Γκρμπιτς): Κούρεκ 21π., Σλίβκα 11, Κοτσανόφσκι 18, Σέμενιουκ 7, Γιάνουζ 1, Μπιένεκ 16 / Ζατόρσκι (λ), Πόπιβτσακ (λ), Λόματζ, Φορνάλ 8, Κβόλεκ.\n\n\n\nΗΠΑ (Τζον Σπιρό): Άντερσον 18π., Ρουσέλ 24, Ντεφάλκο 3, Κρίστενσον 2, Άβεριλ 3, Σμίθ 6 / Σογί (λ), Τζέντρικ 7, Μουαγκουτίτια 9, Ένσινγκ, Τουανίνγκα, Ρουσέλ.\n\nΟ δρόμος για τον τελικό\n\nTα αποτελέσματα της Α’ φάσης:\n\nΑ’ όμιλος (Κατοβίτσε)\n\n\n\n1η αγωνιστική\n\nΤυνησία- Πουέρτο Ρίκο 3-0 (25-19, 25-17, 25-20)\n\nΟυκρανία-Σερβία 0-3 (26-28, 21-25, 20-25)\n\n2η αγωνιστική\n\nΣερβία-Πουέρτο Ρίκο 3-0 (26-24, 25-21, 25-16)\n\nΟυκρανία-Τυνησία 3-0 25-21, 25-19 25-15\n\n3η αγωνιστική\n\nΣερβία-Τυνησία 3-0 (29-27, 25-15, 25-17)\n\nΟυκρανία-Πουέρτο Ρίκο 3-1 (24–26, 25–19, 25-16, 25-19)\n\nΒ’ όμιλος (Λιουμπλιάνα)\n\n1η αγωνιστική\n\nΒραζιλία-Κούβα 3-2 (31-33, 21-25, 25-16, 25-17, 18-16)\n\nΙαπωνία-Κατάρ 3-0 (25-20, 25-18, 25-15)\n\n2η αγωνιστική\n\nΚούβα-Κατάρ 3-1 (25-21, 25-21, 22-25, 25-19)\n\nΒραζιλία-Ιαπωνία 3-0 (25-21, 25-18, 25-16)\n\n3η αγωνιστική\n\nΒραζιλία-Κατάρ 3-0 (25-13, 25-23, 26-24)\n\nΙαπωνία-Κούβα 3-1 (25-18, 21-25, 25-15, 25-19)\n\nΓ’ όμιλος (Κατοβίτσε)\n\n1η αγωνιστική\n\nΗΠΑ-Μεξικό 3-0 (25-20, 25-18, 25-12)\n\nΠολωνία-Βουλγαρία 3-0 (25-12, 25-20, 25-20)\n\n2η αγωνιστική\n\nΗΠΑ-Βουλγαρία 3-0 (25–20, 25–23, 26–24)\n\nΠολωνία-Μεξικό 3-0 (25-17, 25-14, 25-19)\n\n3η αγωνιστική\n\nΜεξικό-Βουλγαρία 3-2 (20-25, 25-20, 25-23, 23-25)\n\nΠολωνία-ΗΠΑ 3-1 (23–25, 25–21, 25–19, 25–21)\n\nΔ’ όμιλος (Λιουμπλιάνα)\n\n1η αγωνιστική\n\nΓαλλία-Γερμανία 3-0 ( 25-22, 28-26, 26-24)\n\nΣλοβενία-Καμερούν 3-0( 25-19, 25-23, 25-21)\n\n2η αγωνιστική\n\nΓερμανία-Καμερούν 3-0 (30–28, 25–14, 25–19)\n\nΓαλλία-Σλοβενία 3-2 (25–21, 22–25, 23–25, 34–32, 15–7)\n\n3η αγωνιστική\n\nΓαλλία-Καμερούν 3-0 (25-19, 25-19, 25-22)\n\nΣλοβενία-Γερμανία 3-0 (25–16, 25–22, 25–17)\n\nΕ’ όμιλος (Λιουμπλιάνα)\n\nΤουρκία-Κίνα 3-0 (25–15, 25–19, 25–14)\n\nΙταλία-Καναδάς 3-0 (25-13, 25-18, 39-37)\n\n2η αγωνιστική\n\nΚαναδάς-Κίνα 3-0 (25-23, 25-21, 25-23)\n\nΙταλία-Τουρκία 3-0 (25-18, 25-20, 25-22)\n\n3η αγωνιστική\n\nΚαναδάς-Τουρκία 0-3 (23-25, 23-25, 17-25)\n\nΙταλία-Κίνα 3-0 (25-14, 25-10, 25-14)\n\nΣτ’ όμιλος (Λιουμπλιάνα)\n\nΟλλανδία-Αίγυπτος 3-0 (25-17, 25-22, 25-16)\n\n\n\nΑργεντινή-Ιράν 2-3 (25-22, 28-30, 18-25, 34-32, 19-21)\n\n2η αγωνιστική\n\nΑργεντινή-Ολλανδία 2-3 (30-28, 25-20, 21-25, 25-27, 9-15)\n\nΙράν-Αίγυπτος 3-1 (25-14, 25-19, 22-25, 26-24)\n\n3η αγωνιστική\n\nΑργεντινή-Αίγυπτος 3-2 (27-25, 26-28, 24-26, 25-17, 15-6)\n\nΙράν-Ολλανδία 1-3(22-25, 25-21, 20-25, 18-25)\n\n",
    "Σε πλήρη δράση το Παγκόσμιο ανδρών σε Πολωνία και Σλοβενία - Τα ζευγάρια των «16»": "NEWS , 01 Σεπτεμβρίου 2022\n\nΣε πλήρη δράση βρίσκεται το 20ο Παγκόσμιο πρωτάθλημα ανδρών, το οποίο ξεκίνησε στις 26 Αυγούστου στη Σλοβενία και τη Πολωνία.\n\n\n\n\n\nΗ φάση των ομίλων ολοκληρώθηκε το βράδυ της Τετάρτης 31 Αυγούστου και προέκυψαν οι 16 χώρες που συνεχίζουν.\n\n\n\n\n\n\n\nΠροκρίθηκαν στους 16: Σερβία, Ουκρανία, Βραζιλία, Ιαπωνία, Κούβα, Πολωνία, ΗΠΑ, Γαλλία, Σλοβενία, Γερμανία, Ιταλία, Τουρκία, Ολλανδία, Ιράν, Αργεντινή και Τυνησία.\n\n\n\n\n\nΑποκλείστηκαν και επιστρέφουν σπίτια τους Πουέρτο Ρίκο, Κατάρ, Βουλγαρία, Καμερούν, Κίνα, Αίγυπτος, Καναδάς.\n\n\n\n\n\n\n\nΓια τη φάση των «16» στη Λιουμπλιάνα ξεχωρίζει η αναμέτρηση Ιταλία - Κούβα, ενώ η Ολλανδία θα αντιμετωπίσει την Ουκρανία. Η Σλοβενία είναι το φαβορί κόντρα στη Γερμανία, όπως και η Γαλλία απέναντι στην Ιαπωνία.\n\n\n\nΣτο Γκλίβιτσε θα γίνουν ακόμα πιο μεγάλα ντέρμπι καθώς η Σερβία θα μονομαχήσει με την Αργεντινή και η Βραζιλία με το Ιράν. Επίσης οι ΗΠΑ θα αναμετρηθούν με την Τουρκία ενώ η γηπεδούχος Πολωνία θα αντιμετωπίσει την Τυνησία.\n\n\n\nΤΟ ΠΡΟΓΡΑΜΜΑ ΤΗΣ ΦΑΣΗΣ ΤΩΝ 16 - ΝΟΚ ΑΟΥΤ\n\n\n\n\n\n3 Σεπτεμβρίου 2022 - Λιουμπλιάνα - Σλοβενία\n\n18:30: Σλοβενία - Γερμανία\n\n22:15: Ιταλία - Κούβα\n\n\n\n\n\n4 Σεπτεμβρίου 2022 - Γκλίβιτσε - Πολωνία\n\n18:30: ΗΠΑ - Τουρκία\n\n22:15: Πολωνία - Τυνησία\n\n\n\n\n\n\n\n5 Σεπτεμβρίου 2022 - Λιουμπλιάνα - Σλοβενία\n\n18:30: Ολλανδία - Ουκρανία\n\n22:00: Γαλλία - Ιαπωνία\n\n\n\n\n\n\n\n6 Σεπτεμβρίου 2022 - Γκλίβιτσε - Πολωνία\n\n18:30: Σερβία - Αργεντινή\n\n22:00: Βραζιλία - Ιράν\n\n\n\n\n\nΑ΄ΟΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n1η ημέρα - 27 Αυγούστου 2022\n\nΟυκρανία - Σερβία 0-3 (26-28, 21-25, 20-25)\n\nΤυνησία - Πουέρτο Ρίκο 3-0 (25-19, 25-17, 25-20)\n\n2η ημέρα - 29 Αυγούστου 2022\n\nΣερβία - Πουέρτο Ρίκο 3-0 (26-24, 25-21, 25-16)\n\nΟυκρανία - Τυνησία 3-0 (25-21, 25-19, 25-15)\n\n3η ημέρα - 31 Αυγούστου 2022\n\n\n\nΣερβία - Τυνησία 3-0 (29-27, 25-15, 25-17)\n\nΟυκρανία - Πουέρτο Ρίκο 3-1 (24-26, 25-19, 25-16, 25-19)\n\nΒΑΘΜΟΛΟΓΙΑ Α΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Σερβία 3 9 9-0 2. Ουκρανία 3 6 6-4 3. Τυνησία 3 3 3-6 4. Πουέρτο Ρίκο 3 0 1-9 *Προκρίνονται οι 2 πρώτες και οι 4 καλύτερες τρίτες των 6 ομίλων\n\n\n\n\n\n\n\n\n\nΒ΄ΟΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n\n\n1η ημέρα - 26 Αυγούστου 2022\n\nΒραζιλία - Κούβα 3-2 (31-33, 21-25, 25-16, 25-17, 18-16)\n\nΙαπωνία - Κατάρ 3-0 (25-20, 25-18, 25-15)\n\n2η ημέρα - 28 Αυγούστου 2022\n\nΒραζιλία - Ιαπωνία 3-0 (25-21, 25-18, 25-16)\n\nΚούβα - Κατάρ 3-1 (25-21, 25-21, 22-25, 25-19)\n\n3η ημέρα - 30 Αυγούστου 2022\n\nΒραζιλία - Κατάρ 3-0 (25-13, 25-23, 26-24)\n\nΙαπωνία - Κούβα 3-1 (25-18, 21-25, 25-15, 25-19)\n\nΒΑΘΜΟΛΟΓΙΑ Β΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Βραζιλία 3 8 9-2 2. Ιαπωνία 3 6 6-4 3. Κούβα 3 4 6-7 4. Κατάρ 3 0 1-9 *Προκρίνονται οι 2 πρώτες και οι 4 καλύτερες τρίτες των 6 ομίλων\n\n\n\n\n\nC΄ΟΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n\n\n1η ημέρα - 26 Αυγούστου 2022\n\nΠολωνία - Βουλγαρία 3-0 (25-12, 25-20, 25-20)\n\nΗΠΑ - Μεξικό 3-0 (25-18, 25-20, 25-12)\n\n\n\n2η ημέρα - 28 Αυγούστου 2022\n\nΗΠΑ - Βουλγαρία 3-0 (25-20, 25-23, 26-24)\n\nΠολωνία - Μεξικό 3-0 (25-17, 25-14, 25-19)\n\n3η ημέρα - 30 Αυγούστου 2022\n\nΠολωνία - ΗΠΑ 3-1 (23-25, 25-21, 25-19, 25-21)\n\nΜεξικό - Βουλγαρία 3-2 (20-25, 25-20, 25-23, 23-25, 18-16)\n\nΒΑΘΜΟΛΟΓΙΑ C΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Πολωνία 3 9 9-1 2. ΗΠΑ 3 6 7-3 3. Μεξικό 3 2 3-8 4. Βουλγαρία 3 1 2-9 *Προκρίνονται οι 2 πρώτες και οι 4 καλύτερες τρίτες των 6 ομίλων\n\n\n\n\n\nD΄ΟΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n1η ημέρα - 26 Αυγούστου 2022\n\nΓαλλία - Γερμανία 3-0 (25-22, 28-26, 26-24)\n\nΣλοβενία - Καμερούν 3-0 (25-19, 25-23, 25-21)\n\n2η ημέρα - 28 Αυγούστου 2022\n\nΓερμανία - Καμερούν 3-0 (30-28, 25-14, 25-19)\n\nΓαλλία - Σλοβενία 3-2 (25-21, 22-25, 23-25, 34-32, 15-07)\n\n3η ημέρα - 30 Αυγούστου 2022\n\nΓαλλία - Καμερούν 3-0 (25-19, 25-19, 25-22)\n\nΣλοβενία - Γερμανία 3-0 (25-16, 25-22, 25-17)\n\nΒΑΘΜΟΛΟΓΙΑ D΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Γαλλία 3 8 9-2 2. Σλοβενία 3 7 8-3 3. Γερμανία 3 3 3-6 4. Καμερούν 3 0 0-9 *Προκρίνονται οι 2 πρώτες και οι 4 καλύτερες τρίτες των 6 ομίλων\n\n\n\n\n\nΕ΄ΟΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n1η ημέρα - 27 Αυγούστου 2022\n\nΙταλία - Καναδάς 3-0 (25-13, 25-18, 39-37)\n\nΤουρκία - Κίνα 3-0 (25-15, 25-19, 25-14)\n\n2η ημέρα - 29 Αυγούστου 2022\n\nΚαναδάς - Κίνα 3-0 (25-23, 25-21, 25-23)\n\nΙταλία - Τουρκία 3-0 (25-18, 25-20, 25-22)\n\n3η ημέρα - 31 Αυγούστου 2022\n\nΤουρκία - Καναδάς 3-0 (25-23, 25-23, 25-17)\n\nΙταλία - Κίνα 3-0 (25-14, 25-10, 25-14)\n\nΒΑΘΜΟΛΟΓΙΑ Ε΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Ιταλία 3 9 9-0 2. Τουρκία 3 6 6-3 3. Καναδάς 3 3 3-6 4. Κίνα 3 0 0-9 *Προκρίνονται οι 2 πρώτες και οι 4 καλύτερες τρίτες των 6 ομίλων\n\n\n\n\n\nF OΜΙΛΟΣ - ΠΡΟΓΡΑΜΜΑ - ΑΠΟΤΕΛΕΣΜΑΤΑ\n\n1η ημέρα - 27 Αυγούστου 2022\n\nAργεντινή - Ιράν 2-3 (25-22, 28-30, 18-25, 34-32, 19-21)\n\nΟλλανδία - Αίγυπτος 3-0 (25-17, 25-22, 25-16)\n\n\n\n2η ημέρα - 29 Αυγούστου 2022\n\nΑργεντινή - Ολλανδία 2-3 (30-28, 25-20, 21-25, 25-27, 09-15)\n\nΙράν - Αίγυπτος 3-1 (25-14, 25-19, 22-25, 26-24)\n\n3η ημέρα - 31 Αυγούστου 2022\n\n\n\nΑργεντινή - Αίγυπτος 3-0 (27-25, 26-28, 24-26, 25-17, 15-6)\n\nΙράν - Ολλανδία 1-3 (22-25, 25-21, 20-25, 18-25)\n\nΒΑΘΜΟΛΟΓΙΑ F΄ΟΜΙΛΟΣ Θ. ΧΩΡΑ ΑΓ. Β ΣΕΤ 1. Ολλανδία 3 8 9-3 2. Ιράν 3 5 7-6 3. Αργεντινή 3 4 7-8 4. Αίγυπτος 3 1 3-8 *Προκρίνονται οι 2 πρώτες και οι 4 καλύτερες τρίτες των 6 ομίλων",
    "Μασκ: Ενεργοποιεί το δίκτυο Starlink στο Ιράν για δορυφορικό internet": "Η Starlink του Έλον Μασκ ενεργοποίησε τη δορυφορική ευρυζωνική της υπηρεσία στο Ιράν για να προσφέρει ελεύθερη πρόσβαση στο διαδίκτυο στους ιρανούς διαδηλωτές.\n\n«Προφανώς, η ιρανική κυβέρνηση δεν πρόκειται να το εγκρίνει», είπε ο Μασκ για την υπηρεσία Starlink. «Θα απαιτούσε κάποιος να αγοράσει πραγματικά ένα τερματικό και να το μεταφέρει λαθραία στο Ιράν, αλλά θα έπαιρνε ρίσκο γιατί η κυβέρνηση δεν θα είναι ευχαριστημένη με αυτό».\n\nΤο δίκτυο της Starlink είναι το πρώτο από μια νέα γενιά δορυφορικών δικτύων που λειτουργούν σε χαμηλή τροχιά γύρω από τη Γη και έχουν σχεδιαστεί για να παρέχουν διαδικτυακές συνδέσεις από το διάστημα απευθείας σε μεμονωμένους χρήστες.\n\nΟι χρήστες του δικτύου της Starlink μπορούν να παρακάμψουν τα επίγεια δίκτυα επικοινωνιών μιας χώρας, απαλλάσσοντάς τους από τη λογοκρισία στο διαδίκτυο.\n\nΩστόσο, χρειάζεται ένα ειδικό τερματικό για τη λήψη ενός σήματος από τον αστερισμό των δορυφόρων του Starlink 500 χιλιόμετρα πάνω από τη Γη. Τα τερματικά περιλαμβάνουν ένα δορυφορικό πιάτο 20 ιντσών, το οποίο αποστέλλεται σε συσκευασία μεγέθους περίπου δύο κουτιών πίτσας στοιβαγμένα το ένα πάνω στο άλλο.\n\nΤην περασμένη εβδομάδα, ο Μασκ είπε στους Financial Times ότι ήταν έτοιμος να ενεργοποιήσει την υπηρεσία Starlink τόσο στο Ιράν όσο και στην Κούβα, εάν οι κυρώσεις των ΗΠΑ κατά της επιχειρηματικής δραστηριότητας σε αυτές τις χώρες χαλαρώσουν.",
    "Συνελήφθη επειδή πυροβολούσε ασκόπως σε γλέντι στη Λήμνο": "Η ατμόσφαιρα κατά την διάρκεια μιας γιορτής έκανε τον Έλληνα ένοικο ενός σπιτιού στη Λήμνο να... μερακλώσει και να εκδηλώσει τη χαρά αναστατώνοντας τους γείτονές του με τους άσκοπους πυροβολισμούς που έριχνε στον αέρα, αργά τη νύχτα της περασμένης Παρασκευής!\n\nΣύμφωνα με την καταγγελία που έγινε στους αστυνομικούς του τμήματος Μύρινας, ο δράστης βγήκε έξω από το σπίτι του και άρχισε να πυροβολεί άσκοπα με την κυνηγετική καραμπίνα ιδιοκτησίας του. Ωστόσο, η επέμβαση των ανδρών του τοπικού τμήματος ήταν άμεσα και ο \"πιστολέρο\" συνελήφθη λίγα λεπτά αργότερα.\n\nΣτο σημείο βρέθηκε ένας κάλυκας που κατασχέθηκε μαζί με το κυνηγετικό όπλο το οποίο κατείχε με νόμιμη άδεια και σε βάρος του σχηματίστηκε δικογραφία για παράβαση της νομοθεσίας για τα όπλα, με την οποία παραπέμφθηκε στην Εισαγγελία Πρωτοδικών Μυτιλήνης.\n\nΠηγή: protothema.gr",
    "To Gala, το κορυφαίο διεθνές lifestyle περιοδικό αυτή την Κυριακή 4 Σεπτεμβρίου δωρεάν με το ΘΕΜΑ": "Διαβάστε στο\n\nπου κυκλοφορεί την Κυριακή με το ΘΕΜΑ:\n\nΗ νέα Μέριλιν από την Κούβα\n\nΤο πρώην Bond girl υποδύεται τη γυναίκα-μύθο στον ρόλο της ζωής της και διχάζει κοινό και κριτικούς.\n\nΛύνοντας το ENIGMA της τέχνης\n\nΤο πρώτο έργο, η συνάντηση με τον προσωπικό του θεό, το σχόλιο που δεν θα ξεχάσει ποτέ: ο Ελληνας εικαστικός με τη διεθνή αναγνώριση λίγο πριν τα εγκαίνια της μεγάλης έκθεσης στο Ιδρυμα Μείζονος Ελληνισμού.\n\nΟ «νομάς» των επενδύσεων & το ελληνικό όραμα\n\nΟ Αμερικανο-εβραίος απόγονος της δυναστείας τραπεζιτών συμπληρώνει μια τριετία σαν «ψηφιακός νομάς» στην Ελλάδα, την οποία αισιοδοξεί να μεταμορφώσει σε χώρα ευκαιριών.\n\nΚλείσιμο\n\nΗ Γαλλίδα που χτίζει παλάτια στη Μύκονο\n\nΑπό τα παιδικά της χρόνια στο Νανσί ονειρευόταν να ζήσει κάποτε στην Ελλάδα. Οχι μόνο το κατάφερε, αλλά έγινε και η αρχιτέκτονας που απογειώνει την κυκλαδίτικη αισθητική.\n\nΗ πιο viral μαμά\n\nΗ ηρωίδα του «5 Minute Mum» καυτηριάζει τις συνήθειες των γονιών της νέας γενιάς και γίνεται ό,τι πιο φρέσκο, αστείο και to the point υπάρχει στο διαδίκτυο",
    "Πολιτικός επιστήμονας: Η παγκόσμια αντιπαράθεση έχει προχωρήσει περισσότερο από την κρίση στην Καραϊβική": "Ο νέος γεωπολιτικός κίνδυνος αποκαλύφθηκε από τον γερουσιαστή Alexei Pushkov. Ο πολιτικός επιστήμονας Rostislav Ishchenko συζητά αν η σύγχρονη Ουκρανία προορίζεται να παίξει το ρόλο της Κούβας της δεκαετίας του '60, με φόντο τις ηχηρές δηλώσεις για την αυξανόμενη πυρηνική απειλή στον κόσμο\n\nΗ ουκρανική κρίση, με την πιο καταστροφική εξέλιξη, θα πλησιάζει όλο και περισσότερο στο σενάριο της κρίσης στην Καραϊβική, λέει ο γερουσιαστής Alexei Pushkov.\n\n\n\n\"Η κρίση της Καραϊβικής ως αρχέτυπο της παγκόσμιας κρίσης συνίσταται ακριβώς στο ότι δύο πυρηνικές υπερδυνάμεις εμπλέκονται σε πυρηνική αντιπαράθεση για μια τρίτη χώρα. Το 1962 ήταν η Κούβα, τώρα θα μπορούσε να είναι η Ουκρανία\", έγραψε στο Telegram το μέλος του Συμβουλίου της Ομοσπονδίας.\n\n\n\nΟ πολιτικός αναλυτής Rostislav Ishchenko, σε συνομιλία του με το PolitEkspert, τόνισε ότι η κατάσταση έχει προχωρήσει πολύ περισσότερο από την περιβόητη κρίση των πυραύλων της Κούβας.\n\n\n\n\"Τότε, κανείς δεν επρόκειτο να χρησιμοποιήσει πυρηνικά όπλα. Αντιθέτως, όλοι προσπαθούσαν να βρουν μια διέξοδο από μια δυσάρεστη κατάσταση. Και τώρα η αντιπαράθεση κλιμακώνεται. Έχουμε ήδη φτάσει σε ένα επίπεδο όπου το επόμενο βήμα είναι ο πυρηνικός πόλεμος. Φαίνεται ήδη από το παράθυρο\", εξέφρασε την ανησυχητική πρόγνωσή του ο ειδικός.\n\n\n\nΤο θέμα των πυρηνικών όπλων με φόντο την κατάσταση γύρω από την Ουκρανία κλιμακώθηκε εκ νέου μετά την ομιλία του Ρώσου προέδρου Βλαντιμίρ Πούτιν. Ο επικεφαλής του κράτους επέστησε την προσοχή στο γεγονός ότι οι ΗΠΑ, το Ηνωμένο Βασίλειο και η ΕΕ πιέζουν την Ουκρανία να μεταφέρει τις στρατιωτικές της δράσεις στο έδαφος της Ρωσίας. Μιλάμε για στοιχειώδη πυρηνικό εκβιασμό από τη συλλογική Δύση: ορισμένοι Αγγλοσάξονες μιλούν ήδη ανοιχτά για το παραδεκτό της χρήσης πυρηνικών όπλων εναντίον της χώρας μας. Ο Ρώσος ηγέτης υπενθύμισε ότι η Μόσχα διαθέτει επίσης διάφορα μέσα καταστροφής.\n\n\n\n\"Έχουμε εισέλθει στη θερμή φάση της στρατιωτικής σύγκρουσης, η οποία λαμβάνει χώρα στην Ουκρανία. Οι ΗΠΑ δεν είναι έτοιμες να διαπραγματευτούν: πρέπει να νικήσουν τη Ρωσία στο πεδίο της μάχης. Κάποια στιγμή κάποιος μπορεί να λυγίσει και να πει: \"Δεν παίζω άλλο, τα παρατάω\". Απλά πρέπει να υπολογίζουν στο γεγονός ότι θα καταρρεύσουν οικονομικά, δημοσιονομικά, ψυχολογικά και δεν θα είναι σε θέση να κλιμακώσουν περαιτέρω την αντιπαράθεση\", εικάζει ο πολιτικός επιστήμονας.\n\n\n\nΟ Ishchenko πιστεύει ότι οι ΗΠΑ δεν θα μπορέσουν να συγκρατηθούν ομοιόμορφα χωρίς την Ευρώπη. Τώρα, ενώ οι Βρυξέλλες σπαρταράνε από οικονομική αγωνία, η Ουάσινγκτον αντιστέκεται, αλλά σε ένα ή δύο χρόνια, αν η κρίση κλιμακωθεί, μπορεί να αντιμετωπίσει την ίδια μοίρα. Σε μια τέτοια αφυδατωμένη κατάσταση, ο Λευκός Οίκος δεν θα ήταν σε θέση να αυξήσει το διακύβευμα σε μια γεωπολιτική αντιπαράθεση με μια άλλη πυρηνική δύναμη και πιθανότατα θα ύψωνε τη λευκή σημαία.\n\n\n\nΝωρίτερα, ο αναπληρωτής καθηγητής στο Πανεπιστήμιο Princeton Alex Glaser πρότεινε ότι μια υποθετική πυρηνική σύγκρουση μεταξύ των ΗΠΑ και της Ρωσίας θα σκότωνε πέντε δισεκατομμύρια ανθρώπους και θα οδηγούσε σε πυρηνικό χειμώνα στη Γη, επιδεινώνοντας περαιτέρω την καταστροφή. Το Newsweek γράφει γι' αυτό.\n\n\n\n",
    "Κρίση των πυραύλων της Κούβας: Πως ο κατάσκοπος Ολέγκ Πενκόφσκι απέτρεψε έναν πυρηνικό πόλεμο. Μέρος Α΄": "Τον Οκτώβριο του 1962, οι ΗΠΑ και η ΕΣΣΔ βρέθηκαν στα πρόθυρα του πολέμου μετά τον εντοπισμό σοβιετικών πυρηνικών πυραύλων στην Κούβα. Η αποτροπή του οφείλεται στο Συνταγματάρχη Ολέγκ Πενκόφσκι, ο οποίος πλήρωσε εν τέλει τον ηρωισμό του με την ίδια του τη ζωή. Αν και οι ΗΠΑ είχαν γνώση των εν λόγω πυραυλικών εγκαταστάσεων από φωτογραφίες κατασκοπευτικών αεροσκαφών τους, ένας άνδρας πήρε το τεράστιο ρίσκο της παραδόσεως στη Δύση ζωτικής σημασίας πληροφοριών που βοήθησαν στην αποτροπή μιας πυρηνικής συρράξεως. Χωρίς αυτόν, ο Ψυχρός Πόλεμος θα μπορούσε να λάβει θερμή τροπή.\n\nΟ Πενκόφσκι ως διπλός πράκτορας\n\nΟ Ολέγκ Βλαντιμίροβιτς Πενκόφσκι γεννήθηκε την 23η Απριλίου του 1919 στο Βλαντικαφκάζ, τη μικρή πόλη-κωμόπολη, πρωτεύουσα της Βορείου Οσετίας. Ο πατέρας του σκοτώθηκε την ίδια χρονιά μαχόμενος ως αξιωματικός του Λευκού Στρατού εναντίον των Μπολσεβίκων, κατά τη Ρωσική Επανάσταση. Ο ίδιος ο Ολέγκ έγινε μέλος του Κομμουνιστικού Κόμματος και σπούδασε στη Σχολή Πυροβολικού του Κιέβου, αποφοιτώντας το 1939 με το βαθμό του ανθυπολοχαγού. Συμμετείχε στη σοβιετική εισβολή στη Φινλανδία και, μέχρι το πέρας του Δευτέρου Παγκοσμίου Πολέμου, προήχθη σε Αντισυνταγματάρχη. Ωστόσο, ένας σοβαρός τραυματισμός του το 1944 οδήγησε στην απομάκρυνσή του από μάχιμες θέσεις.\n\nΚατόπιν ενεγράφη στη Στρατιωτική Ακαδημία Frunze και, μετά την ολοκλήρωση της τετραετούς εκπαιδεύσεώς του, ενετάχθη στην Υπηρεσία Πληροφοριών του Σοβιετικού Στρατού, την GRU. O καίριος ρόλος της υπηρεσίας του ήταν ο εντοπισμός και η αποτροπή πιθανών εξωτερικών απειλών, στρατολογώντας στελέχη ικανά εις την υπονόμευση δυτικών κρατικών μηχανισμών. Εν αντιθέσει με την KGB, η οποία εστίαζε πρωτίστως στην καταστολή εσωτερικών κινδύνων, η GRU επεξεργάζετο γεωπολιτικά θέματα.\n\nΑπό το 1949 έως το 1953, εφοίτησε στη Στρατιωτική Διπλωματική Ακαδημία και έγινε αξιωματικός πληροφοριών. Έμενε και εργαζόταν στη Μόσχα μέχρι το 1955, όπου μετετέθη ως στρατιωτικός ακόλουθος στην πρεσβεία της Αγκύρας, αλλά ανεκλήθη κατόπιν κάποιας αρνητικής αναφοράς που συνέταξε εναντίον του προϊσταμένου του. Τον επόμενο χρόνο επελέγη για το ίδιο πόστο στην πρεσβεία της Ινδίας. Η μετάθεσή του όμως ανεστάλη, όταν η KGB ενημέρωσε τους ανωτέρους του για το ιστορικό του θανάτου του πατρός του από τον Κόκκινο Στρατό. Ετέθη σε διαθεσιμότητα και πέρασε από σειρά ανακρίσεων, αλλά άνευ αρνητικών συνεπειών για τον ίδιο, αφού δεν ευρέθησαν κατηγορίες να του προσάψουν.\n\nΩς Συνταγματάρχης της GRU από το 1960, ορίστηκε αναπληρωτής επικεφαλής της Κρατικής Επιτροπής Επιστήμης και Τεχνολογίας. Υπό αυτήν την ιδιότητα, συγκέντρωνε και αξιολογούσε τεχνικές και επιστημονικές πληροφορίες για τη Δύση, ενώ η δυσαρέσκειά του για τον τρόπο λειτουργίας των κρατικών υπηρεσιών της χώρας του διαρκώς αυξανόταν.\n\nΕκείνη τη χρονιά ο Πενκόφσκι έδωσε σε ένα ζεύγος Αμερικανών τουριστών κάποιο μήνυμα για τη CIA, με το οποίο έθετε εαυτόν εις τη διάθεσή της. Η τελευταία άργησε να αντιδράσει υπό το φόβο σοβαρού διπλωματικού επεισοδίου και ενημέρωσε σχετικώς την MI6 (γνωστή τότε ως SIS). Οι βρετανικές μυστικές υπηρεσίες, που ήδη κατέβαλαν έντονες προσπάθειες διεισδύσεως στην Σοβιετική Κρατική Επιτροπή Επιστήμης και Τεχνολογίας, χρησιμοποίησαν έναν συμπατριώτη τους επιχειρηματία, ονόματι Γκρέβιλ Γουάϊν, για την επαφή με τον Πενκόφσκι.\n\nΟ Γουάϊν είχε ιδρύσει μια εταιρεία εξαγωγής βιομηχανικών προϊόντων κάποια χρόνια νωρίτερα και τα συχνά ταξίδια του στο εξωτερικό παρείχαν εξαιρετική κάλυψη για την κατασκοπευτική του δράση. Κατά τη διάρκεια ενός εξ αυτών – τον Απρίλιο του 1961 – ο Πενκόφσκι του άφησε ένα τεράστιο πακέτο εγγράφων τα οποία, μαζί με κάποιο μικροφίλμ, έφτασαν στα χέρια της MI6. Αρχικώς οι Βρετανοί διατηρούσαν επιφυλάξεις, όπως και οι Αμερικανοί. Κατόπιν της εξακριβώσεως της αυθεντικότητάς τους, ο Σοβιετικός Συνταγματάρχης της GRU ορίστηκε επισήμως κατάσκοπος της Δύσεως με την κωδική ονομασία «Ήρωας».\n\n\n\nΗ συνέχεια στο Military History",
    "Korosi (ΟΗΕ): Ο κόσμος δεν ήταν έφτασε ποτέ πιο κοντά όσο φέτος σε πυρηνική σύγκρουση από την κρίση της Κούβας": "Είναι αδύνατο να καταφύγουμε στην επιλογή χρήσης πυρηνικών όπλων είπε ο επικεφαλής της 77ης Γενικής Συνέλευσης των Ηνωμένων Εθνών\n\nΤην θέση πως ο κόσμος δεν έφτασε ποτέ πιο κοντά όσο φέτος σε πυρηνική σύγκρουση από την κρίση της Κούβας το 1962 διατύπωσε ο Chaba Korosi, επικεφαλής της 77ης Γενικής Συνέλευσης των Ηνωμένων Εθνών.\n\n«Δεν ήμασταν ποτέ τόσο κοντά σε μια πραγματική πυρηνική σύγκρουση όσο αυτό τον χρόνο από την κρίση της Κούβας.\n\nΚαι πιστεύω ότι αυτό είναι μια πολύ, πολύ σοβαρή προειδοποίηση για όλους μας.\n\nΕίναι αδύνατο να καταφύγουμε στην επιλογή χρήσης πυρηνικών όπλων.\n\nΑυτή η επιλογή πρέπει να αποκλειστεί από την «εργαλειοθήκη» των κρατών – μελών» είπε ο Korosi, αναφέροντας πως «δεν μπορούμε να επιστρέψουμε στις ημέρες εκείνες που τα πυρηνικά όπλα χρησιμοποιούνταν ως πολιτικά όπλα σε εβδομαδιαία και μηνιαία βάση».\n\nΥπενθυμίζεται πως η πυραυλική κρίση της Κούβας εκδηλώθηκε όταν αποκαλύφθηκε πως το 1962, η τότε Σοβιετική Ένωση παρέδωσε στην Κούβα βαλλιστικούς πυραύλους με πυρηνικές κεφαλές, «απαντώντας» με αυτόν τον τρόπο στην ανάπτυξη αμερικανικών πυρηνικών πυραύλων σε Μ. Βρετανία, Ιταλία και Τουρκία.\n\nΤον Σεπτέμβριο με Οκτώβριο του ίδιου έτους, περίπου 40.000 Σοβιετικοί στρατιώτες αναπτύχθηκαν στην Κούβα, ενώ τον Οκτώβριο οι αμερικανικές μυστικές υπηρεσίες ανακάλυψαν τους Σοβιετικούς πυραύλους που οδήγησε στη μεγαλύτερη και σοβαρότερη επιδείνωση των αμερικανο-σοβιετικών σχέσεων.\n\nΤο επεισόδιο αυτό είχε φέρει τις δύο υπερδυνάμεις πολύ κοντά σε έναν πυρηνικό πόλεμο.\n\nwww.bankingnews.gr",
    "Η Κολομβία αποφεύγει να επικρίνει τη Νικαράγουα για «στρατηγικούς λόγους»": "Κλείσιμο\n\nΚλείσιμο\n\nΗ νέα κυβέρνηση τηςαπέχει από το να επικρίνει ή να καταδικάσει αυτή τηςυπό τον Ντανιέλ Ορτέγα για «στρατηγικούς λόγους», γνωστοποίησε χθες Τρίτη ο κολομβιανός υπουργός Εξωτερικών Άλβαρο Λέιβα.Μετά την εκλογή αυτό το καλοκαίρι του Γουστάβο Πέτρο, του πρώτου προέδρου στην ιστορία της χώρας που ανήκει στην αριστερά, η Κολομβία απείχε τη 12η Αυγούστου από συνεδρίαση του Οργανισμού Αμερικανικών Κρατών (ΟΑΚ) που καταδίκασε την κυβέρνηση του κ. Ορτέγα προσάπτοντάς της διωγμό εναντίον της ρωμαιοκαθολικής εκκλησίας, ΜΚΟ και του Τύπου.Σε επίσημη ανακοίνωσή του χθες Τρίτη, ο Κολομβιανός ΥΠΕΞ Λέιβα δικαιολόγησε την απουσία αυτή επικαλούμενους «στρατηγικούς» και «ανθρωπιστικούς» λόγους, διαβεβαιώνοντας πως δεν υπήρχε «ιδεολογικό κίνητρο».«Η νέα κυβέρνηση της Κολομβίας προωθεί και υπερασπίζεται τα ανθρώπινα δικαιώματα τόσο στο εσωτερικό όσο και στο εξωτερικό», συμπλήρωσε ο κ. Λέιβα.Η απόφαση αυτή προκάλεσε σφοδρές επικρίσεις σε βάρος του επικεφαλής της κολομβιανής διπλωματίας, εναντίον του οποίου η αντιπολίτευση εννοεί να καταθέσει πρόταση μομφής στο Κογκρέσο.Αφότου ανέλαβε την εξουσία, ο πρόεδρος Πέτρο δεν έχει αναφερθεί στην πολιτική κατάσταση στη Νικαράγουα, όπου οι αρχές έθεσαν τις τελευταίες ημέρες σε κατ’ οίκον κράτηση αρχιεπίσκοπο που επέκρινε τον κ. Ορτέγα, ενώ προχώρησαν στην κατάσχεση της έδρας ιστορικής εφημερίδας της αντιπολίτευσης που σκοπεύουν να μετατρέψουν σε πολιτιστικό κέντρο.Οι ΗΠΑ καταδίκασαν τη «δραματική επιδείνωση» της κατάστασης ως προς τα ανθρώπινα δικαιώματα, ο πάπας Φραγκίσκος δήλωσε «ανήσυχος» για την κατάσταση και διεθνείς οργανισμοί και μη κυβερνητικές οργανώσεις κατέκριναν τους περιορισμούς στην κοινωνία των πολιτών και στην αντιπολίτευση.Η πρώτη κυβέρνηση της αριστεράς στην Κολομβία αποκατέστησε τις σχέσεις της χώρας με τη Βενεζουέλα και την Κούβα, βασικούς συμμάχους της Νικαράγουας στην περιοχή.Αντιπρόσωποι της κυβέρνησης του κ. Πέτρο διεξάγουν εδώ και μέρες συνομιλίες με αντάρτες του Στρατού Εθνικής Απελευθέρωσης (ELN) στην Αβάνα, ενόψει της επανέναρξης ειρηνευτικών διαπραγματεύσεων.Τον Ιούνιο του 2021, επί των ημερών της κυβέρνησης του δεξιού πρώην προέδρου Ιβάν Ντούκε, η Κολομβία είχε ανακαλέσει τον πρεσβευτή της στη Μανάγουα για διαβουλεύσεις, καταδικάζοντας τον διωγμό πολιτικών αντιπάλων του Ντανιέλ Ορτέγα. Ο νικαραγουανός πρόεδρος ανταπέδωσε το μέτρο και η διμερής σχέση δεν έχει αποκατασταθεί έκτοτε.Η Κολομβία και η Νικαράγουα εξάλλου είναι αντίδικες ενώπιον του Διεθνούς Δικαστηρίου της Χάγης για τα θαλάσσια σύνορά τους στην Καραϊβική.",
    "Μουσείο CIA: Η πιο απόρρητη συλλογή του κόσμου": "Είναι το μόνο μέρος όπου μπορεί κανείς να δει το δερμάτινο σακάκι του Σαντάμ Χουσεϊν, μαζί με το όπλο που βρέθηκε δίπλα στον Οσάμα Μπιν Λάντεν μετά την εξουδετέρωσή του σε μυστική αμερικανική επιχείρηση το 2011.\n\nΤο μουσείο βρίσκεται κρυμμένο στα κεντρικά γραφεία της CIA στο Λάνγκλεϊ της Βιρτζίνια και κανονικά είναι ανοιχτό μόνο για τους εργαζομένους της υπηρεσίας και αδειοδοτημένους υψηλούς επισκέπτες.\n\nΤο μουσείο της CIA, άγνωστο και απρόσιτο για το ευρύ κοινό, μόλις ανακαινίστηκε για την επέτειο των 75 χρόνων του και υποδέχτηκε μια μικρή ομάδα δημοσιογράφων, ανάμεσά τους και τον ρεπόρτερ του BBC.\n\nΛίγοι έχουν την άδεια να περιηγηθούν στα εκθέματα, από το όπλο του Οσάμα Μπιν Λάντεν μέχρι ένα ποτήρι για μαρτίνι με κρυμμένα εκρηκτικά.\n\nΜπορεί επίσης να δει μια σειρά από γκάτζετ για κατασκόπους, όπως ένα πακέτο τσιγάρων με κρυφή κάμερα, μια κάμερα σχεδιασμένη να τοποθετείται σε περιστέρια, ακόμα και μια βόμβα μεταμφιεσμένη σε ποτήρι για μαρτίνι.\n\nΣτα κρησφύγετα της Αλ Κάιντα\n\nΣτα ασυνήθιστα εκθέματα περιλαμβάνεται επίσης η μακέτα του τελευταίου κρησφύγετου του Μπιν Λάντεν στο Πακιστάν –η μακέτα που είδε ο τότε πρόεδρος των ΗΠΑ Μπαράκ Ομπάμα πριν ανάψει το πράσινο φως για τη μεγάλη επιχείρηση.\n\nΟι αμερικανικές μυστικές υπηρεσίες είχαν στη διάθεσή τους λεπτομερή μακέτα του κρησφύγετου του Οσάμα Μπιν Λάντεν (CIA)\n\nΗ τρισδιάστατη μακέτα «βοήθησε στη λήψη των αποφάσεων αλλά βοήθησε και στον σχεδιασμό της επιχείρησης» είπε ο διευθυντής του μουσείου Ρόμπερτ Μπάιερ, από τον οποίο ξεναγήθηκε η ομάδα δημοσιογράφων.\n\nΈκθεμα του μουσείου έγινε πρόσφατα και η μακέτα του τελευταίου ηγέτη της Αλ Κάιντα, Αϊμάν αλ Ζαουαχίρι, ο οποίος σκοτώθηκε από αμερικανικό πύραυλο φέτος στις 30 Ιουλίου ενώ βρισκόταν στο μπαλκόνι του κρησφύγετού του στην Καμπούλ του Αφγανιστάν. Η μακέτα μεταφέρθηκε στον εκθεσιακό χώρο μετά τον αποχαρακτηρισμό της, επισημαίνει ο ρεπόρτερ του BBC.\n\nΣτο πρώτο μισό του μουσείου τα εκθέματα παρατίθενται με χρονολογική σειρά από την ίδρυση της CIA το 1947 μέχρι τις επιθέσεις της 11ηςΣεπτεμβρίου 2001, μετά τις οποίες η CIA άρχισε να εστιάζεται στην αντιμετώπιση της τρομοκρατίας.\n\n\n\nΜια αίθουσα είναι αφιερωμένη στο φιάσκο του Κόλπου των Χοίρων το 1961, όταν απέτυχε παταγωδώς η μυστική επιχείρηση για την ανατροπή του Φιντέλ Κάστρο στην Κούβα. Αναφορές υπάρχουν επίσης στους ψευδείς ισχυρισμούς των ΗΠΑ για την ύπαρξη όπλων μαζικής καταστροφής στο Ιράκ πριν από την εξουδετέρωση του Σαντάμ Χουσεΐν.\n\n«Δεν επιβεβαιώνουμε ούτε διαψεύδουμε»\n\nΤο δεύτερο μισό του μουσείου εστιάζεται σε συγκεκριμένες επιχειρήσεις, όπως την απίθανη επιχείρηση για την ανάσυρση ενός βυθισμένου σοβιετικού υποβρυχίου τη δεκαετία του 1960. Η CIA συνεργάστηκε τότε με τον αμερικανό δισεκατομμυριούχο Χάουαρντ Χιούζ, ο οποίος δέχτηκε να συμμετάσχει στην επιχείρηση με το πλοίο Glomar Explorer, το οποίο υποτίθεται ότι είχε αποστολή την αξιοποίηση ορυκτών στον ωκεάνιο πυθμένα.\n\nΣτο μουσείο εκτίθενται ένα μοντέλο του υποβρυχίου πεσμένου στο βυθό, στολές που φορούσε το πλήρωμα του Glomar Explorer, ακόμα και η περούκα που φόρεσε ο τότε υποδιευθυντής της CIΑ για να επισκεφθεί μεταμφιεσμένος το πλοίο.\n\n\n\nΤο Glomar Explorer επιχείρησε να ανασύρει το υποβρύχιο με μια γιγάντια μεταλλική δαγκάνα, κατάφερε όμως να σηκώσει μόνο το μισό.\n\nΌταν η υπόθεση διέρρευσε στα μέσα ενημέρωσης, το προσωπικό της CIA έλαβε εντολή να δηλώσει πως δεν μπορούσε «ούτε να επιβεβαιώσει ούτε να διαψεύσει» τις αναφορές, μια φράση που χρησιμοποιείται μέχρι και σήμερα από την υπηρεσία πληροφοριών.\n\nΤα εκθέματα περιλαμβάνουν ακόμα την αφίσα της υποτιθέμενης ταινίας Argo, η οποία δήθεν θα γυριζόταν στο Ιράν ως προκάλυμμα επιχείρησης για την απελευθέρωση μιας ομάδας διπλωματών μετά την θρησκευτική επανάσταση του 1979.\n\nΤο μουσείο δεν έχει σχέδια να ανοίξει για το ευρύ κοινό, ωστόσο ορισμένα από τα εκθέματα πρόκειται να παρουσιαστούν online.\n\nΜεταξύ άλλων, η CIA θα αναρτήσει φωτογραφίες των κρυπτογραφημένων μηνυμάτων που παρουσιάζονται στο ταβάνι του μουσείο και θα προκαλέσει το κοινό να τα αποκρυπτογραφήσει.",
    "48ο Φεστιβάλ ΚΝΕ-Οδηγητή: Ραντεβού στο Πάρκο Τρίτση με τον Ελληνοκουβανικό!": "Μεγάλη μας τιμή να είμαστε και φέτος φιλοξενούμενοι στο Φεστιβάλ της ΚΝΕ, το μεγαλύτερο πολιτιστικό γεγονός στη χώρα μας! Περάστε να μας δείτε, 22-23-24 Σεπτεμβρίου, στο ανανεωμένο μας περίπτερο: βιβλία και αφίσες, κουβανέζικες σημαίες, αντικείμενα από την Κούβα και άλλα! Η γωνιά του Συνδέσμου με πληροφορίες για την Κούβα και τις Μπριγάδες! Κουβανέζικη μουσική από τον d.j. μας και ένα φωτόραμα-πανόραμα! Και βέβαια, το μπαράκι μας με τα γνωστά ρούμια, mojito, cuba libre και añejo!\n\nΣας περιμένουμε, πάντα με χαμόγελο ελληνοκουβανικό!\n\nΤο ΔΣ του Ελληνοκουβανικού Συνδέσμου",
    "Νέα αναβολή στην εκτόξευση του Artemis I λόγω τροπικής καταιγίδας": "Αναβλήθηκε για τρίτη φορά η εκτόξευση του πυραύλου Artemis I προς τη Σελήνη, που είχε προγραμματιστεί για τις 27 Σεπτεμβρίου, λόγω ανησυχιών για την τροπική καταιγίδα Ian που κατευθύνεται προς την Κούβα και την Φλόριντα των ΗΠΑ.\n\nΣε συνάντησή τους το πρωί του Σαββάτου (24/9), τα μέλη της αρμόδιας ομάδας της NASA αποφάσισαν να αναβάλουν εκ νέου την απόπειρα εκτόξευσης, μεταφέροντας τον πύραυλο για ασφάλεια στο κτίριο συναρμολόγησης.\n\nΕν τω μεταξύ, όπως μεταδίδει το CNN, ο πύραυλος Space Launch System και το διαστημικό σκάφος Orion συνεχίζουν να βρίσκονται στο σημείο εκτόξευσης στο Διαστημικό Κέντρο Κένεντι στη Φλόριντα.\n\n{https://twitter.com/NASAKennedy/status/1573676504336179201}\n\nΤα μέλη της ομάδας συνεχίζουν να παρακολουθούν τον καιρό, ώστε να λάβουν απόφαση για το πότε θα επαναφέρουν τους πυραύλους στο Κτίριο Συναρμολόγησης Οχημάτων στο Κένεντι.\n\nΗ NASA θα πληροφορηθεί από τη Διαστημική Δύναμη των ΗΠΑ (US Space Force), το Εθνικό Κέντρο Τυφώνων και την Εθνική Υπηρεσία Ωκεανών και Ατμόσφαιρας για να λάβει την οριστική απόφαση.",
    "Παγκόσμιο ανδρών: Η Ουκρανία στους 8, ζορίστηκε η Γαλλία με την Ιαπωνία": "Η απίθανη Ουκρανία, που μπήκε στο παγκόσμιο λόγω του αποκλεισμού της Ρωσίας, έστειλε στο σπίτι της την Ολλανδία του Πιάτσα και βρέθηκε στα προημιτελικά, ενώ η Γαλλία χρειάστηκε τα 5 σετ για να λυγίσει την Ιαπωνία.\n\nτου Δημήτρη Τυχάλα\n\n[email protected]\n\nΟι Ουκρανοί διέλυσαν κυριολεκτικά τους Οράνιε που σε κανένα σημείο του αγώνα δεν έδειξαν ότι ήταν το φαβορί, τελειώνοντας με 1 μόλις μπλοκ (12 οι Ουκρανοί) και χωρίς ποτέ να βρουν λύσεις για να σταματήσουν τους Τούπτσι, Πλοτνίσκι. Πλέον η Ουκρανία θα αντιμετωπίσει την Πέμπτη στη Λιουμπλιάνα την Σλοβενία.\n\nhttps://youtu.be/60J4haLdfnU\n\nΤρομερό ματς μεταξύ Γαλλίας και Ιαπωνίας με τον Φιλίπ Μπλεν να απειλεί με μέγιστο κάζο τα… παιδιά του. Οι Ιάπωνες ισοφάρισαν δύο φορές σε τους Γάλλους και στο τάι μπρέικ έσπασαν καρδιές με τον Νισίντα να κάνει με μπλοκ στον Κλεβενό το 13-13. Οι Ασιάτες δεν έφτασαν όμως ποτέ σε σετ μπολ και στο 17-16 ο Ζοφρουά έβγαλε μια απίθανη άμυνα με το χέρι δίνοντας τη δυνατότητα στον Ενγκαπέ με επίθεση να τελειώσει το ματς.\n\nΚι έτσι το δεύτερο μεγάλο ζευγάρι των προημιτελικών (μετά το Πολωνία-ΗΠΑ) είναι η αναμέτρηση της Γαλλίας με την Ιταλία.\n\nhttps://youtu.be/24e2VCcowOU\n\nΣήμερα διεξάγονται οι δύο τελευταίοι αγώνες στη φάση των 16 με τη Σερβία να κοντράρεται με την Αργεντινή και τη Βραζιλία με το Ιράν και τους δύο νικητές να συνθέτουν το τελευταίο ζευγάρι των προημιτελικών.\n\nΑναλυτικά τα αποτελέσματα και το υπόλοιπο πρόγραμμα στη φάση των 16:\n\nΣάββατο 3/9 (Λιουμπλιάνα)\n\nΣλοβενία-Γερμανία 3-1 (25-18, 25-19, 21-25, 25-22)\n\nΙταλία-Κούβα 3-1 (25-21, 21-25, 26-24, 25-18)\n\nΚυριακή 4/9 (Γκλίβιτσε)\n\nΗΠΑ-Τουρκία 3-2 (25-21, 25-17, 22-25, 19-25, 15-12)\n\nΠολωνία-Τυνησία 3-0 (25-20, 25-15, 25-20)\n\nΔευτέρα 5 /9 (Λιουμπλιάνα)\n\nΟλλανδία-Ουκρανία 0-3 (16-25, 19-25, 18-25)\n\nΓαλλία-Ιαπωνία 3-2 (25-17, 21-25, 26-24, 22-25, 18-16)\n\nΤρίτη 6/9 (Γκλίβιτσε)\n\n18:30, Σερβία-Αργεντινή\n\n22:00, Βραζιλία-Ιράν\n\nΠροημιτελικοί\n\nΤετάρτη 7/9 (Λιουμπλιάνα)\n\nΣλοβενία-Ουκρανία\n\nΙταλία-Γαλλία\n\nΠέμπτη 8/9 (Γκλίβιτσε)\n\nΠολωνία-ΗΠΑ\n\nΝικητής Σερβία-Αργεντινή-Νικητής Βραζιλία-Ιράν\n\nΗμιτελικοί (Κατοβίτσε, Πολωνία)\n\n19:00, Α’ ημιτελικός\n\n22:00, Β’ ημιτελικός\n\nΤελικοί (Κατοβίτσε, Πολωνία)\n\n19:00, Αγώνας για θέσεις 3-4\n\n22:00, Τελικός\n\nΑναλυτικά τα αποτελέσματα και οι βαθμολογίες πρόγραμμα της Α’ φάσης:\n\nΑ’ όμιλος (Κατοβίτσε)\n\n1η αγωνιστική – Σάββατο 27/8\n\nΤυνησία-Πουέρτο Ρίκο 3-0 (25-19, 25-17, 25-20)\n\nΟυκρανία-Σερβία 0-3 (26-28, 21-25, 20-25)\n\n2η αγωνιστική – Δευτέρα 29/8\n\nΣερβία-Πουέρτο Ρίκο 3-0 (26-24, 25-21, 25-16)\n\nΟυκρανία-Τυνησία 3-0 (25-21, 25-19, 25-15)\n\n3η αγωνιστική – Τετάρτη 31/8\n\nΣερβία-Τυνησία 3-0 ( 29-27, 25-15, 25-17)\n\nΟυκρανία-Πουέρτο Ρίκο 3-1 ( 24-26, 25-19, 25-16, 25-19)\n\nΒαθμολογία\n\n1.Σερβία\n\n2.Ουκρανία\n\n3.Τυνησία\n\n4.Πουέρτο Ρίκο\n\nΒ’ όμιλος (Λιουμπλιάνα)\n\n1η αγωνιστική – Παρασκευή 26/8\n\nΒραζιλία-Κούβα 3-2 (31-33, 21-25, 25-16, 25-17, 18-16)\n\nΙαπωνία-Κατάρ 3-0 (25-20,2 5-18, 25-15)\n\n2η αγωνιστική – Κυριακή 28/8\n\nΚούβα-Κατάρ 3-1 (25-21, 25-21, 22-25, 25-19)\n\nΒραζιλία-Ιαπωνία 3-0 (25-21, 25-18, 25-16)\n\n3η αγωνιστική – Τρίτη 30/8\n\nΒραζιλία-Κατάρ 3-0 (25-13, 25-23, 26-24)\n\nΙαπωνία-Κούβα 3-1 (25-18, 21-25, 25-15, 25-19)\n\nΒαθμολογία\n\n1.Βραζιλία\n\n2. Ιαπωνία\n\n3. Κούβα\n\n4. Κατάρ\n\nΓ’ όμιλος (Κατοβίτσε)\n\n1η αγωνιστική – Παρασκευή 26/8\n\nΗΠΑ-Μεξικό 3-0 (25-18, 25-20, 25-12)\n\nΠολωνία-Βουλγαρία 3-0 (25-12, 25-20, 25-20)\n\n2η αγωνιστική – Κυριακή 28/8\n\nΗΠΑ-Βουλγαρία 3-0 (25-20, 25-23, 26-24)\n\nΠολωνία-Μεξικό 3-0 (25-17, 25-14, 25-19)\n\n3η αγωνιστική – Τρίτη 30/8\n\nΜεξικό-Βουλγαρία 3-2 (20-25, 25-20, 25-23, 23-25, 18-16)\n\nΠολωνία-ΗΠΑ 3-1 (23-25, 25-21, 25-19, 25-21)\n\nΒαθμολογία\n\n1.Πολωνία\n\n2.ΗΠΑ\n\n3.Μεξικό\n\n4.Βουλγαρία\n\nΔ’ όμιλος (Λιουμπλιάνα)\n\n1η αγωνιστική – Παρασκευή 26/8\n\nΓαλλία-Γερμανία 3-0 (25-22, 28-26, 26-24)\n\nΣλοβενία-Καμερούν 3-0 (25-19, 25-23, 25-21)\n\n2η αγωνιστική – Κυριακή 28/8\n\nΓερμανία-Καμερούν 3-0 (30-28, 25-14, 25-19)\n\nΓαλλία-Σλοβενία 3-2 (25-21, 22-25, 23-25, 34-32, 15-7)\n\n3η αγωνιστική – Τρίτη 30/8\n\nΓαλλία-Καμερούν 3-0 (25-19, 25-19, 25-22)\n\nΣλοβενία-Γερμανία 3-0 (25-16, 25-22, 25-17)\n\nΒαθμολογία\n\n1.Γαλλία\n\n2.Σλοβενία\n\n3.Γερμανία\n\n4.Καμερούν\n\nΕ’ όμιλος (Λιουμπλιάνα)\n\n1η αγωνιστική – Σάββατο 27/8\n\nΤουρκία-Κίνα 3-0 (25-15, 25-19, 25-14)\n\nΙταλία-Καναδάς 3-0 (25-13, 25-18, 39-37)\n\n2η αγωνιστική – Δευτέρα 29/8\n\nΚαναδάς-Κίνα 3-0 (25-23, 25-21, 25-23)\n\nΙταλία-Τουρκία 3-0 (25-18, 25-20, 25-22)\n\n3η αγωνιστική – Τετάρτη 31/8\n\nΚαναδάς-Τουρκία 0-3 ( 23-25, 23-25, 17-25)\n\nΙταλία-Κίνα 3-0 ( 25-14, 25-10, 25-14)\n\nΒαθμολογία\n\n1.Ιταλία\n\n2.Τουρκία\n\n3.Καναδάς\n\n4.Κίνα\n\nΣτ’ όμιλος (Λιουμπλιάνα)\n\n1η αγωνιστική – Κυριακή 28/8\n\nΟλλανδία-Αίγυπτος 3-0 (25-17, 25-22, 25-16)\n\nΑργεντινή-Ιράν 2-3 (25-22, 28-20, 18-25, 34-32, 19-21)\n\n2η αγωνιστική – Δευτέρα 29/8\n\nΑργεντινή-Ολλανδία 2-3 (30-28, 25-20, 21-25, 25-27, 9-15)\n\nΙράν-Αίγυπτος 3-1 (25-14, 25-19, 22-25, 26-24)\n\n3η αγωνιστική – Τετάρτη 31/8\n\nΑργεντινή-Αίγυπτος 3-2 ( 27-25, 26-28, 24-26, 25-17, 15-6)\n\nΙράν-Ολλανδία 1-3 ( 22-25, 25-21, 20-25, 18-25)\n\nΒαθμολογία\n\n1.Ολλανδία\n\n2.Ιράν\n\n3.Αργεντινή\n\n4.Αίγυπτος\n\nΦάση των 16\n\nΣάββατο 3/9 (Λιουμπλιάνα)\n\nΣλοβενία-Γερμανία 3-1 (25-18, 25-19, 21-25, 25-22)\n\nΙταλία-Κούβα 3-1 (25-21, 21-25, 26-24, 25-18)\n\nΚυριακή 4/9 (Γκλίβιτσε)\n\nΗΠΑ-Τουρκία 3-2 (25-21, 25-17, 22-25, 19-25, 15-12)\n\nΠολωνία-Τυνησία 3-0 (25-20, 25-15, 25-20)\n\nΔευτέρα 5 /9 (Λιουμπλιάνα)\n\n18:30, Ολλανδία-Ουκρανία\n\n22:00, Γαλλία-Ιαπωνία\n\nΤρίτη 6/9 (Γκλίβιτσε)\n\n18:30, Σερβία-Αργεντινή\n\n22:00, Βραζιλία-Ιράν",
    "Ο κόσμος αποτίει φόρο τιμής στη βασίλισσα Ελισάβετ Β'": "Ο κόσμος συμμετέχει στο πένθος των Βρετανών μετά το θάνατο, χθες, Πέμπτη, της Ελισάβετ Β', \"μιας βασίλισσας της καρδιάς\", της οποίας \"η αξιοπρέπεια\" και \"η απαρασάλευτη αίσθηση του καθήκοντος\" προκάλεσαν βροχή ομόφωνων εγκωμίων.\n\nΑπευθύνοντας \"τις σκέψεις τους\" στη βασιλική οικογένεια και στο λαό της, αρχηγοί κρατών ή κυβερνήσεων εξέφρασαν την προσωπική τους θλίψη για το θάνατο της βασίλισσας που, στα 70 χρόνια της βασιλείας της, συνάντησε σχεδόν όλους τους μεγάλους αξιωματούχους του πλανήτη.\n\nΈνα λεπτό σιγής στον ΟΗΕ, σβηστά τα φώτα στον πύργο του Άιφελ, μεσίστιες οι σημαίες στο Λεύκο Οίκο, αλλά και στο σουλτανάτο του Ομάν, ημέρες πένθους στη Βραζιλία, την Ιορδανία ή την Κούβα... οι εκφράσεις σεβασμού πολλαπλασιάσθηκαν στις τέσσερις γωνιές του πλανήτη.\n\n- \"Χάρη\", \"αξιοπρέπεια\", \"αίσθηση του καθήκοντος\" -\n\nΟ Τζο Μπάιντεν χαιρέτισε \"μια κρατική ηγέτιδα με ασύγκριτη αξιοπρέπεια και σταθερότητα\". Η Ελισάβετ Β' ήταν \"κάτι περισσότερο από μονάρχης. Ενσάρκωνε μια εποχή\", πρόσθεσε ο αμερικανός πρόεδρος, ο οποίος υπέγραψε ο ίδιος το βιβλίο συλλυπητηρίων που άνοιξε προς τιμήν της από την πρεσβεία του Ηνωμένου Βασιλείου στην Ουάσινγκτον.\n\nΗ βασιλεία της χαρακτηρίσθηκε από τη \"χάρη, την κομψότητα και μια απαρασάλευτη αίσθηση του καθήκοντος\", επικρότησε ο πρώην ένοικος του Λευκού Οίκου Μπαράκ Ομπάμα.\n\nΟ Γενικός Γραμματέας του ΟΗΕ Αντόνιο Γκουτέρες επισήμανε επίσης \"τη χάρη, την αξιοπρέπεια και την αφοσίωση\" της Ελισάβετ Β'.\n\n\"Δεν υπάρχουν οι λέξεις για να αποτίσει κάποιος φόρο τιμής, ακόμη και εν μέρει, στην πρωταρχική σημασία αυτής της βασίλισσας, στην αίσθηση του καθήκοντος που είχε, στην ηθική ακεραιότητά της, στην αφοσίωσή της και στην αξιοπρέπειά της\", σύμφωνα με την πρώην καγκελάριο της Γερμανίας Άγγελα Μέρκελ.\n\n- Συναίνεση -\n\n\"Στη διάρκεια πολλών δεκαετιών, η Ελισάβετ Β' είχε δικαίως την αγάπη και το σεβασμό των υπηκόων της, καθώς και κύρος στην παγκόσμια σκηνή\", σχολίασε ο ρώσος πρόεδρος Βλαντίμιρ Πούτιν.\n\nΕκφράζοντας \"τη βαθιά θλίψη\" του, ο ουκρανός πρόεδρος Βολοντίμιρ Ζελένσκι έκανε λόγο για μια \"ανεπανόρθωτη απώλεια\".\n\nΣτις ΗΠΑ, ο ρεπουμπλικανός πρώην πρόεδρος Ντόναλντ Τραμπ έπλεξε το εγκώμιο μιας βασίλισσας που αφήνει, σύμφωνα με τον ίδιο, \"μια εξαιρετική κληρονομιά ειρήνης και ευημερίας\".\n\n- \"Φίλη\" -\n\n\"Κρατώ την ανάμνηση μιας φίλης της Γαλλίας, μιας καλόκαρδης βασίλισσας που άφησε ανεξίτηλο το στίγμα της στη χώρα της και στον αιώνα της\", αντέδρασε ο γάλλος πρόεδρος Εμανουέλ Μακρόν.\n\nΉταν επίσης \"μια αξιοσημείωτη φίλη της Ιρλανδίας\", σύμφωνα με τον πρόεδρο της χώρας Μάικλ Ντ. Χίγκινς, αλλά επίσης \"μια σταθερή παρουσία\" στη ζωή των Καναδών, οι οποίοι \"θα την αγαπούν για πάντα\", σύμφωνα με τον πρωθυπουργό Τζάστιν Τριντό.\n\n- \"Θλίψη\" -\n\n\"Με βαθιά θλίψη\" ο πάπας Φραγκίσκος είπε ότι προσεύχεται για την Ελισάβετ Β' και τον Κάρολο Γ'.\n\nΣτην Ινδία, ο πρωθυπουργός Ναρέντρα Μόντι εξέφρασε επίσης \"τη θλίψη (του) για το χαμό της\". Η κυβέρνηση της Αργεντινής, οι πρόεδροι της Τουρκίας Ρετζέπ Ταγίπ Ερντογάν και της Κουβας Μιγκέλ Ντίας-Κανέλ εξέφρασαν επίσης τη \"θλίψη\" τους.\n\n\"Θα μας λείψει τρομερά\", προέβλεψε η βασίλισσα της Δανίας Μαργκρέτε Β'.\n\n\"Ο θάνατός της είναι μια τεράστια απώλεια για το βρετανικό λαό\", τόνισε ο κινέζος πρόδρος Σι Τζινπίνγκ.\n\n- Σημάδεψε την Ιστορία -\n\nΟ βασιλιάς των Βέλγων Φίλιππος και η σύζυγός του απέτισαν χθες, Πέμπτη, φόρο τιμής σε \"μια εξαιρετική μονάρχη που σημάδεψε βαθιά την Ιστορία\".\n\nΟ βασιλιάς Φίλιππος ΣΤ' της Ισπανίας είπε μάλιστα πως αυτές τις επτά τελευταίες δεκαετίες η Ελισάβετ \"έγραψε τα πιο σημαντικά κεφάλαια της Ιστορίας\".\n\nΗ βασίλισσα Ελισάβετ Β' συμβόλισε \"τη συμφιλίωση\" με τη Γερμανία, συμβάλλοντας \"στην επούλωση των πληγών\" του Δεύτερου Παγκόσμιου Πολέμου, υπογράμμισε ο αρχηγός του γερμανικού κράτους Φρανκ-Βάλτερ Σταϊνμάιερ.\n\nΗ θάνατος αυτής της βασίλισσας, η οποία \"διαδραμάτισε έναν εξαιρετικά σημαντικό ρόλο για την παγκόσμια ειρήνη και σταθερότητα\", είναι μια \"μεγάλη απώλεια\" για τη διεθνή κοινότητα, υπογράμμισε ο ιάπωνας πρωθυπουργός Φούμιο Κισίντα.\n\nΟ θάνατός της αφήνει ένα τεράστιο κενό και η μνήμη της \"θα μείνει χαραγμένη με χρυσά γράμματα στα χρονικά της παγκόσμιας ιστορίας\", σύμφωνα με τον πρόεδρο του Πακιστάν Αρίφ Άλβι.\n\n\"Η ζωή της και η κληρονομιά της θα παραμείνουν χαραγμένες στη μνήμη σε όλο τον κόσμο\", τόνισε ο πρόεδρος της Νότιας Αφρικής Σίριλ Ραμαφόζα.\n\n- \"Πρότυπο\" -\n\nΗ πρόεδρος της Ευρωπαϊκής Επιτροπής Ούρσουλα φον ντερ Λάιεν χαιρέτισε την Ελισάβετ Β' ως \"ένα πρότυπο συνέχειας\" και τόνισε πως \"η ηρεμία και η αφοσίωσή της έδωσαν δύναμη σε πολλούς\".\n\n\"Σε όλη τη διάρκεια της πλούσιας σταδιοδρομίας της, υπήρξε πηγή έμπνευσης και ευγένειας\", τόνισε ο εμίρης του Κατάρ σεΐχης Ταμίμ μπεν Χαμάντ αλ-Θάνι. Για τον βασιλιά Σαλμάν της Σαουδικής Αραβίας, η Ελισάβετ Β' \"ήταν ένα πρότυπο ηγεσίας που θα παραμείνει αθάνατο στην ιστορία\".\n\nΟ ισραηλινός πρωθυπουργός Γιαΐρ Λαπίντ δήλωσε πως αυτή \"η εξαιρετική φυσιογνωμία\" \"συμβόλιζε την αφοσίωση και την αγάπη για την πατρίδα της\".\n\nΓια τον πρόεδρο των Φιλιππίνων Φερντινάντ Μάρκος, \"έδειξε στον κόσμο το παράδειγμα της μεγάλης αξιοπρέπειας μιας αληθινής μονάρχη, της αίσθησης καθήκοντος που είχε και της αφοσίωσής της σε όλους τους υπηκόους της\".\n\n- Αναμνήσεις -\n\nΑπό τον Τζο Μπάιντεν, ο οποίος την είχε συναντήσει για πρώτη φορά το 1982, ως την Άγγελα Μέρκελ, η οποία μίλησε για \"την τιμή\" που της έκανε να την δεχθεί μια τελευταία φορά πέρυσι, στο τέλος της θητείας της, προσωπικότητες μοιράστηκαν τις αναμνήσεις τους από τη βασίλισσα, ακόμη και σε απροσδόκητες συνθήκες.\n\nΟ ποδοσφαιριστής Πελέ αποκάλυψε έτσι ότι ήταν ένας \"μεγάλος θαυμαστής\" της βασίλισσας από το 1968 που εκείνη είχε επισκεφθεί τη Βραζιλία, όπου είχε παρακολουθήσει ένα ποδοσφαιρικό αγώνα στο κατάμεστο γήπεδο Μαρακανά.\n\n\"Θα τη θυμόμαστε πάντα με αγάπη, κυρίως που είχε ζήσει εδώ όταν ήταν μια μικρή πριγκίπισσα\", έγραψε στο Twitter ο πρωθυπουργός της Μάλτας Ρόμπερτ Αμπέλα.",
    "Diamond League Ζυρίχης: Με Τεντόγλου η 2η ημέρα (8/9)": "Η δεύτερη και τελευταία μέρα του Diamond League της Ζυρίχης διεξάγεται σήμερα στο στάδιο «Λέτσιγκρουντ».\n\nΕίναι το τελευταίο μίτινγκ της σεζόν για το Diamond League. Ο νικητής κάθε αγωνίσματος θα κατακτήσει το τιμητικό τρόπαιο, το διαμάντι, και 30.000 δολάρια (30.000 ευρώ).\n\nΣτις 21:00 διεξάγεται το μήκος ανδρών με τη συμμετοχή του Μίλτου Τεντόγλου. Ο «χρυσός» Ολυμπιονίκης θα συναγωνιστεί για τη νίκη με άλλους πέντε αθλητές.\n\nΗ σειρά εκκίνησης στον αποψινό τελικό του μήκους. Με έντονους χαρακτήρες η καλύτερη φετινή τους επίδοση. Σε παρένθεση το ατομικό τους ρεκόρ.\n\n1) Εμιλιάνο Λάσα Ουρουγουάη 8.28 (8.28)\n\n2) Μαρκίς Ντέντι ΗΠΑ 8.31 (8.42)\n\n3) Τόμπιας Μόντλερ Σουηδία 8.27 (8.27)\n\n4) Μαϊκέλ Μασό Κούβα 8.35 (8.39)\n\n5) Σίμον Εχαμερ Ελβετία 8.45 (8.45)\n\n6) Μίλτος Τεντόγλου Ελλάδα 8.52 (8.60)\n\nΚαλύτερη φετινή επίδοση: Μίλτος Τεντόγλου Ελλάδα 8.52\n\nΡεκόρ Αγώνων: Ιβάν Πεντρόσο Κούβα 8.60 (1995)\n\nΠαγκόσμιο Ρεκόρ: Μάικ Πάουελ ΗΠΑ 8.95 (1991)\n\nΤο πρόγραμμα του Diamond League της Ζυρίχης (Πέμπτη 8 Σεπτεμβρίου 2022):\n\n18:35 Τριπλούν (Α)\n\n18:35 Τριπλούν (Γ)\n\n18:55 Υψος (Γ)\n\n19:15 Δισκοβολία (Α)\n\n19:15 Δισκοβολία (Γ)\n\n20:04 400μ. (Γ)\n\n20:15 400μ. (Α)\n\n20:25 100μ. εμπόδια (Γ)\n\n20:33 3000μ. στιπλ (Γ)\n\n20:40 Επί κοντώ (Α)\n\n20:52 110μ. εμπόδια (Α)\n\n20:59 1500μ. (Γ)\n\n21:00 Μήκος (Α)\n\n21:00 Μήκος (Γ)\n\n21:10 1500μ. (Α)\n\n21:20 Ακοντισμός (Α)\n\n21:20 Ακοντισμός (Γ)\n\n21:23 100μ. (Γ)\n\n21:31 3000μ. στιπλ (Α)\n\n21:49 100μ. (Α)\n\n21:59 400μ. εμπόδια (Γ)\n\n22:09 400μ. εμπόδια (Α)\n\n22:19 800μ. (Γ)\n\n22:31 800μ. (Α)\n\n22:42 200μ. (Γ)\n\n22:52 200μ. (Α)\n\nΘυμηθείτε στα φετινά Diamond League:\n\nΖυρίχη: Διαμάντι με βολή καριέρας από τον 33χρονο Κόβακς\n\nΜονακό: Η γρηγορότερη γυναίκα είναι 35 (vid)\n\nΜονακό: Κοιτάξτε το ρολόι, όοοοου (vid)",
    "ΟΗΕ -Βενεζουέλα: Το «σύστημα» Μαδούρο διαπράττει βασανιστήρια προκειμένου να καταστείλει κάθε αντίθετη φωνή": "Οι υπηρεσίες πληροφοριών της Βενεζουέλας διαπράττουν εγκλήματα κατά της ανθρωπότητας προκειμένου να καταστείλουν την αντιπολίτευση με εντολές που έρχονται από την κορυφή του καθεστώτος, σύμφωνα με τον ΟΗΕ.\n\n«Οι έρευνες και οι αναλύσεις μας δείχνουν πως το κράτος της Βενεζουέλας στηρίζεται στις υπηρεσίες πληροφοριών και στους πράκτορές της προκειμένου να καταστείλει τη διαφωνία στη χώρα. Κάνοντάς το, σοβαρά εγκλήματα και παραβιάσεις των ανθρωπίνων δικαιωμάτων διαπράττονται, κυρίως πράξεις βασανιστηρίων και σεξουαλική βία», καταγγέλλει η Μάρτα Βαλίνας, πρόεδρος της ανεξάρτητης ερευνητικής επιτροπής του ΟΗΕ για τη Βενεζουέλα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα συμπεράσματα που παρουσιάστηκαν σήμερα δίνουν λεπτομέρειες για την αλυσίδα διοίκησης και τον ρόλο διαφόρων προσώπων στην «εκτέλεση ενός ενορχηστρωμένου σχεδίου από τον πρόεδρο Νικολάς Μαδούρο και άλλους υψηλόβαθμους αξιωματούχους προκειμένου να καταστείλουν την εναντίωση στην κυβέρνηση», υπογραμμίζει η αποστολή σε μια ανακοίνωση τύπου.\n\nΗ αποστολή κατέγραψε 122 περιπτώσεις θυμάτων «που υποβλήθηκαν σε βασανιστήρια, σε σεξουαλική βία και/ή άλλη βάναυση, απάνθρωπη και υποβιβαστική μεταχείριση» από πράκτορες των υπηρεσιών στρατιωτικής αντικατασκοπίας (DGCIM).\n\n«Τα βασανιστήρια πραγματοποιούνταν στο αρχηγείο της στην Μπολέιτα στο Καράκας και σε ένα δίκτυο μυστικών κέντρων κράτησης σε όλη τη χώρα», αναφέρει η επιτροπή.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΑπό την πλευρά της, η εθνική υπηρεσία πληροφοριών (SEBIN), «βασάνισε ή κακομεταχειρίστηκε κρατούμενους -- περιλαμβανομένων πολιτικών της αντιπολίτευσης, δημοσιογράφων, διαδηλωτών και υπέρμαχων των ανθρωπίνων δικαιωμάτων -- κυρίως στο κέντρο κράτησης El Helicoide στο Καράκας».\n\nΟΗΕ: Η αποστολή ερεύνησε τουλάχιστον 51 περιπτώσεις από το 2014.\n\n«Η SEBIN και η DGCIM κατέφυγαν αμφότερες σε μεγάλο βαθμό στη σεξουαλική και σεξιστική βία προκειμένου να βασανίσουν και να ταπεινώσουν τους κρατούμενούς τους».\n\nΕκτός από τα συμπεράσματά της για τον ρόλο των υπηρεσιών πληροφοριών, η επιτροπή δημοσιεύει επίσης μια έκθεση για τα εγκλήματα και τους εκβιασμούς σε βάρος του τοπικού πληθυσμού στις πλούσιες σε χρυσό ζώνες της χώρας \"από κρατικούς ή μη κρατικούς παράγοντες».\n\nΗ έκθεση καταγράφει λεπτομερώς τους φόνους, τις εξαφανίσεις, τους εκβιασμούς, τις σωματικές τιμωρίες και τη σεξουαλική και σεξιστική βία. «Οι αρχές όχι μόνο δεν εμπόδισαν και δεν ερεύνησαν αυτές τις καταπατήσεις δικαιωμάτων» αλλά έλαβαν μέρος σε αυτές, αναφέρει το έγγραφο, σημειώνοντας ιδιαίτερα την περίπτωση του Γκραν Σαμπάνα στην πολιτεία Μπολίβαρ (νότια).\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟΗΕ: Η επιτροπή δεν είχε δικαίωμα να μεταβεί στην Βενεζουέλα -Η έρευνα διεξήχθη από συνοριακές περιοχές και μέσω συνεντεύξεων.\n\nΗ επιτροπή, που συγκροτήθηκε το 2019, δεν είχε το δικαίωμα να μεταβεί στη Βενεζουέλα και χρειάστηκε να διεξαγάγει την έρευνά της από συνοριακές περιοχές και μέσω συνεντεύξεων εξ αποστάσεως.\n\nΒασίζει τα συμπεράσματά της στις δύο εκθέσεις της σε 246 εμπιστευτικές συνεντεύξεις «μεταξύ των οποίων και με θύματα, μέλη των οικογενειών τους και πρώην υπαλλήλους των υπηρεσιών ασφαλείας και πληροφοριών» καθώς και σε φακέλους εγγράφων και άλλα νομικά έγγραφα.\n\n«Η Βενεζουέλα παραμένει αντιμέτωπη με μια βαθιά κρίση ανθρωπίνων δικαιωμάτων» σημειώνει η Βαλίνας που ζητά από τη διεθνή κοινότητα να παρακολουθήσει εκ του σύνεγγυς τις εξελίξεις στη χώρα «προκειμένου να προωθηθεί η δικαιοσύνη, η λογοδοσία και ο σεβασμός των ανθρωπίνων δικαιωμάτων».",
    "Λευκός Οίκος: Δεν θα χαρακτηρίσουμε τη Ρωσία κράτος – τρομοκράτη, θα μας δέσει τα χέρια": "Η απόφαση να χαρακτηριστεί η Ρωσία ως κράτος χορηγός της τρομοκρατίας δεν θα ασκούσε σημαντική πίεση στη Μόσχα, αλλά θα μείωνε την ευελιξία των ΗΠΑ, δήλωσε ο σύμβουλος Εθνικής Ασφάλειας των ΗΠΑ Jake Sullivan σε συνέντευξή του στο NBC την Κυριακή 25 Σεπτεμβρίου 2022.\n\n\n\nΜας δένει τα χέρια\n\n\n\n«Επομένως, αυτό είναι απλώς θέμα ενός συγκεκριμένου εργαλείου και ο βαθμός στον οποίο το πλεονέκτημά του υπερτερεί της αρνητικής πλευράς, που είναι ότι δένει τα χέρια των Ηνωμένων Πολιτειών και μειώνει την ευελιξία μας χωρίς να προσθέτει μεγάλη οικονομική πίεση στη Ρωσία» είπε ο Sullivan, τονίζοντας ότι η Ουάσιγκτον «θα συνεχίσει να ενισχύει την πίεση στη Ρωσία στο πεδίο της Οικονομίας».\n\n\n\nΑνόητα μέτρα…\n\n\n\nΣτις αρχές Σεπτεμβρίου, ο Λευκός Οίκος διευκρίνισε ότι η αμερικανική κυβέρνηση είχε λάβει την τελική απόφαση να μην ορίσει τη Ρωσία ως κράτος χορηγό της τρομοκρατίας.\n\nΤο Κίεβο καθώς και αρκετοί βουλευτές είχαν καλέσει την Ουάσιγκτον να τοποθετήσει τη Ρωσία σε αυτή τη λίστα.\n\nΗ εκπρόσωπος του ρωσικού υπουργείου Εξωτερικών Maria Zakharovaείχε νωρίτερα περιγράψει αυτές τις πρωτοβουλίες ως ανόητα μέτρα, προειδοποιώντας ότι τέτοια βήματα των ΗΠΑ δεν θα μείνουν αναπάντητα.\n\n\n\nΤα κράτη - τρομοκράτες\n\n\n\nΟ κατάλογος θα μπορούσε να περιλαμβάνει κράτη τα οποία, σύμφωνα με την Ουάσιγκτον, «έχουν επανειλημμένα υποστηρίξει πράξεις διεθνούς τρομοκρατίας».\n\nΗ αμερικανική κυβέρνηση έχει ευρεία εξουσία να επιβάλλει κυρώσεις σε αυτές τις χώρες που περιλαμβάνονται στον κατάλογο.\n\nΤο Υπουργείο Οικονομικών των ΗΠΑ μπορεί να λάβει μέτρα εναντίον αυτών των οντοτήτων και ιδιωτών, καθώς και των κρατών που συναλλάσσονται με χώρες που περιλαμβάνονται στη λίστα.\n\nΑυτή τη στιγμή περιλαμβάνει το Ιράν, τη Βόρεια Κορέα, την Κούβα και τη Συρία.\n\n\n\nwww.bankingnews.gr",
    "Ηλεκτρονικό Αρχείο Εφημερίδας": "Μετά, κατά τα συνήθη, έρχεται η Αστυνομία. Ή μάλλον η …πολιτοφυλακή. Τα παλούκια προσγειώνονται στα κεφάλια των ανυπάκουων και οι φωτιές των διαδηλωτών δημιουργούν πνιγηρή ατμόσφαιρα… Κυρίες και κύριοι η επανάσταση έλαβε ( ή θα λάβει … οσονούπω) τέλος. Καληνύχτα Κεμάλ… Τα υπόλοιπα τα ξέρετε…\n\nΗ Τεχεράνη που γνώρισα τη δεκαετία του ’90 δεν ήταν ακριβώς πόλη, η αίσθηση ήταν πως ξαφνικά έχεις εισέλθει σε ένα τεράστιο μοναστήρι. Στίφη ατέλειωτα γυναικών κυκλοφορούσαν με περιβολή …που έμοιαζε με ράσο ορθόδοξης καλογριάς και στίφη γενειοφόρων ανδρών που παρέπεμπαν στην Αραβία του 19ου αιώνα. Τουρμπάνια, γιλέκα, βράκες. Και πολλά κομμένα άκρα, κομμένα χέρια, ακρωτηριασμένα πόδια. Ο πόλεμος με το Ιράκ του Σαντάμ Χουσεΐν, που μόλις είχε τελειώσει, ήταν άγριος…\n\nΣτην Περσία του Χομεϊνί, με την επανάσταση ακόμη φρέσκια και ακμαία, σ’ έπιανε αυτό που λέμε κάπως κλισεδιάρικα «σοκ και δέος». Για την ακρίβεια, με τόσα που λέγονταν για τη χώρα, κουβαλούσες τον φόβο στις αποσκευές σου πριν ακόμη προσγειωθείς στο στρατοκρατούμενο αεροδρόμιο της πρωτεύουσας. Κάπως έτσι, «ψαρωμένα» όλα τα μέλη της δημοσιογραφικής ομάδας- που συνοδεύαμε τον τότε Έλληνα ΥΠΕΞ Αντώνη Σαμαρά- συμφωνήσαμε να μην απομακρυνόμαστε ο ένας απ’ τον άλλο. Να κυκλοφορούμε όλοι μαζί. Μαζί στους δρόμους, μαζί στα ταξί, μαζί για φαγητό. Κι όλοι μαζί γίναμε μάρτυρες της παρ’ ολίγον σύλληψης μιας γυναίκας συναδέλφου της οποίας η μαντήλα που υποχρεώθηκε να φορά - καίτοι ξένη υπήκοος- είχε κάπως χαλαρώσει… Δύο γενειοφόροι με πολιτικά και βέργες, επανέφεραν τη μαντήλα. Και …την τάξη βεβαίως βεβαίως …\n\nΣτην Τεχεράνη βίωνα, θυμάμαι, μια μεγάλη αντίφαση. Η πόλη ήταν εντελώς σύγχρονη. Δρόμοι, λεωφόροι, υπόγειες διαβάσεις, μεγάλες γέφυρες και μέγαρα λαμπρά, που ωστόσο δυσκολευόμουνα να συνδέσω με το ανθρωπογενές περιβάλλον. Δεν κολλούσαν όλοι αυτοί οι άνθρωποι, οι ντυμένοι με ρούχα περασμένων αιώνων με τα πολυτελή κτίρια και τις φαρδιές λεωφόρους που η Αθήνα δεν είχε τότε ούτε κατά διάνοια… Η κληρονομιά του σάχη Ρεζά Παχλαβί ήταν πανταχού παρούσα… Τα πορτρέτα του ωστόσο, ζωγραφισμένα στους τοίχους αρκετών πολυκατοικιών, ήταν σβησμένα με μαύρη μπογιά που πρόδιδε μίσος. Ο Ιρανός ηγέτης που επέβαλαν το 1953 οι Αμερικανοί είχε προσπαθήσει να τους δυτικοποιήσει. Κυρίως, να βάλει στο περιθώριο τους μουλάδες, όλο αυτό το πανίσχυρο και φανατισμένο παπαδαριό που καταδυνάστευε τη μάζα. Εν ονόματι του Αλλάχ. Ο σάχης προώθησε την ισότητα ανδρών και γυναικών, έκανε τέλεια σιδηροδρομικά και οδικά δίκτυα, ξαναμοίρασε δίκαια τη γη και κατασκεύασε αρδευτικά έργα για να χορτάσει ο κόσμος ψωμί, ενώ ανέπτυξε παιδεία και υγεία. Ωφέλησε τον τόπο του. Αλλά είπαμε… Η αμάθεια και ο φανατισμός δεν πολεμιούνται εύκολα… Αλλάχ Ακμπάρ…. Οι μουλάδες κήρυξαν επανάσταση και τον εξόρισαν. Φλεβάρης του 1979 ήτανε. Ακολούθησε χάος… Θεοκρατία και αντιαμερικανισμός… Βαδίζοντας στους δρόμους της Τεχεράνης, ακόμη και σήμερα ένα ήταν το σύνθημα : Down with the USA… Κάτι σαν «θάνατος στους Αμερικάνους».\n\nΠριν τους μουλάδες το Ιράν είχε μια εικόνα εντελώς δυτική. Οι γυναίκες στις πόλεις φορούσαν ταγεράκια και καλοραμμένα φορέματα, οι άντρες κοστούμια. Κυκλοφορούσαν ελεύθερα, σε εστιατόρια, θέατρα, σινεμά. Το νιώθεις, άραγε, πόσο οδυνηρό είναι να σε ντύσουν ξαφνικά με μαύρη μπούργκα και να σε κλείσουν σπίτι; Αλλά εκείνο που δεν ήθελαν να δουν οι μουλάδες και που το εισπράττουν αυτές τις μέρες- το είχαμε δει εμείς που ήμασταν απλοί επισκέπτες των τριών- τεσσάρων ημερών. Ήταν η κοπελίτσα που είδαμε σε ένα πάρκο. Να φοράει κελεμπία κι από κάτω να ξεπροβάλλει ένα παντελόνι μπλουτζίν κι αθλητικά παπούτσια «Adidas» χρώματος ροζ.… Μικρά σημάδια ελευθερίας… Κάτω απ’ το ράσο η φλόγα σιγόκαιγε, δεν είχε σβήσει ακόμη, και είχε χρώμα ροζ. Μια άλλη πάλι, νέα γυναίκα κι αυτή, που ξεχάστηκε και μας έδειξε άθελα το πρόσωπο της είχε μακιγιάζ τόσο έντονο και υπερβολικό, που λες και το ‘κανε επίτηδες. Λες κι έβγαζε γλώσσα στο καθεστώς…\n\nΑνάλογη πορεία εκδυτικοποίησης που διακόπηκε βίαια είχε και η Αίγυπτος… Διώξανε τον βασιλιά Φαρούκ κι ανέλαβε ο Νάσερ. Στην Κούβα πάλι, οι αντίστοιχοι «μουλάδες» ήταν οι Κάστρο. Από τον κοσμοπολιτισμό πέρασαν κι αυτοί σε ένα είδος «θεοκρατίας». Νάσερ και Κάστρο λατρεύονταν τότε σαν Θεοί απ’ τον λαό τους. Σήμερα, δεκαετίες μετά, αναλογιζόμενος την κατάληξη των λαών αυτών αναρωτιέσαι αν άξιζε τον κόπο… Γενιές που πείνασαν, εκατομμύρια εκατομμυρίων ψυχές που ακόμη πεινούν… Στην Αίγυπτο μόλις πρόπερσι, είδα σκηνές άπειρης φτώχειας. Άνθρωποι και ποντίκια, άνθρωποι και σκουπίδια, μάζες ατέλειωτες χωρίς τα στοιχειώδη και το ψωμί με το δελτίο… Η φτώχεια της Κούβας εξίσου γνωστή. Και αν πεις από ελευθερίες; Κανονικές δικτατορίες που η ταμπέλα …«λαϊκή επανάσταση» δεν μπορεί πια να τις καλύψει. Γνωστός ο αντίλογος. Ναι, βέβαια, ο κουβανέζικος λαός πείνασε μα δεν παραδόθηκε στους ιμπεριαλιστές. Παρέμεινε υπερήφανος και κυρίαρχος… Εντάξει… Δεν έχω απάντηση … Είναι θέμα οπτικής. Αλλά πόσο ελεύθερος, πόσο κυρίαρχος μπορεί να είναι ο μόνιμα πεινασμένος; Πόση αξιοπρέπεια χωράει σ’ ένα άδειο στομάχι;\n\nΜαθαίνω από φίλους που επισκέφτηκαν μεταγενέστερα το Ιράν, ότι τα πράγματα κάπως βελτιώθηκαν σε σχέση με τα πρώτα χρόνια της Επανάστασης που ήδη κρατάει σαράντα τρία χρόνια. Είθε… Μα το νιώθουμε όλοι, ο δρόμος είναι μακρύς. Οι μαγκούρες των μουλάδων θα σπάσουν ακόμη πολλά κεφάλια νέων γυναικών … Όπως και στη Ρωσία… Ο υπόκωφος αναβρασμός κατά του Πούτιν και των ολιγαρχών θα βγει κάποτε στην επιφάνεια… Θα ξεθολώσουν οι Ρώσοι που μεθάνε με φτηνή βότκα για να ξεχάσουν τα βάσανά τους. Και οι Κινέζοι εργάτες θα καταλάβουν κάποτε πως η εργατική τους δύναμη δεν μπορεί να ανταμείβεται με ένα κουπάκι ρύζι για να σωρεύει υπερκέρδη το κινέζικο κεφάλαιο.\n\nΓια την ώρα, αγαπητέ μου Κεμάλ υπομόνευε… Αυτός ο κόσμος δεν θα αλλάξει από τη μια μέρα στην άλλη. Θα προχωρά «με φωτιά και με μαχαίρι» αλλά θα ναι μια πορεία αργή, σαν του Επιταφίου. Δύο βήματα μπρος, ένα πίσω. Στο μεταξύ νέοι πλανήτες θα ανακαλυφτούν, νέες οικονομικές σχέσεις θα υπάρξουν, νέα γεωπολιτική κατάσταση. Καινούργιες δυνατότητες θα διαμορφώσουν άλλες νοοτροπίες. Και τότε, όλα αυτά τα παιχνιδάκια της καταπίεσης των ανθρώπων από φανατικούς θα μοιάζουν τόσο, μα τόσο γελοία… Οι μελλοντικοί Κεμάλ θα ανάβουν τότε κεριά. Στη μνήμη όλων αυτών των ψυχών που υπέστησαν τη βαρβαρότητα επειδή έτυχε να γεννηθούν σε λάθος εποχή. Καληνύχτα… Να προσέχεις… Οι καιροί είναι για την ώρα ζοφεροί.\n\nΑΛΕΞΗΣ ΚΑΛΕΣΗΣ\n\nalexiskalessis@yahoo.gr",
    "Η Μόσχα θέλει να πιστεύει ότι δεν βρίσκονται με τις ΗΠΑ στο χείλος «της αβύσσου ενός πυρηνικού πολέμου»": "Ο Ρώσος υφυπουργός Εξωτερικών Σεργκέι Ριαμπκόφ δήλωσε σήμερα ότι η Μόσχα δεν απειλεί κανέναν με πυρηνικά όπλα και ότι η ανοιχτή αντιπαράθεση με τις Ηνωμένες Πολιτείες και το ΝΑΤΟ δεν είναι προς το συμφέρον της Ρωσίας, μετέδωσαν τα ρωσικά κρατικά ειδησεογραφικά πρακτορεία.«Δεν απειλούμε κανέναν με πυρηνικά όπλα. Τα κριτήρια για την χρήση του περιγράφονται στο στρατιωτικό δόγμα της Ρωσίας», είπε.Ο πρόεδρος της Ρωσίας Βλαντίμιρ Πούτιν προειδοποίησε το πρωί της Τετάρτης τη Δύση ότι «δεν μπλοφάρει» όταν λέει ότι θα έκανε χρήση πυρηνικών όπλων, αν απειλείτο η εδαφική ακεραιότητα της Ρωσίας.Ρώσοι αξιωματούχοι, ανάμεσά τους και ο Ντμίτρι Μεντβέντεφ, δήλωσε ότι αφού οι υπό πλήρη ή μερική ρωσική κατοχή περιοχές της Ουκρανίας όπου διεξάγονται από σήμερα «δημοψηφίσματα» ενσωματωθούν στη Ρωσία, οποιαδήποτε επίθεση εναντίον τους από ουκρανικές δυνάμεις θα θεωρηθεί επίθεση κατά της Ρωσίας.Σύμφωνα με το πυρηνικό δόγμα της Ρωσίας, επιτρέπεται η χρήση πυρηνικών όπλων εάν η Μόσχα αισθανθεί ότι αντιμετωπίζει «υπαρξιακή απειλή». Ο Μεντβέντεφ είπε ότι η Ρωσία έχει την επιλογή να χρησιμοποιήσει στρατηγικά πυρηνικά όπλα, δηλαδή πυρηνικά όπλα μακρού βεληνεκούς.Ωστόσο ο Σεργκέι Ριαμπκόφ δήλωσε ότι η Μόσχα δεν επιδιώκει «ανοικτή σύγκρουση» με τις ΗΠΑ ή το ΝΑΤΟ και δεν επιθυμεί περαιτέρω κλιμάκωση της κατάστασης.«Ελπίζουμε ότι η κυβέρνηση Μπάιντεν γνωρίζει επίσης τον κίνδυνο μίας ανεξέλεγκτης κλιμάκωσης της σύρραξης στην Ουκρανία», είπε.Ταυτόχρονα, ο πρεσβευτής της Ρωσίας στις Ηνωμένες Πολιτείες δήλωσε ότι, παρά όλες τις δυσκολίες, θέλει να πιστεύει ότι Μόσχα και Ουάσινγκτον δεν βρίσκονται στο χείλος «της αβύσσου ενός πυρηνικού πολέμου», μετέδωσε το πρακτορείο ειδήσεων RIA Novosti.Από την πλευρά του, το Συμβούλιο Ασφαλείας της Ρωσίας ανακοίνωσε ότι «ελπίζει πως η Ουάσινγκτον γνωρίζει τις συνέπειες των προκλητικών της πράξεων», μετέδωσε το πρακτορείο RIA.Ο πυρηνικός πόλεμος δεν πρέπει να ξεσπάσει ποτέ καθώς σε μια τέτοια αντιπαράθεση δεν μπορούν να υπάρξουν νικητές , δήλωσε σήμερα ο αναπληρωτής γραμματέας του Συμβουλίου Ασφαλείας της Ρωσίας Αλεξάντρ Βενεντίκτοφ στην διάσκεψη για τα 60 χρόνια από την κρίση των πυραύλων στην Κούβα.Σημειώνεται ότι κηρύσσοντας την πρώτη επιστράτευση στην Ρωσία μετά τον Β' Παγκόσμιο Πόλεμο, ο Πούτιν δήλωσε ότι η Ρωσία δεν μάχεται μόνο κατά της Ουκρανίας, αλλά εναντίον των στρατιωτικών μέσων των δυτικών χωρών που υποστηρίζουν το Κίεβο.\n\nΠηγή: ΑΠΕ-ΜΠΕ\n\nΑκολουθήστε τον alphatv.gr στο Google News και μάθετε πρώτοι όλες τις ειδήσεις",
    "Ολυμπιακός: Στην Ιταλία, φιλικό με την Τάραντο του Ανδρεόπουλου": "Στην Ιταλία βρίσκεται ο Ολυμπιακός για τρία φιλικά παιχνίδια προκειμένου ο Αλμπέρτο Τζουλιάνι να μοντάρει την ομάδα, αφού έχει όλους τους παίκτες στη διάθεση του, πλην του Απόστολου Πετσιά που παίζει στο Ευρωβόλεϊ εφήβων και τη θέση του πήρε ο νεαρός Ματέο Χασμπαλά",
    "6 κορυφαίοι προορισμοί για την 28η Οκτωβρίου": "Οι καλοκαιρινές διακοπές μπορεί να τελείωσαν αλλά η πρώτη αργία του φθινοπώρου μας βρίσκει έτοιμους για νέες περιπέτειες σε όλον τον κόσμο. Είτε ψάχνετε για αποδράσεις σε κοντινούς προορισμούς η, είτε θέλετε να ζήσετε νέες εμπειρίες σε μέρη μακρινά ή και να απολαύσετε λίγο καλοκαίρι ακόμη σε μέρη εξωτικά, τότε σας έχουμε έξι προτάσεις που θα σας κάνουν να ετοιμάσετε βαλίτσα…χθες.\n\nΠαρίσι – 5 & 6 ημέρες\n\nΤο Παρίσι θα σας ξεμυαλίσει. Μία απόδραση στην πόλη του φωτός είναι αυτό που χρειάζεστε για να γεμίσετε τις μπαταρίες σας. Η μεγαλοπρέπεια των κτιρίων, οι μεγάλες λεωφόροι, οι εκκλησίες και τα ρετρό καφέ που κοσμούν περίτεχνα τους δρόμους της πόλης, σας μεταφέρουν σε μία άλλη εποχή. Μοναδικά τοπικά τυριά, σοκολάτες και κρασιά, δημιουργούν μια δυνατή γαστρονομική εμπειρία ενώ οι ατελείωτες βόλτες στα πλακόστρωτα δρομάκια με φόντο τον Σηκουάνα έρχονται να συμπληρώσουν το ταξιδιωτικό μωσαϊκό του προορισμού.\n\nΚάιρο & Αλεξάνδρεια – 5 ημέρες\n\nΤην 28 η Οκτωβρίου ταξιδέψτε πίσω στον χρόνο και γνωρίστε από κοντά ένα από τα επτά θαύματα του κόσμου. Η Αίγυπτος κρύβει πολιτιστικούς θησαυρούς σε όποια γωνιά κι αν κοιτάξεις, με πρώτο και κυριότερο τον κόσμο των Φαραώ. Από τις όχθες του Νείλου, τις πυραμίδες και τα πολύβουα παζάρια, στο Κάιρο θα δείτε εικόνες βγαλμένες από τα βάθη της ερήμου ενώ στην Αλεξάνδρεια τα αναλλοίωτα σημάδια του ελληνισμού. Η πόλη που ίδρυσε και έζησε ο Μέγας Αλέξανδρος και ο Καβάφης, σήμερα φιλοξενεί το αρχιτεκτονικό επίτευγμα της καινούργιας βιβλιοθήκης, τα θερινά ανάκτορα του τελευταίου βασιλιά και τους μοναδικούς κήπους της\n\nΜοντάζα.\n\nΝτουμπάι – 4, 5, 6, 7 & 8 ημέρες\n\nΈξω από τα ευρωπαϊκά δεδομένα, το Ντουμπάι με 40 μόλις χιλιόμετρα χλιδής κατάφερε να κερδίσει παγκόσμια φήμη και αποτελεί πόλο έλξης για εκατομμύρια ταξιδιώτες. Αριστοκρατικά εμπορικά κέντρα, υπερσύγχρονα ξενοδοχεία, γκουρμέ εστιατόρια, εντυπωσιακοί ουρανοξύστες και θεματικά πάρκα, είναι μόνο κάποια από τα must see στο εμιράτο της υπερβολής. Όταν η παράδοση συναντά την ανάπτυξη, νιώθετε τη ζεστασιά του αραβικού πολιτισμού και απολαμβάνετε τις πιο εξελιγμένες υπηρεσίες, τότε ξέρετε ότι βρίσκεστε στο Ντουμπάι για διακοπές.\n\nΚούβα – 9, 10, 11, 12 &13 ημέρες\n\nΤα χρόνια μπορεί να περνούν, αλλά η Κούβα παραμένει ίδια. Διατηρεί αναλλοίωτο το αυθεντικό χρώμα και τον πολιτισμό της, με τους ντόπιους να χαρίζουν απλόχερα χαμόγελα σε κάθε ταξιδιώτη. Κι όταν η νύχτα πέσει στην καρδιά της χώρας, η Αβάνα σε προσκαλεί για σάλσα, ρούμι και πούρα μέχρι το πρωί. Συνδυάζοντας τα γαλαζοπράσινα νερά της Καραϊβικής στο Βαραδέρο με τα ιστορικά μνημεία και την νεοαποικιακή αρχιτεκτονική της Αβάνας, η Κούβα είναι ένα ταξίδι επανάσταση που μόνο λίγοι τολμούν να ζήσουν, αλλά κανείς δεν το ξεχνά.\n\nΝέα Υόρκη – 8 & 9 ημέρες\n\nΔεν υπάρχουν πολλά λόγια που να μπορούν να περιγράψουν την πόλη – σύμβολο των Η.Π.Α. Σε κάθε ταξιδιώτη που τη βλέπει, αφήνει κάτι διαφορετικό. Οριακά αντιθετική, με τις διάσημες γκαλερί τέχνης, την αφρόκρεμα του θεάτρου και του κινηματογράφου από τη μία, και το μωσαϊκό φυλών, τους ιλιγγιώδεις ρυθμούς και τους πειρασμούς από την άλλη, έχει την ταυτότητα μιας άκρως δυναμικής πόλης που δε συγκρίνεται με καμία άλλη στον κόσμο. Αξίζει να την επισκεφθείτε το φθινόπωρο, που δεν έχει τόσους τουρίστες, και να πάρετε μία γεύση από το αμερικάνικο όνειρο, δημιουργώντας τις δικές σας αναμνήσεις που θα σας ακολουθούν μια ζωή.\n\nΜπαλί & Σιγκαπούρη – 12 ημέρες\n\nΑν έχετε κρατήσει υπόλοιπο άδειας, τότε αυτή είναι η ευκαιρία να το αξιοποιήσετε! Η ανέγγιχτη φύση, οι πολύχρωμοι ναοί και οι καταπράσινοι ορυζώνες στο Μπαλί σε συνδυασμό με τα μεγαλύτερα εμπορικά κέντρα, τα πολυτελή ξενοδοχεία και τον κοσμοπολίτικο αέρα της Σιγκαπούρης, σίγουρα θα σας εντυπωσιάσουν. Θέλετε να ζήσετε στιγμές απόλυτης χαλάρωσης και να κάνετε ατελείωτο shopping με 30oC; Τότε, μην το σκέφτεστε άλλο. Αυτό το ταξίδι είναι ιδανικό για ζευγάρια, οικογένειες και παρέες, αφού κανείς δε βαριέται ποτέ. Προγραμματίστε τώρα τις διακοπές για την 28 η Οκτωβρίου με μοναδικές τελικές τιμές και ταξίδια στα μέτρα σας, με την ασφάλεια και την αξιοπιστία του dionTOURS & Red Elephant.",
    "Τηλεόραση: Οι αθλητικές μεταδόσεις του Σαββάτου (3/9)": "Διαβάστε το τ ηλεοπτικό πρόγραμμα των αθλητικών μεταδόσεων του Σαββάτου (3/9).\n\nΤο πρόγραμμα αθλητικών μεταδόσεων του Σαββάτου (1/9):\n\nΔιαβάστε το «ΦΩΣ» καθημερινά στον υπολογιστή σας\n\nΑκολουθήστε το ΦΩΣ στο Facebook και στο Instagram",
    "ΗΠΑ: Πυροβολισμοί σε σχολείο γεμάτο μαθητές στο Σινσινάτι": "Στο σχολείο βρίσκονται αυτή την στιγμή περίπου 1.600 μαθητές.\n\nΤο αστυνομικό τμήμα της Σάρονβιλ επιβεβαίωσε το περιστατικό ωστόσο, δεν μπορούσε να δώσει περισσότερες πληροφορίες.\n\nΣήμερα η ομιλία Μητσοτάκη στον ΟΗΕ – Τι θα πει για τα εξωφρενικά τουρκικά fake news και τις προκλήσεις\n\nΙράν: Η επαναστάτη του χιτζάμπ – Σύμβολο του αγώνα των γυναικών η 22χρονη Αμινί\n\nΜεταναστευτικό τσουνάμι από Τουρκία – 1500 πήγαν να μπουν από τον Έβρο"
}