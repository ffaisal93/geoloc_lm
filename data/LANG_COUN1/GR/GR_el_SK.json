{
    "Σλοβακία-Λευκορωσία 1-1: Έπεσαν οι φιλοξενούμενοι…(hls)": "Η Σλοβακία έμεινε στο 1-1 στην «TSC Arina» κόντρα στην Λευκορωσία για την 6η αγωνιστική του 3ου Ομίλου της 3ης κατηγορίας του Nations League.\n\nΔΙΑΦΗΜΙΣΗ\n\nΗ Σλοβακία έμεινε στο 1-1 στην «TSC Arina» κόντρα στην Λευκορωσία για την 6η αγωνιστική του 3ου Ομίλου της 3ης κατηγορίας του Nations League.\n\nΤα στιγμιότυπα του αγώνα\n\n\n\nΜετά από αυτό το αποτέλεσμα η Σλοβακία έμεινε στην κατηγορία, ενώ η Λευκορωσία υποβιβάστηκε.\n\nΗ αναμέτρηση ήταν ένας μονόλογος για τους Σλοβάκους που είχαν κατοχή στο 75%.\n\nΠαρόλα ταύτα βρέθηκαν πίσω στο σκορ στο 45’, όταν μετά από κόρνερ του Πέκενιν, από κοντά ο Μπάχαρ έκανε το 0-1.\n\nΟι Σλοβάκοι πίεσαν στην επανάληψη ακόμη περισσότερο, αλλά το μόνο που κατάφεραν ήταν να ισοφαρίσουν σε 1-1 στο 65’ με ωραίο γυριστό του Ζρέλαρ μετά από σέντρα του Χάντσκο.",
    "Nations League: Ήττα ελάσσονος σημασίας για το Καζακστάν – Ούτε τώρα νίκη για τη Σλοβακία": "Γλυκιά ήττα για το Καζακστάν που έχασε το αήττητο από το Αζερμπαϊτζάν (3-0), αλλά πήρε την πρωτιά του ομίλου που είχε ήδη εξασφαλίσει. Τρίτη θέση για τους Σλοβάκους που ακόμα… χάνουν ευκαιρίες. 1-1 με τη Λευκορωσία.\n\nΟλοκληρώθηκε το UEFA Nations League για το τρίτο γκρουπ του League C, με τους Καζάκους να είναι οι μεγάλοι νικητές και χαμένοι οι… Λευκορώσοι.\n\nFULL TIME SCORES:\n\n\n\n??Azerbaijan 3 vs 0 Kazakhstan??\n\n??Slovakia 1 vs 1 Belarus??#AZEKAZ #SLOBRU — UEFA Games (@GamesUefa) September 25, 2022\n\nΟι πρώτοι Καζάκοι ταξίδεψαν στο Αζερμπαϊτζάν για ένα τυπικό παιχνίδι, μιας και είχαν εξασφαλίσει και μαθηματικά την άνοδο. Στο 35’ ο Αλίπ αποχώρησε από το γήπεδο με δεύτερη κίτρινη κάρτα και οι Αζέροι είχαν αριθμητικό πλεονέκτημα.\n\nΚάτι που εκμεταλλεύτηκαν στο 66’, καθώς από το αυτογκόλ του Μαρότσκιν προήλθε και το 1-0. Ενώ λίγα λεπτά αργότερα (74’), ο Όζομπιτς «σφράγισε» τη νίκη, γράφοντας το 2-0. Το τελικό 3-0 ήρθε από τον Νούριεβ στο 90+1.\n\nΤην ίδια ώρα στη Σλοβακία, οι γηπεδούχοι είχαν τις ευκαιρίες και την κατοχή, αλλά οι Λευκορώσοι το γκολ με τον Μπακάρ στο 45’. Στο δεύτερο μέρος η ομάδα του Φραντσέσκο Καλτσόνα συνέχισε σε επιθετικούς ρυθμούς και ανταμείφθηκε στο 65’ με το γκολ του Ζρέλακ για το 1-1 που με εκπληκτικό τελείωμα με τακουνάκι νίκησε τον Πλοτνίκοφ.\n\nΩστόσο η ανατροπή δεν επετεύχθη ποτέ, παρά τις ουκ ολίγες ευκαιρίες που δημιούργησαν οι Σλοβάκοι.\n\nΒαθμολογία:\n\nΚαζακστάν 6 13 Αζερμπαϊτζάν 6 10 Σλοβακία 6 7 Λευκορωσία 6 3\n\nwww.bnsports.gr",
    "Διχασμός στη Σλοβακία για την περικοπή πόρων από την ΕΕ προς την Ουγγαρία": "Ο πρόεδρος του Εθνικού Συμβουλίου της Σλοβακίας Μπόρις Κόλαρ (Είμαστε Οικογένεια) και ο ηγέτης της αντιπολίτευσης Ρόμπερτ Φίκο (SMER) επέκριναν αμφότεροι την απόφαση της Ευρωπαϊκής Επιτροπής να περικόψει 7,5 δισεκατομμύρια ευρώ από τη χρηματοδότηση της ΕΕ για τη Βουδαπέστη.\n\nΗ Ευρωπαϊκή Επιτροπή πρότεινε την Κυριακή (18 Σεπτεμβρίου) να ανασταλούν τα κονδύλια συνοχής που διατέθηκαν για την Ουγγαρία. Το ποσό των 7,5 δισεκατομμυρίων ευρώ είναι περίπου το ένα τρίτο του συνολικού κονδυλίου.\n\nΟ πρώην πρωθυπουργός Ρόμπερτ Φίκο θεωρεί ότι πρόκειται για «τρέλα».\n\n«Αν ήμουν πρωθυπουργός της Σλοβακίας, θα πίεζα να ασκήσω βέτο σε αυτή την απόφαση», πρόσθεσε ο Φίκο.\n\nΣύμφωνα με τον Φίκο, ο λόγος για την τιμωρία της Επιτροπής είναι ότι η Ουγγαρία έχει διαφορετική άποψη για τον πόλεμο στην Ουκρανία. Η πρόεδρος της Κομισιόν Ούρσουλα φον ντερ Λάιεν, είπε, είναι «τόσο ψεύτικη όσο ένα Rolex από την τουρκική αγορά».\n\nΟ Μπόρις Κολάρ συμφωνεί με τον Φίκο λέγοντας ότι, αν και δεν υποστηρίζει όλες τις πολιτικές του Ούγγρου πρωθυπουργού Βίκτορ Όρμπαν, εξακολουθεί να είναι ένας δημοκρατικά εκλεγμένος ηγέτης και η ΕΕ δεν μπορεί να δημιουργήσει προηγούμενο τέτοιας τιμωρίας.\n\n«Σ’ αυτή την πρόταση της Επιτροπής δεν μπορεί να ασκηθεί βέτο και θα αποφασιστεί με ειδική πλειοψηφία των χωρών μετά την παρέλευση της προθεσμίας του ενός μηνός. Είμαστε έτοιμοι να υποστηρίξουμε την παράταση της προθεσμίας κατά 2 μήνες ακόμη, ώστε να δοθεί στην Ουγγαρία περισσότερος χρόνος για διαπραγματεύσεις», εξήγησε ο πρωθυπουργός Έντουαρντ Χέγκερ (OĽaNO) σε δήλωσή του.",
    "Πρόεδρος Σλοβακίας στην «Κ»: Για τη Σλοβακία μια ρωσική εισβολή δεν είναι θεωρητική πιθανότητα": "Η πρόεδρος της Σλοβακίας, Ζούζανα Τσαπούτοβα, βρέθηκε χθες στην Ελλάδα, την ώρα που η πολιτική κρίση στη χώρα της κορυφωνόταν και η κυβέρνηση του Εντουαρντ Χέγκερ μετατρεπόταν σε κυβέρνηση μειοψηφίας. Στη γραπτή συνέντευξη που παραχώρησε στην «Κ», η Σλοβάκα πρόεδρος απέφυγε τις αναφορές στην πολιτική αστάθεια, η οποία μπορεί να οδηγήσει τη χώρα της σε πρόωρες εκλογές. Στο πεδίο της εξωτερικής πολιτικής, τόσο το φιλελεύθερο κόμμα SAS, που αποχώρησε από την κυβέρνηση όσο και το λαϊκιστικό OL’aNO, που παραμένει, συμφωνούν στην παροχή αμέριστης υποστήριξης προς την Ουκρανία. Είναι χαρακτηριστικό ότι στα τέλη Αυγούστου η Σλοβακία δώρισε όλα τα αεροσκάφη MiG της πολεμικής της αεροπορίας στο Κίεβο, βασιζόμενη πλέον για την επιτήρηση του εναερίου χώρου της στην Τσεχία και την Πολωνία, μέχρι να παραλάβει αμερικανικά μαχητικά. «Η Μόσχα ζήτησε να έχει ντε φάκτο δικαίωμα βέτο ως προς τις στρατιωτικές υποδομές του ΝΑΤΟ στην Κεντρική Ευρώπη. Αυτό είναι απαράδεκτο», σημείωσε η Σλοβάκα πρόεδρος, εξηγώντας την υποστήριξή της προς την Ουκρανία. Οι σφυγμομετρήσεις δείχνουν ότι η κοινή γνώμη της χώρας έχει λιγότερες βεβαιότητες για τα ζητήματα αυτά. Πώς θα κατορθώσει η Μπρατισλάβα να μείνει αμετακίνητη την ώρα που η ενεργειακή κρίση αρχίζει να δείχνει τα δόντια της; Επίσης, ποια είναι η θέση της Σλοβακίας, χώρας 5,4 εκατομμυρίων ανθρώπων, για το όραμα του Γερμανού καγκελαρίου Ολαφ Σολτς, σύμφωνα με το οποίο στο μέλλον κάποιες χώρες της Ε.Ε. δεν θα έχουν δικαίωμα βέτο σε ορισμένους τομείς πολιτικής; «Στην εξωτερική πολιτική, είναι θεμιτό να εξετάσουμε την ψήφο κατά πλειοψηφία», απαντά η Σλοβάκα πρόεδρος.\n\n– Η επίσκεψή σας είναι η πρώτη αρχηγού κράτους της Σλοβακίας στην Ελλάδα εδώ και 15 χρόνια. Μιλήστε μας για τους διμερείς δεσμούς.\n\n– Πράγματι, χαίρομαι πολύ που είμαι η πρώτη αρχηγός του κράτους της Σλοβακίας που επισκέπτεται επισήμως την Ελλάδα εδώ και 15 χρόνια. Επιβεβαιώνει τις πολύ καλές σχέσεις μεταξύ των χωρών μας και την επιθυμία να τις ενισχύσουμε. Δεν πρόκειται μόνο για τη βοήθεια που έστειλε πέρυσι η Σλοβακία στην Ελλάδα στη διάρκεια των πυρκαγιών. Κάθε Σλοβάκος έχει στην καρδιά του ένα κομμάτι από τη χώρα σας, καθώς εξοικειώνεται με την ιστορία της αρχαίας Ελλάδας, τη βάση του ευρωπαϊκού πολιτισμού. Οι χώρες μας είναι στενοί εταίροι στην Ε.Ε. και σύμμαχοι στο ΝΑΤΟ. Εχουμε κοινές απόψεις για πολλά ζητήματα προτεραιότητας, όπως η ανάγκη αντιμετώπισης της ενεργειακής κρίσης ή η ένταξη των Δυτικών Βαλκανίων στην Ε.Ε. Οι χώρες μας υφίστανται τις επιπτώσεις της κλιματικής κρίσης και έχουν ξεκινήσει προγράμματα απολιγνιτοποίησης και πράσινης μετάβασης. Γι’ αυτό η αποστολή που με συνοδεύει περιλαμβάνει ειδικούς και επιχειρηματίες στους κλάδους των καθαρών τεχνολογιών, της δασοπονίας και της διαχείρισης των υδάτων. Επίσης, έχω μαζί μου εκπροσώπους ενός πρωτοποριακού προγράμματος για την κοινωνική ένταξη των Ρομά, που μπορούν να συζητήσουν πιθανή συνεργασία με εταίρους στην Ελλάδα.\n\n– Εχετε σημειώσει ότι μετά τη ρωσική εισβολή στην Ουκρανία, η Σλοβακία δεν μπορεί να νιώθει ασφαλής. Εχετε δεχθεί συγκεκριμένες απειλές από τη Ρωσία; Εχουν οι δηλώσεις αυτές στόχο να ενισχύσουν την υποστήριξη στους κόλπους της κοινής γνώμης για τις επιλογές της εξωτερικής πολιτικής της κυβέρνησης;\n\n– Η Ουκρανία είναι γείτονάς μας. Αν η επίθεση της Μόσχας, που συνιστά κατάφωρη παραβίαση του διεθνούς δικαίου, επιτύχει, η Ρωσία θα βρεθεί στα σύνορά μας. Την ίδια στιγμή, στην πρόταση που κατέθεσε τον Δεκέμβριο για Συνθήκη Ρωσίας – ΝΑΤΟ, η Μόσχα ζήτησε ντε φάκτο δικαίωμα βέτο στις στρατιωτικές εγκαταστάσεις και την παρουσία του ΝΑΤΟ στην Κεντρική Ευρώπη. Αυτό ήταν απαράδεκτο, θα μας μετέτρεπε σε μέλη δεύτερης κατηγορίας. Επίσης, η Σλοβακία έχει άμεση εμπειρία του σοβιετικού επεκτατισμού, είχαμε σοβιετικά τανκς στους δρόμους μας το 1968. Για εμάς, η ρωσική εισβολή δεν είναι μια θεωρητική πιθανότητα, είναι πραγματική ιστορική εμπειρία. Ευτυχώς, σε αντίθεση με το 1968, σήμερα η Σλοβακία είναι μέλος του ΝΑΤΟ. Εκτιμούμε την υποστήριξη και τη συνεργασία στους κόλπους της Συμμαχίας, περιλαμβανομένης και της ενίσχυσης της ανατολικής πτέρυγας του ΝΑΤΟ.\n\n– Τι κάνει η Σλοβακία για να προστατευθεί από την ενεργειακή κρίση; Μπορείτε να διαβεβαιώσετε τους μαθητές και τους ασθενείς ότι δεν θα κλείσουν σχολεία και νοσοκομεία φέτος το χειμώνα λόγω της αύξησης του κόστους των καυσίμων, όπως προειδοποιούν κάποιοι δήμοι;\n\n– Η ενεργειακή κρίση επηρεάζει όλες τις χώρες της Ε.Ε. Δυστυχώς η Σλοβακία βασιζόταν επί μακρό χρονικό διάστημα σε ρωσικές ενεργειακές πηγές, ως εκ τούτου το πρώτο και άμεσο βήμα είναι η εξεύρεση εναλλακτικών προμηθευτών. Εχουμε εξασφαλίσει συμπληρωματικές ποσότητες αερίου από άλλες χώρες, περιλαμβανομένου και υγροποιημένου αερίου και έχουμε ολοκληρώσει έναν αγωγό που μας συνδέει με την Πολωνία. Γεμίζουμε τις δεξαμενές αποθήκευσης αερίου. Ως προς την ηλεκτροπαραγωγή, θέσαμε σε λειτουργία έναν νέο αντιδραστήρα σε ένα από τα τέσσερα πυρηνικά εργοστάσιά μας. Αλλά η ενεργειακή κρίση είναι και μια ευκαιρία να επιταχύνουμε την πράσινη μετάβαση και τη χρήση ανανεώσιμων πηγών για να βοηθήσουμε τον πλανήτη και να μην εξαρτόμαστε από τις διαθέσεις αυτών που αντιμετωπίζουν την ενέργεια ως όπλο.\n\nΕίχαμε σοβιετικά τανκς στους δρόμους μας το 1968. Ευτυχώς, σε αντίθεση με το 1968, σήμερα η Σλοβακία είναι μέλος του ΝΑΤΟ. Εκτιμούμε την υποστήριξη και τη συνεργασία στους κόλπους της Συμμαχίας.\n\n– Η χώρα σας έχει δείξει σπουδαία αλληλεγγύη στους Ουκρανούς πρόσφυγες. Μπορείτε να περιγράψετε την κατάσταση αυτή τη στιγμή;\n\n– Πράγματι, πάνω από 700.000 πρόσφυγες πέρασαν στη Σλοβακία από την Ουκρανία, πάνω από 90.000 έχουν παραμείνει. Η κοινωνία μας αντέδρασε με μεγάλη θέρμη, οι Σλοβάκοι άνοιξαν τα σπίτια και τις καρδιές τους για τους γείτονές μας. Κάποιοι έχουν βρει φίλους, εργάζονται και πηγαίνουν στο σχολείο. Προσπαθούμε να βρούμε και άλλους τρόπους να τους ενσωματώσουμε, η αποδοχή τόσο πολλών προσφύγων είναι μια νέα εμπειρία που η κοινωνία μας δεν είχε στο παρελθόν.\n\n– Κατά την ομιλία του στην Πράγα την περασμένη εβδομάδα, ο Γερμανός καγκελάριος Σολτς περιέγραψε το όραμά του για μια Ε.Ε. χωρίς εθνικά βέτο σε πολλούς τομείς πολιτικής. Ποια είναι η δική σας αντίδραση;\n\n– Οταν πρόκειται για την περαιτέρω διεύρυνση της Ευρωπαϊκής Ενωσης θεωρώ ότι είναι απαραίτητη μια συζήτηση για την εύρυθμη λειτουργία της. Από αυτή τη σκοπιά, σε τομείς όπως η εξωτερική πολιτική είναι θεμιτό να εξετάσουμε τη μετάβαση σε αποφάσεις κατά πλειοψηφία.\n\n– Υπάρχουν αλλαγές στη στάση της Σλοβακίας αναφορικά με το Κόσοβο;\n\n– Η θέση της Σλοβακίας παραμένει αμετάβλητη. Υποστηρίζουμε πλήρως τον διάλογο Βελιγραδίου – Πρίστινας ως την κύρια οδό για την επίλυση των διαφορών ανάμεσα στη Σερβία και το Κόσοβο.",
    "Σλοβακία: Έχασε την πλειοψηφία στο κοινοβούλιο η κυβέρνηση": "Κλείσιμο\n\nΟι υπουργοί που προέρχονταν από το κεντροδεξιό κόμμα(SaS) υπέβαλαν σήμερα τις παραιτήσεις τους, αφήνοντας χωρίς πλειοψηφία την κυβέρνηση συνασπισμού της Σλοβακίας, εν μέσω της ενεργειακής κρίσης και του πολέμου στη γειτονική Ουκρανία.Μετά τις παραιτήσεις αυτές εγείρονται αμφιβολίες για το κατά πόσο θα επιβιώσει μακροπρόθεσμα η κεντροδεξιά κυβέρνηση της χώρας, η οποία προσπαθεί ταυτόχρονααπέναντι στη ρωσική εισβολή.Η κυβερνητική κρίση σιγόβραζε από τον Ιούλιο, όταν το SaS απαίτησε την παραίτηση του υπουργού Οικονομίας Ιγκόρ Μάτοβιτς, ο οποίος προέρχεται από το κυβερνών κόμμα OLANO.για να περάσει ένα νομοσχέδιο, στόχος του οποίου είναι να στηριχθούν οι πολίτες που πλήττονται από τον υψηλό πληθωρισμό, ιδίως στον τομέα της ενέργειας. Το OLANO αρνήθηκε και ο ηγέτης του SaS Ρίτσαρντ Σούλικ είπε ότι είναι αδύνατον να συνεχιστεί η κυβερνητική συνεργασία τους.«Πρέπει να πούμε ότι δεν είναι πλέον δυνατή» η συνεργασία, είπε ο Σούλικ ανακοινώνοντας τις παραιτήσεις. «Θα είμαστε μια εποικοδομητική αλλά σκληρή αντιπολίτευση», πρόσθεσε, εξηγώντας ότι το κόμμα του θα στηρίζει κατά περίπτωση τις κυβερνητικές προτάσεις στο κοινοβούλιο., συμπεριλαμβανομένου και του Σούλικ που είχε αναλάβει το υπουργείο Οικονομικών.Ο πρωθυπουργός Έντουαρντ Χέγκερ είπε ότι η κυβέρνηση θα συνεχίσει το έργο της. Πρόσθεσε, σύμφωνα με το πρακτορείο TASR ότι θα ενημερώσει τον πρόεδρο της χώρας για τις αλλαγές στο υπουργικό συμβούλιο, τις οποίες θα ανακοινώσει την επόμενη εβδομάδα.Με την αποχώρηση του SaS, η κυβέρνηση χάνει την πλειοψηφία που είχε στο κοινοβούλιο, αφού. Το γεγονός αυτό περιπλέκει την έγκριση των νομοσχεδίων και θα μπορούσε να οδηγήσει σε πρόωρες εκλογές.",
    "Ελλάδα-Β. Ιρλανδία: Σφυρίχτρα από τη Σλοβακία στη Ριζούπολη": "INTIME\n\nOnsports Team\n\nΗ UEFA όρισε Σλοβάκο διαιτητή για το παιχνίδι της Εθνικής Ελλάδας με τη Βόρεια Ιρλανδία.\n\nΗ αυλαία του Nations League πέφτει την Τρίτη (27/9, 21:45) για την Εθνική μας ομάδα, η οποία υποδέχεται στη Ριζούπολη τη Βόρεια Ιρλανδία.\n\nΔιαιτητής της αναμέτρησης ορίστηκε ο Σλοβάκος Φίλιπ Γκλόβα. Ο 34χρονος ρέφερι θα σφυρίξει για πρώτη φορά για ελληνική ομάδα, είτε σε εθνικό είτε σε συλλογικό επίπεδο.\n\nΒοηθοί είναι οι συμπατριώτες του Μπέντναρ και Πόλατσεκ, 4ος ο Οτσενάς, ενώ στο VAR θα είναι ο Πορτογάλος Τιάγκο Μαρτίνς και βοηθός του ο Λουίς Γοντίνιο. Οι δύο τελευταίοι έχουν διευθύνει στο παρελθόν αγώνες για τη Super League.",
    "Σλοβακία – Αζερμπαϊτζάν 1-2: “Απόδραση” με τη νίκη στο 95′! (hls)": "Mε γκολ… buzzer beater του Χαχβερντί στο 95ο λεπτό, το Αζερμπαϊτζάν κέρδισε με 2-1 τη Σλοβακία στην Τρνάβα, σε παιχνίδι για την πέμπτη αγωνιστική του τρίτου ομίλου της τρίτης κατηγορίας του UEFA Nations League.\n\nΔΙΑΦΗΜΙΣΗ\n\nMε γκολ… buzzer beater του Χαχβερντί στο 95ο λεπτό, το Αζερμπαϊτζάν κέρδισε με 2-1 τη Σλοβακία στην Τρνάβα, σε παιχνίδι για την πέμπτη αγωνιστική του τρίτου ομίλου της τρίτης κατηγορίας του UEFA Nations League.\n\nOι Αζέροι άνοιξαν το σκορ στο 44ο λεπτό με όμορφο σουτ του Νταντάσοφ, ενώ οι Σλοβάκοι κέρδισαν πέναλτι στο 93′ σε πρώτη του Χάντσκο και ο Γίρκα έκανε το 1-1. Προτού κοπάσουν οι πανηγυρισμοί, οι Αζέροι κατάφεραν να σκοράρουν με κεφαλιά του Χαχβερντί στην τελευταία φάση του αγώνα και να φύγουν με το “τρίποντο” από τη Σλοβακία.\n\nΟι Αζέροι ανέβηκαν στη δεύτερη θέση του ομίλου τους με 7 βαθμούς, ενώ στην τρίτη θέση βρίσκεται η Σλοβακία με 6 βαθμούς.\n\nΝτεμπούτο στον πάγκο της Σλοβακίας έκανε ο Ιταλός Φραντσέσκο Καλτσόνα.\n\nΤΑ ΣΤΙΓΜΙΟΤΥΠΑ ΤΗΣ ΑΝΑΜΕΤΡΗΣΗΣ",
    "Σημαντική αύξηση του εξτρεμισμού στη Σλοβακία": "Τα τελευταία δύο χρόνια έχει αναφερθεί αυξημένος αριθμός περιπτώσεων εξτρεμισμού. Το 2020, η αστυνομία κίνησε 28% περισσότερες διώξεις για εξτρεμισμό σε σχέση με το προηγούμενο έτος, ανέφερε το υπουργείο Εσωτερικών της Σλοβακίας στην ετήσια έκθεσή του.\n\nΗ αστυνομία κατέγραψε εκδηλώσεις μισαλλοδοξίας σε σχέση με την άρνηση του Ολοκαυτώματος, την επισήμανση της δήθεν προβληματικής συνύπαρξης με τη μειονότητα των Ρομά και την εξύμνηση του σλοβακικού κράτους κατά τη διάρκεια του πολέμου.\n\nΥπήρξε σημαντική αύξηση των εξτρεμιστικών λόγων κατά των Εβραίων σε σύγκριση με την περίοδο πριν από την πανδημία. Οι μισές από τις περιπτώσεις εξτρεμισμού που διερευνήθηκαν αφορούσαν υποψίες παράνομης συμπεριφοράς στο Διαδίκτυο.\n\n«Η ακροδεξιά εξτρεμιστική σκηνή στη Σλοβακία αποτελείται κυρίως από υπερεθνικιστικές πολιτικές οντότητες, οι δραστηριότητες των οποίων οργανώνονται εδώ και καιρό σύμφωνα με το νόμο λόγω των πολιτικών τους φιλοδοξιών. Αυτό σημαίνει ότι στην παρουσίασή τους προσπαθούν να ελαχιστοποιήσουν τις ανοιχτές εξτρεμιστικές εκδηλώσεις», δήλωσε το Υπουργείο.\n\nΣύμφωνα με την έκθεση, οι υποστηρικτές του δεξιού εξτρεμισμού στη Σλοβακία διέδωσαν επίσης παραπληροφόρηση μετά το ξέσπασμα της πανδημίας. Οι συνωμοσίες και η παραπληροφόρηση αυξήθηκαν σημαντικά στο διαδίκτυο και στα κοινωνικά δίκτυα σε σχέση με τις πιθανές αιτίες της πανδημίας, τον τρόπο με τον οποίο εξαπλώνεται το covid ή την υποτιθέμενη χρήση του ως βιολογικό όπλο.\n\nΈχουν επίσης αναφερθεί από τις αρχές εκκλήσεις για πολιτική ανυπακοή και ταραχές με σκοπό την εσκεμμένη παραβίαση των επιδημικών περιορισμών σε αλυσίδες λιανικής πώλησης.",
    "ΣΛΟΒΑΚΙΑ U21 ΕΝΑΝΤΙΟΝ ΟΥΚΡΑΝΙΑ U21": "Ανάλυση - Προγνωστικά\n\n*Πλέι-οφ για την πρόκριση στη τελική φάση του Euro U21 που θα διεξαχθεί το 2023 στα γήπεδα τις Ρουμανίας και της Γεωργίας.\n\n*Θα ακολουθήσει επαναληπτικός στην έδρα της Ουκρανίας Κ21 (27/09).\n\n*Δεν ισχύει ο κανονισμός του εκτός έδρας γκολ.\n\n*Με Under 2.5 γκολ έληξαν τα 2/3 τελευταία ματς μεταξύ των δύο ομάδων.\n\n*Με No Goal ολοκληρώθηκαν τα 2/3 πρόσφατα παιχνίδια μεταξύ των δυο ομάδων.\n\nΣΛΟΒΑΚΙΑ Κ21 ΑΝΑΛΥΣΗ\n\nΠροηγούμενο ματς: Εντός έδρας νίκη εναντίον της Ρουμανίας Κ21 με σκορ 4-3, στα πλαίσια των φιλικών προετοιμασίας. Το σκορ άνοιξαν οι γηπεδούχοι με τον Τούσνι στο 17’, όμως ισοφαρίστηκαν από τον Μάρκοβιτς στο 24’ και δέχθηκαν την ανατροπή από τον Κόρμπου στο 33’. Το 1-3 πέτυχε ο Μάρκοβιτς στο 48’, ενώ οι γηπεδούχοι μείωσαν με την εύστοχη εκτέλεση πέναλτι του Βότκο στο 53’. Το ματς στα ίσα έφερε ο Κέλεμεν στο 80’ και το τελικό αποτέλεσμα διαμόρφωσε ο Κάπραλικ στο 83’.\n\nΈδειξε για ακόμα μία φορά την κλάση της στο επιθετικό κομμάτι, παίρνοντας ακόμα μία νίκη. Παρά το γεγονός ότι μπήκε δυνατά στο ματς και κατάφερε να πάρει προβάδισμα στο σκορ, η συνέχεια δεν ήταν ανάλογη, αφού δέχθηκε την ανατροπή πριν τη λήξη του ημιχρόνου, δείχνοντας μεγάλη αδράνεια αμυντικά. Στην επανάληψη παρ’ όλο που έμεινε ακόμα πιο πίσω στο σκορ, βρήκε το ψυχικό σθένος να φέρει το ματς στα ίσα, αλλά και να ολοκληρώσει την ανατροπή.\n\nΤο πλεονέκτημα έδρας θέλει να εκμεταλλευτεί προκειμένου να πάρει προβάδισμα ενόψει του επαναληπτικού. Εξαιρετική μεσοεπιθετικά, δημιουργεί πολλές ευκαιρίες και σκοράρει με συνέπεια σε κάθε αναμέτρησή της, όμως είναι αρκετά επιρρεπής σε λάθη στο αμυντικό της κομμάτι, αφού αφήνει αρκετούς κενούς χώρους, οι οποίοι γίνονται εύκολα εκμεταλλεύσιμοι και έχουν ως αποτέλεσμα το να δέχεται με τεράστια ευκολία γκολ. Γνωρίζει πως απέναντί της θα έχει μια σκληροτράχηλη ομάδα, που παρ’ όλα αυτά δεν είναι άτρωτη, αλλά είναι αρκετά βέβαιο πως θα πιέσει και θα προσπαθήσει να κυριαρχήσει, μην αφήνοντάς την να κάνει το παιχνίδι της.\n\nΣλοβακία Κ21 Στατιστικά\n\n*Με Goal/Goal τα 4/5 τελευταία ματς.\n\n*Με Over 2.5 τα 4/5 πρόσφατα παιχνίδια.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΟΥΚΡΑΝΙΑ Κ21 ΑΝΑΛΥΣΗ\n\nΠροηγούμενο ματς: Εκτός έδρας νίκη εναντίον της Αρμενίας Κ21, στα πλαίσια της 10ης αγωνιστικής της φάσης των ομίλων για τα προκριματικά του Euro U21. Το 0-1 ο Κούλιεβ στο 49’ και το τελικό 0-2 διαμόρφωσε ο Βιβτσαρένκο στο 68’.\n\n«Επαγγελματική» νίκη για την Ουκρανία Κ21, που παρά την μέτρια εμφάνισή της ήταν αποτελεσματική και κατάφερε να ξεπεράσει το εμπόδιο της Αρμενίας Κ21. Κακό πρώτο μέρος, δεν ήταν ιδιαίτερα δημιουργική, δίνοντας χώρους και ευκαιρίες στους γηπεδούχους να απειλήσουν την εστία της, διατηρώντας παρ’ όλα αυτά το μηδέν παθητικό. Στην επανάληψη ανέβασε την απόδοσή της και κατάφερε να εκμεταλλευτεί τους κενούς χώρους που άφησαν οι γηπεδούχοι, παίρνοντας γρήγορα κεφάλι στο σκορ, ενώ στη συνέχεια κατάφερε να διπλασιάσει τα τέρματά της «σφραγίζοντας» τη νίκη.\n\nΠλεονέκτημα ενόψει του επαναληπτικού θέλει ιδανικά να πάρει, φεύγοντας με θετικό αποτέλεσμα από τη δύσκολη έδρα της Σλοβακίας Κ21. Βρίσκεται σε πολύ καλή κατάσταση, έχει πολλές λύσεις τόσο στο χώρο του κέντρου, όσο και στην επίθεση, σκοράροντας σε όλες τις αναμετρήσεις της, ενώ σε πολλές από αυτές κατάφερε να διατηρήσει και ανέπαφη την εστία της. Φυσικά σήμερα θα πρέπει να δώσει ιδιαίτερη προσοχή στο αμυντικό της κομμάτι, αφού η αντίπαλός της είναι επικίνδυνη επιθετικά και μπορεί να της δημιουργήσει προβλήματα.\n\nΟυκρανία Κ21 Στατιστικά\n\n*Με No Goal τα 3/5 πρόσφατα παιχνίδια.\n\n*Με Over 2.5 τα 4/5 τελευταία ματς.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "ΣΛΟΒΑΚΙΑ U19 ΕΝΑΝΤΙΟΝ ΑΡΜΕΝΙΑ U19": "Ανάλυση - Προγνωστικά\n\n*Προκριματική φάση του Euro U19 2023 που θα διεξαχθεί στη Μάλτα. Οι δύο πρώτες ομάδες κάθε ομίλου προκρίνονται στον Ελίτ γύρο, όπως και η καλύτερη τρίτη στο σύνολο αυτών.\n\n*Οι αναμετρήσεις του 12ου ομίλου διεξάγονται στη Γερμανία.\n\n*Δύο φορές έχουν αναμετρηθεί εντός της δεκαετίας, με τη Σλοβακία Κ19 να μετράει ισάριθμες νίκες στην έδρα της Αρμενίας Κ19 (0-1, 0-1).\n\nΣΛΟΒΑΚΙΑ Κ19 ΑΝΑΛΥΣΗ\n\nΠροηγούμενο ματς: Εκτός έδρας ισοπαλία εναντίον της Λευκορωσίας Κ19 με σκορ 1-1, στα πλαίσια της 1ης αγωνιστικής της φάσης των ομίλων για τα προκριματικά του Euro U19. Το σκορ άνοιξαν οι γηπεδούχοι με τον Σουμάνσκι στο 46’, όμως ισοφαρίστηκαν από τον Γκάτζντος στο 53’.\n\nΜέτρια η εικόνα της στην πρεμιέρα της διοργάνωσης. Είχε ευκαιρίες, απείλησε με αρκετές από αυτές την αντίπαλη εστία και κατάφερε να βρει το δρόμο προς τα δίχτυα, όμως νωρίτερα οι γηπεδούχοι είχαν ανοίξει πρώτοι το σκορ.\n\nΜατς που πρέπει να κερδίζει το σημερινό αν θέλει να έχει πιθανότητες για πρόκριση στη τελική φάση της διοργάνωσης. Δεν έδειξε ιδιαίτερα σταθερή εικόνα στο αμυντικό της κομμάτι και αυτό είναι κάτι που θα πρέπει να βελτιώσει ώστε να μην βρεθεί ξανά προ εκπλήξεως. Μεσοεπιθετικά είναι δημιουργική, βρίσκει χώρους και είναι αρκετά επικίνδυνη, αλλά θα πρέπει να δείξει μεγαλύτερη αποτελεσματικότητα στη τελική της προσπάθεια, αφού σπατάλησε αρκετές ευκαιρίες στο ματς κόντρα στη Λευκορωσία Κ19.\n\nΣλοβακία Κ19 Στατιστικά\n\n*Με No Goal τα 3/5 τελευταία ματς.\n\n*Με Under 2.5 τα 4/5 πρόσφατα παιχνίδια.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΑΡΜΕΝΙΑ Κ19 ΑΝΑΛΥΣΗ\n\nΠροηγούμενο ματς: Εκτός έδρας ήττα εναντίον της Γερμανίας Κ19, στα πλαίσια της 1ης αγωνιστικής της φάσης των ομίλων για τα προκριματικά του Euro U19. Το 1-0 ο Γκρούντα στο 24’ και το 2-0 ο Νταμάρ στο 33’. Το 3-0 πέτυχε ο Τοπ με πέναλτι στο 69’ και το 4-0 ο ίδιο στο 79’. Το τελικό 5-0 διαμόρφωσε ο Ούλραϊχ στο 89’.\n\nΚάκιστο ξεκίνημα για εκείνη, αλλά παράλληλα και αρκετά αναμενόμενο. Δεν κατάφερε σε καμία περίπτωση να ακολουθήσει ή να μειώσει το ρυθμό των γηπεδούχων, με αποτέλεσμα να δεχθεί εύκολα γκολ τόσο στο πρώτο, όσο και στο δεύτερο ημίχρονο. Μεσοεπιθετικά δεν μπόρεσε να απειλήσει σχεδόν καθόλου την αντίπαλη εστία, μένοντας εύκολα στο μηδέν.\n\nΑντίδραση θέλει να βγάλει μετά την ήττα στην πρεμιέρα και θα χρειαστεί να αποσπάσει θετικό αποτέλεσμα σήμερα αν θέλει να είναι μία από τις ομάδες που θα διεκδικήσουν τη 2η θέση του ομίλου. Έδειξε αρκετές αστάθειες αμυντικά, κάτι που θα πρέπει να βελτιώσει στο σημερινό ματς, ενώ σαφώς χρειάζεται βοήθεια από τη μεσοεπιθετική της γραμμή ώστε να μην βρίσκεται μόνιμα υπό πίεση.\n\nΑρμενία Κ19 Στατιστικά\n\n*Με No Goal τα 4/5 πρόσφατα παιχνίδια.\n\n*Με Over 2.5 τα 4/5 τελευταία ματς.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Μέτρα για τον περιορισμό των ενεργειακών αναγκών της εξετάζει η Σλοβακία": "Το υπουργείο Περιβάλλοντος της Σλοβακίας κατέθεσε πρόταση για την εξοικονόμηση ενέργειας. Αυτή περιλαμβάνει υποχρεωτικό γραφείο στο σπίτι για τους κρατικούς υπαλλήλους τις Δευτέρες και τις Παρασκευές και κλείσιμο των σχολείων τις Παρασκευές.\n\nΗ τελική πρόταση θα συζητηθεί ακόμη αυτή την εβδομάδα. Την περασμένη εβδομάδα, ο πρωθυπουργός Έντουαρντ Χέγκερ υποστήριξε ότι η κυβέρνηση δεν θα υποστηρίξει κανένα κλείσιμο σχολείων. Ωστόσο, μια πρόταση του Υπουργείου Περιβάλλοντος εξετάζει όχι μόνο το κλείσιμο της Παρασκευής αλλά και την παράταση των διακοπών των Χριστουγέννων κατά δύο εβδομάδες.\n\nΟ πρώην υπουργός Σχολείων Μπράνισλαβ Γκρέλινγκ χαρακτηρίζει την πρόταση «κρατική αποτυχία». Ο Γκρέλινγκ ήταν υπουργός μέχρι που το κόμμα του Ελευθερία και Αλληλεγγύη αποχώρησε από τον συνασπισμό στις αρχές Σεπτεμβρίου. Ο νέος υπουργός δεν έχει ανακοινωθεί ακόμη. Επικεφαλής του υπουργείου είναι ο Έντουαρντ Χέγκερ.\n\nΆλλες προτάσεις περιλαμβάνουν τον περιορισμό της χρήσης ζεστού νερού ή την πλήρη απαγόρευσή της, τη μείωση της θερμοκρασίας θέρμανσης στα κτίρια ή τη συντόμευση της περιόδου θέρμανσης. Ωστόσο, οι αναλυτές επισημαίνουν ότι οι προτάσεις αυτές μπορεί να επιφέρουν αρνητικές επιπτώσεις στην υγεία, όπως η ευκολότερη εξάπλωση του COVID-19.\n\nΜεταξύ των ευκολότερα υλοποιήσιμων προτάσεων είναι η απαγόρευση της χρήσης οικιακών συσκευών στα γραφεία, οι οποίες δεν είναι απαραίτητες για την εργασία – όπως τα μικροκύματα ή τα ψυγεία ή η χρήση του κλιματισμού για θέρμανση.\n\nΤο υπουργείο Περιβάλλοντος προσθέτει ότι τα μέτρα για τη θερμοκρασία και την εργασία στο σπίτι για τους κυβερνητικούς υπαλλήλους μπορούν να εξοικονομήσουν έως και 20% της ενέργειας.",
    "Η Σλοβακία εξετάζει την επιβολή πλαφόν στις τιμές ηλεκτρικού ρεύματος": "Ήδη η Σλοβακία είχε θέσει ανώτατο όριο 6,1 τεραβατώρες ηλεκτρικής ενέργειας στα 61 ευρώ ανά μεγαβάτ για το 2023 και το 2024 με περίπου το 40% της τιμής της ηλεκτρικής ενέργειας θα είναι ρυθμιζόμενο.\n\nΜε έμπνευση από την Τσεχία, ο νέος υπουργός Οικονομίας της Σλοβακίας Κάρελ Χίρμαν αναφέρει πως η χώρα του μπορεί να προχωρήσει στην επιβολή ανώτατου ορίου στις τιμές του ηλεκτρικού ρεύματος και στις επιχειρήσεις όπως και στα νοικοκυριά.\n\nΠρόσφατα η τσέχικη κυβέρνηση ανακοίνωσε το σχέδιό της να θέσει ανώτατο όριο στις τιμές ηλεκτρικής ενέργειας και φυσικού αερίου για τους πελάτες λιανικής. Η τιμή του ηλεκτρικού ρεύματος θα έχει ανώτατο όριο στις έξι κορώνες Τσεχίας (0,24 ευρώ) και η τιμή του φυσικού αερίου στις τρεις κορώνες (0,12 ευρώ). Το πλαφόν θα πρέπει να τεθεί σε ισχύ έως τον Οκτώβριο για την περίοδο του επόμενου έτους.\n\nΚατά την πρώτη του ενημέρωση του Τύπου ως υπουργός Οικονομίας, ο Χίρμαν δήλωσε ότι «αυτή είναι η κίνηση που πιθανότατα θα κάνει και η Σλοβακία». Ο πρώην ενεργειακός αναλυτής Χίρμαν ανέλαβε υπουργός Οικονομίας μετά την αποχώρηση του Ρίτσαρντ Σούλικ και του κόμματός του Ελευθερία και Αλληλεγγύη από τον κυβερνητικό συνασπισμό λόγω των διαφωνιών με τον υπουργό Οικονομικών Ιγκόρ Μάτοβιτς.\n\nΗ Σλοβακία είχε προηγουμένως θέσει ανώτατο όριο 6,1 τεραβατώρες ηλεκτρικής ενέργειας στα 61 ευρώ ανά μεγαβάτ για το 2023 και το 2024, αλλά μόνο τα πρώτα τέσσερα μεγαβάτ θα ήταν επιλέξιμα για την μειωμένη τιμή. Όλα τα παραπάνω θα τιμολογούνταν σύμφωνα με τους κανονικούς κανονισμούς. Περίπου το 40% της τιμής της ηλεκτρικής ενέργειας είναι ρυθμιζόμενο.\n\nΑυτό, ωστόσο, ισχύει μόνο για τα νοικοκυριά, ενώ το τσεχικό μοντέλο εγγυάται επίσης ανώτατες τιμές για τις επιχειρήσεις. «Θα αγωνιστούμε για αυτή τη χώρα μαζί, ναι, θα κοστίσει κάτι, για να περάσουμε όλοι μαζί αυτή την περίοδο με ειρήνη και με διατήρηση της παραγωγής και του βιοτικού επιπέδου», δήλωσε ο Χίρμαν.",
    "Patria: Η Σλοβακία συμφώνησε την προμήθεια 76 τεθωρακισμένων αρμάτων μάχης από τη Φινλανδία [vid]": "Η Σλοβακία και η Φινλανδία υπέγραψαν μια συμφωνία G2G (government-to-government) για την αγορά τεθωρακισμένων οχημάτων μάχης (ACV) Patria.\n\nMε την υπογραφή αυτής της συμφωνίας επιβεβαιώθηκε η προμήθεια 76 Patria 8×8 (Armored Modular Vehicles-AMV) XP, τα οποία θα έχουν ενσωματωμένο το αυτόματο σύστημα Turra-30 με το πυροβόλο των 30 χλστ. GTS-30/A.\n\nΕκτός από την υπογραφή της συμφωνίας G2G, έγινε υπογραφή άλλων δύο σχετικών συμβάσεων – μιας σύμβασης μεταξύ του Υπουργείου Άμυνας της Σλοβακίας και της κατασκευάστριας εταιρείας των τεθωρακισμένων Patria, καθώς και μιας σύμβασης μεταξύ της KONŠTRUKTA-Defence (μια κρατική σλοβάκικη εταιρεία) και της Patria, για την προμήθεια περαιτέρω εξοπλισμού.\n\nΟ Φινλανδός υπουργός Άμυνας, Antti Kaikkonen, δήλωσε: «Ο πόλεμος στην Ουκρανία μας έδωσε πολλά διδάγματα. Μεταξύ άλλων, έχει δείξει πόσο σημαντική είναι η διαλειτουργικότητα μεταξύ των εταίρων. Επίσης, χάρη σε αυτό, θα δώσουμε στις ένοπλες δυνάμεις μας τη δυνατότητα συνεργασίας. Θα κάνουμε ό,τι χρειάζεται για να παραδώσουμε τα οχήματα στην ώρα τους, ώστε η Σλοβακία να αποκτήσει τις τόσο απαραίτητες δυνατότητες. Ελπίζω αυτό το έργο να αποτελέσει εφαλτήριο για τη μελλοντική μας συνεργασία».\n\nΟ υπουργός Kaikkonen επιβεβαίωσε ότι η KONŠTRUKTA-Defence μαζί με πολλές άλλες σλοβακικές εταιρείες θα είναι μέρος του έργου, ενώ η Φινλανδία είναι έτοιμη να μεταφέρει την τεχνογνωσία και τις τεχνολογίες της για να μπορέσει να κατασκευάσει τα οχήματα στη Σλοβακία.\n\n«Τα πλεονεκτήματα του Patria περιλαμβάνουν ένα πιο προηγμένο πυροβόλο που είναι πλήρως σύμφωνο με τα πρότυπα του ΝΑΤΟ, ενσωματωμένα συστήματα επικοινωνίας και πληροφοριών (CIS), ένα ολοκληρωμένο σύστημα διοίκησης και ελέγχου (C2), ένα σύστημα για εμπλοκή αυτοσχέδιων εκρηκτικών μηχανισμών (IED) και βελτιώσεις στον σχεδιασμό της κατασκευής, που δίνουν στο όχημα βελτιωμένη ικανότητα. Τελευταίο αλλά εξίσου σημαντικό, το σύστημα Turra της Σλοβακίας θα είναι πιο προηγμένο, ελαφρύτερο και καλύτερης ποιότητας», δήλωσε ο Φινλανδός ΥΠΑΜ.\n\nΜε πληροφορίες από: Defence Post",
    "Νέοι τριγμοί στην κυβέρνηση της Σλοβακίας": "Η Σλοβακία έχει κυβέρνηση μειοψηφίας από τότε που το κόμμα Ελευθερία και Αλληλεγγύη αποχώρησε, αφού ο υπουργός Οικονομικών Ιγκόρ Μάτοβιτς αρνήθηκε να παραιτηθεί. Αυτή την εβδομάδα, θα αντιμετωπίσει την απομάκρυνσή του από το κοινοβούλιο.\n\nΟ Μάτοβιτς είναι ο πιο αντιπαθής πολιτικός στη χώρα, όπως λένε τακτικά οι έρευνες. Πρόταση για την απομάκρυνσή του έχει κατατεθεί από το κόμμα Ελευθερία και Αλληλεγγύη.\n\nΑρκετά κόμματα της αντιπολίτευσης έχουν ήδη υποσχεθεί την ψήφο τους. Σε αυτά περιλαμβάνονται το κόμμα HLAS (Η Φωνή) του πρώην πρωθυπουργού Πέτερ Πελεγκρίνι και το SMER ενός άλλου πρώην πρωθυπουργού, του Ρόμπερτ Φίκο.\n\nΜε τις ψήφους των ακροδεξιών κομμάτων, η καταμέτρηση είναι πολύ κοντά στις απαιτούμενες 76.\n\nΟ Ιγκόρ Μάτοβιτς είναι ο κύριος λόγος για τον οποίο η Ελευθερία και Αλληλεγγύη εγκατέλειψε τον κυβερνητικό συνασπισμό στις αρχές Σεπτεμβρίου. Ο Σούλικ κατηγόρησε τον Μάτοβιτς ότι κατέστρεψε τα δημόσια οικονομικά και σκόρπισε χάος με τις ιδέες και τις προτάσεις του. Στις αρχές Ιουλίου η Ελευθερία και Αλληλεγγύη έθεσε τελεσίγραφο για την παραίτηση του Μάτοβιτς – είτε ο ίδιος παραιτείται μέχρι το τέλος Αυγούστου είτε το κόμμα του Σούλικ εγκαταλείπει τον συνασπισμό. Ο Μάτοβιτς δεν παραιτήθηκε, επομένως το Ελευθερία και Αλληλεγγύη αποχώρησε.\n\nΕίναι ενδιαφέρον ότι ο Μάτοβιτς δήλωσε ότι, αν και δεν θα παραιτηθεί ο ίδιος, αν απομακρυνθεί, το Ελευθερία και Αλληλεγγύη θα προσκληθεί πίσω στον συνασπισμό.\n\nΤα μέλη του Εθνικού Συμβουλίου του κόμματος Ελευθερία και Αλληλεγγύη μπορεί να είναι σημαντικά στην ψηφοφορία για τον προϋπολογισμό του επόμενου έτους τον Οκτώβριο. Αυτή τη στιγμή, φαίνεται ότι ο σημερινός συνασπισμός μπορεί να έχει πραγματικό πρόβλημα με την προώθηση του προϋπολογισμού στο ταμείο, γεγονός που μπορεί να οδηγήσει στην κατάρρευση της κυβέρνησης.",
    "Σλοβακία-Λευκορωσία: 1-1 (hls)": "Σλοβακία-Λευκορωσία: 1-1 (hls)\n\nΗ Σλοβακία έμεινε στο 1-1 στην «TSC Arina» κόντρα στην Λευκορωσία για την 6η αγωνιστική του 3ου Ομίλου της 3ης κατηγορίας του Nations League.\n\nΔείτε Ακόμα",
    "Σλοβακία – Αζερμπαϊτζάν: 1-2 (hls)": "Σλοβακία – Αζερμπαϊτζάν: 1-2 (hls)\n\nMε γκολ… buzzer beater του Χαχβερντί στο 95ο λεπτό, το Αζερμπαϊτζάν κέρδισε με 2-1 τη Σλοβακία στην Τρνάβα, σε παιχνίδι για την πέμπτη αγωνιστική του τρίτου ομίλου της τρίτης κατηγορίας του UEFA Nations League.\n\nΔείτε Ακόμα",
    "Σλοβακία-Λευκορωσία - Live Event by bwinΣΠΟΡ FM": "Σλοβακία-Λευκορωσία\n\nΠαρακολουθήστε ζωντανά από το sport-fm.gr την εξέλιξη του αγώνα Σλοβακία-Λευκορωσία για το Nations League.\n\n\n\n",
    "Πολωνία και Τσεχία θα επιτηρούν τον εναέριο χώρο της Σλοβακίας": "Συμφωνία με βάση την οποία η Τσεχία και η Πολωνία, γείτονές της και σύμμαχοί της στο ΝΑΤΟ, θα επιτηρούν τον εναέριο χώρο της υπέγραψε η Σλοβακία, καθώς η Μπρατισλάβα αποσύρει τα σοβιετικής κατασκευής μαχητικά αεροσκάφη MiG-29 που διαθέτει, πιθανότατα για να τα στείλει στην Ουκρανία.\n\nΗ Σλοβακία έχει δηλώσει ότι είναι έτοιμη να στείλει τα έντεκα αεροσκάφη στην Ουκρανία, οι ένοπλες δυνάμεις της οποίας βασίζονται σε εξοπλισμό της σοβιετικής εποχής και έχουν κάνει έκκληση στις χώρες του ΝΑΤΟ για βοήθεια απέναντι στις ρωσικές δυνάμεις.\n\nΟ υπουργός Άμυνας Γιάροσλαβ Ναντ δήλωσε ότι η Μπρατισλάβα είναι πρόθυμη να στείλει τα αεροσκάφη στην Ουκρανία, όμως ακόμη δεν έχει επιτευχθεί συμφωνία. «Υπάρχει πολιτική βούληση και είναι λογικό να βοηθήσουμε εκείνους που χρειάζονται βοήθεια. Αυτή η πιθανότητα είναι στο τραπέζι και μόλις υπάρξει συμφωνία θα σας ενημερώσουμε», είπε.\n\nΗ κυβέρνηση της Σλοβακίας έχει ήδη δωρίσει στην Ουκρανία ένα αντιαεροπορικό σύστημα S-300, στρατιωτικά ελικόπτερα, εκτοξευτήρες ρουκετών και άλλα όπλα.\n\nΟ Ναντ, που εκτιμά ότι η αξία των MiG ανέρχεται στα περίπου 300 εκατομμύρια ευρώ, έχει δηλώσει ότι η Σλοβακία θα επιδιώξει να λάβει κάποια οικονομικά ή υλικά ανταλλάγματα για τις δωρεές αυτές, ώστε να εκσυγχρονίσει τον στρατό της.\n\nΜε βάση τη συμφωνία, η Τσεχία και η Πολωνία θα επιτηρούν τον εναέριο χώρο της Σλοβακίας από τον Σεπτέμβριο και μέχρι να παραλάβει η χώρα 14 καινούρια αμερικανικά F-16. Η σύμβαση για την αγορά των μαχητικών αυτών υπογράφηκε το 2018 και η παράδοσή τους αναμένεται το 2024.",
    "Σλοβακία: Εντείνεται η κυβερνητική κρίση - Παραιτήθηκε ο υπ. Οικονομίας, ζητώντας την παραίτηση του υπ. Οικονομικών": "Ο υπουργός Οικονομίας της Σλοβακίας Ρίτσαρντ Σούλικ ανέφερε την Τετάρτη ότι υπέβαλε την παραίτησή του στον πρόεδρο της χώρας Μίλος Ζέμαν και είναι έτοιμος για περαιτέρω συνομιλίες στο πλαίσιο του κυβερνητικού συνασπισμού, προκειμένου να ξεπεραστεί ο σκόπελος ενώπιον του οποίου βρίσκεται η κυβέρνηση.\n\nΤο φιλελεύθερο, κεντροδεξιό κόμμα SaS (Ελευθερία και Αλληλεγγύη) του κ. Σούλικ, έλασσων κυβερνητικός εταίρος, έχει ζητήσει την παραίτηση του υπουργού Οικονομικών Ιγκόρ Μάτοβιτς, προκειμένου να σταθεροποιηθεί εκ νέου η κυβέρνηση.\n\nΟ πρωθυπουργός Έντουαρντ Χόγκερ είχε δηλώσει νωρίτερα εντός της ημέρας ότι ο Μάτοβιτς θα μπορούσε να παραιτηθεί υπό συγκεκριμένες προϋποθέσεις, καθώς ο επικεφαλής της κυβέρνησης προσπαθεί να επιλύσει μια διαμάχη η οποία κινδυνεύει να κοστήσει στην κυβέρνησή του την κοινοβουλευτική της πλειοψηφία.",
    "Πιθανή η κρατικοποίηση φυσικού αερίου και ηλεκτρικής ενέργειας και στην Σλοβακία": "Τα νέα μέτρα επιτρέπουν στην κυβέρνηση να κηρύξει κατάσταση έκτακτης ανάγκης σε περίπτωση έλλειψης ενέργειας, αλλά και όταν οι τιμές της ενέργειας θα αυξηθούν τόσο πολύ που θα καταστούν απλησίαστες για τους καταναλωτές και μπορεί να απειλήσουν την ασφάλεια του κράτους, την υγεία και τη ζωή των καταναλωτών ηλεκτρικής ενέργειας ή φυσικού αερίου ή να δημιουργήσουν σημαντικές οικονομικές ζημιές.\n\nΟι νόμοι έχουν εγκριθεί μόνο από την κυβέρνηση και θα χρειαστούν πράσινο φως από το Εθνικό Συμβούλιο. Αναμένεται ότι η κυβέρνηση μειοψηφίας δεν θα δυσκολευτεί να περάσει τη νομοθεσία. Το κοινοβούλιο αναμένεται να περάσει τη συμφωνία με ταχεία διαδικασία.\n\nΕάν τελικά ψηφιστούν οι νόμοι, η κυβέρνηση θα μπορεί επίσης να εθνικοποιήσει την ηλεκτρική ενέργεια και το φυσικό αέριο των ενεργειακών εταιρειών για λόγους γενικού οικονομικού συμφέροντος. Το νόμιμο κόστος που προκύπτουν ως αποτέλεσμα θα πρέπει να επιστρέφεται στον προμηθευτή από το κράτος.\n\nΟ υπουργός Οικονομίας Κάρελ Χίρμαν σημείωσε ότι οι τροποποιημένοι νόμοι δημιουργούν χώρο για μέτρα «έσχατης ανάγκης».\n\n«Αυτό δεν σημαίνει ότι το μέτρο θα εφαρμοστεί αμέσως, αλλά ότι μπορεί να είναι αναπόφευκτο σε περίπτωση ακραίας κατάστασης, η οποία μπορεί να προκύψει», δήλωσε.\n\nΟ υπουργός πρόσθεσε ότι η μερική κινητοποίηση, η οποία έχει κηρυχθεί στη Ρωσία, περιπλέκει την κατάσταση. Οι τιμές των ενεργειακών προϊόντων αυξήθηκαν σημαντικά μετά την ομιλία του Ρώσου προέδρου Βλαντίμιρ Πούτιν.\n\nΟ Χίρμαν τόνισε ότι η Σλοβακία διαθέτει επαρκή παραγωγή ηλεκτρικής ενέργειας, σχεδόν πλήρεις υπόγειες εγκαταστάσεις αποθήκευσης φυσικού αερίου και εγγυημένες συμβάσεις για την προμήθεια φυσικού αερίου για την επόμενη περίοδο θέρμανσης.",
    "Συγχαρητήριο μήνυμα ΥΠΕΞ στη Σλοβακία για την Ημέρα του Συντάγματος": "Συγχαρητήριο μήνυμα στη Σλοβακία για την Ημέρα του Συντάγματος ανάρτησε στο λογαριασμό του στο twitter το υπουργείο Εξωτερικών.\n\n“Τα πιο θερμά μας συγχαρητήρια και τις καλύτερες ευχές μας στο λαό και την κυβέρνηση του εταίρου και συμμάχου μας στην ΕΕ, τη Σλοβακία για την Εθνική τους Επέτειο!”, επεσήμανε.",
    "Εθνική Κορασίδων: Φιλική ήττα από την Σλοβακία": "Η Εθνική Κορασίδων ηττήθηκε με 1-0 από το αντίστοιχο συγκρότημα της Σλοβακίας σε φιλικό αγώνα, στο γήπεδο του Πανιωνίου στη Νέα Σμύρνη.\n\nΔΙΑΦΗΜΙΣΗ\n\nΤο γκολ για τη Σλοβακία σημείωσε η Στράκοβα στο 50ό λεπτό, ενώ στο 15΄ η Σλοβακία είχε δοκάρι σε απευθείας εκτέλεση κόρνερ της Μπούτσκοβα.\n\nΣτο 65ο λεπτό η Ίβιτς βρέθηκε σε θέση τετ α τετ μετά από συνεργασία με την Δέλιου όμως η καίρια επέμβαση της Μαρίτσκοβα αποσόβησε την ισοφάριση. Οι δύο ομάδες θα τεθούν αντιμέτωπες και πάλι την Τετάρτη 14 Σεπτεμβρίου στις 11:00 στη δεύτερη φιλική τους αναμέτρηση στο πλαίσιο της προετοιμασίας τους ενόψει της συμμετοχής τους στα προκριματικά του Ευρωπαϊκού Πρωταθλήματος στα τέλη του μήνα.\n\nΕΛΛΑΔΑ (Γ. Παπακώστας): Μαρία Σοφία Μούγιου, Μαξ, Κωνιωτάκη, Ζάγκλη, Φανουράκη, Γιοβάνη, Λαζαράκη, Μαρία Ελένη Μούγιου, Μούκα, Γκότση, Θεοδωράκη. Έπαιξαν και οι: Πεταλωτή, Λομποτέση, Δέλιου, Γιαννή, Φακίνου, Ίβιτς, Κατηκαρίδου, Κιουρεξίδου, Κωστάρα, Καϊτατζή, Τζούρτζεβιτς, Ντάτη.\n\nΣΛΟΒΑΚΙΑ (Τ. Ζέλσιτς): Οπάλκοβα, Βακούλοβα, Χορβάτχοβα, Σερβάτκοβα, Μαρτίσκοβα, Παούνκοβα, Στράκοβα, Μπούσκοβα, Μπελίσκοβα, Χλαβίνκοβα, Ζίγκοβα. Έπαιξαν και οι: Ζιάρβοα, Σουπολίκοβα, Μιχάλτσοβα, Ρουμαντσίκοβα, Σλούκοβα, Πετράσοβα, Κραμλίκοβα, Γκλόντοβα, Προκόπσοβα.",
    "Το νέο Kia XCeed κατασκευάζεται στην Σλοβακία": "Τα πρώτα δείγματα του νέου συμπαγούς crossover Kia XCeed άφησαν ήδη τη γραμμή παραγωγής της εταιρείας στη Žilina της Σλοβακίας, με τη χρήση πιο αποτελεσματικών και βιώσιμων τεχνικών παραγωγής στο εργοστάσιο.\n\nΗ αναβαθμισμένη γραμμή παραγωγής διαθέτει 40 νέα προηγμένα ρομπότ στα σημεία βαφής και συναρμολόγησης, μέρος ενός μακροπρόθεσμου σχεδίου για την αύξηση της αυτοματοποίησης, της αποτελεσματικότητας και της συμμόρφωσης με τα πιο πρόσφατα περιβαλλοντικά πρότυπα. Όσον αφορά τη βιωσιμότητα, οι εγκαταστάσεις της Kia στη Σλοβακία χρησιμοποιούν 100% ανανεώσιμες πηγές ενέργειας για τη λειτουργία της, ενώ η έκλυση θερμότητας και το νερό στο βαφείο ανακυκλώνονται σε όλο το εργοστάσιο για τη μείωση των αποβλήτων.\n\nΌλα τα μοντέλα της Kia στη Žilina κατασκευάζονται στην ίδια γραμμή παραγωγής, γεγονός που συμβάλλει περαιτέρω στην αποδοτικότητα και τη βοηθά να ανταποκρίνεται καλύτερα στα μεταβαλλόμενα πρότυπα ζήτησης στις διάφορες σειρές των μοντέλων της. Μαζί με το νέο XCeed, στη Zilina κατασκευάζονται και άλλα μέλη της οικογένειας μοντέλων Ceed μαζί με το Sportage 5ης γενιάς.\n\nΣτις ίδιες εγκαταστάσεις συναρμολογείται επίσης ο βενζινοκινητήρας «Smartstream» 1,5 λίτρων «Kappa» και τα ήπια υβριδικά κινητήρια σύνολα, μαζί με τον κινητήρα «Gamma» T-GDi 1,6 λίτρων.\n\nΟι βελτιώσεις όλων των εκδόσεων του XCeed, που περιλαμβάνουν εντυπωσιακή νέα εξωτερική σχεδίαση, βελτιωμένο εσωτερικό και σπορ νέα επένδυση GT-line για πρώτη φορά, θα εξασφαλίσουν ότι το μοντέλο θα συνεχίσει να προσφέρει μια δελεαστική πρόταση στη δημοφιλή κατηγορία C-Crossover. Το νέο XCeed είναι διαθέσιμο με επιλογή από αποδοτικά ηλεκτροκίνητα συστήματα κίνησης, συμπεριλαμβανομένων των ήπιων υβριδικών (MHEV) και των plug-in υβριδικών (PHEV – με αυτονομία οδήγησης μόνο με ηλεκτρική ενέργεια έως και 60 χλμ), ενώ είναι ήδη διαθέσιμο για παραγγελία στην Ελληνική αγορά.",
    "Υποτροφίες για υποψήφιους διδάκτορες, καθηγητές και ερευνητές από την Σλοβακία": "Η Σλοβακική Δημοκρατία ανακοίνωσε πρόγραμμα υποτροφιών για το θερινό εξάμηνο του ακαδημαϊκού έτος 2022-2023, που αφορά ξένους φοιτητές, καθηγητές και ερευνητές .\n\nΓια τη χώρα μας προσφέρονται υποτροφίες σε υποψήφιους διδάκτορες, καθηγητές και ερευνητές.\n\nΚαταληκτική προθεσμία υποβολής αιτήσεων είναι η 31η Οκτωβρίου 2022.\n\nΠληροφορίες ΕΔΩ",
    "Εγκαινιάστηκε ο διασυνδετήριος αγωγός Πολωνίας-Σλοβακίας": "Εγκαινιάστηκε σήμερα ο διασυνδετήριος αγωγός φυσικού αερίου της Πολωνίας με την Σλοβακία. Ο αγωγός συνδέει τα δίκτυα φυσικού αερίου των δύο χωρών, διασφαλίζοντας προσιτές προμήθειες και διαφοροποίηση των δρόμων εφοδιασμού.\n\nΗ ολοκλήρωση του έργου συνιστά τον ακρογωνιαίο λίθο των υποδομών του διαδρόμου φυσικού αερίου Βορρά-Νότου μεταξύ της Βαλτικής Θάλασσας, της Αδριατικής και του Αιγαίου, της Ανατολικής Μεσογείου και της Μαύρης Θάλασσας.\n\nΟ αγωγός, συνολικού μήκους περίπου 165 km, είχε χαρακτηριστεί Έργο Κοινού Ευρωπαϊκού Ενδιαφέροντος την περίοδο 2013-2021 και είχε λάβει περισσότερα από 100 εκατομμύρια ευρώ από χρηματοδότηση της ΕΕ μέσω του Ταμείου «Συνδέοντας την Ευρώπη» (Connecting Europe Facility).\n\nΗ ευρωπαϊκή χρηματοδότηση κάλυψε το 40% του συνολικού κόστους του έργου.",
    "Βαρβιτσιώτης: Αποχαιρετιστήριο γεύμα του Έλληνα αναπληρωτή ΥΠΕΞ στην απερχόμενη πρεσβευτή της Σλοβακίας": "Αποχαιρετιστήριο γεύμα προς τιμήν της απερχόμενης πρεσβευτή της Σλοβακίας στην Ελλάδα, Ιβέτα Χρίκοβα, παρέθεσε ο αναπληρωτής υπουργός Εξωτερικών, Μιλτιάδης Βαρβιτσιώτης.\n\n«Την ευχαρίστησα για την εποικοδομητική συνεργασία μας και τη συμβολή της στην περαιτέρω προώθηση των σχέσεων μεταξύ Ελλάδας και Σλοβακίας κατά τη διάρκεια της θητείας της» αναφέρει ο κ. Βαρβιτσιώτης σε ανάρτησή του στο Twitter. Επίσης, της εύχεται καλή επιτυχία στα νέα της καθήκοντα.",
    "Τα ακραία κόμματα της ΕΕ κερδίζουν πολιτικό κεφάλαιο λόγω ενεργειακής κρίσης και στήριξης στην Ουκρανία": "Η συγκέντρωση το βράδυ της Τρίτης στη Μπρατισλάβα ήταν η πρώτη κοινή διαδήλωση των κομμάτων της αντιπολίτευσης της Σλοβακίας\n\nΣε ολόκληρη την ευρωπαϊκή ήπειρο,αντλούν πολιτικό κεφάλαιο από τις οικονομικές επιπτώσεις του πολέμου στην, αναφέρει σε δημοσίευμά του το Bloomberg.Το πλήθος των περίπου 5.000 διαδηλωτών στηπου ένωσε την οργή του, προερχόταν από την άκρα δεξιά και την άκρα αριστερά.Κρατώντας σημαίες της, απαίτησαν να μπει τέλος στην κυριαρχία των \"κλόουν\" και των \"προδοτών\", τους οποίους κατηγορούσαν ότι τους φόρτωσαν το κόστος της υποστήριξης της Ουκρανίας στον αγώνα της κατά της Ρωσίας.Η συγκέντρωση το βράδυ της Τρίτης στηήταν η πρώτη κοινή διαδήλωση των κομμάτων της αντιπολίτευσης της Σλοβακίας εδώ και δύο χρόνια, αν και δεν ήταν απλώς ένα μεμονωμένο γεγονός σε ένα μικρό ευρωπαϊκό κράτος δίπλα στον πόλεμο.Σε ολόκληρη την ήπειρο, οι σκληροπυρηνικές ομάδες αντλούν πολιτικό κεφάλαιο από τις οικονομικές επιπτώσεις της σύγκρουσης, καθώςεκτοξεύονται στα ύψη.Ήδη υπάρχουν πρώιμοι, αλλά ανησυχητικοί απόηχοι των συνεπειών της παγκόσμιας χρηματοπιστωτικής κρίσης, μιας περιόδου που τελικά οδήγησε στην προεδρία τουστις ΗΠΑ, στην ψήφο της Βρετανίας για την αποχώρηση από την Ευρωπαϊκή Ένωση (Brexit) και σε λαϊκιστικές ηγεσίες από τημέχρι τηνκαι τηνΕπτά μήνες μετά την, η ανησυχία για τον πληθωρισμό και την κατάρρευση του βιοτικού επιπέδου είδε την άνοδο κάποιων γνωστών πολιτικών δυνάμεων, είτε σε άμεση περιφρόνηση της αποφασιστικότητας της ΕΕ να απεξαρτηθεί από το ρωσικό πετρέλαιο και φυσικό αέριο είτε των παλιών τροπών της αντιμετανάστευσης και του νατιβισμού.Οι ακροδεξιοίκατέλαβαν τη δεύτερη θέση στις εκλογές αυτού του μήνα και θα συμμετάσχουν για πρώτη φορά στην κυβέρνηση.Στην, οι εκλογές της Κυριακής αναμένεται να φέρουν τη νίκη της, η οποία έχει ξεπεράσει τους αντιπάλους της δεξιάς υπερασπιζόμενη \"την υπεράσπιση της ιταλικής εθνικής ταυτότητας\".Στηαυξάνεται η ανησυχία για μια κοινωνική αντίδραση κατά του οικονομικού τιμήματος των προσπαθειών για τον περιορισμό του Putin., εν τω μεταξύ, βλέπει εξασθένηση της υποστήριξης στις τρέχουσες κυρώσεις κατά της Ρωσίας.Η δυσαρέσκεια σχετικά με τις επιπτώσεις του πολέμου εμφανίζεται ιδιαίτερα στην πρώην κομμουνιστική ανατολική Ευρώπη, όπου ορισμένα έθνη είναι πιο διχασμένα όσον αφορά τους δεσμούς με τη Ρωσία.Υπήρξαν μαζικές διαδηλώσεις στην, ενώ στη, τα κόμματα της αντιπολίτευσης ζητούν από τη χώρα να μιμηθεί τον Ούγγρο ηγέτη, τον στενότερο σύμμαχο τουστην ΕΕ και ειλικρινή επικριτή των κυρώσεων.\"Αυτή η εποχή ευνοεί τους εχθρούς της δημοκρατίας\", δήλωσε ο, πρόεδρος του Ινστιτούτου Δημοσίων Υποθέσεων, ενός think tank με έδρα τη Μπρατισλάβα.\"Για ορισμένους Σλοβάκους, η Ρωσία είναι ένα λαμπρό παράδειγμα ενός αποτελεσματικού κράτους που διοικείται με σταθερό χέρι, και όχι κάποια φιλελεύθερη δημοκρατία που θεωρούν ότι είναι γεμάτη διαφθορά και αναποτελεσματική. Αυτό έχει απήχηση εδώ\"., μέλος της ΕΕ και του ΝΑΤΟ, ξεχωρίζει στην περιοχή με τη χαμηλή υποστήριξή της προς τη στρατιωτική συμμαχία και την υψηλή εμπιστοσύνη της στηκαι την ηγεσία της.Μόλις ένας στους δύο πολίτες πιστεύει ότι η Ρωσία πράγματι επιτέθηκε στην Ουκρανία και περισσότεροι Σλοβάκοι εμπιστεύονται τους Ρώσους και όχι τους Αμερικανούς, κληρονομιά της χώρας που αναζητούσε τη Μόσχα τον 19ο αιώνα για να προστατεύσει τα μικρά σλαβικά έθνη, σύμφωνα με έρευνα του Institute for Public Affairs.Η σλοβακική κυβέρνηση υποστηρίζει ενεργά τηνμε κυρώσεις, παράδοση όπλων και βοήθεια σε περίπου 88.000 πρόσφυγες που έχουν ζητήσει να παραμείνουν στη χώρα. Σε απάντηση, ο ηγέτης της αντιπολίτευσηςκαι οι συνεργάτες του χρησιμοποιούν ένα αφήγημα κατά της ΕΕ τύπου Orban για να ενισχύσουν τη δημοτικότητά τους.Το κόμμα Smer του Fico ανέκαμψε από το χαμηλό ρεκόρ υποστήριξης του 9,1% τον Ιανουάριο του 2021 μετά από ένα σκάνδαλο διαφθοράς στο 14% τώρα, ωθούμενο από τη φιλορωσική και λαϊκιστική ρητορική.Αυτό το ποσοστό το τοποθετεί δεύτερο στο κατακερματισμένο πολιτικό τοπίο της, ρίχνοντας τον τρεις φορές πρώην πρωθυπουργό για μια ακόμη προσπάθεια να πάρει την εξουσία εναντίον της κυβέρνησης της μειοψηφίας.\"Η κυβέρνηση και ο πρόεδρος είναι σε μεγάλο βαθμό υπεύθυνοι για τις αυξήσεις των τιμών, επειδή έσυραν τησε έναν πόλεμο με τον οποίο ηδεν έχει καμία σχέση\", δήλωσε ο Fico σε υποστηρικτές του την Τρίτη στη Μπρατισλάβα, την πρωτεύουσα της Σλοβακίας. \"Οι πρόωρες εκλογές είναι ο τρόπος για να βγούμε από αυτή την κρίση\".Ο κίνδυνος είναι ότι, δεδομένων των κανόνων βέτο της ΕΕ,ως πιθανός διασπαστής της απόφασης του μπλοκ να αντιμετωπίσει τον Πούτιν με ενεργειακές κυρώσεις, δήλωσε ο Meseznikov.Ο Fico θα μπορούσε να γίνει μια πιο ήπια εκδοχή του Όρμπαν, είπε, λειτουργώντας ως \"διακόπτης της συμφωνίας\".Στην, το ακροδεξιό κόμμαήρθε για πρώτη φορά δεύτερο σε δημοσκόπηση αυτόν τον μήνα, μπροστά από το κυβερνών κόμμα.www.bankingnews.gr",
    "Η Σλοβακία μπορεί να εθνικοποιήσει τον κυρίαρχο παραγωγό ηλεκτρικής ενέργειας": "Εάν χρειαστεί, η Σλοβακία μπορεί να εθνικοποιήσει τον κύριο παραγωγό ηλεκτρικής ενέργειας Slovenské elektrárne και να εγγυηθεί το φθηνό ηλεκτρικό ρεύμα για τους πολίτες, ανακοίνωσε την Κυριακή (11. Σεπτεμβρίου) ο υπουργός Οικονομικών Igor Matovič (OĽano).\n\nΗ Slovenské elektrárne ανήκει σήμερα στην EPH του Τσέχου δισεκατομμυριούχου Daniel Křetínský και στον ιταλικό ενεργειακό κολοσσό Enel. Μαζί κατέχουν τα δύο τρίτα των μετοχών, ενώ τα υπόλοιπα ανήκουν στο υπουργείο Οικονομίας της Σλοβακίας. Η εταιρεία διαχειρίζεται και τους δύο πυρηνικούς σταθμούς της Σλοβακίας – Jaslovské Bohunice και Mochovce.\n\nΣύμφωνα με τον Matovič, ίσως χρειαστεί να παρέμβει το κράτος για να εγγυηθεί δίκαιες τιμές, καθώς η τιμή παραγωγής ηλεκτρικής ενέργειας από πυρηνικούς σταθμούς δεν αντιστοιχεί στην τιμή της αγοράς.\n\n«Μία από τις λύσεις της ενεργειακής κρίσης είναι ότι θα προσπαθήσουμε να καταλήξουμε σε συμφωνία με τους σημερινούς μετόχους για την εξαγορά του μεριδίου της Slovenské elektrárne», δήλωσε ο Matovič αφού επέκρινε την κυβέρνηση του Mikuláš Dzurinda για την ιδιωτικοποίηση της εταιρείας πριν από σχεδόν 20 χρόνια.\n\nΟ υπουργός Οικονομικών, ωστόσο, δεν γνωρίζει πόσο θα κόστιζε μια τέτοια πώληση. Πρόσθεσε ότι η κρατικοποίηση της Slovenské elektrárne θα είναι η «λύση της έσχατης λύσης».\n\nΤο μέλος του Εθνικού Συμβουλίου Marián Viskupič από το κόμμα Ελευθερία και Αλληλεγγύη, το οποίο αποχώρησε από τον κυβερνητικό συνασπισμό την περασμένη εβδομάδα, συμφωνεί ότι η ιδιωτικοποίηση της Slovenské elektrárne ήταν λάθος. Ωστόσο, λέει ότι η αγορά του πλειοψηφικού μεριδίου δεν είναι εφικτή.\n\n«Δεδομένης της οικονομικής μας κατάστασης και των δημοσιονομικών ελλειμμάτων που έχουμε σήμερα και θα έχουμε τα επόμενα χρόνια, δεν υπάρχει περιθώριο για το κράτος να επαναγοράσει τη Slovenské elektrárne», δήλωσε ο Viskupič.\n\nΕν τω μεταξύ, ο πρωθυπουργός Eduard Heger (OĽaNO) υποστηρίζει την πανευρωπαϊκή λύση του φόρου των έκτακτων κερδών.",
    "Συμβούλιο Υπουργών Ενέργειας ΕΕ: Οι προτάσεις για το φυσικό αέριο και η στάση των κυβερνήσεων": "Η ανάγκη να διασφαλιστεί η ασφάλεια εφοδιασμού με φυσικό αέριο δηλαδή ο κίνδυνος να διακοπεί η ροή αν επιβληθεί πλαφόν στην τιμή εισαγωγής του καυσίμου εφόσον οι χώρες προέλευσης αντιδράσουν, αλλά και ο κίνδυνος να αυξηθεί η κατανάλωση αν μειωθεί η τιμή σε χαμηλά επίπεδα είναι οι βασικές αιτίες για την μη επίτευξη συμφωνίας επί του θέματος στο χθεσινό Συμβούλιο Υπουργών Ενέργειας.\n\nΣύμφωνα με πληροφορίες από το ΥΠΕΝ, την πρόταση για γενικό πλαφόν στο φυσικό αέριο την πρόταση στήριξαν οι Ιταλία, Ελλάδα, Βέλγιο, Ιρλανδία, Μάλτα, Κύπρος, Σουηδία, Κροατία, Ρουμανία, Πολωνία, Λουξεμβούργο, Λετονία, Λιθουανία, Βουλγαρία, Σλοβενία και Γερμανία (υπό προϋποθέσεις). Κανένα κράτος- μέλος δεν αντιτάχθηκε ρητά αλλά όλοι εστίασαν στην ανάγκη εξασφάλισης ασφάλειας εφοδιασμού και μη αύξησης της ζήτησης του φυσικού αερίου.\n\nΕπίσης, η εισήγηση για πλαφόν μόνο στο ρωσικό φυσικό αέριο (που θα οδηγούσε πιθανότατα σε διακοπή της ροής), υποστηρίχθηκε από Γαλλία, Δανία, Ισπανία κι Ολλανδία, ενώ αντίθετες ήταν οι Αυστρία, Σλοβακία, Ουγγαρία, Ιταλία, Ελλάδα και Λουξεμβούργο. Σημειώνεται ότι ο νότιος διάδρομος μέσω του οποίου εφοδιάζεται και η χώρα μας, εξακολουθεί να λειτουργεί.\n\nΩς προς τις λοιπές προτάσεις που συζητήθηκαν:\n\nΤην πρόταση για υποχρεωτική μείωση της ζήτησης ηλεκτρικής ενέργειας στήριξαν οι: Αυστρία, Γερμανία, Ολλανδία, Σλοβενία, Σλοβακία, Ιρλανδία, Σουηδία, Φινλανδία, Δανία ενώ αντίθετες ήταν οι Κύπρος και Μάλτα. Η Ελλάδα εξέφρασε επιφύλαξη.\n\nΤην πρόταση για μηχανισμό ανάκτησης εσόδων από τους ηλεκτροπαραγωγούς (στη βάση του μηχανισμού που εφαρμόζει η κυβέρνηση) στήριξαν οι: Γερμανία, Ελλάδα, Ιρλανδία, Γαλλία, Βέλγιο, Βουλγαρία, Δανία, Ισπανία, Φινλανδία, Λουξεμβούργο, Πολωνία, Σλοβακία, Σουηδία ενώ αντίθετες ήταν οι Λιθουανία, Μάλτα, Ολλανδία και Λετονία. Η Επίτροπος Ενέργειας Simson επεσήμανε την καλή και ενδιαφέρουσα λειτουργία του ελληνικού μηχανισμού που μπορεί να αποτελέσει πρότυπο.\n\nΤην πρόταση για στήριξη των εταιρειών που δραστηριοποιούνται σε προθεσμιακή αγορά στήριξαν Βέλγιο, Γαλλία, Σλοβακία, Ιρλανδία, Ισπανία, Σουηδία, Δανία, Κύπρος, Φινλανδία, Ρουμανία, Ουγγαρία, Σλοβενία ενώ το Λουξεμβούργο συνέστησε προσοχή.\n\nΑλλαγές στο ETS (αγορά ρύπων) στήριξαν οι Εσθονία, Πολωνία και Ουγγαρία, ενώ αντίθετες ήταν οι Γερμανία, Ισπανία, Ιρλανδία, Ολλανδία, Σουηδία και Δανία. Τέλος την πρόταση για φορολόγηση των υπερβολικών κερδών των εταιρειών ορυκτών καυσίμων στήριξαν Ελλάδα, Γερμανία, Ισπανία ενώ αντίθετη ήταν η Σλοβακία.",
    "Σλοβάκος πρωθυπουργός: Ο φόρος στα έκτακτα κέρδη των ενεργειακών εταιρειών θα πρέπει να επιστρέφει στις χώρες παραγωγής ενέργειας": "Εάν η ΕΕ συμφωνήσει στη φορολόγηση των υπερβολικών κερδών των ενεργειακών επιχειρήσεων, η Σλοβακία θα προωθήσει την αναδιανομή των κεφαλαίων αυτών πίσω στις επιμέρους χώρες. Διαφορετικά, οι φορολογούμενοι θα συνεισφέρουν στα κέρδη των γερμανικών εταιρειών στη Σλοβακία, δήλωσε στους δημοσιογράφους ο πρωθυπουργός Eduard Heger την Τετάρτη.\n\nΣτην επικείμενη συνάντηση των υπουργών που είναι αρμόδιοι για την ενέργεια, η Σλοβακία θα προωθήσει μια πανευρωπαϊκή λύση στο πρόβλημα των υψηλών τιμών της ενέργειας.\n\n«Εάν δεν θα μπορέσουμε να βρούμε την ευρωπαϊκή λύση για τις υψηλές τιμές της ενέργειας, τότε θα πρέπει οι χώρες να τα λύσουν όλα σε τοπικό επίπεδο. Αυτό θα σήμαινε, σε μεγάλο βαθμό, τη σταδιακή αποσύνθεση όχι μόνο της ενεργειακής ένωσης, αλλά και της Ευρωπαϊκής Ένωσης», προειδοποίησε ο Heger.\n\nΟ μεγαλύτερος παραγωγός ηλεκτρικής ενέργειας στη Σλοβακία είναι η Slovenské elektrárne ανήκει από κοινού στην τσεχική EPH, την ιταλική Enel και το κράτος.\n\n«Δεν πρόκειται για σλοβακικές εταιρείες. Το κέρδος που εισπράττεται σε επίπεδο ΕΕ πρέπει να διανέμεται πίσω στις επιμέρους χώρες σε ευρωπαϊκό επίπεδο. Διαφορετικά, συνεισφέραμε στα κέρδη ορισμένων γερμανικών εταιρειών στη Σλοβακία. Δεν θα το επιτρέψουμε αυτό», πρόσθεσε ο Heger.\n\nΣύμφωνα με τον πρωθυπουργό, μία από τις άλλες λύσεις είναι η πρόταση για την επιβολή ανώτατου ορίου στις τιμές των δικαιωμάτων εκπομπών.",
    "«Καθάρισε» την πρωτιά του ομίλου και ετοιμάζεται για τα μπαράζ το Καζακστάν!": "Την πρωτιά στο 3ο γκρουπ της Λιγκ Γ του Nations League πανηγύρισε το Καζακστάν!\n\n\n\nH ομάδα του Μαγκομέντ Αντίεφ μπορεί να δυσκολεύτηκε, αλλά, τελικά, επικράτησε με σκορ 2-1 της Λευκορωσίας στην Αστάνα για την 5η αγωνιστική. Η γηπεδούχοι προβλημάτισαν με την εικόνα τους, όμως το γκολ του Ζαϊνουντίνοφ στο 79' τούς χάρισε μια νίκη «χρυσάφι».\n\n\n\nΣτο +9 πλέον το Καζακστάν με ματς περισσότερο από τη δεύτερη Σλοβακία, που υποδέχεται στις 22:00 στην Τρνάβα το Αζερμπαϊτζάν, με την τελευταία αγωνιστική την ερχόμενη Κυριακή να είναι πλέον διαδικαστικού χαρακτήρα. Να θυμίσουμε ότι το Καζακστάν ενδέχεται να αποτελέσει πιθανό αντίπαλο της Εθνικής μας ομάδας στο Final 4 που θα κρίνει την πρόκριση στους ομίλους του Euro 2024.\n\n\n\nH 6η και τελευταία αγωνιστική (25/09):\n\n\n\nΑζερμπαϊτζάν-Καζακστάν (19:00)\n\nΣλοβακία-Λευκορωσία (19:00)\n\n\n\nH βαθμολογία\n\n\n\nΚαζακστάν 13 (8-3)\n\nΣλοβακία 6 (3-3)\n\nΑζερμπαϊτζάν 4 (2-3)\n\nΛευκορωσία 2 (2-6)\n\n\n\nΣτο αγωνιστικό κομμάτι, το Καζακστάν είχε τον έλεγχο και την κατοχή της μπάλας κατά τη διάρκεια του πρώτου μέρους, ωστόσο η Λευκορωσία ήταν εκείνη που απείλησε πρώτη με δύο σουτ στο πρώτο δεκάλεπτο, τα οποία, ωστόσο, δεν δημιούργησαν ιδιαίτερο πρόβλημα στην άμυνα των γηπεδούχων.\n\n\n\nΤο Καζακστάν ήταν εκείνο που «χαμογέλασε» πρώτο, καθώς μετά από φάουλ του Οράζοβ, ο Κάμπισεφ έστειλε την μπάλα στα δίχτυα, ανοίγοντας το σκορ στο 29ο λεπτό. Η απάντηση της Λευκορωσία μπορεί να άργησε, αλλά ήρθε στο τρίτο λεπτό των καθυστερήσεων όταν ο Σαβίτσκι νίκησε τον Σάτσκι κάνοντας το 1-1 με το γκολ ωστόσο να ελέγχεται από το VAR για να μετρήσει.\n\n\n\nΣτο δεύτερο ημίχρονο ο ρυθμός έπεσε με τη Λευκορωσία να προσπαθεί περισσότερο να διαφυλάξει το 1-1. Παρ' όλα αυτά από το 65ο λεπτό και έπειτα το Καζακστάν ενέτεινε την πίεση του και προσπάθησε να πετύχει το γκολ που θα του έδινε το τρίποντο το οποίο και θα «καθάριζε» την πρωτιά του ομίλου. Τη λύση έδωσε στο 79ο λεπτό ο Ζαϊνουντίνοφ κάνοντας το 2-1 και δίνοντας παράλληλα το εισιτήριο στο Καζακστάν για τα μπαράζ της τετράδας. Στις καθυστερήσεις οι γηπεδούχοι έμειναν με 10 παίκτες εξαιτίας της αποβολής του Ταγκιμπεργκέν με δεύτερη κίτρινη κάρτα.",
    "Η αύξηση των τιμών ενέργειας μπορεί να κλείσει ορισμένα σχολεία το χειμώνα στη Σλοβακία": "Η δραματική αύξηση των τιμών του ηλεκτρικού ρεύματος και της θέρμανσης μπορεί να αναγκάσει ορισμένα σχολεία να κλείσουν το χειμώνα, προειδοποιούν εκπρόσωποι σχολείων και δήμων, συγκρίνοντας την κατάσταση με τις λεγόμενες διακοπές άνθρακα από την εποχή του σοσιαλισμού.\n\nΓια τα σχολεία στη νοτιοσλοβακική πόλη Rimavská Sobota, οι λογαριασμοί ενέργειας θα αυξηθούν περισσότερο από 350%. Ένα από τα δημοτικά σχολεία της πόλης συνήθιζε να πληρώνει 1.321 ευρώ το μήνα, από τον Σεπτέμβριο, ο λογαριασμός αυξάνεται σε 5.890 ευρώ μηνιαίως.\n\n«Δεν το έχω ξαναζήσει αυτό. Θυμάμαι μόνο αμυδρά τι μας περιμένει από τα μαθητικά μου χρόνια, όταν τα σχολεία έκλειναν και ανακοινώνονταν διακοπές με κάρβουνο λόγω της ενεργειακής κρίσης κατά τη διάρκεια του σοσιαλισμού», δήλωσε η Anita Antalová, διευθύντρια του σχολείου για το Denník SME.\n\nΟ δήμαρχος Jozef Šimko επισημαίνει ότι αν η κυβέρνηση δεν έρθει γρήγορα με βοήθεια, τουλάχιστον κάποια σχολεία θα κλείσουν, όχι μόνο στην πόλη του, αλλά σε όλη τη Σλοβακία.\n\n«Θα αφήσουμε μόνο ένα ή δύο κτίρια ανοιχτά, ώστε να μην χρειάζεται να θερμαίνονται άλλα. Τα μαθήματα θα γίνονταν σε βάρδιες – το ένα σχολείο ή οι κατώτερες τάξεις το πρωί, το άλλο ή οι μεγαλύτεροι μαθητές το απόγευμα», λέει ο Šimko. Η Antalová λέει ότι τα μαθήματα μπορούν να διεξάγονται διαδικτυακά όπως κατά τη διάρκεια της πανδημίας. Πρότεινε επίσης να κηρυχθούν δίμηνες διακοπές κατά τη διάρκεια του χειμώνα αντί για το επόμενο καλοκαίρι.\n\nΟ υπουργός Σχολείων Branislav Gröhling έσπευσε να διαβεβαιώσει ότι κανένα σχολείο δεν θα χρειαστεί να κλείσει λόγω των τιμών της ενέργειας.\n\nΟ Gröhling πιστεύει ότι το Υπουργείο Οικονομικών θα παράσχει τα κεφάλαια. Τα σχολεία, ωστόσο, δεν είναι τα μόνα ιδρύματα με προβλήματα. Νοσοκομεία, οίκοι ευγηρίας, επιχειρήσεις και άλλα βρίσκονται στην ουρά για ένα κυβερνητικό πακέτο ανακούφισης. Το Υπουργείο Οικονομικών υπόσχεται ότι θα βοηθήσει. Οι λεπτομέρειες είναι, ωστόσο, υπό αμφισβήτηση.\n\n«Το πόσα χρήματα θα διατεθούν για την αντιμετώπιση της αύξησης των τιμών της ενέργειας δεν μπορεί να ειπωθεί αυτή τη στιγμή», δήλωσε το υπουργείο.\n\nΟ σλοβακικός διανομέας φυσικού αερίου SPP επισημαίνει ότι έχει προειδοποιήσει προηγουμένως τη Rimavská Sobota και ορισμένους άλλους δήμους για τη μελλοντική δραματική αύξηση της τιμής και προσέφερε μια συμφωνία. Το δημαρχείο της Rimavská Sobota, ωστόσο, αρνήθηκε με την πεποίθηση ότι οι τιμές του φυσικού αερίου θα μειωθούν και πάλι. Η SPP το αποκάλεσε: διαχειριστικό λάθος.",
    "Οι εταιρείες διανομής ηλεκτρικής ενέργειας αποτελούν το κλειδί για την ανάπτυξη των ΑΠΕ": "Σημαντικό εμπόδιο για την ανάπτυξη των ανανεώσιμων πηγών ενέργειας στη Σλοβακία είναι οι κερδοσκοπικές κρατήσεις δυναμικότητας και οι αδιαφανείς διαδικασίες σύνδεσης με το δίκτυο από τις εταιρείες διανομής, αναφέρει η EURACTIV Σλοβακίας.\n\nΟι ανανεώσιμες πηγές ενέργειας δεν αποτελούν πλέον μόνο μια λύση για την αντιμετώπιση της κλιματικής κρίσης. Λόγω του πολέμου στην Ουκρανία, αποτελούν επίσης μέσο για την ενίσχυση της ενεργειακής ασφάλειας της ΕΕ και τη μείωση των τιμών της ενέργειας. Με αυτό το σκεπτικό, η Ευρωπαϊκή Επιτροπή παρουσίασε το σχέδιο REPowerEU, το οποίο υπολογίζει στη μαζική ανάπτυξη των ανανεώσιμων πηγών ενέργειας.\n\nΣύμφωνα με μελέτη της Επιτροπής, τα κύρια εμπόδια για την ταχεία ανάπτυξη των ΑΠΕ περιλαμβάνουν τις διοικητικές διαδικασίες, οι οποίες είναι συνήθως πολύ περίπλοκες, διαρκούν πολύ και δεν είναι διαφανείς. Οι αναλυτές επισημαίνουν ότι στη Σλοβακία είναι επίσης προβληματική η πρόσβαση των νέων πηγών στο δίκτυο ηλεκτρικής ενέργειας.\n\nΤα προβλήματα που σχετίζονται με τη σύνδεση στο δίκτυο και τις λειτουργικές διαδικασίες ενδέχεται να καθυστερήσουν την ανάπτυξη των ανανεώσιμων πηγών ενέργειας σε αρκετά κράτη μέλη, λένε οι αναλυτές. Η μελέτη αναφέρει ως παράδειγμα τη Σλοβακία. Τα κυριότερα προβλήματα σύνδεσης στο δίκτυο είναι πολύ συχνά αποτέλεσμα της ανεπαρκούς χωρητικότητας του δικτύου και των μακροχρόνιων συζητήσεων σχετικά με τον τρόπο σύνδεσης στο δίκτυο σε ποια τιμή. Αυτό οδηγεί σε καθυστερήσεις στα πράσινα έργα.\n\nΗ Επιτροπή κατηγορεί εδώ και καιρό τη Σλοβακία για τις χαμηλές φιλοδοξίες της στον τομέα των ανανεώσιμων πηγών ενέργειας. Σύμφωνα με το ολοκληρωμένο εθνικό σχέδιο για το κλίμα και την ενέργεια (NECP), στόχος της Σλοβακίας είναι να παράγει το 19,2% της συνολικής ενέργειας από ανανεώσιμες πηγές ενέργειας έως το 2030. Η Επιτροπή, ωστόσο, συνέστησε στη Σλοβακία να παράγει τουλάχιστον 24%.\n\nΩστόσο, οι προτάσεις αυτές δεν λαμβάνουν ακόμη υπόψη τους υψηλότερους στόχους της Ένωσης για το 2030 ούτε επιταχύνουν την ανάπτυξή τους λόγω του πολέμου στην Ουκρανία. Στη Σλοβακία, αυτό σημαίνει ότι θα πρέπει να συνδεθεί στο δίκτυο ένας τεράστιος αριθμός νέων πηγών. Οι εταιρείες διανομής, ωστόσο, υποστηρίζουν ότι η χωρητικότητα είναι ήδη γεμάτη.\n\nΟ Juraj Kubica, ερευνητής στο Ινστιτούτο Ηλεκτρικής Ενεργειακής Μηχανικής της Σχολής Ηλεκτρολόγων Μηχανικών και Πληροφορικής, υποστηρίζει ότι μια σημαντική ικανότητα για τη δέσμευση νέων πηγών μπορεί να επιτευχθεί με τεχνικά μέτρα και με την αλλαγή της δομής των τιμολογίων.\n\nΕκτός του ότι το δίκτυο δεν συνδέει αρκετές ανανεώσιμες πηγές ενέργειας, η χωρητικότητά του χρησιμοποιείται μερικές φορές από κερδοσκοπικές εφαρμογές. Αυτό σημαίνει ότι υποβάλλονται αιτήσεις, αλλά δεν κατασκευάζονται για μεγάλο χρονικό διάστημα για διάφορους λόγους.",
    "Κλείδωσε πρωτιά και… άνοδο η Τουρκία": "Τα είδε… όλα, αλλά εξασφάλισε την πρωτιά και την άνοδο στην League C η Τουρκία! Παρότι τα βρήκε σκούρα απέναντι στο αξιόμαχο Λουξεμβούργο και βρέθηκε τρεις φορές πίσω στο σκορ, η ομάδα του Στέφαν Κουντς ήρθε ισόπαλη με σκορ 3-3 και πήρε το αποτέλεσμα που ήθελε για να κλειδώσει την κορυφή.\n\n\n\nΟ Μαρτίνς στο 8’ έδωσε προβάδισμα στους φιλοξενούμενους, αλλά ο Ιντέρ με πέναλτι στο 16’ ισοφάρισε. Ο Σινάνι στο 37’ έδωσε εκ νέου προβάδισμα στο Λουξεμβούργο, αλλά δύο λεπτά αργότερα το αυτογκόλ του Σανό έφερε το σκορ ξανά στα ίσα!\n\n\n\nΟ Ροντρίγκες στο 69’ πάγωσε τους Τούρκους, οι οποίοι πήραν τα ηνία και τον έλεγχο, πίεσαν και βρήκαν το γκολ της ισοφάρισης και της «ανόδου» με το τέρμα του Γιούκσεκ στο 87ο λεπτό για το τελικό 3-3.\n\n\n\nΤον πρώτο της βαθμό πήρε η Λιθουανία με... άρωμα Super League! Διότι το γκολ της ισοφάρισης πέτυχε ο χαφ της Λαμίας, Βικίντας Σλίβκα, ισοφαρίζοντας αυτό του Αντρέασον που είχε δώσει προβάδισμα στους φιλοξενούμενους από το 22'.\n\n\n\nΤα αποτελέσματα της 5ης αγωνιστικής:\n\nΤουρκία-Λουξεμβούργο 3-3\n\nΛιθουανία-Νησιά Φερόε 1-1\n\n\n\nH επόμενη 6η αγωνιστικη (25/09):\n\nΝησιά Φερόε-Τουρκία (21:45)\n\nΛουξεμβούργο-Λιθουανία (21:45)\n\n\n\nΗ βαθμολογία του 1ου ομίλου:\n\n\n\n\n\n\n\nΤέζαρε τη Σλοβακία το Αζερμπαϊτζάν\n\n\n\n\n\nΜεγάλη νίκη μέσα στη Σλοβακία πήρε το Αζερμπαϊτζάν (1-2), με τους νικητές να ανεβαίνουν στη δεύτερη θέση και να αφήνουν πίσω τους τους γηπεδούχους! Ο Νταντάσοφ στο 44’ έδωσε προβάδισμα στο Αζερμπαϊτζάν (0-1) το οποίο και το διατηρούσε ως το φινάλε του αγώνα. Ωστόσο, όλο το… ζουμί ήταν στις καθυστερήσεις! Διότι η Σλοβακία ισοφάρισε με πέναλτι του Ζίρκα στο 90’+3’ αλλά ο Χακβέρντι δύο λεπτά αργότερα… τέζαρε την ομάδα του Καλτσόνα!\n\n\n\nΤα αποτελέσματα της 5ης αγωνιστικής:\n\nΚαζακστάν-Λευκορωσία 2-1\n\nΣλοβακία-Αζερμπαϊτζάν 1-2\n\n\n\nH επόμενη 6η αγωνιστικη (25/09):\n\nΣλοβακία-Λευκορωσία (19:00)\n\nΑζερμπαϊτζάν-Καζακστάν (19:00)\n\n\n\nΗ βαθμολογία του 3ου ομίλου:\n\n\n\n\n\n\n\n\n\nΗ Μολδαβία έδωσε ενδιαφέρον στο φινάλε",
    "Αλλαγές στο ευρωπαϊκό χάντμπολ": "Την Ελλάδα στο έκτακτο συνέδριο της Ευρωπαϊκής Ομοσπονδίας Χάντμπολ τη Δευτέρα εκπροσώπησε ο πρόεδρος της ΟΧΕ, Κώστας Γκαντής, και στο περιθώριο των εργασιών είχε στενή συνεργασία με τους εκπροσώπους της γερμανικής ομοσπονδίας για το Παγκόσμιο Πρωτάθλημα Νέων, το οποίο θα συνδιοργανώσουν οι δύο χώρες τον Ιούνιο του 2023.\n\n\n\n«Και σε αυτό το συνέδριο φάνηκε η διάθεση της διοίκησης της Ευρωπαϊκής Ομοσπονδίας, αλλά και των εθνικών ομοσπονδιών για εξωστρέφεια, ανάπτυξη και ανάδειξη του αθλήματος. Η διεύρυνση του European League, αλλά και η αύξηση των ομάδων στις τελικές φάσεις των ευρωπαϊκών πρωταθλημάτων κινούνται προς αυτές τις κατευθύνσεις», σχολίασε ο κ. Γκαντής.\n\n\n\nΑναφορικά με τη διοργάνωση του Παγκοσμίου Πρωταθλήματος Νέων του 2023, ο κ. Γκαντής τόνισε ότι: «Ηδη έχουν γίνει σημαντικά βήματα προόδου. Οι δύο ομοσπονδίες έχουν καθημερινή συνεργασία για τη διοργάνωση που θα φιλοξενηθεί σε Αθήνα, Μαγδεμβούργο, Ανόβερο και Βερολίνο. Σύντομα, θα ανακοινωθούν τα γήπεδα που θα φιλοξενήσουν τους αγώνες στην Αθήνα, καθώς και τα προπονητήρια των ομάδων.\n\n\n\nΕίναι μία τεράστια σε όγκο διοργάνωση με 32 ομάδες και στην Αθήνα θα υπάρχει δράση έως και την προημιτελική φάση. Όπως φάνηκε και στα Παγκόσμια Πρωταθλήματα του Beach Handball που διοργανώσαμε το καλοκαίρι, υπάρχει η τεχνογνωσία, το στελεχιακό δυναμικό και η διάθεση για να φέρουμε σε πέρας την αποστολή που αναλάβαμε».\n\n\n\nΠαράλληλα, ο κ. Γκαντής είχε συνεργασία με τον πρόεδρο της Κυπριακής Ομοσπονδίας, Χαράλαμπο Λόττα, ενόψει του μνημονίου συνεργασίας που θα υπογράψουν σύντομα οι δύο ομοσπονδίες.\n\n\n\nΠαρών στις εργασίες του Συνεδρίου και της διάσκεψης των προέδρων ήταν και ο πρόεδρος της Δικαστικής Επιτροπής της Ευρωπαϊκής Ομοσπονδίας, Γιάννης Καρανάσος, ο οποίος παρουσίασε θέματα που άπτονται των αρμοδιοτήτων της επιτροπής.\n\n\n\nΜεταξύ των αποφάσεων που πάρθηκαν στο Λουξεμβούργο ξεχώρισαν οι εξής:\n\n\n\nΑύξηση των ομάδων του EHF European League από 24 σε 32. Από το σεζόν 2023-24 το δεύτερο τη τάξει ευρωπαϊκό Κύπελλο θα διεξάγεται με 32 ομάδες. Οι 16 εξ αυτών θα είναι γνωστές εξαρχής και οι υπόλοιπες 16 θα προκύψουν μέσα από έναν και μοναδικό προκριματικό γύρο.\n\n\n\nΣτην προκριματική διαδικασία θα μπορούν να συμμετέχουν και ομάδες που θα συμμετείχαν στο European Cup και θέλουν να αναβαθμίσουν τη συμμετοχή τους στο European League.\n\n\n\nΑύξηση των ομάδων στις τελικές φάσεις των ευρωπαϊκών πρωταθλημάτων από 16 σε 24. Για το Ευρωπαϊκό Πρωτάθλημα αγοριών Κ18 του 2024 και το αντίστοιχο Κ17 των κοριτσιών του 2025, προκρίνονται απευθείας οι οκτώ πρώτες χώρες της κατάταξης στις συγκεκριμένες ηλικίες, με βάση τα τρία προηγούμενα ευρωπαϊκά πρωταθλήματα και η διοργανώτρια χώρα.\n\n\n\nΟι υπόλοιπες θέσεις θα καλυφθούν μέσω προκριματικών αγώνων που θα διεξαχθούν μέσα στο 2024. Για το Ευρωπαϊκό Πρωτάθλημα αγοριών Κ20 του 2024 και το Ευρωπαϊκό Πρωτάθλημα κοριτσιών Κ19 του 2025, θα συμμετάσχουν η διοργανώτρια χώρα και οι 23 καλύτερες χώρες με βάση την παρουσία τους στις διοργανώσεις της EHF του 2022.\n\n\n\nΠαρουσίαση για τον «Κύκλο της χαντμπολικής ζωής». Ένα πρόγραμμα που μετατρέπει το χάντμπολ σε δια βίου άθλημα για όλες τις ηλικίες, από 3 ετών έως 65+, παρουσιάστηκε και συνεχώς θα εμπλουτίζεται.\n\n\n\nΑλλαγές στα Ευρωπαϊκά Πρωταθλήματα Beach Handball. Πλέον, η κλήρωση των τελικών φάσεων για άνδρες και γυναίκες θα γίνεται ακριβώς όπως και στα αντίστοιχα ευρωπαϊκά πρωταθλήματα σάλας, με τις ομάδες να περιλαμβάνονται σε γκρουπ δυναμικότητας βάσει κατάταξης.\n\n\n\nΔημιουργία του \"Hall of Fame\" του ευρωπαϊκού χάντμπολ. Το σχέδιο για την ανάδειξη του αθλητή και της αθλήτριας της χρονιάς, των κορυφαίων ανά θέση και των πρωτοεμφανιζόμενων σε άνδρες και γυναίκες, τέθηκε ήδη σε ισχύ για τη σεζόν 2022-23. Παράλληλα, στο Hall of Fame θα εισέρχονται και θρυλικοί αθλητές και αθλήτριες του παρελθόντος που θα επιλέγονται από επιτροπή ειδικών, η οποία θα ανακοινωθεί σύντομα.\n\n\n\nΣυμφωνίες Master Plan μεταξύ της EHF με Κροατία και Σκωτία. Στη Σκωτία, το χάντμπολ θα καθιερωθεί ως το ομαδικό άθλημα σάλας στα δημοτικά σχολεία. Στην Κροατία θα εισαχθεί το χάντμπολ στα νηπιαγωγεία και στα δημοτικά σχολεία, με παράλληλη εκπαίδευση από την ομοσπονδία των νηπιαγωγών και των δασκάλων. Ο στόχος είναι να παρακινηθούν παιδιά ηλικίας 4-11 ετών, ώστε να εγγραφούν σε συλλόγους.\n\n\n\nΈγκριση των διασυνοριακών πρωταθλημάτων. Η Ευρωπαϊκή Ομοσπονδία ενέκρινε τέσσερις διασυνοριακές διοργανώσεις.\n\n\n\n1) Τη SEHA League με τη συμμετοχή οκτώ ομάδων από Κροατία, Σερβία, Βόρεια Μακεδονία, Ουγγαρία και Σλοβακία.\n\n\n\n2) Τη Βαλτική λίγκα με τη συμμετοχή 12 ομάδων από Λιθουανία, Εσθονία και Λετονία.\n\n\n\n3)Την ΒΕΝΕ League με τη συμμετοχή 12 ομάδων από Ολλανδία και Βέλγιο.\n\n\n\n4) Τη MOL Liga με τη συμμετοχή 12 γυναικείων ομάδων από Τσεχία και Σλοβακία.",
    "Οι γυναίκες πρωθυπουργοί και αρχηγοί κρατών στην Ευρώπη": "Κλείσιμο\n\nΚατερίνα Σακελλαροπούλου, Τζόρτζια Μελόνι , Λιζ Τρας, Ούρσουλα φον ντερ Λάιεν... Γυναίκες που έχουν αναδειχθεί, τα τελευταία τρία χρόνια, σε ηγετικές θέσεις.Οπώς διαπιστώνεται, με έναν πρόχειρο υπολογισμό, σε τουλάχιστον εννέα χώρες της ΕΕ τα ανώτατα αξιώματα έχουν «άρωμα γυναίκας».Αξίζει να σημειωθεί ότι η Γερμανίδα,, έγινε τον Δεκέμβριο τουη πρώτη γυναίκα πρόεδρος της Ευρωπαϊκής Επιτροπής.Η συντηρητική Λιζ Τρας έγινε στις 5 Σεπτεμβρίου επικεφαλής της βρετανικής κυβέρνησης. Είναι η τρίτη γυναίκα που καταλαμβάνει αυτό το αξίωμα στο Ηνωμένο Βασίλειο μετά τη Μάργκαρετ Θάτσερ (1979-1990) και την Τερέζα Μέι (2016-2019), και οι τρεις από τους Τόρις.Η Νίκολα Στέρτζον είναι από τον Νοέμβριο του 2014 η πρώτη γυναίκα πρωθυπουργός της Σκωτίας.Η Ελιζαμπέτ Μπορν, πρωθυπουργός από τις 16 Μαΐου, είναι η δεύτερη γυναίκα που καταλαμβάνει τη θέση αυτή στη Γαλλία, 30 χρόνια μετά την Εντίτ Κρεσόν.ΕλλάδαΗ Κατερίνα Σακελλαροπούλου, που εξελέγη τον Ιανουάριο του 2020 Πρόεδρος της Ελληνικής Δημοκρατίας, είναι η πρώτη γυναίκα που καταλαμβάνει τον αξίωμα αυτό.Η Μαγκνταλένα Άντερσον, που διορίστηκε τον Νοέμβριο του 2021 σε πρωτόγνωρες συνθήκες, είναι η πρώτη γυναίκα πρωθυπουργός της Σουηδίας. Επτά ώρες μετά την εκλογή της, παραιτήθηκε ύστερα από την καταψήφιση του προϋπολογισμού που κατέθεσε και την αποχώρηση των Οικολόγων από την κυβέρνησή της. Τέσσερις ημέρες αργότερα, επανεξελέγη από το Κοινοβούλιο. Στις 15 Σεπτεμβρίου, αναγκάζεται να υποβάλει εκ νέου την παραίτησή της ύστερα από την ήττα της στις βουλευτικές εκλογές.Αφού κέρδισε τις βουλευτικές εκλογές, η επικεφαλής της παράταξης των σοσιαλδημοκρατών Μέτε Φρεντέρικσεν σχηματίζει την κυβέρνησή της τον Ιούνιο του 2019, και πλέον στα 41 της χρόνια γίνεται η νεότερη πρωθυπουργός στην ιστορία της χώρας.Η σοσιαλδημοκράτης Σάνα Μαρίν έγινε πρωθυπουργός στις 10 Δεκεμβρίου του 2019, στα 34 της χρόνια.",
    "Ημερίδα \"Greece- Slovakia: Green Growth Business Forum & B2B meetings\"": "Η Πρεσβεία της Σλοβακίας στην Αθήνα, το Εμπορικό και Βιομηχανικό Επιμελητήριο Αθηνών – ΕΒΕΑ, η Ελληνική Εταιρεία Επενδύσεων & Εξωτερικού Εμπορίου – Enterprise Greece και o Σλοβακικός Οργανισμός Επενδύσεων και Εμπορίου (Slovak Investment and Trade Development Agency – SARIO), διοργάνωσαν Ημερίδα με τίτλο: \"Green Growth Business Forum”, την Τρίτη 6 Σεπτεμβρίου 2022.\n\nΗ εν λόγω εκδήλωση πραγματοποιήθηκε στο πλαίσιο της επίσημης επίσκεψης της Α.Ε. Προέδρου της Δημοκρατίας της Σλοβακίας, Zuzana Caputova, στην Αθήνα και υλοποιήθηκε υπό την Αιγίδα της, καθώς και υπό την Αιγίδα της Α.Ε. της Προέδρου της Δημοκρατίας Κατερίνας Σακελλαροπούλου. Την αποστολή συνόδευσαν 20 επιχειρηματίες και θεσμικοί φορείς.\n\nΤο θέμα της ημερίδας ήταν εξαιρετικά επίκαιρο και αντιπροσωπευτικό των ταχέως μεταβαλλόμενων καιρών που ζούμε. Ο κόσμος αντιμετωπίζει δύο, εξαιρετικές προκλήσεις: την παγκόσμια κλιματική κρίση και μια άνευ προηγουμένου αναστάτωση στις παγκόσμιες αγορές λόγω της ενεργειακής πρόκλησης. Ταυτόχρονα, η πανδημία του κορωνοϊού εγκαινίασε μια νέα εποχή στις ψηφιακές τεχνολογίες και επικοινωνία σε όλο τον κόσμο. Αυτή η τριάδα αλλαγών –ανάγκη για καλύτερη περιβαλλοντική διαχείριση, ενεργειακή ασφάλεια και ψηφιακό μετασχηματισμό– κατέστησαν την ημερίδα πολύ πετυχημένη. Σλοβακία και Ελλάδα συμφώνησαν ότι αυτοί είναι οι τομείς στους οποίους οι δύο χώρες έχουν πολλά να συνεισφέρουν η μία στην άλλη και στον κόσμο.\n\nΣτο φόρουμ μίλησαν μεταξύ άλλων, ο Υφυπουργός για την Οικονομική Διπλωματία και την Εξωστρέφεια, κος Κώστας Φραγκογιάννης, ο Υφυπουργός Γεωργίας και Αγροτικής Ανάπτυξης της Σλοβακικής Δημοκρατίας, κος Martin Kováč, ο Γενικός Γραμματέας Διεθνών Οικονομικών Σχέσεων και Εξωστρέφειας του Υπουργείου Εξωτερικών και πρόεδρος της Enterprise Greece, κος Γιάννης Σμυρλής, η Προεδρεύουσα και Α’ Αντιπρόεδρος του Εμπορικού & Βιομηχανικού Επιμελητηρίου Αθηνών, κα Σοφία Εφραίμογλου-Κουνενάκη και ο Διευθυντής Εμπορίου του Σλοβακικού Οργανισμού Επενδύσεων και Ανάπτυξης Εμπορίου- SARIO, κος Egon Zorad. Την εκδήλωση συντόνισε ο Γενικός Γραμματέας του ΕΒΕΑ, κ. Μπάμπης Μωραΐτης.\n\nΣτο πλαίσιο του φόρουμ υπεγράφη Μνημόνιο Συνεργασίας (MοU) με στόχο την ενδυνάμωση των οικονομικών και εμπορικών σχέσεων Ελλάδος και Σλοβακίας, μεταξύ της Ελληνικής Εταιρείας Επενδύσεων & Εξωτερικού Εμπορίου (Enterprise Greece) και του Σλοβακικού Οργανισμού Επενδύσεων και Εμπορίου (Slovak Investment and Trade Development Agency – SARIO).\n\n\n\nΤην Enterprise Greece εκπροσώπησε ο Γενικός Γραμματέας Διεθνών Οικονομικών Σχέσεων και Εξωστρέφειας του Υπουργείου Εξωτερικών και πρόεδρος της Enterprise Greece, κος Γιάννης Σμυρλής, ενώ από τη σλοβακική πλευρά, το μνημόνιο υπέγραψε ο Διευθυντής Εμπορίου του Σλοβακικού Οργανισμού Επενδύσεων και Ανάπτυξης Εμπορίου- SARIO, κος Egon Zorad.\n\nΑμέσως μετά την εκδήλωση, έγιναν B2B συναντήσεις μεταξύ εκπροσώπων ελληνικών και σλοβακικών επιχειρήσεων, οι οποίες δραστηριοποιούνται κυρίως στους κλάδους Ανανεώσιμων Πηγών Ενέργειας, Διαχείρισης Αποβλήτων, Διαχείρισης Υδάτινων Πόρων, Ηλεκτρομηχανικής – Ηλεκτροκίνησης και ICT., ενώ συμμετείχαν επίσης πανεπιστήμια και ερευνητικοί φορείς.",
    "BCL: Η Ουνικάχα Μάλαγα προκρίθηκε στον όμιλο του ΠΑΟΚ": "Συμπληρώθηκε το παζλ του 7ου ομίλου της κανονικής περιόδου του Basketball Champions League 2022-23, με την ολοκλήρωση του 2ου προκριματικού τουρνουά της διοργάνωσης.\n\nΗ Ουνικάχα Μάλαγα αναδείχθηκε νικήτρια του τελικού, αρπάζοντας με το τελικό 91-73 από την Πατριότι Λέβιτσε (Σλοβακία) το «εισιτήριο» για τον 7ο όμιλο, στον οποίο μετέχει και ο ΠΑΟΚ, μαζί με τις Ντιζόν (Γαλλία) και Ντιναμό Σάσαρι (Ιταλία).\n\nΥπενθυμίζεται ότι η AEK είχε κληρωθεί στον 2ο όμιλο, στο πλαίσιο του οποίου θα αναμετρηθεί με την τουρκική Πίναρ Καρσίγιακα, τη γερμανική Τέλεκομ Βόννης και την ιταλική Ρέτζιο Εμίλια.\n\nΤο Περιστέρι είχε «πέσει» στον 8ο όμιλο, στο πλαίσιο του οποίου θα αναμετρηθεί με την -κάτοχο του τροπαίου- ισπανική Τενερίφη, τη Ρίτας Βίλνιους από τη Λιθουανία και την Μπνέι Χέρζλιγια από το Ισραήλ.\n\nΗ «αυλαία» της κανονικής περιόδου ανοίγει στις 4 Οκτωβρίου. Οι νικητές της φάσης των ομίλων προκρίνονται απευθείας στους «16», ενώ οι δεύτεροι και οι τρίτοι από κάθε γκρουπ προχωρούν στις σειρές Play-In που θα διεξαχθούν τον Ιανουάριο του 2023.\n\nΗ φάση των «16» θα διεξαχθεί με τέσσερις ομίλους των τεσσάρων ομάδων, ενώ οι πρώτοι δύο από κάθε γκρουπ προκρίνονται στους προημιτελικούς που θα διεξαχθούν σε σειρές “best-of-three” (σ.σ. η ομάδα που θα συμπληρώσει δύο νίκες περνάει στην επόμενη φάση).\n\nΗ σεζόν του Basketball Champions League θα ολοκληρωθεί με το φάιναλ φορ που είναι προγραμματισμένο για το διάστημα 12-14 Μαΐου.\n\nΟι όμιλοι της κανονικής περιόδου και τα αποτελέσματα των προκριματικών γύρων:\n\nΚΑΝΟΝΙΚΗ ΠΕΡΙΟΔΟΣ\n\n1ος όμιλος\n\nΣτρασμπούρ (Γαλλία)\n\nΣομπατέλι (Ουγγαρία)\n\nΜούρθια (Ισπανία)\n\nΝικητής 1ου τουρνουά προκριματικού γύρου\n\n2ος όμιλος\n\nΑΕΚ (ΕΛΛΑΔΑ)\n\nΠίναρ Καρσίγιακα (Τουρκία)\n\nΤέλεκομ Βόννης (Γέρμανία)\n\nΡέτζιο Εμίλια (Ιταλία)\n\n3ος όμιλος\n\nΧαποέλ Χολόν (Ισραήλ)\n\nΟστάνδη (Βέλγιο)\n\nΓαλατασαράι (Τουρκία)\n\nΛέγκια Βαρσοβίας (Πολωνία)\n\n4ος όμιλος\n\nΝίμπουρκ (Τσεχία)\n\nΙγκοκέα (Βοσνία/Ερζεγοβίνη)\n\nΜπιλμπάο (Ισπανία)\n\nΜπαχτσεσεχίρ (Τουρκία)\n\n5ος όμιλος\n\nΧαποέλ Ιερουσαλήμ (Ισραήλ)\n\nΛούντβιχσμπουργκ (Γερμανία)\n\nΝταρουσάφακα (Τουρκία)\n\nΝικητής 4ου τουρνουά προκριματικού γύρου\n\n6ος όμιλος\n\nΜανρέσα (Ισπανία)\n\nVEF Ρίγα (Λετονία)\n\nΛιμόζ (Γαλλία)\n\nΝικητής 3ου τουρνουά προκριματικού γύρου\n\n7ος όμιλος\n\nΝτιζόν (Γαλλία)\n\nΝτιναμό Σάσαρι (Ιταλία)\n\nΠΑΟΚ (ΕΛΛΑΔΑ)\n\nΜάλαγα (Ισπανία)\n\n8ος όμιλος\n\nΤενερίφη (Ισπανία)\n\nΡίτας Βίλνιους (Λιθουανία)\n\nΠΕΡΙΣΤΕΡΙ (ΕΛΛΑΔΑ)\n\nΜπνέι Χέρζλιγια (Ισραήλ)\n\nΠΡΟΚΡΙΜΑΤΙΚΟΣ ΓΥΡΟΣ\n\nΤουρνουά 1\n\nΠροημιτελικοί\n\nΛέστερ Ράιντερς (Μ. Βρετανία) – Βολουντάρι (Ρουμανία) 61-70\n\nTFT Σκοπίων (Βόρεια Μακεδονία) – Νάινερς Τσέμνιτς (Γερμανία) 77-96\n\nΗμιτελικοί\n\nΤόφας Μπούρσα (Τουρκία) – Βολουντάρι (Ρουμανία) 68-57\n\nΦριμπούργκ Ολιμπίκ (Ελβετία) – Νάινερς Τσέμνιτς (Γερμανία) 70-93\n\nΤΕΛΙΚΟΣ\n\nΤόφας Μπούρσα (Τουρκία) – Νάινερς Τσέμνιτς (Γερμανία) 25/9, 21:00\n\nΤουρνουά 2\n\nΠροημιτελικοί\n\nΝτεν Μπος (Ολλανδία) – Σιαουλιάι (Λιθουανία) 85-73\n\nΠατριότι Λέβιτσε (Σλοβακία) – Έγκις Κόρμεντ (Ουγγαρία) 79-70\n\nΗμιτελικοί\n\nΜάλαγα (Ισπανία) – Ντεν Μπος (Ολλανδία) 114-58\n\nΚάρχου Καουχαγιόκι (Φινλανδία) – Πατριότι Λέβιτσε (Σλοβακία) 57-81\n\nΤΕΛΙΚΟΣ\n\nΜάλαγα (Ισπανία) – Πατριότι Λέβιτσε (Σλοβακία) 91-73\n\nΤουρνουά 3\n\nΠροημιτελικοί\n\nΝόρκεπινγκ (Σουηδία) – Μπουντιβέλνικ (Ουκρανία) 51-87\n\nΓκόλντεν Ιγκλ Ίλι (Κόσοβο) – Μπενφίκα (Πορτογαλία) 67-92\n\nΗμιτελικοί\n\nΜπάμπεργκ (Γερμανία) – Μπουντιβέλνικ (Ουκρανία) 97-94\n\nΚεραυνός (Κύπρος) – Μπενφίκα (Πορτογαλία) 65-73\n\nΤΕΛΙΚΟΣ\n\nΜπάμπεργκ (Γερμανία) – Μπενφίκα (Πορτογαλία) 25/9, 19:00\n\nΤουρνουά 4\n\nΠροημιτελικοί\n\nΣβανς Γκμούντεν (Αυστρία) – Πάρνου Σάνταμ (Εσθονία) 82-80\n\nFMP Μερίντιαν (Σερβία) – Μπρεογκάν (Ισπανία) 76-64\n\nΗμιτελικοί\n\nΜπάκεν Μπέαρς (Ολλανδία) – Σβανς Γκμούντεν (Αυστρία) 83-65\n\nΌπαβα (Τσεχία) – FMP Μερίντιαν (Σερβία) 76-92\n\nΤΕΛΙΚΟΣ\n\nΜπάκεν Μπέαρς (Ολλανδία) – FMP Μερίντιαν (Σερβία) 25/9, 20:00",
    "Να κερδίσει η Ρωσία επί της Ουκρανίας επιθυμεί η πλειονότητα των Σλοβάκων, σύμφωνα με έρευνα": "Πάνω από το 50% των Σλοβάκων θα καλωσόριζαν τη στρατιωτική νίκη της Ρωσίας επί της Ουκρανίας, σύμφωνα με νέα έρευνα που δημοσιεύθηκε την Τετάρτη.\n\nΗ αντιπροσωπευτική έρευνα με την ονομασία «Πώς είσαι Σλοβακία;» διεξήχθη από τα πρακτορεία MNFORCE και Seesame και τη Σλοβακική Ακαδημία Επιστημών.\n\nΣτους ερωτηθέντες παρουσιάστηκε η 10βάθμια κλίμακα, στην οποία το 1 σημαίνει ξεκάθαρη νίκη της Ρωσίας και το 10 ξεκάθαρη νίκη της Ουκρανίας. Περίπου το ένα πέμπτο των ερωτηθέντων επιθυμεί σαφή νίκη της Ρωσίας. Περισσότεροι από τους μισούς ερωτηθέντες τείνουν προς τη ρωσική νίκη. Το ένα τρίτο προς την Ουκρανία. Περίπου το 18% των ατόμων δήλωσε ότι δεν γνωρίζει.\n\nΟι διαιρέσεις είναι σαφώς αισθητές σε κομματικό επίπεδο. Για παράδειγμα, η συντριπτική πλειονότητα των ψηφοφόρων του SMER-SD του πρώην πρωθυπουργού Robert Fico είναι με τη ρωσική πλευρά. Ο Fico είναι σθεναρός πολέμιος των αντιρωσικών κυρώσεων και μάλιστα γιόρτασε την επέτειο της εθνικής εξέγερσης της Σλοβακίας με τον Ρώσο πρέσβη. Το SMER-SD εξακολουθεί να είναι μέλος του Κόμματος των Ευρωπαίων Σοσιαλιστών (PES).\n\nΌσον αφορά τις γεωγραφικές διαφορές, μόνο στον πληθυσμό της Μπρατισλάβα υπάρχει πλειοψηφία ανθρώπων που επιθυμούν τη νίκη της Ουκρανίας.\n\nΗ Σλοβακία είναι εδώ και καιρό μία από τις πιο φιλορωσικές χώρες της ΕΕ μαζί με τη Βουλγαρία.\n\nΤο καλοκαίρι του 2021, μια έρευνα έδειξε ότι το 55% των Σλοβάκων είχε θετική γνώμη για τον Ρώσο πρόεδρο Βλαντίμιρ Πούτιν. Μόνο οι Βούλγαροι από τις χώρες της κεντρικής και ανατολικής Ευρώπης είχαν καλύτερη γνώμη για τον Πούτιν (75%). Τον Φεβρουάριο του 2022, πριν από την εισβολή, το 44% των πολιτών κατηγορούσε το ΝΑΤΟ και τις Ηνωμένες Πολιτείες για την ένταση στα ουκρανικά σύνορα, ενώ μόνο το 33% κατηγορούσε τη Ρωσία.\n\nΌσον αφορά την ένταξη στο ΝΑΤΟ, μόνο το 45% την υποστήριξε στην έρευνα του 2021. Αμέσως μετά την εισβολή, η υποστήριξη αυξήθηκε, αλλά άρχισε να μειώνεται και πάλι πρόσφατα.\n\nΟι ειδήσεις της Πιερίας με ένα κλικ.",
    "ΣΛΟΒΑΚΙΑ – ΛΕΥΚΟΡΩΣΙΑ ΠΡΟΓΝΩΣΤΙΚΑ 25-09-2022": "Στις 19:00 οι ομάδες ΣΛΟΒΑΚΙΑ και ΛΕΥΚΟΡΩΣΙΑ θα κοντραριστούν για τη διοργάνωση NATIONS LEAGUE EUROCUPS.\n\nΣτους παρακάτω πίνακες θα δείτε τα στατιστικά για τον αγώνα ΣΛΟΒΑΚΙΑ – ΛΕΥΚΟΡΩΣΙΑ, τις φόρμες των ομάδων, την μεταξύ τους προϊστορία και τους επόμενους αγώνες, όπως και Head2Head. Επίσης, υπάρχει πίνακας με βαθμολογία NATIONS LEAGUE EUROCUPS και στατιστικά του πρωταθλήματος.\n\nΣΛΟΒΑΚΙΑ - ΛΕΥΚΟΡΩΣΙΑ ΣΤΟΙΧΗΜΑ\n\nΣΛΟΒΑΚΙΑ: Στα τελευταία δέκα παιχνίδια έχει φέρει ως αποτελέσματα: 4 νίκες (1.53), 2 ισοπαλίες (4.20), 4 ήττες (7.00) σε όλες τις διοργανώσεις που αγωνίστηκε. Στο παραπάνω σύνολο των αναμετρήσεων έχει επαληθεύσει 5 φορές το over 2.5 (2.20) και 5 φορές το under 2.5 (2.20).\n\nΛΕΥΚΟΡΩΣΙΑ: Στα δέκα πιο πρόσφατα παιχνίδια σε όλες τις διοργανώσεις έφερε τα ακόλουθα αποτελέσματα: 3 νίκες (7.00), 2 ισοπαλίες (4.20), 5 ήττες (1.53). Στις δέκα αυτές αναμετρήσεις μέτρησε 3 φορές το over 2.5 (2.20) και 7 φορές το under 2.5 (1.70).",
    "Nations League: Η Γαλλία ξέφυγε απ' την τελευταία θέση, νίκες πρωτιάς για Κροατία και Ολλανδία": "Η Γαλλία επικράτησε 2-0 της Αυστρίας και την προσπέρασε στον 1ο όμιλο της League A του Nations League. Η Κροατία νίκησε τη Δανία για την πρωτιά. Η Ολλανδία πέρασε νικηφόρα από την Πολωνία και φιγουράρει στην κορυφή του 4ου ομίλου.\n\nΗ Γαλλία έκανε το καθήκον της και ξέφυγε από την τελευταία θέση του 1ου ομίλου της League A στο Nations League, ύστερα από την κομβική νίκη 2-0 επί της Αυστρίας για την 5η αγωνιστική στο \"Σταντ ντε Φρανς\". Οι παίκτες του Ντιντιέ Ντεσάμπ ήταν ανώτεροι από το 1ο ημίχρονο, είχαν και δοκάρι, αλλά τελικά βρήκαν τα γκολ στο 2ο μέρος. Ο Κιλιάν Εμπαπέ και ο Ολιβιέ Ζιρού (ο οποίος έγινε ο γηραιότερος σκόρερ στην ιστορία της εθνικής ομάδας του) βρήκαν το δρόμο προς τα δίχτυα και έδωσαν τους τρεις βαθμούς στους Γάλλους, που προσπέρασαν τους Δανούς.\n\nΗ μονομαχία για την κορυφή του ομίλου βρήκε νικήτρια την Κροατία με 2-1 απέναντι στη Δανία, εξέλιξη που αφήνει ανοιχτές όλες τις εξελίξεις για την τελευταία αγωνιστική. Ύστερα από ένα μοιρασμένο 1ο μέρος, οι Κροάτες προηγήθηκαν με τον Μπόρνα Σόσα στο 49' και πήραν ώθηση. Οι ευκαιρίες τους δεν μετουσιώθηκαν σε γκολ, με τον Κρίστιαν Έρικσεν να ισοφαρίζει σε 1-1 στο 77'. Η ψυχρολουσία διήρκεσε μόλις μέχρι το 79', όταν ο Λόβρο Μάγερ ανέκτησε το προβάδισμα των Κροατών με την είσοδό του στον αγωνιστικό χώρο και τους έστειλε στην κορυφή.\n\nΗ Ολλανδία έκανε το καθήκον της απέναντι στην Πολωνία στη Βαρσοβία και με το 2-0 διατήρησε την πρωτιά του 4ου ομίλου, την οποία θα χάσει μόνο με... αυτοχειρία. Ο Κόντι Χάκπο επιβεβαίωσε τη φόρμα του και με γκολ στο 13' έφτασε τα οκτώ στα τελευταία επτά παιχνίδια του με εθνική ομάδα και Αϊντχόφεν. Οι Ολλανδοί ήταν σαφώς ανώτεροι και βρήκαν δεύτερο γκολ με τον Στίβεν Μπέρχβαϊν στο 2ο μέρος.\n\nΟι \"οράνιε\" μπορούν να χάσουν την πρωτιά μόνο από το Βέλγιο, στο ντέρμπι της τελευταίας αγωνιστικής, ύστερα από τη νίκη των \"κόκκινων διαβόλων\" επί της Ουαλίας με 2-1. Ο Κέβιν ντε Μπρόινε και ο Μισί Μπατσουαγί έβαλαν μπροστά στο σκορ τους Βέλγους από το 1ο μέρος και παρά τη μείωση του σκορ από τον Κίφερ Μουρ, οι γηπεδούχοι είχαν το πάνω χέρι κι έφτασαν πιο κοντά στο επόμενο γκολ.\n\nΗ βαθμολογία στον 1ο όμιλο της League A\n\nΤα αποτελέσματα της 5ης αγωνιστικής\n\nΚροατία - Δανία 2-1 (49' Σόσα, 79' Μάγερ / 77' Έρικσεν)\n\n(49' Σόσα, 79' Μάγερ / 77' Έρικσεν) Γαλλία - Αυστρία 2-0 (56' Εμπαπέ, 65' Ζιρού)\n\nΤο πρόγραμμα της 6ης αγωνιστικής\n\n25/09 21:45 Αυστρία - Κροατία\n\nΑυστρία - Κροατία 25/09 21:45 Δανία - Γαλλία\n\nΗ βαθμολογία στον 4ο όμιλο της League A\n\nΤα αποτελέσματα της 5ης αγωνιστικής\n\nΒέλγιο - Ουαλία 2-1 (10' Ντε Μπρόινε, 37' Μπατσουαγί / 50' Μουρ)\n\n(10' Ντε Μπρόινε, 37' Μπατσουαγί / 50' Μουρ) Πολωνία - Ολλανδία 0-2 (13' Χάκπο, 60' Μπέρχβαϊν)\n\nΤο πρόγραμμα της 6ης αγωνιστικής\n\n25/09 21:45 Ολλανδία - Βέλγιο\n\nΟλλανδία - Βέλγιο 25/09 21:45 Ουαλία - Πολωνία\n\nΗ βαθμολογία στον 1ο όμιλο της League C\n\nΤα αποτελέσματα της 5ης αγωνιστικής\n\nΤουρκία - Λουξεμβούργο 3-3 (16' πέν. Ουντέρ, 39' αυτ. Σαμότ, 87' Γιουκσέκ / 8' Μαρτίνς, 37' Σινανί, 69' Ροντρίγκες)\n\n(16' πέν. Ουντέρ, 39' αυτ. Σαμότ, 87' Γιουκσέκ / 8' Μαρτίνς, 37' Σινανί, 69' Ροντρίγκες) Λιθουανία - Νησιά Φερόε 1-1 (41' Σλίβκα / 22' Αντρέασεν)\n\nΤο πρόγραμμα της 6ης αγωνιστικής\n\n25/09 21:45 Νησιά Φερόε - Τουρκία\n\nΝησιά Φερόε - Τουρκία 25/09 21:45 Λουξεμβούργο - Λιθουανία\n\nΗ βαθμολογία στον 3ο όμιλο της League C\n\nΤα αποτελέσματα της 5ης αγωνιστικής\n\nΚαζακστάν - Λευκορωσία 2-1 (29' Γκαμπίσεβ, 79' Ζαϊνουτντίνοβ / 45+3' Σαβίτσκι)\n\n(29' Γκαμπίσεβ, 79' Ζαϊνουτντίνοβ / 45+3' Σαβίτσκι) Σλοβακία - Αζερμπαϊτζάν 1-2 (90+3' πέν. Γίρκα / 44' Νταντάσοβ, 90+5' Χακβερντί)\n\nΤο πρόγραμμα της 6ης αγωνιστικής\n\n25/09 19:00 Σλοβακία - Λευκορωσία\n\nΣλοβακία - Λευκορωσία 25/09 19:00 Αζερμπαϊτζάν - Καζακστάν\n\nΗ βαθμολογία στον 1ο όμιλο της League D\n\nΤα αποτελέσματα της 5ης αγωνιστικής\n\nΛετονία - Μολδαβία 1-2 (55' Ικάουνιεκς / 26' Ρέβενκο, 45' Νικολαέσκου)\n\n(55' Ικάουνιεκς / 26' Ρέβενκο, 45' Νικολαέσκου) Λίχτενσταϊν - Ανδόρεα 0-2 (4' Ρόσας, 80' Θερβός)\n\nΤο πρόγραμμα της 6ης αγωνιστικής",
    "Κυριακάτικη δυάδα τετραπλασιασμού!": "Nations League ημέρα 4η και 1η από τη δεύτερη αγωνιστική ημέρα. Οπου δεύτερη, βάλτε και τη σημείωση πως είναι τελευταία. Η διοργάνωση οδεύει στο φινάλε και όπου δεν έχουν κριθεί ακόμη, θα κριθούν αυτές τις ημέρες τα εισιτήρια ανόδου-υποβιβασμού.\n\nΕπισκεφτείτε καθημερινά το BetMarket.gr για να ενημερωθείτε για τις εξελίξεις με τις νόμιμα στοιχηματικά site στην Ελλάδα, να δείτε τα προγνωστικά των tipster μας, τις πτώσεις των αποδόσεων αλλά και την ενδιαφέρουσα θεματολογία γύρω από το στοίχημα που δεν θα βρείτε αλλού.\n\nΑπό τα ματς του Α’ ομίλου, δεν συμφωνώ πως είναι τόσο φαβορί το Over 2,5 γκολ στο Βέλγιο-Ολλανδία. Εγραψα και μεσοβδόμαδα πως περιμένω περισσότερο βάρος στην άμυνα από τον Φαν Γκάαλ.\n\nΟι Ουαλοί πέφτουν στην β’ κατηγορία, αλλά δεν έχει και τόση σημασία. Πιο λογική είναι η θέση τους εκεί, υπέρβαση ήταν το 1ο γκρουπ. Για τους ίδιους αυτό που μετρά είναι το Μουντιάλ που ακολουθεί. Είναι ευκαιρία για διπλό της Πολωνίας, αλλά χαμηλό το 2.80.\n\nΣτο Γκρουπ C, Αζερμπαϊτζάν-Καζακστάν έρχονται από τεράστιες νίκες αλλά και υπερπροσπάθεια. Πιθανή κούραση με οδηγεί στο να αφήσω το πολύ υψηλό Over στο μεταξύ τους.\n\nΣΛΟΒΑΚΙΑ-ΛΕΥΚΟΡΩΣΙΑ\n\nΠαιχνίδι που συζητήσαμε αρκετά μεσοβδόμαδα εκείνο το Καζακστάν-Λευκορωσία. Με εκτενή αναφορά στα κόρνερ της Λευκορωσίας και το γεγονός πως κερδίζει αρκετά ανά αγώνα. Πήρε άλλα 7 τότε, σε ματς που συνολικά είχε 12.\n\nΣήμερα πηγαίνει στη Σλοβακία. Η γηπεδούχος δεν έχει βαθμολογικό κίνητρο, αλλά ούσα με καινούριο προπονητή εδώ και λίγες εβδομάδες, θα το δει σοβαρά ψάχνοντας αποτέλεσμα ψυχολογίας. Ειδικά μετά την ήττα από το Αζερμπαϊτζάν. Ακόμη και σε ενδεχόμενο που σκοράρει νωρίς, δεν περιμένω να οπισθοχωρήσει. Κάτι που βοηθά στο να δούμε κερδισμένα κόρνερ και από την ίδια. Να ξεπεράσουμε τα 9 στο ματς, σε τιμές άνω του διπλασιασμού.\n\nΛΟΥΞΕΜΒΟΥΡΓΟ-ΛΙΘΟΥΑΝΙΑ\n\nΗ Λιθουανία είναι από τις απογοητεύσεις του τουρνουά. Δεν κέρδισε ούτε στην έδρα της τα Νησιά Φερόε σε ματς που όλες κι όλες έκανε 6 τελικές προσπάθειες. Ουραγός, έχει ήδη υποβιβαστεί και πηγαίνει για το τυπικό του θέματος στο Λουξεμβούργο. Οι γηπεδούχοι έχουν κάνει άλματα προόδου τα τελευταία χρόνια και θα ψάξουν να κλείσουν με νίκη τη διοργάνωση. Ο άσος είναι σχετικά χαμηλά, αλλά το Over 1,5 γκολ για το Λουξεμβούργο στο 1.90 δεν είναι διόλου άσχημο. Δύο έβαλε μέσα στη Λιθουανία στο πρώτο μεταξύ τους, ενώ πέντε φορές έχει σκοράρει στα δύο πιο πρόσφατα παιχνίδια του.\n\nBetmarket Επιλογές:\n\nΔυάδα\n\nUNL– 24/9–19:00 – Σλοβακία-Λευκορωσία Οver 9,5 κόρνερ (2.07)\n\nUNL– 24/9–21:45 – Λουξεμβούργο-Λιθουανία Οver 1,5 Λουξεμβούργο(1.85)\n\nΔυάδα απόδοσης 3.83",
    "Επαφές Σλοβακίας – Κύπρου ενόψει Διάσκεψης των ΗΕ «Περιβάλλον για την Ευρώπη»": "Περαιτέρω ενίσχυση της συνεργασίας Κύπρου και Σλοβακίας σε θέματα αμοιβαίου ενδιαφέροντος, όπως θέματα κυκλικής οικονομίας και προστασίας της φύσης, θα επιδιώξει ο Υπουργός Γεωργίας, Αγροτικής Ανάπτυξης και Περιβάλλοντος, Κώστας Καδής, κατά την επικείμενη συνάντησή του με τον ομόλογό του υπουργό της Σλοβακίας, κατά την παραμονή του στην Κύπρο, για την Ένατη Υπουργική Διάσκεψη «Περιβάλλον για την Ευρώπη», η οποία διοργανώνεται από την Κυπριακή Δημοκρατία σε συνεργασία με την Οικονομική Επιτροπή των Ηνωμένων Εθνών για την Ευρώπη (UNECE).\n\nΗ επικείμενη συνάντηση του Υπουργού Περιβάλλοντος της Σλοβακίας, Ján Budaj, βρέθηκε σήμερα στο επίκεντρο της συνάντησης του κ. Καδή με τον Πρέσβη της Σλοβακίας στην Κύπρο, Martin Bezák, κατά την οποία συζητήθηκε επίσης η συνεργασία των δύο χωρών σε θέματα αντιμετώπισης κοινών προκλήσεων, όπως η εφαρμογή του Πακέτου Fit for 55, το οποίο θέτει φιλόδοξους περιβαλλοντικούς στόχους για τα κράτη μέλη της ΕΕ.\n\nΌπως αναφέρεται σε ανακοίνωση του Υπουργείου Γεωργίας για τη συνάντηση, ο κ. Καδής ενημέρωσε τον Σλοβάκο Πρέσβη για το μεγάλο ενδιαφέρον που υπάρχει για συμμετοχή στην Υποργική Διάσκεψη «Περιβάλλον για την Ευρώπη», η οποία θα πραγματοποιηθεί στο Συνεδριακό Κέντρο «Φιλοξενία» στη Λευκωσία, από τις 5 - 7 Οκτωβρίου 2022.\n\nΣημειώνεται, εξάλλου, ότι πρόκειται για τη μεγαλύτερη Υπουργική Σύνοδο για το Περιβάλλον, στην περιφέρεια της UNECE, η οποία διεξάγεται κάθε πέντε χρόνια. Η συγκεκριμένη Υπουργική Σύνοδος διεξάγεται για πρώτη φορά στη Μεσόγειο και θα επικεντρωθεί σε τρία βασικά ζητήματα, την κυκλική οικονομία, τον αειφόρο τουρισμό και την εκπαίδευση για το περιβάλλον και την αειφόρο ανάπτυξη.\n\nΣύμφωνα με τα στοιχεία που παρέθεσε ο κ. Καδής κατά τη συνάντησή του με τον Σλοβάκο Πρέσβη, οι μέχρι στιγμής δηλώσεις συμμετοχής στη Διάσκεψη ανέρχονται σε περίπου 700, ενώ εκτιμάται ότι σε αυτή θα συμμετάσχουν πέραν των 50 Υπουργών Περιβάλλοντος και Υπουργών Παιδείας από χώρες που συμμετέχουν στην UNECE, αλλά και χώρες εκτός UNECE (Ανατολική Μεσόγειος και Μέση Ανατολή).\n\nΣημειώνεται, δε, ότι η Σλοβακία θα συμμετέχει στη Σύνοδο με αντιπροσωπεία 11 ατόμων, με επικεφαλής αποστολής τον Υπουργό Περιβάλλοντος, Ján Budaj. Σε ανταπόκριση στην επιθυμία του Σλοβάκου υπουργού, την οποία διαβίβασε ο Πρέσβης Bezák, ο κ. Καδής υπέδειξε πιθανά επιτυχή έργα/ τοποθεσίες περιβαλλοντικού ενδιαφέροντος, που θα μπορούσε ο Σλοβάκος Υπουργός να επισκεφθεί.\n\nΠηγή: ΚΥΠΕ",
    "Την Ελλάδα θα επισκεφθεί η πρόεδρος της Σλοβακίας κατόπιν πρόσκλησης της ΠτΔ": "Η κ. Zuzana Čaputová θα έχει, μεταξύ άλλων, συνάντηση και με τον πρωθυπουργό Κυριάκο Μητσοτάκη.\n\nΜετά από πρόσκληση της Προέδρου της Δημοκρατίας Κατερίνας Σακελλαροπούλου, η Πρόεδρος της Δημοκρατίας της Σλοβακίας Zuzana Čaputová θα πραγματοποιήσει επίσημη επίσκεψη στην Ελλάδα στις 6 Σεπτεμβρίου.\n\nΠρόγραμμα κινήσεων:\n\nΤΡΙΤΗ 6 ΣΕΠΤΕΜΒΡΙΟΥ\n\n10.00 Τελετή κατάθεσης στεφάνου στο Μνημείο του Αγνώστου Στρατιώτη\n\n10.15 Επίσημη Τελετή Υποδοχής στο Προεδρικό Μέγαρο\n\n10.25 Κατ’ ιδίαν συνάντηση της Προέδρου της Δημοκρατίας της Σλοβακίας Zuzana Čaputová με την Πρόεδρο της Δημοκρατίας Κατερίνα Σακελλαροπούλου\n\n10.50 Τελετή Παρασημοφόρησης των δύο Προέδρων\n\n11.05 Διευρυμένες συνομιλίες των δύο αντιπροσωπειών\n\n12.00 Κατ’ ιδίαν συνάντηση της Προέδρου της Δημοκρατίας της Σλοβακίας με τον Πρωθυπουργό Κυριάκο Μητσοτάκη στο Μέγαρο Μαξίμου\n\n12.30 Διευρυμένες συνομιλίες αντιπροσωπειών\n\n19.30 Επίσημο Δείπνο στο Προεδρικό Μέγαρο προς τιμήν της Προέδρου της Δημοκρατίας της Σλοβακίας.",
    "Ιταλία και Σλοβακία πήραν τα χρυσά στο Ομαδικό Σκητ Εφήβων – Νεανίδων": "Τα 9 χρυσά (επί συνόλου 15 που έχουν δοθεί έως τώρα) έφτασε η Ιταλία στο Πανευρωπαϊκό Πρωτάθλημα Shotgun της Λάρνακας επικρατώντας στο Ομαδικό Σκητ Εφήβων. Στο αντίστοιχο αγώνισμα των Νεανίδων κέρδισε η Σλοβακία. Οι Ιταλοί (Κόκο – Γκαλαρντίνι – Μπερναρντίνι) κέρδισαν στο shot-off τους Γερμανούς (Λάνγκε – Κέλλινκχαους – Κράουσε), ενώ το χάλκινο κέρδισε η Ελλάδα – το πρώτο της μετάλλιο στη διοργάνωση – με τους Καββαδία – Φραντζεσκάκη – Γεροχρίστο.\n\nΟι Σλοβάκες Σουπέκοβα – Ζαγίκοβα – Χότσκοβα επικράτησαν στον τελικό των Γερμανίδων Βάσινγκ – Μπούταν – Χέτμερ, με το χάλκινο να καταλήγει στην Ιταλία.\n\nΠΙΝΑΚΑΣ ΜΕΤΑΛΛΙΩΝ (12η μέρα)\n\n1. Ιταλία 9-2-4 15\n\n2. Τσεχία 2-2-0 4\n\n3. Μ. Βρετανία 2-1-4 7\n\n4. Σλοβακία 1-1-1 3\n\n5. Ισπανία 1-0-0 1\n\n6. Γερμανία 0-3-1 1\n\n7. Τουρκία 0-2-2 4\n\n8. Φιλανδία 0-1-1 2\n\nΒουλγαρία, Κροατία και Σουηδία έχουν από ένα αργυρό. Η Γαλλία έχει δύο χάλκινα, η Πορτογαλία, η Ρουμανία και η Ελλάδα από ένα.\n\nΖωντανά αποτελέσματα στο https://results.sius.com/Championships.aspx.\n\nΜε το Ομαδικό τελείωσαν τα αγωνίσματα του Σκητ Εφήβων – Νεανίδων και πλέον η προσοχή στρέφεται στο Σκητ Ανδρών και Γυναικών οι τελικοί του οποίου θα διεξαχθούν την Παρασκευή (09/9) για να ακολουθήσουν τις δύο επόμενες ημέρες οι τελικοί σε Μεικτό και Ομαδικό.\n\nΣτη μάχη για τις κάρτες του Σκητ\n\nΟ προκριματικός ξεκινάει την Πέμπτη (08/9) με όλα τα αστέρια του αγωνίσματος να βρίσκονται στην Κύπρο. Όλοι οι Ευρωπαίοι του Top-10 της Παγκόσμιας Κατάταξης Ανδρών θα αγωνιστούν με πρώτο το Δανό Γένσεν (Νο1 στον κόσμο) αλλά και τους Λεζέν (Νο2), Ντελαουνί (Νο8), Λέγουλιν (Νο9), Ροσέτι (Νο10). Η Κύπρος κατεβαίνει με τους Βασιλείου, Νικολαΐδη, Μιχαηλίδη, Χάσικο και Αχιλλέως. Οι δύο τελευταίοι αγωνίζονται μόνο για τους βαθμούς της παγκόσμιας κατάταξης.\n\nΌ,τι καλύτερο διαθέτει το άθλημα πανευρωπαϊκά βρίσκεται και στις συμμετοχές στις Γυναίκες, με τις Χιλ (Νο2), Αναστασίου (Νο3) και Μπαρτολομέι (Νο5) να είναι στη Λάρνακα. Από κυπριακής πλευράς θα αγωνιστούν Νικολάου, Αναστασία Ελευθερίου και Ανδρέου.\n\nΤο Σκητ μοιράζει τις τέσσερις πρώτες κάρτες πρόκρισης για τους Ολυμπιακούς Αγώνες «Παρίσι 2024», δύο στους Άνδρες και δύο στις Γυναίκες.\n\nΤους Αγώνες διοργανώνει η Σκοπευτική Ομοσπονδία Κύπρου (ΣΚΟΚ) με μεγάλους χορηγούς το Υφυπουργείο Τουρισμού και την ΟΠΑΠ Κύπρου. Χορηγοί είναι επίσης οι εταιρείες Olympia, Victory, Beretta, Krieghoff, Sius Results και Eurotarget. To Radisson Blu Hotel είναι χορηγός φιλοξενίας.\n\nΣυνολικά στο Πανευρωπαϊκό Πρωτάθλημα μετέχουν πάνω από 600 αθλητές και αθλήτριες από 41 χώρες ενώ η διοργάνωση θα ολοκληρωθεί στις 11 Σεπτεμβρίου.",
    "Ευρωπαϊκό εφήβων: Πρεμιέρα για την Εθνική κόντρα στη Πορτογαλία (17/9, 16.00)": "Ευρωπαϊκό εφήβων: Πρεμιέρα για την Εθνική κόντρα στη Πορτογαλία (17/9, 16.00)\n\nΕΘΝΙΚΕΣ ΟΜΑΔΕΣ , 16 Σεπτεμβρίου 2022\n\nΣτο Βάστο της Ιταλίας βρίσκεται από το βράδυ της Πέμπτης η Εθνική εφήβων, η οποία ρίχνεται το Σάββατο 17 Σεπτεμβρίου στη μάχη του Ευρωπαϊκού πρωταθλήματος αγοριών Κ20 (17-25/9).\n\n\n\nΗ «γαλανόλευκη» το πρωί της Παρασκευής (16/9) προπονήθηκε για πρώτη φορά στην Pala BCC Arena, εκεί όπου θα διεξαχθούν οι αγώνες του 2ου ομίλου της τελικής φάσης που βρίσκεται η Ελλάδα μαζί με τις Πορτογαλία, Τσεχία, Φινλανδία, Βουλγαρία και Βέλγιο.\n\n\n\nΜάλιστα το πρόγραμμα των αγώνων θα ξεκινήσει με την Εθνική μας ομάδα κόντρα στη Πορτογαλία, με το πρώτο σερβίς να είναι προγραμματισμένο για το μεσημέρι του Σαββάτου (17/9, 16.00).\n\n\n\n*Θα υπάρξει νεότερη ενημέρωση αν ο αγώνας έχει live streaming μετάδοση.\n\n\n\nΟ ομοσπονδιακός προπονητής Νίκος Μούχλιας επέλεξε τους παρακάτω αθλητές για τη τελική φάση του Ευρωπαϊκού Κ20:\n\n\n\nΠασαδόροι: Απόστολος Πετσιάς, Νίκος Χριστόπουλος.\n\nΑκραίοι: Αλέξανδρος Νανόπουλος, Νίκος Καβαρινός, Σπύρος Μπακοδήμος, Βασίλης Κονίδης.\n\nΚεντρικοί: Κώστας Σωτηρίου, Δημήτρης Θεοδόσης, Γιώργος Μαρσέλλος, Άγγελος-Θοδωρής Σταθέλος.\n\nΔιαγώνιοι: Άγγελος Μάρκου, Γεράσιμος Τζάρας.\n\nΛίμπερο: Παναγιώτης Σουσούνης, Λευτέρης Φώλιας.\n\n\n\nΑρχηγός αποστολής είναι ο τεχνικός σύμβουλος Εθνικών ομάδων Τάκης Καβαλλιεράκης, άμεσοι συνεργάτες του Νίκου Μούχλια είναι ο Χρήστος Ντόζης και ο Απόστολος Ναλμπάντης, στατιστικολόγος ο Παναγιώτης Τσότρας και φυσιοθεραπευτής ο Θανάσης Ιωακειμίδης.\n\n\n\nΑναλυτικά το πρόγραμμα του Ευρωπαϊκού Κ20:\n\n\n\n2ος όμιλος - Βάστο\n\n1η αγωνιστική - Σάββατο 17/9\n\n16:00, Πορτογαλία-Ελλάδα\n\n18:30, Τσεχία-Φινλανδία\n\n21:00, Βουλγαρία-Βέλγιο\n\n\n\n2η αγωνιστική - Κυριακή 18/9\n\n16:00, Πορτογαλία-Τσεχία\n\n18:30, Φινλανδία-Βουλγαρία\n\n21:00, Ελλάδα-Βέλγιο\n\n\n\n3η αγωνιστική - Δευτέρα 19/9\n\n16:00, Βουλγαρία-Πορτογαλία\n\n18:30, Τσεχία-Ελλάδα\n\n21:00, Βέλγιο-Φινλανδία\n\n\n\n4η αγωνιστική - Τετάρτη 21/9\n\n16:00, Τσεχία-Βουλγαρία\n\n18:30, Ελλάδα-Φινλανδία\n\n21:00, Πορτογαλία-Βέλγιο\n\n\n\n5η αγωνιστική - Πέμπτη 22/9\n\n16:00, Βουλγαρία-Ελλάδα\n\n18:30, Φινλανδία-Πορτογαλία\n\n21:00, Βέλγιο-Τσεχία\n\n\n\n1ος όμιλος - Μοντεσιλβάνο\n\n1η αγωνιστική - Σάββατο 17/9\n\n16:00, Σερβία-Γαλλία\n\n18:30, Πολωνία-Σλοβακία\n\n21:00, Σλοβενία-Ιταλία\n\n\n\n2η αγωνιστική - Κυριακή 18/9\n\n16:00, Σερβία-Πολωνία\n\n18:30, Σλοβακία-Σλοβενία\n\n21:00, Γαλλία-Ιταλία\n\n\n\n3η αγωνιστική - Δευτέρα 19/9\n\n16:00, Σλοβενία-Σερβία\n\n18:30, Πολωνία-Γαλλία\n\n21:00, Ιταλία-Σλοβακία\n\n\n\n4η αγωνιστική - Τετάρτη 21/9\n\n16:00, Πολωνία-Σλοβενία\n\n18:30, Γαλλία-Σλοβακία\n\n21:00, Σερβία-Ιταλία\n\n\n\n5η αγωνιστική - Πέμπτη 22/9\n\n16:00, Σλοβενία-Γαλλία\n\n18:30, Σλοβακία-Σερβία\n\n21:00, Ιταλία-Πολωνία\n\n\n\n*Οι δύο πρώτες ομάδες του κάθε ομίλου προκρίνονται στα ημιτελικά και παίζουν χιαστί (Α1-Β2, Β1-Α2), ενώ οι ομάδες που καταλάβουν την 3η και 4η θέση αγωνίζονται για τις θέσεις 5-8 (Α3-Β4, Β3-Α4).",
    "Πού θα πάει το ρωσικό πετρέλαιο μετά το εμπάργκο της ΕΕ": ". DADO RUVIC via REUTERS\n\nΗ Ρωσία έχει αυξήσει τις αποστολές φορτίων πετρελαίου στην Ασία από τότε που η Ευρώπη επέβαλε κυρώσεις, μα και πάλι πρέπει να στείλει περίπου το 1/4 των εξαγωγών αργού της αλλού από την Ευρώπη- περίπου 1,3 εκατομμύρια βαρέλια ημερησίως (bpd)- όταν τεθεί σε ισχύ το πλήρες εμπάργκο πετρελαίου τον Δεκέμβριο. Η Ρωσία εξάγει περίπου 20 εκατομμύρια τόνους αργού τον μήνα- περίπου πέντε εκατομμύρια βαρέλια ημερησίως – μέσω διαφόρων διαδρομών, μεταξύ των οποίων ο αγωγός Druzhba προς την Ευρώπη και άλλοι προς την Ασία.\n\nΤον Αύγουστο οι συνολικές εξαγωγές της Ρωσίας μέσω ευρωπαϊκών λιμανιών και του Druzhba αντιστοιχούσαν σε 12,05 εκατομμύρια τόνους, εκ των οποίων περίπου 5,5 εκατομμύρια (1,3 εκατ. bpd) πήγαιναν σε χώρες που θα σταματήσουν να εισάγουν ρωσικό πετρέλαιο από τις 5 Δεκεμβρίου.\n\nΔιαφήμιση\n\nΗ Ρωσία πρέπει να βρει νέους αγοραστές για αυτό το αργό, κάτι που προϋποθέτει χαμηλές τιμές και ειδικούς όρους, ενώ επίσης αντιμετωπίζει πιο ακριβά logistics για παραδόσεις σε πιο μακρινούς προορισμούς.\n\nΟι ΗΠΑ και η ΕΕ επίσης προετοιμάζουν πλαφόν στην τιμή του ρωσικού πετρελαίου, καθώς θεωρείται ότι θα βοηθήσει να μειωθούν τα έσοδα της Μόσχας, διατηρώντας παράλληλα χαμηλά τις τιμές της ενέργειας. Η Μόσχα έχει πει ότι δεν θα πουλά πετρέλαιο στις χώρες που θα επιβάλουν πλαφόν και έμποροι λένε ότι δεν θεωρούν ότι το μέτρο αυτό θα λειτουργήσει. «Η Ρωσία είναι πολύ απίθανο να δεχτεί να δουλεύει με πλαφόν τιμής, δεν έχει νόημα για τη Μόσχα τόσο πολιτικά όσο και οικονομικά. Είναι πολύ ευκολότερο να διαπραγματευτεί συμφωνίες σε πιο εμπιστευτικό επίπεδο παρά να δεσμευτεί δημόσια για επιβολή περιορισμών στις τιμές που υπαγορεύει η Δύση» ανέφερε στο Reuters έμπορος που δραστηριοποιείται στο εμπόριο του ρωσικού πετρελαίου.\n\nΗ Ρωσία είχε εξάγει 8,85 εκατομμύρια τόνους πετρελαίου Ουραλίων τον Αύγουστο από τα ευρωπαϊκά της λιμάνια, από τα οποία η Ινδία, η Κίνα και η Τουρκία- που δεν αναμένεται να ακολουθήσουν στο εμπάργκο- αγόρασαν περίπου τα μισά, ενώ τα υπόλοιπα πήγαν στην Ευρώπη. Η Ρωσία επίσης προμηθεύει την Ευρώπη με περίπου 3,2 εκατομμύρια τόνους πετρελαίου τον μήνα μέσω του αγωγού Druzhba. Η διαδρομή αυτή από τεχνικής άποψης εξαιρείται από το εμπάργκο, καθώς η Ουγγαρία, η Σλοβακία και η Τσεχία θέλουν να συνεχίσουν να αγοράζουν. Ωστόσο οι κορυφαίοι αγοραστές του Druzhba, η Γερμανία και η Πολωνία, θέλουν να σταματήσουν τις αγορές από το 2023, κάτι που σημαίνει ότι περίπου δύο εκατομμύρια τόνοι τον μήνα θα πρέπει να βρουν νέους αγοραστές.\n\nDavid W Cerny via Reuters\n\nΔιαφήμιση\n\nΗ αναδρομολόγηση πετρελαίου από τον Druzhba θα είναι δύσκολη υπόθεση, καθώς τα ρωσικά λιμάνια που έχουν να κάνουν με αποστολές φορτίων πετρελαίου έχουν περιορισμένες δυνατότητες και οι πωλητές θα πρέπει να βρουν περισσότερα δεξαμενόπλοια, σύμφωνα με εμπόρους. Επίσης, η Ρωσία δεν μπορεί να αναδρομολογήσει μεγάλες ποσότητες πετρελαίου Ουραλίων στον ESPO (East Siberia Pacific Ocean), που ήδη λειτουργεί κοντά στην πλήρη χωρητικότητά του. Αυτό καθιστά την αποστολή φορτίων μέσω Ευρώπης και Σουέζ τις μόνες επιλογές για την αποστολή πετρελαίου Ουραλίων στην Ασία.\n\nΑκόμα και αν η Μόσχα προσφέρει πιο ευνοϊκούς όρους, η Ινδία και η Κίνα είναι μάλλον απίθανο να μπορέσουν να αγοράσουν πολύ περισσότερο ρωσικό αργό, καθώς έχουν μακροπρόθεσμα συμβόλαια με ανταγωνιστές, όπως η Σαουδική Αραβία και τα Ηνωμένα Αραβικά Εμιράτα. «Οι ρωσικές εταιρείες ήδη κάνουν εκπτώσεις, προσφέρουν κάλυψη κόστους μεταφοράς και ασφάλισης, επιλογές πληρωμών και άλλα για να κρατήσουν τους αγοραστές» είπε πηγή σε ασιατική εταιρεία του χώρου του εμπορίου πετρελαίου.\n\nΕπίσης, οι ρωσικές εταιρείες θα πρέπει να αλλάξουν και τον τρόπο που πουλάνε πετρέλαιο: Οι ασιατικές αγορές πετρελαίου έχουν διαφορετικό κύκλο από την ευρωπαϊκή: Από τα μέσα του Σεπτεμβρίου οι Ασιάτες αγοραστές εμπορεύονται φορτία που φορτώνονται τον Δεκέμβριο, ενώ η Ευρώπη έχει να κάνει ακόμα με φορτία του Οκτωβρίου.\n\nΓια να αποφύγουν την πλήρη εξάρτηση από την Κίνα, την Ινδία και την Τουρκία ως προς τις πωλήσεις, η Ρωσία έχει προσπαθήσει να προσεγγίσει μικρότερους «παίκτες», λένε έμποροι: Η Σρι Λάνκα έχει πει πως θα άρχιζε να αγοράζει πετρέλαιο από τη Ρωσία, μα έχει πάρει μόνο περίπου 300.000 τόνους πετρελαίου Ουραλίων ως τώρα φέτος, σύμφωνα με δεδομένα της Refinitiv Eikon. Η Κούβα αγόρασε 200.000 τόνους φέτος. Ωστόσο θεωρείται ότι οι μικροί «παίκτες» δεν αρκούν για να απορροφηθεί το ρωσικό πετρέλαιο. Όπως είπε έμπορος που δραστηριοποιείται στη ρωσική αγορά πετρελαίου, η Κίνα είναι το «τελευταίο καταφύγιο» για το ρωσικό πετρέλαιο, αλλιώς η Μόσχα θα χρειαστεί να μειώσει την παραγωγή κάποια στιγμή.",
    "Όλυμπος: Νεκρός 40χρονος ορειβάτης": "Τη ζωή του έχασε τελικά ο 40χρονος από την Σλοβακία ο οποίος επιχείρησε, το μεσημέρι, να ανέβει στον Όλυμπο αλλά έπεσε σε χαράδρα από τη θέση «Λούκι».\n\nΣύμφωνα με την πυροσβεστική, υπήρξε άμεση κινητοποίηση από την ορειβατική ομάδα του Πυροσβεστικού Σώματος η οποία προσέγγισε τον βαριά τραυματισμένο άνδρα και τον μετέφερε στο καταφύγιο «Χρήστος Κάκκαλος».\n\nΓια τη συνέχεια πατήστε εδώ »\n\nΑκολουθήστε το στο Google News και μάθετε πρώτοι όλες τις ειδήσεις."
}