{
    "​Προγνωστικά στοιχήματος: Εξάποντο-παραμονής στο 2.60 από την Αργεντινή": "Αλντοσίβι και Σεντράλ Κόρδοβα κοντράρονται στο Μπουένος Άιρες σ’ ένα ματς που έχει χαρακτήρα εξάποντου για τη μάχη της σωτηρίας. Ποντάρισμα στο 2.60.\n\nΠολύ κομβικό παιχνίδι για τη μάχη της παραμονής στην Αργεντινή διεξάγεται στο Μπουένος Άιρες. Η Αλντοσίβι φιλοξενεί τη Σεντράλ Κόρδοβα (23:00 LIVE από το SPORT24 ) σε μια συνάντηση που έχει χαρακτήρα εξάποντου.\n\nΗ κατάσταση στην Αλντοσίβι είχε φτάσει σε οριακά επίπεδα και μετά τις τέσσερις σερί ήττες ο Σομόσα αποτελεί παρελθόν και η ομάδα πλέον βρίσκεται σε αναζήτηση προπονητή. Πάει στο αποψινό παιχνίδι με υπηρεσιακό τεχνικό, τον Βιγιάρ, ο οποίος γνωρίζει την ομάδα και έχει αναλάβει και στο παρελθόν αυτό το πόστο. Δεν έπεισε κόντρα στην Άρσεναλ η ομάδα και έχασε δίκαια 3-0. Στην ειδική βαθμολογία είναι μια από τις δύο ομάδες που πέφτουν, θα πρέπει να αλλάξουν αρκετά τα δεδομένα για να γυρίσει το χαρτί και να σωθεί. Έτσι όπως είναι η κατάσταση όμως, με τη φόρμα και την εικόνα που αποτυπώνει στο χορτάρι, μάλλον πιο πολύ πρέπει να σκέφτεται τον σχεδιασμό για τη Β’ κατηγορία.\n\nΗ Σεντράλ Κόρδοβα δεν είναι από τις πιο ποιοτικές ομάδες της κατηγορίας, είναι οριακά πάνω από την κόκκινη ζώνη, αλλά με άλλη μια νίκη μπορεί να ελπίζει ακόμα περισσότερο. Είναι μάλιστα η πιο γερασμένη ομάδα σε ό,τι αφορά στον μέσο όρο ηλικίας (29,06 μ.ο.) στην κατηγορία, ποντάροντας φέτος πολύ στην εμπειρία. Η έλευση του Μπάλμπο βοήθησε την ομάδα εμφανέστατα, απέκτησε χαρακτήρα και αυτοπεποίθηση, βγάζει τσαγανό στο χορτάρι και μετράει δύο σερί νίκες. Κέρδισε άνετα τη Γοδόι σ’ ένα ματς εξάποντο με 3-0, ενώ έκοψε τα φτερά και στη Χιμνάσια (1-0) που προσπαθεί να διατηρηθεί στο κόλπο του τίτλου, αμφότερα τα ματς βέβαια ήταν εντός έδρας. Στον δρόμο μετράει τρεις σερί ήττες με μηδέν ενεργητική.\n\nΠρογνωστικά στοιχήματος\n\nΗ απόλυση Σομόσα ίσως αλλάξει την κατάσταση στην Αλντοσίβι, είναι νωρίς βέβαια και η ομάδα δεν πείθει εδώ και καιρό. Η Σεντράλ Κόρδοβα δείχνει να το θέλει περισσότερο, να το πιστεύει περισσότερο και βγάζει νεύρο στο γήπεδο. Στο 2.60 το διπλό αξίζει το ρίσκο. Δεν χάνει την τελευταία διετία κόντρα στην Αλντοσίβι η Σεντράλ με δύο νίκες (αμφότερα διπλά) και δύο ισοπαλίες.\n\nΣΤΟΙΧΗΜΑΤΙΚΗ ΠΡΟΤΑΣΗ",
    "Ένα ιστορικό ρεκόρ κυνηγάει ο Μέσι με την Αργεντινή": "intime.gr\n\nOnsports Team\n\nΟ Μέσι με γκολ στο ματς της Αργεντινής κόντρα στη Τζαμάικα, θα ισοφαρίσει ένα σπουδαίο ρεκόρ.\n\nΈνα νέο ιστορικό επίτευγμα κυνηγάει ο Λιονέλ Μέσι, όταν τα ξημερώματα της Τετάρτης (28/9), αντιμετωπίσει σε φιλικό παιχνίδι, με την Αργεντινή την Τζαμάικα στο Νιου Τζέρσεϊ, όπως αναφέρει η εξειδικευμένη ιστοσελίδα της Αργεντινής, Marketing Registrado.\n\nΟ Αργεντινός επιθετικός διεθνής της Παρί Σεν Ζερμέν, ο οποίος ετοιμάζεται να παίξει το πέμπτο του Παγκόσμιο Κύπελλο στο Κατάρ, αφού σημείωσε δύο γκολ στο φιλικό με την Ονδούρα (3-0), βρίσκεται τώρα ένα βήμα πριν την είσοδο στο βάθρο των κορυφαίων σκόρερ εθνικών ομάδων όλων των εποχών.\n\nΈφτασε τα 88 γκολ φορώντας τη φανέλα της ομάδας της Αργεντινής και χρειάζεται ένα ακόμα εναντίον της Τζαμάικα για να ισοφαρίσει τον Μοκχτάρ Νταχαρί από τη Μαλαισία, ο οποίος μεταξύ 1973 και 1985 σημείωσε 89 γκολ.\n\nΟ Κριστιάνο Ρονάλντο είναι αυτός που καταλαμβάνει την πρώτη θέση σε αυτό το βάθρο σήμερα με 117 γκολ, μπροστά από τον Ιρανό Αλί Νταεί, που έχει 109 γκολ.",
    "Σωληνουργεία Κορίνθου: Έργο για αγωγό αερίου στην Αργεντινή": "Η Σωληνουργεία Κορίνθου επιλέχθηκε από την TotalEnergies και τους συνεργάτες της (WintershallDea και Pan American Sur) για την κατασκευή και την προμήθεια περίπου 40 χιλιομέτρων αγωγού σωλήνων χάλυβα 24 ιντσών ευθείας ραφής βυθισμένου τόξου (LSAW), για τον αγωγό φυσικού αερίου Fenix φάση 1.\n\nΣύμφωνα με σχετική ανακοίνωση, το κοίτασμα φυσικού αερίου Fenix αποτελεί μέρος του Cuenca Marina Austral (CMA-1), που λειτουργεί από την Total Austral στη Γη του Πυρός της Αργεντινής από τη δεκαετία του 1990, μια από τις νοτιότερες περιοχές εξόρυξης στον κόσμο. Το Fenix θα είναι η πιο πρόσφατη επέκταση της ανάπτυξης του κοιτάσματος με την ελάχιστη εγκατάσταση πλατφόρμας που προωθεί το φυσικό αέριο προς την πλατφόρμα Vega Pleyade, για σύνδεση με τον υπάρχοντα υποθαλάσσιο αγωγό προς την ξηρά.\n\nΟι σωλήνες θα κατασκευαστούν στις εγκαταστάσεις της Σωληνουργεία Κορίνθου στην Ελλάδα και οι εργασίες εγκατάστασης θα ξεκινήσουν, σύμφωνα με το χρονοδιάγραμμα, το 2023.\n\nΤο εύρος της προμήθειας περιλαμβάνει επίσης εξωτερική αντιδιαβρωτική επένδυση πολυαιθυλενίου (3LPE) και επένδυση σκυροδέματος που εφαρμόζεται στην ίδια τοποθεσία με την κατασκευή σωλήνων (εργοστάσιο Θίσβης Βοιωτίας).\n\nΟ διευθύνων σύμβουλος της Σωληνουργεία Κορίνθου, Ηλίας Μπεκίρος, δήλωσε: «Κάνουμε εξαιρετική πρόοδο στις αγορές υποθαλάσσιων έργων τα τελευταία χρόνια και ανυπομονούμε να συνεργαστούμε με την ομάδα της TotalEnergies στην Αργεντινή για να διασφαλίσουμε την επιτυχία του έργου».",
    "Αργεντινή: Απίστευτο ξύλο μεταξύ παικτών σε παιχνίδι της τρίτης κατηγορίας - Δείτε βίντεο": "EL TORNEO FEDERAL RESUMIDO EN MENOS DE UN MINUTO 🥰😍@Arroba_Deportes pic.twitter.com/rPgjfDL0bo — AscensoHundido (@AscensoHundido) September 26, 2022\n\nΚλείσιμο\n\nΜια απόφαση του διαιτητή στα τελευταία λεπτά της αναμέτρησης τηςε τηνστάθηκε η αφορμή για να ξεσπάσει τεράστια συμπλοκή μεταξύ των παικτών των δύο ομάδων!Από εκτεταμένα επεισόδια μεταξύ των παικτών των δύο ομάδων σημαδεύτηκε το παιχνίδι της Σέντραλ Νόρτε με τηνγια την 31 αγωνιστική της τρίτης κατηγορίας ποδοσφαίρου της Αργεντινής (Torneo Federal A).Όλα ξεκίνησαν όταν ο διαιτητής Mauricio Martín καταλόγισε τη μέγιστη ποινή αφού ένας ποδοσφαιριστής της Σπορτίβο άγγιξε τη μπάλα, με τους παίκτες αμφότερων των ομάδων να πιάνονται στα χέρια!Ο ρέφερι παραμέρισε, περίμενε να ηρεμήσουν όλα και στη συνέχει απέβαλε τρεις παίκτες. Όταν τελικώς η ένταση εκτονώθηκε, η Σέντραλ Νόρτε ισοφάρισε από την άσπρη βούλα για το τελικό 1-1!",
    "Μέσι: Το νέο παρατσούκλι από τους συμπαίκτες του στην Αργεντινή": "Ο Λιονέλ Μέσι πανηγυρίζει γκολ με τη φανέλα της εθνικής Αργεντινής κόντρα στην Εσθονία | 5 Ιουνίου 2022\n\nΟι συμπαίκτες του Λιονέλ Μέσι στην εθνική Αργεντινής τον αποκαλούν στα social media με το όνομα ενός ζώου, βγάζοντας ένα καινούργιο παρατσούκλι για τον αρχηγό τους.\n\nΟ Λιονέλ Μέσι δεν έχει κάποιο παρατσούκλι που να τον έχει συνοδεύσει εμφανώς στην καριέρα του. Το Pulga Atómica (\"Πυρηνικός Ψύλλος\"), το μοναδικό επίσημο, δεν χρησιμοποιείται στην καθομιλουμένη και απλά υπάρχει στα κιτάπια της βιογραφίας του.\n\nΤα τελευταία χρόνια το όνομά του συνδέεται κυρίως με το GOAT, το οποίο αποτελεί ακρωνύμιο για το Greatest Of All Time, αλλά και φυσικά σημαίνει κατσίκα στα αγγλικά.\n\nΟύτε κι αυτό είναι το επίσημο παρατσούκλι του όμως, με συνέπεια οι συμπαίκτες του στην εθνική Αργεντινής να τον αποκαλούν με διαφορετικό τρόπο, χρησιμοποιώντας ξανά ένα ζώο.\n\nΟ Μέσι ανέβασε στο Instagram μία φωτογραφία του να πανηγυρίζει έπειτα από τη φιλική νίκη της \"αλμπισελέστε\" επί της Ονδούρας την Πέμπτη (όπου σημείωσε ένα υπέροχο γκολ) και ο Ροντρίγκο ντε Πολ σχολίασε: \"Πώς τσιμπάει η νυφίτσα\". Ο μέσος της Ατλέτικο έκανε tag τον επιθετικό της Σεβίλλης, Αλεχάντρο Γκόμες, ο οποίος υπερθεμάτισε: \"Η νυφίτσα είναι τρελή\".\n\nΌλα δείχνουν ότι οι συμπαίκτες του Μέσι στην Αργεντινή του \"κόλλησαν\" ένα νέο προσωνύμιο, χωρίς ουδείς μέχρι στιγμής να γνωρίζει το λόγο που ένας από τους κορυφαίους ποδοσφαιριστές στην ιστορία αποκαλείται... νυφίτσα.",
    "Αργεντινή: Ο αλγόριθμος τη βγάζει παγκόσμια πρωταθλήτρια": "Ο Γιόακιμ Κλεμέν υποστηρίζει πως έχει καταφέρει να δημιουργήσει έναν αλγόριθμο, ο οποίος προβλέπει τη νικήτρια του Παγκοσμίου Κυπέλλου.\n\nΔΙΑΦΗΜΙΣΗ\n\nΟ χρηματιστής της Stockbroker Liberum Capital υποστηρίζει πως ο συγκεκριμένος αλγόριθμος είχε προβλέψει την κατάκτηση του τίτλου τόσο από τη Γερμανία το 2014, όσο και από τη Γαλλία το 2018. Σύμφωνα με τη φετινή πρόβλεψη, η Αργεντινή θα κατακτήσει τον τίτλο στα γήπεδα του Κατάρ, επικρατώντας στον τελικό της Αγγλίας.\n\nΠαράλληλα, ο αλγόριθμος προβλέπει παρουσία της Πορτογαλίας στα ημιτελικά. Όπως υποστηρίζει ο εφευρέτης του αλγόριθμου, βασίστηκε σε μια έρευνα του Πανεπιστημίου του Νότιγχαμ και υπολογίζονται οι καριέρες των παικτών, η αξία του στο μεταγραφικό παζάρι, η φόρμα των εθνικών ομάδων, αλλά και το κλίμα της κάθε χώρα, όπως και οι καιρικές συνθήκες στα γήπεδα του Κατάρ.\n\nΠάντως, ο Κλεμέν δήλωσε για το ενδεχόμενο λάθους: «Δουλεύω για πάνω από 20 χρόνια στον οικονομικό τομέα και έχω τελειοποιήσει το να βρίσκω δικαιολογίες για λανθασμένες προβλέψεις».",
    "Αργεντινή 2022 : Τεράστια διεθνής επιτυχία για τους ελαιώνες Σακελλαρόπουλου": "Αργεντινή 2022 : Τεράστια διεθνής επιτυχία για τους ελαιώνες Σακελλαρόπουλου\n\nΜε 15 μεγάλες χρυσές βραβεύσεις- 6 Grand Prestige Gold, 5 Prestige Gold και 4 Gold βραβεία- Τα ελαιόλαδα κρίθηκαν 1 χρόνο μετά την παραγωγή τους στον διαγωνισμό Olivinus International Olive Oil Competition 2022",
    "Αργεντινή: Ο Σιμεόνε θεωρεί πως αξίζει μια κλήση στην εθνική": "Ο Τζιοβάνι Σιμεόνε εμφανίστηκε δυσαρεστημένος από τη μη κλήση του στην εθνική ομάδα της χώρας του.\n\nΔΙΑΦΗΜΙΣΗ\n\nΟ Αργεντινός ποδοσφαιριστής έχει φέτος δυο γκολ σε έξι συμμετοχές με τη φανέλα της Νάπολι και θεωρεί πως έχει αποδείξει, πως πρέπει να βρίσκεται στο ρόστερ της «αλμπισελέστε». Παράλληλα, εξέφρασε την ελπίδα να καταφέρει να πείσει τον Λιονέλ Σκαλόνι, προκειμένου να τον συμπεριλάβει στα πλάνα του.\n\nΧαρακτηριστικά, ο 27χρονος παίκτης δήλωσε: «Θα ήθελα πολύ να είμαι μέλος της αποστολής της Αργεντινής για το Mundial, αλλά δεν έχω λάβει καμία κλήση παρά το ότι έχω σκοράρει 17 γκολ στη Serie A την περσινή σεζόν. Ελπίζω ότι θα υπάρχει χώρος για εμένα στο μέλλον».",
    "Αργεντινή: Η στιγμή της απόπειρας δολοφονίας της αντιπροέδρου της Αργεντινής - Το όπλο δεν εκπυρσοκρότησε": "Κλείσιμο\n\nCristina Fernandez has just survived an assassination attempt. She is one of many left leaders in Latin America who are targets of violence and lawfare by the far-right & their imperialist allies.\n\n\n\nSolidarity with comrade Cristina & the Argentinian people!pic.twitter.com/HuSFm9zJtZ — Manolo De Los Santos (@manolo_realengo) September 2, 2022\n\nΆνδρας συνελήφθη χθες Πέμπτη το βράδυ στοαφού έστρεψε γεμάτο όπλο στην αντιπρόεδροκαθώς επέστρεφε σπίτι της, επεισόδιο που καταδικάστηκε από όλη την πολιτική τάξη τηςδίκτυα μετέδωσαν πλάνα του ενόπλου που εικονίζεται να σημαδεύει με πιστόλι στο κεφάλι την πρώην πρόεδρο Κίρσνερ από πολύ μικρή απόσταση, καθώς η νυν αντιπρόεδρος, στη συνοικία Ρεκολέτα, και συναντάται με υποστηρικτές της που την περιμένουν προτού μπει. Ο, αλλά το πιστόλι δενένα χέρι να ξεπροβάλει πάνω από τον ώμο μου κρατώντας όπλο και μαζί μεγύρο μου τον θέσαμε υπό έλεγχο», είπευποστηρικτής της κυρίας Κίρσνερ, που δεν θέλησε να δώσει το όνομά του. Εικονίζεταιτου ενόπλου στα τηλεοπτικά πλάνα.Αστυνομικοί συνέλαβαν κατόπιν τον άνδρα, που οδηγήθηκεσε παρακείμενο δρόμο. Το αυτοκίνητο απομακρύνθηκε εν μέσω φωνών και αποδοκιμασιών δεκάδων παρόντων. Ο υπουργός Ασφάλειας Ανίμπαλ Φερνάντες επιβεβαίωσε λίγο αργότερα. «Τώρα το συμβάν θα αναλυθε, θα εξεταστούν «τα δακτυλικά αποτυπώματα και οι», είπε ο υπουργός Φερνάντες.Ο ύποπτος, 35 ετών, έχει καταγωγή από τη Βραζιλία. Σε τηλεοπτικό διάγγελμά του αργά το βράδυ,τόνισε πως «το όπλο του υπόπτου περιείχε πέντε σφαίρες», αλλά «για λόγο που δεν έχει ακόμη επιβεβαιωθεί,».Το σταυροδρόμι μπροστά στο ακίνητο όπου ζει η κυρία Κίρσνερ πολύ γρήγορα αποκλείστηκε από την αστυνομία με κορδέλες που ανέγραφαν». Αστυνομικοί έκαναν έρευνα.Εκατοντάδες υποστηρικτές συγκεντρώνονταγια εκφράσουν την υποστήριξή της στην πρώην αρχηγό του κράτους (2007-2015), η οποία δικάζεται το τρέχον διάστημα για απάτη και διαφθορά. Την 22η Αυγούστου, η εισαγγελία ζήτησε να επιβληθεί ποινή 12 ετών κάθειρξης και να απαγορευθεί το εκλέγεσθαι στην αντιπρόεδρο. Η δίκη της, στη Σάντα Κρους (νότια) κατά τη διάρκεια τωνΗ υπόθεση προκάλεσε πολλές διαδηλώσεις υποστήριξης στην κυρία Κίρσνερ από τον σκληρό πυρήνα της περονιστικής αριστεράς,. Έγιναν συγκεντρώσεις υπέρ της σε πόλεις της Αργεντινής την περασμένη εβδομάδα. Και κάθε βράδυ αρκετές εκατοντάδες άνθρωποι την περιμένουν έξω από το σπίτι της.Δεν απέμεναν παρά μερικές δεκάδες χθες βράδυ τη στιγμή πουτις ώρες που ακολούθησαν. Ανάμεσά τους ο Μαρτίν Φρίας, 48 ετών, υποστηρικτής των περονιστών εδώ και πολύ καιρό, εξέφραζε την απελπισία του για το πολιτικό «κλίμα βίας» στη χώρα της Λατινικής Αμερικής. Υπάρχει «φραστική βία που οδηγεί στο πέρασμα στις πράξεις», στηλίτευσε.",
    "Στοίχημα: Καλοπληρωμένοι άσοι από Ισπανία και Αργεντινή": "Για ακόμη μια ημέρα τα παιχνίδια του Nations League κεντρίζουν το ενδιαφέρον, με το πρόγραμμα να περιλαμβάνει και σήμερα Κυριακή (25/09) σπουδαία ματς. Από κει και πέρα δράση έχουμε στη Segunda Division της Ισπανίας αλλά και στη Λατινική Αμερική. Το Betarades.gr ξεχώρισε προτάσεις με αξία από τις αναμετρήσεις Αλμπαθέτε - Ανδόρα και Ρασίνγκ - Ουνιόν Σάντα Φε, δύο παιχνίδια που μπορείτε να βρείτε στα προγνωστικά ποδοσφαίρου.\n\nΣτις 19:30 η Αλμπαθέτε υποδέχεται την Ανδόρα για την 7η αγωνιστική της Segunda Division στο “Carlos Belmonte”. Χωρίς περιθώρια λάθους έρχονται στο σημερινό ματς οι γηπεδούχοι μετά τις δύο σερί ήττες από Πονφεραντίνα (0-1) και Καρταχένα (2-1). 3-1-2 ο απολογισμός της Αλμπαθέτε μετά το πέρασμα έξι αγωνιστικών, βρίσκεται στη 10η θέση της κατάταξης και θα προσπαθήσει να αξιοποιήσει σήμερα ιδανικά την έδρα της, προκειμένου να επιστρέψει στις επιτυχίες.\n\n\n\nΑπό την πλευρά της η Ανδόρα βρίσκεται σε αντίθετη κατάσταση, την προηγούμενη αγωνιστική επικράτησε με 2-0 της Έιμπαρ και συμπλήρωσε έτσι τρία παιχνίδια αήττητη στο πρωτάθλημα (2-1-0). Ωστόσο, εκτός έδρας αντιμετωπίζει πρόβλημα, συμπλήρωσε τρία παιχνίδια χωρίς νίκη μακριά από την έδρα της (0-1-2). Οι γηπεδούχοι αγωνίζονται με ισχυρό κίνητρο και έχουν τον πρώτο λόγο στην έδρα τους και θα τους στηρίξουμε. Θα κρατήσουμε τον άσο σε απόδοση 2.00.\n\n\n\nΑπό την Ισπανία στην Αργεντινή και την αναμέτρηση Ρασίνγκ - Ουνιόν Σάντα Φε για την 21η αγωνιστική του πρωταθλήματος. Με ανεβασμένη ψυχολογία έρχεται στη σημερινή αναμέτρηση η Ρασίνγκ που επικράτησε με 1-0 της Πλατένσε, πανηγύρισε τη δεύτερη διαδοχική της νίκη αλλά και τρίτη στις τέσσερις τελευταίες αγωνιστικές. Βρίσκεται στην 5η θέση της κατάταξης, συνολικά δέχτηκε ένα γκολ στα τέσσερα τελευταία παιχνίδια της.\n\n\n\nΑπό την άλλη η Ουνιόν Σάντα Φε δεν “πατάει” καλά, έρχεται από δύο διαδοχικές ήττες από Ιντεπεντιέντε (0-1) και Πλατένσε (1-0) χωρίς να καταφέρει να σκοράρει. Βρίσκεται στη 19η θέση της κατάταξης, έχοντας πανηγυρίσει μια νίκη στις οκτώ τελευταίες αγωνιστικές. Προβληματίζει με την εικόνα της και εκτός έδρας, καθώς αγνοεί τη νίκη στις επτά τελευταίες εξόδους της για όλες τις διοργανώσεις. Ξεκάθαρο φαβορί η Ρασίνγκ, θα τη στηρίξουμε και θα κρατήσουμε τον άσο σε απόδοση 1.90.\n\n\n\nΟι σημερινές προτάσεις στα προγνωστικά ποδοσφαίρου μαζί με τα υπόλοιπα σημεία της Κυριακής",
    "Μαραντόνα: Ζευγάρι από την Αργεντινή θέλει να ταξιδέψει με το τροχόσπιτο του Ντιέγκο στη Νάπολη": "De Mercedes a Nápoles en motorhome: todo por Maradona | Por @turcobellizzi\n\n\n\nPelusa por el mundo es el nombre de este proyecto que involucra a una pareja argentina con sus hijos: \"Es una forma de devolverle a Diego algo de lo que dio\".https://t.co/T8WuRVgIfG — TyC Sports (@TyCSports) September 23, 2022\n\nΚλείσιμο\n\nΜια απίστευτη ιστορία με πρωταγωνιστή τον αείμνηστο Ντιέγκο Μαραντόνα φέρνουν στη δημοσιότητα τα ΜΜΕ στην Αργεντινή.Είναι γνωστό σε όλους ότι για τους Αργεντίνους οήταν ίνδαλμα και όχι απλά ο καλύτερος ποδοσφαιριστής που έχει παίξει μπάλα στον πλανήτη αλλά κάποιοι από αυτούς δείχνουν και με πράξεις την αγάπη τους για εκείνον.Ένα ζευγάρι από την Αργεντινή, ο Λούκας Αρτίνι και ηπούλησαν τα πάντα και αγόρασαν ένα παλιό πούλμαν, το μετέτρεψαν σε τροχόσπιτο, το ζωγράφισαν με την μορφή του Μαραντόνα και δηλώνουν έτοιμοι να ταξιδέψουν από την χώρα τους έως την Ιταλία και τη Νάπολη!Το πούλμαν που είναι ένα Mercedes του 1961 και το ονόμασαν «Χνούδι σε όλο τον κόσμο»! Το ζευγάρι εμπνεύστηκε για να προχωρήσει σε αυτή την κίνηση διαβάζοντας το βιβλίοΠούλησαν πολλά από τα υπάρχοντα τους, μαζί και το αυτοκίνητο τους, και μετέτρεψαν το πούλμαν σε τροχόσπιτο. Τότε δεν τους είχε μπει η ιδέα για το ταξίδι στη Νάπολη, την πόλη που μεγαλούργησε ο Ντιέγκο, αλλά όταν το αποφάσισαν πούλησαν τα πάντα και πλέον μένουν στο τροχόσπιτο.Μαζί τους είναι και τα τρία παιδιά τους! Το ζευγάρι είχε μια επιχείρηση ρούχων και ζούσε από αυτήν. Τώρα δεν έχει τίποτα παρά μόνο το τροχόσπιτο. «Τώρα ζούμε μέσα στο αυτοκινούμενο. Διαθέτουμε μπάνιο, κουζίνα, κρεβάτια, θερμοσίφωνα.Πουλήσαμε τα πάντα με την ιδέα να μπορέσουμε να συντηρηθούμε τις πρώτες μέρες του ταξιδιού. Αργότερα, κατά τη διάρκεια του ταξιδιού, σχεδιάζουμε να συντηρηθούμε με ό,τι παράγουμε, είτε ζωγραφίζουμε, σχεδιάζουμε μπλουζάκια, φτιάχνουμε ρούχα. Έχουμε και ένα κουτί και όταν πάμε σε μέρη που έχει πολύ κόσμο μπορεί κάποιος να μας ενισχύσει», είπε ο Λούκας.",
    "Αργεντινή: Λύθηκε το «μυστήριο» με τους θανάτους από αγνώστου προέλευσης πνευμονία": "efsyn.gr\n\nΣε ένα βακτήριο λεγιονέλλας οφείλονται οι πνευμονίες που προκάλεσαν τέσσερις θανάτους σε λιγότερο από μία εβδομάδα στην Τουκουμάν (βορειοδυτική Αργεντινή) και εξήψαν το ενδιαφέρον της ιατρικής κοινότητας, ανακοίνωσε σήμερα η υπουργός Υγείας Κάρλα Βιτσότι.\n\nΟ παράγοντας που προκάλεσε την εστία των αμφίπλευρων πνευμονιών «είναι η λεγιονέλλα», δήλωσε η υπουργός σε συνέντευξη Τύπου στην Τουκουμάν και πρόσθεσε πως ο ακριβής τύπος της λεγιονέλλας εξετάζεται.\n\nΤέσσερις άνθρωποι έχασαν τη ζωή τους από τη Δευτέρα και έχουν καταγραφεί συνολικά έντεκα περιπτώσεις, που εστιάζονται στην ιδιωτική κλινική Σαν Μιγκέλ του Τουκουμάν.\n\nΣήμερα το πρωί οι αρχές υγείας της περιφέρειας ανακοίνωσαν τον τέταρτο θάνατο από τη Δευτέρα, ενός άνδρα 48 ετών, που παρουσίαζε συννοσηρότητες.\n\nΠριν από αυτόν, δύο μέλη του ιατρονοσηλευτικού προσωπικού της ιδιωτικής κλινικής είχαν αποβιώσει, καθώς και μία γυναίκα 70 ετών, ασθενής στην ίδια κλινική όπου είχε υποβληθεί σε χειρουργικές επεμβάσεις.\n\nΣυνολικά, έντεκα άνθρωποι παρουσίασαν παρόμοια συμπτώματα, και επτά είναι ακόμη υπό θεραπεία, σύμφωνα με το υπουργείο Υγείας της περιφέρειας. Από τις δέκα αρχικές περιπτώσεις, οκτώ ήταν μέλη του ιατρονοσηλευτικού προσωπικού της κλινικής αυτής.\n\nΟι εξετάσεις απέκλεισαν τις αιτίες Covid, γρίπης, ινφλουέντζα Α και Β και hantavirus (που μεταδίδεται από τα τρωκτικά) για τις πνευμονίες αυτές, προκαλώντας διερωτήσεις και δείγματα στάλθηκαν στο Ινστιτούτο Μαλιμπράν του Μπουένος Άιρες, εθνικό ινστιτούτο αναφοράς στον τομέα των μεταδοτικών ασθενειών, από το οποίο το υπουργείο έδωσε τα πρώτα αποτελέσματα.\n\n\"Το όνομα του βακτηρίου τυποποιείται αυτή τη στιγμή, όμως είναι πιθανό να πρόκειται για (Legionella) pneumophila\", διευκρίνισε η Βιτσίτι.\n\n\"Δεν υπήρξε ποτέ θέμα ενός 'άγνωστου ιού' αλλά μάλλον ότι είχαμε μια αμφίπλευρη πνευμονία άγνωστης προέλευσης\", υπογράμμισε.\n\nΟ περιφερειακός υπουργός Υγείας Λουίς Μεδίνα Ρουΐς είχε αναφερθεί την Τετάρτη στην υπόθεση ενός μολυσματικού παράγοντα, αλλά είχε διευκρινίσει πως δεν αποκλείονταν \"τοξικοί ή περιβαλλοντικοί λόγοι\". Είχε ανακοινώσει ότι διεξάγονταν αναλύσεις στο νερό και στο σύστημα κλιματισμού της κλινικής.\n\nΗ νόσος των λεγεωναρίων είναι μια σοβαρή λοίμωξη των πνευμόνων βακτηριολογικής προέλευσης, η μόλυνση από την οποία μπορεί να προκληθεί διά της αναπνευστικής οδού από την εισπνοή μολυσμένου νερού μέσω αερολυμάτων.",
    "Αργεντινή: Να μην αγωνιστούν οι παίκτες μας μία βδομάδα πριν το Μουντιάλ": "Το χθεσινό φιλικό του ΠΑΟΚ με τον Πανσερραϊκό αποτέλεσε μίας πρώτης τάξεως ευκαιρία για τον Ράζβαν Λουτσέσκου να τεστάρει την κατάσταση στην οποία βρίσκονται κάποιοι από τους ποδοσφαιριστές του που για διάφορους λόγους δεν είχαν πάρει χρόνο συμμετοχής έως τώρα.\n\nΈνας από αυτούς ήταν και ο Ιβάν Νάσμπεργκ, με το Νορβηγό κεντρικό αμυντικό να αγωνίζεται για πρώτη φορά, έστω και σε φιλικό παιχνίδι, με τη φανέλα του Δικεφάλου.\n\nΟ Νάσμπεργκ υπέστη θλάση στις πρώτες του προπονήσεις με τον ΠΑΟΚ και έμεινε για αρκετό διάστημα εκτός, με τον ίδιο να έχει ξεπεράσει τελείως το πρόβλημα που αντιμετώπιζε. Κόντρα στους Σερραίους ο Νορβηγός αγωνίστηκε για 90 λεπτά, κάτι που είχε να συμβεί από τις 24 Ιουλίου και το τελευταίο του παιχνίδι με τη φανέλα της Βαλερέγκα κόντρα στη Βίκινγκ. Από εκείνη τη στιγμή και μετά μεσολάβησε ο ερχομός του στη Θεσσαλονίκη, και ο τραυματισμός με αποτέλεσμα να μείνει εκτός γηπέδων για δύο μήνες.\n\nΤο κεντρικό αμυντικό δίδυμο των Ίνγκασον-Κουλιεράκη είναι πολύ δύσκολο να σπάσει, αλλά το γεγονός πως ο Νάσμπεργκ επέστρεψε στην αγωνιστική δράση, μόνο ευχάριστο μπορεί να είναι για τον Λουτσέσκου που βλέπει να έχει στα χέρια του ακόμα μία λύση ενόψει της συνέχειας των αγωνιστικών υποχρεώσεων της ομάδας.",
    "Αργεντινή: Συνωμοσιολογία για την απόπειρα κατά της Κίρχνερ": "Οι φήμες θέλουν το κυβερνών κόμμα να έχει οργανώσει την ενέργεια, προκειμένου να στρέψει την προσοχή μακριά από τη δίκη της αντιπροέδρου για διαφθορά, στην οποία οι εισαγγελείς ζητούν την καταδίκη της Κριστίνα Κίρχνερ σε δωδεκαετή κάθειρξη. [Anne Pouchard Serra/The New York Times]\n\nΤρεις άνθρωποι, μεταξύ τους η σύντροφος του δράστη, έχουν συλληφθεί μέχρι στιγμής για την απόπειρα δολοφονίας της αντιπροέδρου της Αργεντινής, Κριστίνα Κίρχνερ. Η εμπλοκή του όπλου του δράστη απέτρεψε τη δολοφονία και συσπείρωσε προσωρινά τον πολιτικό κόσμο και το κοινό.\n\nΑπό τις πρώτες ημέρες μετά το περιστατικό, όμως, η συζήτηση περιστράφηκε λιγότερο γύρω από τον δράστη και το κίνητρο, με πολλούς να αναρωτιούνται αν κάποιος προσπάθησε όντως να δολοφονήσει την αντιπρόεδρο. Σημαντική μερίδα του κοινού πιστεύει ότι η ζωή της Κίρχνερ ουδέποτε απειλήθηκε. Αντίθετα, πολλοί αφήνουν να εννοηθεί ότι η απόπειρα δολοφονίας ήταν τέχνασμα.\n\nΤις ημέρες μετά την απόπειρα, 40% των μηνυμάτων σε μέσα κοινωνικής δικτύωσης εξέφραζαν αμφιβολίες για το περιστατικό, ενώ σε σφυγμομέτρηση περισσότεροι από το ήμισυ των ερωτηθέντων δήλωσε ότι η επίθεση ήταν σκηνοθετημένη. Οι φήμες θέλουν το κυβερνών κόμμα να έχει οργανώσει την ενέργεια, προκειμένου να στρέψει την προσοχή μακριά από τη δίκη της αντιπροέδρου για διαφθορά, στην οποία οι εισαγγελείς ζητούν την καταδίκη της Κίρχνερ σε 12ετή κάθειρξη. Οι θεωρίες συνωμοσίας δεν αποτελούν καινοτομία στην Αργεντινή. Στην παρούσα περίπτωση η καχυποψία του κοινού προήλθε από σφάλμα της αστυνομικής έρευνας και από κύμα παραπληροφόρησης μέσω κοινωνικών δικτύων και με τη στήριξη προβεβλημένων πολιτικών και δημοσιογράφων.\n\n40% των μηνυμάτων σε μέσα κοινωνικής δικτύωσης για την αντιπρόεδρο της Αργεντινής εξέφραζαν αμφιβολίες για την απόπειρα δολοφονίας, ενώ πάνω από τους μισούς θεωρούν σκηνοθετημένη την επίθεση.\n\nΚάποιοι ισχυρίζονται ότι ο δράστης ανήκε στον κύκλο προηγούμενου προέδρου της χώρας, άλλοι ότι ο ένοπλος δεν είχε καν το δάχτυλο στη σκανδάλη τη στιγμή της επίθεσης ή ότι το όπλο ήταν νεροπίστολο. Ολοι οι παραπάνω ισχυρισμοί έχουν διαψευσθεί. Οι δύο δημοφιλέστερες θεωρίες –ότι ο δράστης ήταν υποστηρικτής της Κίρχνερ και ότι ειδησεογραφικό δίκτυο της χώρας μετέδωσε την είδηση πριν από το περιστατικό– έχουν διακινηθεί περισσότερες από 151.000 φορές στο Facebook και το Twitter, ενώ περισσότεροι από ένα εκατομμύριο Αργεντινοί έχουν παρακολουθήσει τα σχετικά βίντεο στην εφαρμογή TikTok.\n\nΕρωτήματα\n\nΟ 35χρονος δράστης, θαυμαστής της άκρας Δεξιάς στο Διαδίκτυο, παραμένει υπό κράτηση, ενώ η 23χρονη σύντροφός του και ένας ακόμη άνδρας έχουν συλληφθεί για την υπόθεση. Το κοινό εκφράζει, όμως, την καχυποψία του επισημαίνοντας ότι η Κίρχνερ συνέχισε να χαιρετάει οπαδούς της μετά την επίθεση (η ίδια είπε ότι δεν αντιλήφθηκε ότι ένας άνδρας προσπάθησε να την πυροβολήσει). Αλλοι αναρωτιόντουσαν γιατί το όπλο δεν λειτούργησε, επισημαίνοντας ότι η κυβέρνηση έχει παραπλανήσει το κοινό και στο παρελθόν. Η σύλληψη του δράστη δεν «έκαψε» τη συνωμοσιολογία. Ο συλληφθείς αρνείται να συνεργαστεί με τις Αρχές, ενώ η αστυνομία έσβησε εκ παραδρομής τα δεδομένα του κινητού τηλεφώνου του δράστη, καθώς προσπάθησε να το ξεκλειδώσει με λάθος κωδικό, προκαλώντας το σβήσιμο του περιεχομένου. Οι θεωρίες συνωμοσίας ενέπλεξαν ακόμη και αθώους. Φωτογραφία που κυκλοφόρησε ευρέως φέρεται να εμφανίζει την Κίρχνερ με τον δράστη της επίθεσης πριν από πολλά χρόνια. Στην πραγματικότητα, ο άνδρας της φωτογραφίας είναι 24χρονος φοιτητής, ο οποίος δέχεται έκτοτε καταιγισμό απειλών.",
    "Γιουγκοσλαβία - Αργεντινή, 2002: Η ματσάρα ή η κλοπή του αιώνα; (video)": "8 Σεπτεμβρίου 2002: Ο καλύτερος τελικός στην ιστορία του Μουντομπάσκετ ολοκληρώνεται, με την τρομερή Γιουγκοσλαβία να επικρατεί στην παράταση της επίσης απίστευτης Αργεντινής και να στέφεται ξανά πρωταθλήτρια κόσμου! Δυστυχώς όμως, ο ιστορικός αγώνας έμελλε να στιγματιστεί από τα τραγικά λάθη του κορυφαίου τότε Έλληνα διαιτητή, Νίκου Πιτσίλκα.\n\nΓράφει ο Αντώνης Κεφαλωνίτης\n\nΣυμπληρώθηκαν 20 ολόκληρα χρόνια από εκείνον τον αλησμόνητο τελικό της Ιντιανάπολις για το Παγκόσμιο Πρωτάθλημα μπάσκετ ανάμεσα στην Αργεντινή και την Γιουγκοσλαβία, την τελευταία μεγάλη ομάδα των «πλαβί». Η 14η έκδοση του Μουντομπάσκετ είχε φιλοξενηθεί στην αμερικανική πόλη και ο τελικός της έμελλε να μείνει στην ιστορία για δύο λόγους: για το θέαμα και την ποιότητα των δύο φιναλίστ αλλά και τα απίστευτα διαιτητικά λάθη που εν πολλοίς έκριναν το αποτέλεσμα.\n\n\n\n\n\nΜάχη γιγάντων\n\nΗ παρέα του Ντέγιαν Μποντιρόγκα, Πρέντρακ Στογιάκοβιτς και Βλάντε Ντίβατς είχαν αναλάβει να οδηγήσουν την Γιουγκοσλαβία στην κατάκτηση του δεύτερου συνεχόμενου παγκόσμιου ύστερα από εκείνο τέσσερα χρόνια πριν, στην Αθήνα. Αυτή τη φορά έπρεπε να ξεπεράσουν όμως το εμπόδιο της εξαιρετικής Αργεντινής των Μανού Τζινόμπιλι, Λουίς Σκόλα και Φαμπρίτσιο Ομπέρτο.\n\nΗ αποστολή των πρωταθλητών κόσμου ήταν εξαιρετικά δύσκολη. Η Αργεντινή είχε παίξει κατά κοινή ομολογία απίστευτο μπάσκετ, με τα αστέρια της να είναι σε τρομερή κατάσταση και να οδηγούν την ομάδα τους αήττητη μέχρι τον τελικό! Το μόνο άσχημο γεγονός σε όλη αυτή την πορεία, το οποίο άλλαξε τις ισορροπίες ενόψει του τελικού, ήταν ο τραυματισμός του Τζινόμπιλι στον ημιτελικό κόντρα στη Γερμανία.\n\n\n\n\n\nΑπό την άλλη, η Γιουγκοσλάβοι έφτασαν στον τελικό με δύο ήττες συνολικά, αλλά αυτό μικρή σημασία είχε. Ήταν η κάτοχος του τροπαίου και εφόσον κατάφερε να φτάσει στον τελικό ήταν το μεγάλο φαβορί. Τόσο η Γιουγκοσλαβία όσο και η Αργεντινή στο δρόμο προς τον τελικό είχαν επικρατήσει και οι δύο των οικοδεσποτών ΗΠΑ, με τους «πλαβί» να τις πετάνε και εκτός συνέχειας!\n\nΣτον μεγάλο τελικό στο Gainbridge Fieldhouse, οι δύο ομάδες έδειξαν γιατί ήταν οι κορυφαίες στον κόσμο. Σε όλη σχεδόν την κανονική διάρκεια οι δύο μονομάχοι ήταν κοντά στο σκορ. Στην τρίτη περίοδο ο απίστευτος Φαμπρίτσιο Ομπέρτο, ο οποίος τελείωσε τον αγώνα με 28 πόντους και 10 ριμπάουντ, θα οδηγήσει την Αργεντινή στο +10, ωστόσο οι Γιουγκοσλάβοι θα καταφέρουν να μειώσουν τη διαφορά στο τέλος της περιόδου.\n\nΤο τέταρτο και τελευταίο δεκάλεπτο ήταν σκέτο σενάριο του Χίτσκοκ! Η Αργεντινή να προσπαθεί να ξεφύγει στο σκορ αλλά ο Στογιάκοβιτς αρχικά και ο Μποντιρόγκα στη συνέχεια να κρατάνε την ομάδα τους ολοζώντανη! Ο τότε άσος του Παναθηναϊκού, καταφέρνει με 9 προσωπικούς πόντους στο τέλος να ισοφαρίσει σε 75-75 και την Αργεντινή να έχει την κατοχή 17 δευτερόλεπτα πριν το τέλος του τελικού!\n\nΑπό θεατής… ο απόλυτος αρνητικός πρωταγωνιστής του τελικού!\n\nΚαι δυστυχώς κάπου εκεί, ο κορυφαίος Έλληνας διαιτητής εκείνης της εποχής, Νίκος Πιτσίλκας, ο οποίος είχε την τιμή να είναι ο άρχων του τελικού της κορυφαίας διοργάνωσης του πλανήτη με μια σειρά από απίστευτες αποφάσεις έγινε ο χειρότερος πρωταγωνιστής μιας αληθινής γιορτής.\n\nΎστερα από την ισοφάριση των Γιουγκοσλάβων, ο Σκόλα στην επαναφορά θα χάσει την μπάλα αρχικά, στη συνέχεια της φάσης θα προσπαθήσει να την ξαναπάρει από τον Ντίβατς, με τον Πιτσίλκα ωστόσο να σφυρίζει ανύπαρκτο φάουλ! Ο πάγκος της Αργεντινής θα σηκωθεί σύσσωμος να διαμαρτυρηθεί έντονα, το γήπεδο θα πάρει φωτιά, όμως η απόφαση του Έλληνα διαιτητή δεν αλλάζει. Ο Σκόλα θα αποβληθεί με το 5ο του φάουλ και ο Ντίβατς θα έχει την ευκαιρία να δώσει τέλος στο μεγάλο θρίλερ! Αμ δε!\n\nΟ σπουδαίος σέντερ θα καταφέρει να αστοχήσει και στις δύο βολές! Στα εναπομείναντα 5.9 δευτερόλεπτα ο Τζινόμπιλι θα πάρει την μπάλα, θα τρέξει στον αιφνιδιασμό και θα δώσει στον Σκονοκίνι, ο οποίος θα προσπαθήσει να βάλει το νικητήριο καλάθι με τον Γιάριτς ωστόσο να τον σταματάει αντικανονικά! Ο Πιτσίλκας θα κλείσει τα μάτια (;) και θα στείλει το ματς στην παράταση… Ήταν πλέον ο απόλυτος αρνητικός παράγοντας του τελικού.\n\n\n\n\n\nΣτην παράταση, οι Γιουγκοσλάβοι, εμφανώς ανώτεροι των λαβωμένων Αργεντινών, θα φτάσουν στη νίκη με 84-77 και παράλληλα στον δεύτερο συνεχόμενο παγκόσμιο τίτλο και πέμπτο συνολικά της ιστορίας της. Ήταν ο επίλογος μιας τεράστιας μπασκετικής δύναμης που έγραψε τη δική της «χρυσή» ιστορία στο μπάσκετ. Δυστυχώς όμως αμαυρώθηκε πλήρως από έναν Έλληνα διαιτητή, ο οποίος μάλιστα κρύφτηκε αργότερα ρίχνοντας τις ευθύνες στους συναδέλφους του…\n\n\n\n\n\n#OnThisDay (2002) - Dejan Bodiroga had 27 and Peja Stojakovic dropped 26 as Yugoslavia outlasted Argentina in OT to win the FIBA World Cup Final in Indianapolis ? pic.twitter.com/tUKLnABahQ — FIBA Basketball World Cup (@FIBAWC) September 8, 2021\n\nwww.bnsports.gr",
    "Οι καλύτερες στιγμές του Λουίς Πάλμα κόντρα στην Αργεντινή (video)": "Δείτε στο παρακάτω βίντεο τις καλύτερες στιγμές του Λουίς Πάλμα, με την φανέλα της Ονδούρας, στο φιλικό κόντρα στην Αργεντινή.\n\n",
    "Βραζιλία - Αργεντινή 73-75: Στέφθηκε πρωταθλήτρια Αμερικής η Αλμπισελέστε!": "Πρωταθλήτρια Αμερικής στέφθηκε η Αργεντική καθώς επικράτησε της οικοδέσποινας Βραζιλίας με 75-73 στον τελικό του AmeriCup.\n\nΣτέψη για την Αργεντινή μέσα στην έδρα της Βραζιλίας! Η Αλμπισελέστε επικράτησε στον τελικό του FIBA AmeriCup της οικοδέσποινας Βραζιλίας με 75-73 και στέφθηκε πρωταθλήτρια Αμερικής!\n\n\n\nΣε ένα ματς θρίλερ η Αργεντινή κατάφερε με πρωταγωνιστή τον Καμπάτσο που σκόραρε για το 75-73 μόλις 16 δευτερόλεπτα πριν τη λήξη του μεγάλου αγώνα, να φτάσει στην κατάκτηση του τροπαίου. Ο Ντίας από πλευράς Βραζιλίας προσπάθησε στην τελευταία φάση να δώσει τη νίκη στην ομάδα του ωστόσο αστόχησε σε τρίποντο και το τρόπαιο πήγε στους Αργεντίνους.\n\nΟ Ντεκ, ο οποίος βγήκε MVP της διοργάνωσης τελείωσε τον τελικό με 20 πόντους και 7 ριμπάουντ, ενώ εξαιρετικοί ήταν και οι Λαπροβίτολα με 15 πόντους και 8 ριμπάουντ και ο φυσικά ο Καμπάτσο με 14 πόντους και 5 ασίστ. Στον αντίποδα πρώτος σκόρερ ήταν ο Μπενίτε με 18 πόντους.\n\nΟι ΗΠΑ ήταν η ομάδα που κατέκτησε την τρίτη θέση στο τουρνουά.\n\n\n\n\n\n\n\nwww.bnsports.gr\n\n\n\n\n\n",
    "Η Αργεντινή έμεινε χωρίς προπονητή τρεις μέρες πριν από το Παναμερικανικό!": "Ο μέχρι πρότινος head coach της Αργεντινής, Νέστορ «Τσε» Γκαρσία αποχώρησε από την εθνική ομάδα λίγο πριν η αποστολή επιβιβαστεί στο αεροπλανό για να μεταβεί στη Βραζιλία όπου θα διεξαχθεί φέτος το Παναμερικανό τουρνουά!\n\nΜέσω μιας λιτής ανακοίνωσης, η ομοσπονδία μπάσκετ της Αργεντινής επιβεβαίωσε πως ο Νέστορ «Τσε» Γκαρσία αποχώρησε από την εθνική ομάδα πριν από την αναχώρηση της αποστολής για την Βραζιλία όπου θα διεξαχθεί φέτος το AmeriCup το διάστημα 2-11 Σεπτεμβρίου!\n\nΟ Γκαρσία δεν ταξίδεψε με την εθνική ομάδα στην πόλη Ρεσίφε, την τέταρτη μεγαλύτερη μητροπολιτική περιοχή της Βραζιλίας όπου η «αλμπισελέστε» θα παίξει αρχικώς με τις Παρθένες Νήσους (3/9), το Πουέρτο Ρίκο (4/9) και τη Δομινικανή Δημοκρατία (6/9) που συνθέτουν το Group B των Παναμερικανικών Αγώνων.\n\nΣτο ρόστερ της Αργεντινής δεσπόζουν, μεταξύ άλλων οι Φακούντο Καμπάτσο, Νίκο Λαπροβίτολα, Κάρλος Ντελφίνο, Γκάμπριελ Ντεκ και Λεάντρο Μπολμάρο. Στην ενημέρωση της ομοσπονδίας δεν αναφέρονται οι λόγοι της απομάκρυνσης του Γκαρσία, ωστόσο δημοσιεύματα στη χώρα της λατινικής Αμερικής αναφέρουν ότι ο κόουτς απολύθηκε και δεν είχε να κάνει με προσωπικούς λόγους.",
    "Πετυχημένες πρόβες Μουντιάλ για Βραζιλία και Αργεντινή (βίντεο)": "Ο Τίτε χρησιμοποίησε την καλύτερη δυνατή ενδεκάδα και η Βραζιλία επικράτησε άνετα της Γκάνας με 3-0, σε φιλική αναμέτρηση που διεξήχθη στη Χάβρη της Γαλλίας.\n\nΟ Νεϊμάρ είχε εξαιρετική απόδοση, παρά το γεγονός ότι δεν κατάφερε να βρει δίχτυα και να πλησιάσει το ρεκόρ παραγωγικότητας στην «σελεσάο», που κρατά ο Πελέ με 77 τέρματα. Ωστόσο, θεωρείται δεδομένο πως το ρεκόρ είναι θέμα χρόνου, καθώς ο επιθετικός της Παρί Σεν Ζερμέν, μετρά 74 γκολ με την εθνική Βραζιλίας.\n\nΟι Νοτιοαμερικανοί άνοιξαν το σκορ με τον Μαρκίνιος (9') για να ακολουθήσουν δύο γκολ του Ριτσάρλισον (28', 40') από ασίστ του Νεϊμάρ.\n\nΣτο πλαίσιο της προετοιμασίας της για το Μουντιάλ 2022, η Βραζιλία θα παίξει την ερχόμενη Τετάρτη (28/9) με την Τυνησία στο Παρίσι και μία ημέρα νωρίτερα η Γκάνα θα αντιμετωπίσει στην Ισπανία τη Νικαράγουα.\n\n\n\nΜε το ίδιο σκορ η Αργεντινή\n\n\n\nΔύο γκολ, καθοριστική παρουσία και πολλή ενέργεια, συνέθεσαν την παρουσία του Λιονέλ Μέσι στην άνετη νίκη της εθνικής Αργεντινής επί της Ονδούρας με 3-0, επιβεβαιώνοντας την εξαιρετική του φόρμα.\n\nΗ αναμέτρηση έγινε στο Μαϊάμι και ο «Pulga» φρόντισε να «αποζημιώσει» τους 64.420 θεατές που βρέθηκαν στο γήπεδο, ηγούμενος της «αλμπισελέστε», που παραμένει αήττητη για 34 αγώνες.\n\n\n\nΟ άσος της Παρί Σεν Ζερμέν ευστόχησε σε πέναλτι στο δεύτερο λεπτό των καθυστερήσεων του πρώτου μέρους και στο 69ο λεπτό, σημείωσε ένα υπέροχο γκολ από περίπου 20 μέτρα, ενώ το σκορ για τους Αργεντινούς είχε ανοίξει στο 16ο λεπτό ο Λαουτάρο Μαρτίνες.\n\n\n\nΜε αυτά τα δύο γκολ ο Μέσι έφτασε στα 88 τέρματα σε 163 συμμετοχές με την εθνική Αργεντινής, που θα αντιμετωπίσει την ερχόμενη Τρίτη (27/9), στο Νιού Τζέρσεϊ, την Τζαμάικα.\n\n",
    "ΣΤΟΙΧΗΜΑ: ΑΝΕΤΗ Η ΕΛΛΑΔΑ, «ΚΑΙΓΕΤΑΙ» Η ΚΥΠΡΟΣ - ΜΕ ΤΗΝ ΕΔΡΑ ΣΤΗΝ ΑΡΓΕΝΤΙΝΗ": "Το ματς Κύπρος - Ελλάδα είναι για τη Γ' κατηγορία του Nations League. Η ομάδα που θα τερματίσει στην πρώτη θέση του ομίλου κερδίζει την άνοδο στην Β'\n\nΟι αγώνες των εθνικών ομάδων της Ευρώπης για το Nations League κυριαρχούν στο πρόγραμμα του Σαββάτου (24/09). Μεταξύ αυτών, και η έξοδος της Ελλάδας στην Κύπρο, παιχνίδι στο οποίο θα ποντάρουμε σήμερα. Μπορείτε να βρείτε όλα τα παιχνίδια της ημέρας με ευρεία γκάμα αγορών στην bwin gr. Ας δούμε παρακάτω τις λεπτομέρειες για τη στοιχηματική επιλογή μας.\n\nΤο ματς Κύπρος - Ελλάδα είναι για τη Γ' κατηγορία του Nations League. Η ομάδα που θα τερματίσει στην πρώτη θέση του ομίλου κερδίζει την άνοδο στην Β' κατηγορία. Ενώ η τελευταία υποβιβάζεται στη Δ' κατηγορία.\n\nΑγνοεί το τρίποντο στα τέσσερα τελευταία παιχνίδια της η Κύπρος με απολογισμό δύο ήττες και δύο ισοπαλίες. Πιο πρόσφατη αυτή (2-2) με τη Βόρεια Ιρλανδία. Τα δύο γκολ ήταν και τα μοναδικά που σημείωσε στις τέσσερις τελευταίες αναμετρήσεις της. Αλλαγή στην τεχνική ηγεσία, με τον Κετσπάγια να παίρνει τη θέση του Κωστένογλου.\n\nΕξαιρετικός ο Ιούνιος για την Ελλάδα, που έκανε το απόλυτο των νικών (4 στα 4). Εξασφάλισε την πρώτη θέση του ομίλου και την άνοδο στη B' κατηγορία του Nations League. Έχει κρατήσει ανέπαφη την εστία της στα τέσσερα από τα πέντε πιο πρόσφατα παιχνίδια της. Με νέο προπονητή στον πάγκο της η Κύπρος, που βρίσκεται με την πλάτη στον τοίχο. \"Καίγεται\" για βαθμούς και το κίνητρο παίζει σημαντικό ρόλο σε τέτοια παιχνίδια. Θα ποντάρουμε στο Κύπρος +1 (Ασιατικό) σε απόδοση 1.75.\n\nΣημείο με αξία έρχεται, επίσης, από την ανώτερη κατηγορία της Αργεντινής και την αναμέτρηση Ιντεπεντιέντε - Νιούελς Ολντ Μπόις για την 21η αγωνιστική.\n\nΈχει ανέβει αγωνιστικά το τελευταίο διάστημα η Ιντεπεντιέντε, αυτό αποτυπώθηκε και στο νικηφόρο πέρασμά της από την έδρα της Ουνιόν Σάντα Φε με 1-0. Αυτή είναι η τρίτη διαδοχική της νίκη στο πρωτάθλημα. Αν και αδιάφορη βαθμολογικά, αφού δεν προλαβαίνει να μπει στην πρώτη δεκάδα, κυνηγάει τους βαθμούς για να φτάσει όσο ψηλότερα γίνεται στην τελική βαθμολογία και να βελτιώσει τον μέσο όρο της.\n\nΜετά από τρεις νίκες, η Νιούελς προσγειώθηκε απότομα με εντός έδρας ήττα από τη Σαρμιέντο με 1-0. Είχε πολλές απουσίες και φάνηκε να της λείπει η ενέργεια. Συνεχίζει με υπηρεσιακό δίδυμο στον πάγκο. Βρίσκεται εντός των θέσεων που δίνουν εισιτήριο για το Σουνταμερικάνα και είναι από τα φαβορί για να το εξασφαλίσει. Σε φόρμα είναι η Ιντεπεντιέντε, κόντρα σε μια Νιούελς που έχει και πάλι αρκετές απουσίες και δείχνει να έχει ξεμείνει από δυνάμεις. Θα κρατήσουμε τον άσο σε απόδοση 2.00.",
    "Αργεντινή: Στους δρόμους οι υποστηρικτές της Κριστίνα Κίρχνερ": "Αστυνομικοί συγκρούονται με υποστηρικτές της αντιπροέδρου της Αργεντινής Κριστίνα Κίρχνερ έξω από το σπίτι της στο Μπουένος Άιρες.\n\nΗ Κίρχνερ δικάζεται επί του παρόντος για φερόμενη διαφθορά και μπορεί να αντιμετωπίσει ποινή φυλάκισης 12 ετών εάν καταδικαστεί.\n\nΟι υποστηρικτές της πραγματοποίησαν συγκεντρώσεις σε όλη τη χώρα το Σάββατο.",
    "Τρέλα στην Αργεντινή με τα αυτοκόλλητα της Panini ενόψει Μουντιάλ: Εξαφανίστηκαν από τα καταστήματα!": "Είναι η περίοδος τέτοια, αφού διαχρονικά πριν από το Παγκόσμιο Κύπελλο η θρυλική Panini με τα αυτοκόλλητά της έχει την τιμητική της!\n\n\n\nΟ φετινός χαμός, ωστόσο, τουλάχιστον στην Αργεντινή, δεν έχει προηγούμενο! Σύμφωνα με δημοσιεύματα στη χώρα της Λατινικής Αμερικής, στα ψιλικατζίδικα σε όλη την Αργεντινή, τα παιδιά -και οι γονείς τους- εξαφανίζουν τα αυτοκόλλητα της Panini για το επερχόμενο Μουντιάλ, με πολλά καταστήματα να έχουν μείνει χωρίς απόθεμα!\n\n\n\nΣτη γενέτειρα των θρύλων του ποδοσφαίρου, Ντιέγκο Μαραντόνα και Λιονέλ Μέσι, επιγραφές σε ορισμένες βιτρίνες έγραφαν «όχι άλλα αυτοκόλλητα ή άλμπουμ», αναφερόμενοι στα συλλεκτικά άλμπουμ με αυτοκόλλητα του 2022 ενόψει του τουρνουά του Νοεμβρίου στο Κατάρ.\n\n\n\nΗ «τρέλα» αυτή έχει δημιουργήσει, φυσικά, ένα κύμα χαμού στα social media και σάτιρας, ακόμη και τη δημιουργία μιας εφαρμογής, που επιτρέπει να παρακολουθεί κανείς πού θα βρει τα πολυπόθητα αυτοκόλλητα!\n\n\n\n«Είναι απογοητευτικό να μην μπορείς να βρεις κανένα», είπε ο Exequiel Claverie, ένας 38χρονος επαγγελματίας των μέσων ενημέρωσης και πατέρας τριών παιδιών, που είναι οπαδοί της Ρίβερ Πλέιτ.\n\n\n\n«Φτάνω σπίτι κάθε μέρα και τα παιδιά μου με ρωτάνε: ''Γεια μπαμπά, αγόρασες αυτοκόλλητα;'' - Δεν υπάρχουν»!\n\n\n\nΗ Αργεντινή, που κέρδισε το Κόπα Αμέρικα πέρυσι, θα ταξιδέψει στο Κατάρ μαζί με άλλες χώρες της Λατινικής Αμερικής, Βραζιλία, Ουρουγουάη, Εκουαδόρ, Μεξικό και Κόστα Ρίκα.\n\n\n\nΗ ιταλική εταιρεία παραγωγής αυτοκόλλητων Panini λέει ότι φέτος πολλοί ενήλικες συλλέγουν επίσης αυτοκόλλητα, αυξάνοντας τη ζήτηση.\n\n\n\nΗ προτεινόμενη τιμή ενός πακέτου με πέντε αυτοκόλλητα είναι 150 πέσος (κοντά στο ένα δολάριο με την επίσημη ισοτιμία), αλλά η έλλειψη έχει οδηγήσει σε διπλασιασμό ή τριπλασιασμό των τιμών σε ανεπίσημες αγορές, συμπεριλαμβανομένου ενός στο πάρκο Rivadavia του Μπουένος Άιρες.\n\n\n\nΗ ολοκλήρωση του άλμπουμ με 600 αυτοκόλλητα θα μπορούσε να κοστίσει περίπου 20.000 πέσος (140 ευρώ), ένα τεράστιο ποσό σε μια χώρα που αντιμετωπίζει βαθύ πληθωρισμό και σοβαρή οικονομική κρίση.",
    "Επέστρεψαν στη Βενεζουέλα τα μέλη πληρώματος αεροσκάφους που έχει κατασχεθεί στην Αργεντινή": "Στη Βενεζουέλα βρίσκονται από την Παρασκευή τα 12 μέλη πληρώματος Boeing 747 που κρατούνταν από τον Ιούνιο στην Αργεντινή, αφότου κατασχέθηκε κι ερευνάται η εμπλοκή του σε δραστηριότητες που σχετίζονται με την τρομοκρατία.\n\n«Γιορτάζουμε την άφιξή τους», δήλωσε από το διεθνές αεροδρόμιο του Καράκας ο υπουργός Μεταφορών της Βενεζουέλας, Ραμόν Βελάσκες, στο δίκτυο Telesur, χαρακτηρίζοντας τα μέλη του πληρώματος «πρότυπα επαναστατικού αγώνα».\n\nΔικαστήριο της Αργεντινής ενέκρινε την περασμένη Τρίτη την αναχώρηση 12 εκ των 19 μελών του πληρώματος.\n\nΤο αεροσκάφος μεταφοράς εμπορευμάτων πωλήθηκε στην εταιρία Emtrasur της Βενεζουέλας από την ιρανική Mahan Air.\n\nΠροσγειώθηκε στο Μπουένος Άιρες στις αρχές Ιουνίου, με πλήρωμα Βενεζουελάνους και Ιρανούς. Η άφιξή του προκάλεσε διπλωματικό σάλο στην Αργεντινή. Η χώρα κατηγορήθηκε ότι υποστηρίζει το Ιράν και τη Βενεζουέλα, σε βάρος των οποίων οι ΗΠΑ έχουν επιβάλει κυρώσεις. Η Αργεντινή καθήλωσε το αεροσκάφος και τον Αύγουστο το κατέσχεσε κατόπιν αιτήματος των αμερικανικών δικαστικών αρχών.\n\nΑπό τα 12 απελευθερωθέντα μέλη του πληρώματος, οι 11 είναι Βενεζουελάνοι και ο ένας Ιρανός. Σε άλλους τρεις Βενεζουελάνους και τέσσερις Ιρανούς – μέλη του πληρώματος του αεροσκάφους – δεν επιτράπηκε να εγκαταλείψουν την Αργεντινή.\n\nΟ υπουργός Μεταφορών της Βενεζουέλας Ραμόν Βελάσκες τόνισε πως η κράτησή τους είναι παράνομη.\n\nΗ σύλληψη των μελών του πληρώματος του αεροσκάφους πυροδότησε διαδηλώσεις στο Καράκας με αίτημα την επιστροφή τους.\n\nΤο Ιράν και η Βενεζουέλα διατηρούν στενούς δεσμούς και τον περασμένο Ιούνιο υπέγραψαν συμφωνία συνεργασίας με ορίζοντα 20ετίας.",
    "Η Ιταλία πήρε την πρωτιά από την Ουγγαρία, χορταστική ισοπαλία για Αγγλία και Γερμανία": "Η Γουάντα Νάρα δεν είναι πλέον ζευγάρι με τον Μάουρο Ικάρντι και τα πρώτα σενάρια περί του διαδόχου του επιθετικού της Γαλατάσαραϊ στην καρδιά της δεν άργησαν να κυκλοφορήσουν, με τον Μαρτίν Παγέρο της Μπόκα να εμφανίζεται στο προσκήνιο.\n\nΗ Γουάντα Νάρα και ο Μάουρο Ικάρντι ήταν μαζί για 9 χρόνια και αποτέλεσαν ένα από τα διασημότερα ζευγάρια της σόου μπιζ, όμως η σχέση τους αποτελεί τώρα παρελθόν, με το ροζ σκάνδαλο στο οποίο πρωταγωνίστησε πριν μερικούς μήνες ο Αργεντινός στράικερ να παίζει καταλυτικό ρόλο ώστε να πάρουν την απόφαση να ακολουθήσουν διαφορετικά μονοπάτια στη ζωή.\n\nΣύμφωνα μάλιστα με δημοσιεύματα που προέρχονται από την Αργεντινή, η μέχρι πρότινος σύντροφος αλλά και μάνατζερ του Ικάρντι έχει έρθει κοντά σε έναν άλλο άνδρα. Για πολύ καιρό γραφόταν το όνομα του Αργεντινού τραγουδιστή L-Gante, ωστόσο τα τελευταία ρεπορτάζ \"δείχνουν\" προς άλλη κατεύθυνση και αναδύουν άρωμα... ποδοσφαιρικό.\n\nΤο όνομα του \"διαδόχου του Ικάρντι\" στην καρδιά της Γουάντα Νάρα φημολογείται πως είναι αυτό του 24χρονου μέσου της Μπόκα Τζούνιορς, Μαρτίν Παγέρο, με την αποκάλυψη αυτή να γίνεται από τη δημοσιογράφο, Πία Σο, μέσω του τηλεοπτικού προγράμματος \"LAM\".\n\n\"Πέρασαν μία βραδιά μαζί στο νυχτερικό κέντρο Afrika. Γέλασαν, ήπιαν και χόρεψαν μαζί\", είπε στον αέρα της εκπομπής η εν λόγω δημοσιογράφος, με τη συνάδελφό της, Γιανίνα Λατόρε, να λέει από την πλευρά της τα εξής:\n\n\"Εδώ και εβδομάδες υπάρχει ένα άτομο, ένας άνδρας που δεν γνωρίζω, που θέλει να μου πουλήσει πληροφορίες σχετικά με την Γουάντα Νάρα και έναν άλλον ποδοσφαιριστή, αλλά προφανώς δεν είμαι διατεθειμένη να πληρώσω\".\n\nΣτο ίδιο μαγαζί με τους Νάρα -Παγέρο ήταν και ο L-Gante, με τον στιλίστα και καλύτερο φίλο της Αργεντίνας μοντέλου και τηλεπερσόνας, Κένις Παλάσιος, να ξεκαθαρίζει μέσω Instagram πως δεν υφίσταται κάποια ερωτική σύνδεση μεταξύ του ράπερ και της Γουάντα Νάρα αλλά να αποφεύγει να κάνει κάποιο σχόλιο για τον Παγέρο...\n\nΌσον αφορά στον 24χρονο Αργεντινό μέσο και το ποδοσφαιρικό του background, έκανε τα πρώτα ποδοσφαιρικά βήματα στα τμήματα υποδομής της Μπάνφιλντ πριν μεταπηδήσει στην πρώτη ομάδα, για να αγωνιστεί κατόπιν σε Ταγέρες (δανεικός) και Μίντλεσμπρο (υπέγραψε τριετές συμβόλαι το 2021) και να παραχωρηθεί από εκείνη δανεικός τον περασμένο Ιούλιο στην Μπόκα.",
    "Αργεντινή: Τερματοφύλακας κατέληξε στο αστυνομικό τμήμα μετά από άσεμνες χειρονομίες στην εξέδρα": "El gesto de Gabriel Arias que ha sido repudiado en Argentina. Racing ganó 1 a 0 a Platense y tanto Arias como Mena se fueron expulsados.\n\n\n\n🇨🇱 Recordemos que el arquero y el lateral fueron nominados por Berizzo para la gira por Europa. pic.twitter.com/epxRBz2rR0 — Claudio Alfaro (@claudioalfaroar) September 19, 2022\n\nΚλείσιμο\n\nLas explicaciones de Gabriel Arias y las disculpas para la gente de Platense. pic.twitter.com/qM586sK4Oe — Claudio Alfaro (@claudioalfaroar) September 19, 2022\n\nΚλείσιμο\n\nΜε... φασαρίες ολοκληρώθηκε η αναμέτρηση της Πλατένσε κόντρα στη Ρασίνγκ Κλουμπ για την Primera Division στηνΟι φιλοξενούμενοι πήραν το τρίποντο με 1-0 χάρη σε γκολ του Μαξιμιλιάνο Ρομέρο, αυτός όμως που αποτέλεσε κεντρικό πρόσωπο ήταντης, Γκαμπριέλ Αρίας.Όχι γιατί κράτησε το μηδέν στην εστία, αλλά γιατί μετά το τελευταίο σφύριγμα πρωταγωνίστησε σε κόντρα με τους οπαδούς των γηπεδούχων. Επεισόδιο που τον έστειλε στο...Ο Αρίας έσπευσε μόλις τελείωσε το ματς μπροστά στην εξέδρα των οργανωμένων της Πλατένσε και απάντησε στις προκλήσεις με άσεμνες χειρονομίες.Αποτέλεσμα ήταν να αποβληθεί μαζί με τον συμπαίκτη του, Εουχένιο Μένα και να ακούσει δεκάδες ακόμα υβριστικά συνθήματα, με τους οπαδούς της γηπεδούχου να τον αποκαλούν υποτιμητικά Χιλιανό, λόγω του ότι γεννήθηκε στην Αργεντινή αλλά επέλεξε να αγωνιστεί με την εθνική Χιλής.Το αποκορύφωμα στην περιπέτεια του Αρίας, πάντως, ήταν ότι μετά το παιχνίδι κλήθηκε να απολογηθεί ενώπιον των Αρχών για την προκλητική του ενέργεια, με την οποία τον κατηγόρησαν πως υποκίνησε βία.Ο ίδιος ο Αρίας, πάντως, έδωσε την εξήγησή του για το περιστατικό και παραδέχθηκε πως από μεριάς του ξεπέρασε τα όρια:«Είναι πολύ δύσκολο να πιστέψει κανείς ότι σε αυτή την κοινωνία κάποιοι κάνουν τον κόπο να ψάξουν τα ονόματα των συγγενών ενός παίκτη και να τον προσβάλουν για σχεδόν 100 λεπτά.Τα όρια ξεπεράστηκαν, δεν το πίστευα, εξερράγη εναντίον αυτών των τεσσάρων τύπων. Ζητώ συγγνώμη από τους συναδέλφους μου και τους ανθρώπους της Πλατένσε, αυτό ήταν για όσους προσέβαλαν συνεχώς την οικογένειά μου».",
    "Αργεντινή – Βραζιλία 1-3: Στον ημιτελικό η «σελεσάο» με ασταμάτητο Λεάλ (vid)": "Μετά από ένα ακόμα μεγάλο παιχνίδι στο φετινό Παγκόσμιο Πρωτάθλημα, η Βραζιλία κατάφερε να πάρει την πρόκριση για τον ημιτελικό όπου θα αντιμετωπίσει τον νικητή του Πολωνία – ΗΠΑ, επικρατώντας με 3-1 της Αργεντινής.\n\nΗ Βραζιλία ήταν η νικήτρια του ντέρμπι της Λατινικής Αμερικής. Η «σελεσάο» έχοντας σε εξαιρετική ημέρα τον Λεάλ επικράτησε με 3-1 (16-25, 25-23, 22-25, 21-25) της Αργεντινής και προκρίθηκε στα ημιτελικά του Παγκοσμίου Πρωταθλήματος όπου θα βρει απέναντί της τον νικητή του Πολωνία – ΗΠΑ. Από την άλλη η Αργεντινή μετά την εξαιρετική της πορεία στους Ολυμπιακούς Αγώνες, έφτασε στα προημιτελικά, πάλεψε, αλλά δεν μπόρεσε να ξεπεράσει το εμπόδιο της μεγάλης της αντιπάλου.\n\nΣτα του αγώνα οι Βραζιλιάνοι μπήκαν εξαιρετικά στο ματς και κατάφεραν να πάρουν με άνεση το πρώτο σετ, με τους Αργεντινούς να αντιδρούν και να κάνουν με δυσκολία το 1-1. Η συνέχεια ωστόσο ανήκε στους τυπικά φιλοξενούμενους που έδειξαν πιο ψύχραιμοι στο τέλος παίρνοντας την πρόκριση για τα ημιτελικά.\n\nΠρώτος σκόρερ για τους νικητές ο φοβερός Λεάλ με 25 πόντους και εξαιρετικά ποσοστά στην επίθεση, με τον Γουάλας να ακολουθεί με 13, τον Λουκαρέλι να έχει 12 και τον Σάατκαμπ προσθέτει 11. Για τους ηττημένους ο Λίμα είχε 13, ο Λόζερ 12 και ο Κόντε 11, αλλά δεν έφτασαν για να μπορέσει η ομάδα τους να πάρει τη νίκη.\n\nΤα σετ: 1-3 (16-25, 25-23, 22-25, 21-25)\n\nΑΡΓΕΝΤΙΝΗ (Μαρτσέλο Μέντες): Κόντε 11, Λοσέρ 12, Λίμα 13, Παλάσιος 6, Ντε Τσέκο 2, Ράμος 6 / Γκαλέχο (λ), Ντανάνι (λ) Σάντσες, Βιτσέντιν 3, Κουκαρτσέφ 4.\n\nΒΡΑΖΙΛΙΑ (Ρενάν Νταλ Ζότο): Γουάλας 13, Λεάλ 25, Φερνάντο, ΛΟύκας 11, Λουκαρέλι 12, Φλάβιο 6 / Τάλες (λ), Μπρούνο, Αντριάνο, Ρόκε.",
    "Μουντιάλ: Παγκόσμια πρωταθλήτρια η Αργεντινή βάσει… μαθηματικών": "Mαθηματικός τύπος «ανακαλύπτει» την ομάδα που θα κατακτήσει τον τίτλο στο Παγκόσμιο Κύπελλο 2022 στο Κατάρ (20/11-18/12).\n\nΔΙΑΦΗΜΙΣΗ\n\nΠρόκειται για σύστημα πρόβλεψης του Γιοακίμ Κλέμεν, ενός Βρετανού αναλυτή χρηματιστηρίου, το οποίο έχει ήδη «μαντέψει» σωστά την επικράτηση της Γερμανίας στο Μουντιάλ της Βραζιλίας το 2014 και της Γαλλίας σε εκείνο της Ρωσίας το 2018.\n\nΈτσι με το προγνωστικό σύστημα του Κλέμεν, η Αργεντινή θα είναι η νέα παγκόσμια πρωταθλήτρια στις 18 Δεκεμβρίου, όπως αναφέρει η ισπανική εφημερίδα “Marca”.\n\nΤο μοντέλο του συνδυάζει διάφορες μαθηματικές μεταβλητές με κοινωνικοοικονομικούς δείκτες για να καθορίσει ποσοστά επιτυχίας ή αποτυχίας, ενώ λαμβάνονται υπόψη αθλητικά δεδομένα, αλλά και της χώρας, όπως ο πληθυσμός και το ΑΕΠ.\n\nΗ ομάδα του Λιονέλ Σκαλόνι βρίσκεται στον 3ο όμιλο της τελικής φάσης του Μουντιάλ, στο πλαίσιο του οποίου θα αντιμετωπίσει Σαουδική Αραβία, Μεξικό και Πολωνία.\n\nΌπως προβλέπει ο αναλυτής, η Αργεντινή θα περάσει στη φάση των «16» και εν συνεχεία στα προημιτελικά, ενώ στα ημιτελικά αναφέρει ότι θα αποκλείσει την Ισπανία.\n\nΣτον τελικό θα βρεθεί απέναντι στην Αγγλία και, σύμφωνα με την προτεινόμενη πρόγνωση, η «αλμπισελέστε» θα μειώσει το… σκορ στις αναμετρήσεις της με την Αγγλία σε τελική φάση Μουντιάλ. Έως τώρα τα «τρία λιοντάρια» μετρούν τρεις νίκες και μια οι Αργεντινοί, ενώ η μεταξύ τους αναμέτρηση στους «16» του Παγκοσμίου Κυπέλλου του 1998 έληξε ισόπαλη 2-2 και τελικά οι Νοτιοαμερικανοί επικράτησαν 4-3 στα πέναλτι.",
    "Εγκώμια από Αργεντινή και Γαλλία για το εκρηκτικό ξεκίνημα του Μαντσίνι": "Ο Ντάνιελ Μαντσίνι έκανε ένα δυναμικό ξεκίνημα στο φετινό πρωτάθλημα και όχι άδικα η λάμψη του, βγήκε έξω από τα ελληνικά σύνορα.\n\nΗ απόδοση του Αργεντίνου μέχρι τώρα καταγράφει το καλύτερο διάστημα με τα κιτρινόμαυρα και δεν είναι τυχαίο ότι αποτελεί θέμα συζήτησης τόσο στην πατρίδα του την Αργεντινή, όσο και στην Γαλλία από το πέρασμα του από Μπορντό, Οσέρ και Τουρ.\n\nΤα μέσα ενημέρωσης αναφέρονται με κολακευτικά σχόλια στο εκρηκτικό του ξεκίνημα, τονίζοντας ότι είναι από τους παίκτες κλειδιά του φετινού Άρη. Και όχι άδικα.\n\nΟ Ντάνιελ Μαντσίνι ήταν σίγουρα το πρόσωπο της πρεμιέρας για τον Άρη, πραγματοποιώντας, μια από τις πιο ώριμες και ουσιαστικές εμφανίσεις του με τα κιτρινόμαυρα κόντρα στον Λεβαδειακό. Η συνέχεια δεν ήταν το ίδιο καλή, στα παιχνίδια με Παναιτωλικό και ΠΑΟΚ, όμως στην Τρίπολη “επέστρεψε” δείχνοντας πόσο πολύτιμος είναι. Και φυσικά με τον Ολυμπιακό έβαλε για τα καλά το… κερασάκι στην τούρτα.\n\nΟ Αργεντίνος μπήκε με… φόρα στον ελληνικό μαραθώνιο και έδειξε τον δρόμο στους κιτρινόμαυρους. Φέτος έχει ήδη τρία γκολ, δυο ασίστ, είναι πρώτος σε τελικές στο πρωτάθλημα (14) και πρώτος σε σουτ εκτός περιοχής (9).\n\nΣυνολικά μετράει 109 συμμετοχές με τον Άρη, έχει φτάσει ήδη τα 13 γκολ, με 13 ασίστ.\n\nΕίναι γεγονός ότι ο Μαντσίνι σε μια χρονιά ιδιαίτερα απαιτητική σε ότι αφορά τις θέσεις των μεσοεπιθετικών έδειξε ότι θέλει να έχει αυτός τον πρωταγωνιστικό ρόλο!\n\nΚάτι που επισημαίνεται και από τα μέσα ενημέρωσης σε Αργεντινή και Γαλλία, τη στιγμή που δικαιώνεται η στάση του Άρη να πει όχι στις προσφορές για τη μεταγραφή του, από τη στιγμή που ήταν πολύ μακριά από την πραγματική του αξία.",
    "Αργεντινή: Η καλλιέργεια καλαμποκιού θα μπορούσε να φτάσει τους 52 εκατ. τόνους": "Η συγκομιδή καλαμποκιού της Αργεντινής για την τρέχουσα σεζόν 2021/2022 εκτιμάται ότι θα φτάσει τους 52 εκατ. τόνους, σύμφωνα με αναφορά του Reuters. Το ειδησεογραφικό πρακτορείο επικαλείται στοιχεία που έδωσε στη δημοσιότητα το χρηματιστήριο δημητριακών του Μπουένος Άιρες, κάνοντας λόγο για μια αύξηση περίπου 6% από την προηγούμενη εκτίμηση που ήταν για 49 εκατ. τόνους.\n\nΥπό το φως της ρωσοουκρανικής κρίσης, η Αργεντινή έχει αναδειχθεί ως μια σημαντική χώρα εξαγωγής σιτηρών παγκοσμίως, συμπεριλαμβανομένων του σιταριού και του καλαμποκιού. Ο ξηρός καιρός του τελευταίου διαστήματος ευνόησε την καλλιέργεια καλαμποκιού στη χώρα της Λατινικής Αμερικής, ενώ παράλληλα αυξημένες είναι και οι εκτιμήσεις για την καλλιεργούμενη έκταση καλαμποκιού την περίοδο 2021/2022, σε 77 εκατ. στρέμματα, από 73 εκατ. στρέμματα στην προηγούμενη εκτίμηση. «Η πτώση της υγρασίας των σιτηρών αύξησε τη συγκομιδή σε επαρχίες, όπως το Τσάκο και η Σάλτα», ανέφερε ο φορέας, προσθέτοντας ότι σχεδόν όλη η «κατάλληλη για καλλιέργεια περιοχή» στη χώρα έχει ήδη συγκομιστεί.\n\nΓια την επερχόμενη καλλιεργητική περίοδο του καλαμποκιού (2022/2023), στο πλαίσιο της οποίας θα ξεκινήσει η σπορά τις επόμενες εβδομάδες, το χρηματιστήριο δημητριακών προβλέπει έκταση 75 εκατομμυρίων στρεμμάτων. Αυτό συνεπάγεται ελαφρά συρρίκνωση της καλλιεργούμενης έκτασης σε σύγκριση με την τρέχουσα σεζόν, κάτι που αποδίδεται στην πτώση της κερδοφορίας της καλλιέργειας και τη χαμηλή υγρασία του εδάφους.\n\nΕξάλλου, το χρηματιστήριο διατήρησε σταθερή στα 61 εκατ. στρέμματα την πρόβλεψή του για τη γη που σπάρθηκε με σιτάρι για την περίοδο 2022/2023. «Σε αυτή την έκθεση, το 70,6% της εξεταζόμενης έκτασης έχει επαρκείς/βέλτιστες συνθήκες νερού, το οποίο είναι συγκεντρωμένο κυρίως στα νότια της γεωργικής περιοχής», προσθέτει το χρηματιστήριο, προειδοποιώντας για πιθανές απώλειες στα βόρεια της χώρας λόγω των ξηρών συνθηκών.",
    "Αργεντινή: Με Μέσι οι κλήσεις του Σκαλόνι": "Είκοσι οκτώ παίκτες, ανάμεσά τους φυσικά και ο Λιονέλ Μέσι, επέλεξε ο ομοσπονδιακός προπονητής της Αργεντινής, Λιονέλ Σκαλόνι, για τα φιλικά με την Ονδούρα και την Τζαμάικα, στο τελευταίο ραντεβού πριν από το Παγκόσμιο Κύπελλο (209/11-18/12).\n\nΔΙΑΦΗΜΙΣΗ\n\nΣχεδόν δύο μήνες πριν από την έναρξη του Μουντιάλ 2022, ο Σκαλόνι ήδη έκοψε τέσσερις παίκτες από την προκαταρκτική λίστα των 32 ποδοσφαιριστών που είχε στις αρχές Σεπτεμβρίου, δύο λόγω τραυματισμού και άλλους τόσους για λόγους τακτικής.\n\nΟ Εξεκίελ Παλάσιος υπέστη μυϊκό τραυματισμό με την Μπάγερ Λεβερκούζεν (δεν αγωνίστηκε με την Ατλέτικο Μαδρίτης για το Champions League), ενώ ο Νίκο Γκονσάλεθ, φέρει ένα τραύμα στο ισχίο. Ο Σκαλόνι αποφάσισε να αφήσει εκτός τον Χουάν Μούσο, οπότε ο Χερόνιμο Ρούλι έκανε ένα βήμα μπροστά του στη διαμάχη για να είναι ο τρίτος τερματοφύλακας. Ο Λούκας Μάρτίνεθ Κουάρτα επίσης δεν μπήκε στη λίστα.\n\nΜεταξύ των κληθέντων και ο Πάουλο Ντιμπάλα, που βρήκε ξανά τα… πατήματά του στη Ρόμα.\n\nΑυτή θα είναι η τελευταία ευκαιρία για κάποιους παίκτες να μπουν στην τελική λίστα των 26 παικτών για το Παγκόσμιο Κύπελλο.",
    "Το ΔΝΤ επαινεί την Αργεντινή για την προσήλωσή της στις μεταρρυθμίσεις": "Η επικεφαλής του Διεθνούς Νομισματικού Ταμείου Κρισταλίνα Γκεοργκίεβα δήλωσε χθες Δευτέρα ότι αναμένει την επίτευξη συμφωνίας με την Αργεντινή τις επόμενες ημέρες, καθώς το ΔΝΤ ολοκληρώνει τη δεύτερη αξιολόγηση του προγράμματός του στη χώρα της Λατινικής Αμερικής.\n\nΣε ανακοίνωση του ΔΝΤ, η Γκεοργκίεβα χαιρέτισε τη δέσμευση της κυβέρνησης της Αργεντινής στην επίτευξη των στόχων που έχουν τεθεί στο πρόγραμμα για την αναδιάρθρωση χρέους. Επαίνεσε ιδιαίτερα τα «σημαντικά βήματα» από την πλευρά του υπουργού Οικονομίας Σέρχιο Μάσα για τη σταθεροποίηση των αγορών και την αντιμετώπιση του κινδύνου υψηλής αστάθειας στη χώρα του.\n\nΗ δήλωση ακολούθησε τη συνάντηση που είχαν Γκεοργκίεβα και Μάσα, στο πλαίσιο της δεύτερης αξιολόγησης του προγράμματος, ύψους 44 εκατομμυρίων δολαρίων, που υπεγράφη τον περασμένο Μάρτιο.\n\nΤο πρόγραμμα προβλέπει την ενίσχυση των εθνικών αποθεμάτων και τη σταδιακή μείωση του πρωτογενούς δημοσιονομικού ελλείμματος της Αργεντινής στο 2,5% του ΑΕΠ το 2022 και στο 1,9% το 2023.\n\nΠηγή: ΑΠΕ-ΜΠΕ",
    "Οι 101 του «Bloomberg» και η... Αργεντινή": "ΑΠΟΨΕΙΣ\n\nΤα αποτελέσματα των «παιχνιδιών» των «μεγάλων» στην Ουκρανία αρχίζουν και είναι ολοένα και πιο έντονα. Το πιο εύκολο να δούμε είναι οι… λογαριασμοί παγίων εξόδων και οι τιμές στα ράφια… Αυτά είναι τα πιο κατανοητά αφού «ματώνουν» την τσέπη μας και σε λίγο θα «παγώνουν» το σώμα μας. Ομως δεν είναι μόνο αυτά. Το δεύτερο και επίσης σημαντικό είναι οι αλλαγές σε πολιτικές ηγεσίες που ήρθαν ως αποτέλεσμα της ενεργειακής και οικονομικής κρίσης που μαστίζει, κυρίως, την Ευρώπη. Πολιτικές αλλαγές σε Ιταλία, Γερμανία, Αγγλία κι έπεται συνέχεια. Αλλά το χειρότερο δεν είναι αυτό. Το χειρότερο είναι ότι οι λαοί αρχίζουν και αντιδρούν. Στις περισσότερες χώρες υπάρχουν πολίτες που διαμαρτύρονται, βγαίνουν στους δρόμους, απειλούν με μη πληρωμή λογαριασμών, φόρων κ.λπ., δημιουργώντας ένα ακόμα μεγαλύτερο πρόβλημα, στις κυβερνήσεις τους και στα κράτη τους. Κι εδώ έρχεται και «κουμπώνει»… ανησυχητικά μία αναφορά του «Bloomberg», επικαλούμενο έκθεση που έχει στην κατοχή της η βρετανική εταιρεία συμβούλων Verisk Maplecroft (https://bit.ly/3RC7qHU) που αναφέρει ότι το τρίτο τρίμηνο του 2022 αυξήθηκαν ο κίνδυνος μαζικών κοινωνικών αναταραχών σε 101 χώρες του κόσμου, από τις 198 -που είναι καταγεγραμμένες στον ΟΗΕ- και μόλις στις 42 μειώθηκε. Σύμφωνα με το «Bloomberg» βασικές αιτίες της αύξησης είναι η δυσαρέσκεια από τις τιμές στα τρόφιμα, ο φόβος για παγκόσμια επισιτιστική κρίση, η επιδείνωση στην ενεργειακή κρίση, η ξηρασία, η λειψυδρία, η πανδημία και η αβεβαιότητα στη διάρκεια της κρίσης στην εφοδιαστική αλυσίδα, λόγω του πολέμου στην Ουκρανία. Ολα αυτά, σύμφωνα με το «Bloomberg» μπορεί να προκαλέσουν τοπικές διαμαρτυρίες και μαζικές αναταραχές στις πιο πληγείσες περιοχές και κυρίως στην Ευρωπαϊκή Ενωση, ενώ και για τις ΗΠΑ διαπιστώνεται κίνδυνος αποσταθεροποίησης.\n\n«Πρόκειται για σημαντικά γεγονότα όσον αφορά τη διατάραξη της καθημερινής ζωής» δήλωσε σε συνέντευξή της η Χιμένα Μπλάνκο, επικεφαλής αναλύτρια του τμήματος της Λατινικής Αμερικής στην Verisk Maplecroft.\n\nΟυσιαστικά, οι περισσότερες από τις αιτίες ξεκίνησαν και συντηρούνται από τον πόλεμο της Ουκρανίας, που ακόμα και τώρα, σχεδόν 7 μήνες μετά, κανείς δεν λέει τη λέξη «ειρήνη».\n\nΕυτυχώς πάντως σε μία χώρα αποφεύχθηκαν οι κοινωνικές αναταραχές. Στην Αργεντινή, ένας 35χρονος Βραζιλιάνος προσπάθησε να δολοφονήσει την αντιπρόεδρο της χώρας, Κριστίνα Φερνάντες ντε Κίρχνερ και ευτυχώς απέτυχε. Η 69χρονη πολιτικός δεν είναι απλά αγαπητή στον λαό της αλλά όσες φορές έχει εκλεγεί πρόεδρος έχει πάρει πάνω από 45% με διαφορές άνω του 20% από τον «αντίπαλό» της. Η κα Κίρχνερ είναι αυτή που το 2014 άνοιξε το δρόμο της Κίνας προς την Αργεντινή με συμφωνία δισεκατομμυρίων ανάμεσα στις δύο χώρες και έκανε όλη τη «μαύρη» δουλειά για αίτηση ένταξης της «χώρας του τάνγκο» στην ομάδα BRICS, αίτηση που τελικά υποβλήθηκε επίσημα στα τέλη του περασμένου Ιουνίου… Οι χώρες των BRICS είναι η Βραζιλία, η Ρωσία, η Ινδία, η Κίνα και η Νότια Αφρική που αποτελούν άνω του 40% του παγκόσμιου πληθυσμού, σχεδόν στο ένα τέταρτο του ΑΕΠ του πλανήτη και φυσικά είναι η «απάντηση» στους G8 (ΗΠΑ, Μεγάλη Βρετανία, Γερμανία, Γαλλία, Ιαπωνία, Ιταλία, Καναδάς, ΕΕ).\n\nΗ είσοδος της Αργεντινής στους BRICS σε συνδυασμό με το ήδη μέλος τους, Βραζιλία, φέρνουν τη Λατινική Αμερική πολύ κοντά στο δίπολο Ρωσίας – Κίνας και μακριά από τα συμφέροντα των ΗΠΑ.",
    "Αργεντινή: Σοβαρή υποψηφιότητα για γκολ της χρονιάς -Ασύλληπτο σουτ από τα 40 μέτρα [βίντεο]": "Σοβαρή υποψηφιότητα για το γκολ της χρονιάς και ας είναι ακόμη Σεπτέμβριος, έβαλε ο Τζορκάεφ Ρεάσκο, παίκτης της Νούελς Ολντ Μπόις, στο πρωτάθλημα Αργεντινής, σκοράροντας με ασύλληπτο σουτ.\n\nΣυγκεκριμένα, στο ματς της Νιούελς Ολντ Μπόις με τη Χιμνάσια Λα Πλάτα, ο επιθετικός των γηπεδούχων «στόπαρε» την μπάλα και με ένα εξαιρετικό σουτ από τα 40 μέτρα «ξέρανε» τον αντίπαλο τερματοφύλακα, ο οποίος ναι μεν πήδηξε αρκετά ψηλά, ωστόσο δεν κατάφερε να αποκρούσει τη βολίδα του επιθετικού από το Εκουαδόρ, με την μπάλα να πηγαίνει στο δεξί «γάμα».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ συνέχεια ήταν αναμενόμενη, καθώς όλο το γήπεδο σηκώθηκε στον «αέρα» ξεσπώντας σε έντονους πανηγυρισμούς για το πανέμορφο γκολ του Τζορκάεφ Ρεάσκο, γκολ το οποίο θα μπορούσε κάλλιστα να θέσει υποψηφιότητα για το βραβείο «Πούσκας» (γκολ της χρονιάς).",
    "Η Αργεντινή επιχειρεί ξανά να αγοράσει μαχητικά": "Η κυβέρνηση της Αργεντινής έχει ενημερώσει τη βουλή πως σχεδιάζει να επενδύσει περίπου 684 εκατ. δολάρια για να προμηθευτεί νέα μαχητικά αεροσκάφη.\n\nΌπως γράφει το «Defense News», 664 εκατ. δολάρια αναμένεται να διατεθούν για τα αεροσκάφη τα ίδια και τα υπόλοιπα 20 εκατ. δολάρια για την υποστήριξή τους. Στα κριτήρια του νέου μαχητικού περιλαμβάνονται: Να είναι πολλαπλού ρόλου, να έχει ραντάρ AESA, να είναι ικανό να λάβει καύσιμο κατά την πτήση, να έχει ικανότητα datalink και να διαθέτει σύστημα ηλεκτρονικού πολέμου.\n\nΥποψήφια πρέπει να θεωρούνται το αμερικανικό F-16, το ινδικό Tejas, το ρωσικό MiG-35 και το σινοπακιστανικό JF-17, ενώ η ισραηλινή IAI φέρεται να έχει αρχίσει νέα εκστρατεία προώθησης αναβαθμισμένων Kfir. Σύμφωνα με το «IISS», το ποσό θα χρησιμοποιηθεί για την αγορά 12 μαχητικών.",
    "Αργεντινή: Παρουσιαστής άνοιξε σαμπάνια για τον θάνατο της βασίλισσας Ελισάβετ – «Η γριά πήγε στην κόλαση»": "Παρουσιαστής στην Αργεντινή «γιόρτασε» τον θάνατο της βασίλισσας Ελισάβετ με αποτέλεσμα να ξεσηκωθούν αντιδράσεις. Μάλιστα, ο Σαντιάγο Κουνέο άνοιξε σαμπάνια στο στούντιο.\n\nΣύμφωνα με την dailystar.co.uk, ο Κουνέο, που εργάζεται στο Canal 22 στην έναρξη της εκπομπής του επιφύλασσε ένα σόου, για τους Αργεντίνους που βρέθηκαν σε πόλεμο με την Αγγλία για τα νησιά Φόκλαντς το 1982.\n\nΟ παρουσιαστής άνοιξε σαμπάνια και ανέφερε με ένα πλατύ χαμόγελο, πως «η σκ… από την Βρετανία πέθανε και αυτά είναι καλά νέα» και τόνισε ότι «πέθανε το κατάλληλο άτομο. Η γριά πήγε στην κόλαση».\n\nΣημειώνεται ότι αρκετοί λαοί δεν δυσαρεστήθηκαν όπως οι Βρετανοί στην είδηση του θανάτου της Ελισάβετ, όπως π.χ. οι Ινδοί και οι Κύπριοι, καθώς η Ελισάβετ όσο καιρό βρισκόταν στην εξουσία δεν ζήτησε ποτέ συγγνώμη για τα εγκλήματα της Βρετανίας στις χώρες αυτές.\n\nΔείτε το χαρακτηριστικό βίντεο",
    "Aργεντινή: Η χούντα δεν τελείωσε το ’83": "Το δικτατορικό καθεστώς των Βιντέλα και Σία κατέρρευσε το 1983, αφού για μια επταετία σκότωσε, βασάνισε και «εξαφάνισε» δεκάδες χιλιάδες πολίτες. Στο μεταξύ, κέρδισε ένα στημένο Παγκόσμιο Κύπελλο κι έχασε έναν βρόμικο πόλεμο από τη Βρετανία στα Φόκλαντ (αποικιοκρατία κατά δικτατορίας). Μπορεί σήμερα η Αργεντινή να μην απειλείται άμεσα από στρατιωτικό πραξικόπημα, αλλά σε συνθήκες οικονομικής κρίσης τα ακροδεξιά σταγονίδια έχουν γίνει ποτάμι…\n\nΗ ξεχειλισμένη κοίτη του λίγο έλειψε να πνίξει την αντιπρόεδρο, Κριστίνα Φερνάντες ντε Κίρχνερ, που δήλωσε τις προάλλες σε μια εκκλησία ότι «ο Θεός και η Παναγία την βοήθησαν να μείνει ζωντανή». Η έρευνα της Αστυνομίας και των μυστικών υπηρεσιών έδειξε ότι ο βραζιλιάνικης καταγωγής επίδοξος δολοφόνος της, Φερνάντο Σαμπάγκ Μοντιέλ, που τη σκόπευσε εξ επαφής έξω από το σπίτι της την 1η Σεπτεμβρίου, δίχως ευτυχώς το όπλο του να εκπυρσοκροτήσει, δεν ήταν «μοναχικός λύκος».\n\nΑνήκε στη νεοφασιστική οργάνωση «Ομοσπονδιακή Επανάσταση», μέλη της οποίας συζητούσαν για την απόπειρα τουλάχιστον τέσσερις μέρες νωρίτερα, όπως φάνηκε από ηχογραφημένα ντοκουμέντα. Τόσο ο δράστης όσο και οι σύντροφοί του -νεαροί 20άρηδες και 30άρηδες και των δύο φύλων, που δεν έζησαν τη φρίκη της χούντας, αλλά συνεγείρονται από την ιδεολογία της- αντιπροσωπεύουν ένα υπαρκτό κοινωνικό ρεύμα, που κάνει αισθητή την παρουσία του στις αντικυβερνητικές διαδηλώσεις. Τον Αύγουστο, μάλιστα, κάποιοι έστησαν κρεμάλες έξω από το προεδρικό μέγαρο, την Κάζα Ροσάντα, ζητώντας την κεφαλή της Κίρχνερ επί πίνακι, για τα σκάνδαλα διαφθοράς και την εν γένει αριστερή, περονική πολιτική της.\n\nΟ πρόεδρος, Αλμπέρτο Φερνάντες, (συνωνυμία με την αντιπρόεδρο), έκανε λόγο για το σοβαρότερο κρούσμα πολιτικής βίας από το 1983, ενώ ο Λούλα στη Βραζιλία χτύπησε επίσης καμπανάκι. Οχι μόνο για τη χώρα του, αλλά για ολόκληρη τη Λατινική Αμερική.",
    "Αργεντινή: Όταν ο Ρότζερ Φέντερερ... αποκάλυπτε τη ζωή μετά το τένις": "Ο Ρότζερ Φέντερερ ανακοίνωσε την Πέμπτη την αποχώρησή του από το τένις μετά το Laver Cup, προκαλώντας τεράστιο αντίκτυπο παγκοσμίως. Ανώνυμοι φίλαθλοι και διάσημοι αθλητές από όλα τα σπορ έστειλαν, μέσω των social media, τα δικά τους μηνύματα συγκίνησης και ευγνωμοσύνης, τα οποία συνόδευσαν με τις καλύτερες ευχές, για την επόμενη ημέρα στη ζωή του.\n\nΜία ημέρα που φτάνει για όλους τους αθλητές, αλλά που, ωστόσο, ο 41χρονος Ελβετός πρωταθλητής είχε... φροντίσει να περιγράψει πως θα είναι, πριν από τρία χρόνια, σε συνέντευξη που παραχώρησε στην εφημερίδα της Αργεντινής Clarin, δηλώνοντας τότε ότι την περιμένει ήσυχος:\n\n«Δεν με ανησυχεί. Σέβομαι την πορεία των πραγμάτων και ξέρω ότι θα έχει ενδιαφέρον. Οι προτεραιότητές μου θα είναι τα παιδιά μου, όπως τώρα, αλλά με διαφορετικό τρόπο. Το ίδρυμά μου, στο οποίο μπορώ να αφιερώσω περισσότερο χρόνο. Θα έχω χορηγούς, συνεργάτες, επιχειρηματικές ευκαιρίες. Αλλά ελπίζω να συνεχίσω να παίζω τένις επειδή το αγαπώ και μου έδωσε τα πάντα... Και έπειτα, είμαι αρκετά ταπεινός για να ξεκινήσω κάτι από χαμηλά. Δεν νομίζω ότι, επειδή παίζω τένις καλά, μπορώ να κάνω οτιδήποτε. Νομίζω ότι είναι σημαντικό να κάνεις ένα βήμα μπροστά και να καταλάβεις ότι πρέπει να μάθεις νέα πράγματα. Αυτό με κάνει ευτυχισμένο. Γνωρίζω ότι μπορώ επίσης να έχω μια λιγότερο αγχωτική ζωή. Η μουσική με κάνει επίσης ευτυχισμένο. Ο αθλητισμός επίσης, φυσικά, αλλά, όταν πηγαίνω σε συναυλίες, νιώθω πιο ευτυχισμένος.\n\nΜερικές φορές σκέφτομαι τι άλλα πράγματα θα ήθελα να κάνω συχνά, όταν αποχωρήσω από το τένις, και σκέφτομαι να πάω σε ένα παιχνίδι Παγκοσμίου Κυπέλλου Ράγκμπι, στα play-off του ΝΒΑ ή του NHL, σε ένα Παγκόσμιο Κύπελλο ή ένα παιχνίδι του Champions League, σε ένα αγώνα της Φόρμουλα Ένα...\n\nΥπάρχουν πολλά πράγματα που δεν μπορούσα να κάνω και αυτά βρίσκονται στη λίστα μου. Θέλω να τα κάνω. Έτσι, πιθανότατα θα έβλεπα κάποιον ροκ σταρ ή κάποιον από αυτούς τους αγώνες» είπε ο νικητής των 20 Grand Slam και των 103 τίτλων ATP.\n\nΟ διάσημος Ελβετός προκλήθηκε τότε από την εφημερίδα της Αργεντινής να κάνει μία λίστα με τους κορυφαίους αθλητές στην Ιστορία:\n\n«Μίκαελ Σουμάχερ, Μοχάμεντ Αλι, Μάικλ Τζόρνταν, φυσικά. Τομ Μπρέιντι, Μπιορν Μποργκ... Πολλοί ποδοσφαιριστές, όπως ο Πελέ ή ο Μαραντόνα. Είμαι πολύ τυχερός που τους έχω δει και πολλούς από αυτούς τους γνώρισα» τόνισε, ενώ, σε ερώτηση εάν έπρεπε να πληρώσει εισιτήριο για να δει κάποιον άλλο, είτε πρόκειται για μουσικό, είτε για αθλητή, είπε: «Ίσως για κάποιον μουσικό».",
    "Ερευνητές ανακάλυψαν στην Αργεντινή γυναίκα θαμμένη σε κανό": "Πριν από 1.000 χρόνια, συγγενείς έθαψαν μια νεαρή γυναίκα σε ένα κανό για να αναπαραστήσουν το τελευταίο της ταξίδι στη “χώρα των νεκρών”.\n\nΗ ανακάλυψη έγινε στον αρχαιολογικό χώρο Νέβεν Αντούγκ, κοντά στη λίμνη Λακάρ στη δυτική Αργεντινή, και οι ερευνητές δημοσίευσαν τα ευρήματά τους στις 24 Αυγούστου, στο περιοδικό PLOS One.",
    "«Φωνές» και αμφισβήτηση για το πρώτο Παγκόσμιο Κύπελλο της Αργεντινής": "Το Παγκόσμιο Κύπελλο του 1978 το οποίο διεξήχθη στη Λατινική Αμερική, βρήκε την Αργεντινή να πανηγυρίζει το πρώτο τρόπαιο στην ιστορία της. Επικράτησε της Ολλανδίας στον τελικό του “Μονουμεντάλ” του Μπουένος Άιρες, με σκορ 3-1, στην παράταση.\n\n\n\nΤα προγνωστικα στοιχηματος σημερα με δυνατές επιλογές για ταμείο!\n\n\n\nΕκ των πρωταγωνιστών της αναμέτρησης ήταν ο σπουδαίος Μάριο Κέμπες, ο οποίος έδωσε προβάδισμα στην Αργεντινή, στον έξτρα χρόνο της παράτασης, για το 2-1. Ωστόσο, η διοργάνωση συνολικά, είχε αρκετές… “φωνές” και αμφισβήτηση, για το πώς κατέληξε να είναι τροπαιούχος η Αργεντινή, αλλά και πώς κατάφερε να φτάσει έως τον μεγάλο τελικό.\n\n\n\n\n\nΤα… περίεργα άρχισαν από τους ομίλους\n\n\n\n\n\nΤα ερωτηματικά ξεκίνησαν από τη φάση των ομίλων, όπου βρέθηκαν να παλεύουν για την πρόκριση η οικοδέσποινα Αργεντινή και η μισητή αντίπαλος, Βραζιλία. Το μεταξύ τους ματς έληξε ισόπαλο χωρίς τέρματα (0-0) κι έτσι, όλα έμειναν ανοικτά για το ποια από τις δύο θα καταφέρει να περάσει στον τελικό της διοργάνωσης.\n\n\n\nΤην τελευταία αγωνιστική, Αργεντινή και Βραζιλία ισοβαθμούσαν και έπαιζαν την πρόκριση κόντρα σε Περού η “Αλμπισελέστε” και Πολωνία αντίστοιχα, η “Σελεσάο”. Ως είθισται σε αυτές τις περιπτώσεις, από εκείνα τα χρόνια, τα ματς που έχουν βαθμολογικό ενδιαφέρον διεξάγονται την ίδια ώρα.\n\n\n\nΠαρ’ όλα αυτά, υπήρξε καθυστέρηση στην έναρξη του αγώνα της Αργεντινής με το Περού. Η Βραζιλία έκανε το… καθήκον της και επιβλήθηκε της Πολωνίας με σκορ 3-1. Το αποτέλεσμα αυτόματα έστειλε το “μήνυμα” στην “Αλμπισελέστε” ότι με δική της νίκη και διαφορά τεσσάρων γκολ, μπορεί να “προσπεράσει” τη “Σελεσάο” και να προκριθεί στο μεγάλο τελικό του Μπουένος Άιρες.\n\n\n\nΈτσι και έγινε! Η Αργεντινή είχε εύκολο έργο απέναντι στο Περού, πέτυχε περισσότερα τέρματα απ’ όσα χρειαζόταν, επικράτησε με σκορ 6-0 και πανηγύρισε τη συμμετοχή της στον τελικό. Η συντριβή για το Περού προκάλεσε οργή από τον κόσμο στη χώρα, αλλά και όσους… ουδέτερους υποστήριζαν ότι οι “φωνές” για “στημένο” ματς, ήταν δικαιολογημένες.\n\n\n\nΣτον ίδιο όμιλο να σημειωθεί ότι είχε γίνει ήδη μια μεγάλη έκπληξη, όταν η Αυστρία απέκλεισε την τότε πρωταθλήτρια κόσμου Δυτική Γερμανία, η οποία ήταν εκ νέου από τα φαβορί για να φτάσει στον τελικό και να κατακτήσει το τρόπαιο. Για την ιστορία, οι Αυστριακοί επικράτησαν με σκορ 3-2.\n\n\n\n\n\nΟ δικτάτορας Βιντέλα και το πραξικόπημα\n\n\n\n*Ισχύουν Όροι & Προϋποθέσεις21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210 9237777, Παίξτε Υπεύθυνα.Επίσημα φυσικά, δεν άνοιξε… ρουθούνι και όλα θεωρήθηκαν νομότυπα και και στις 25 Ιουνίου το 1978, η Αργεντινή του Σέσαρ Λουίς Μενότι αντιμετώπισε την Ολλανδία που είχε στην άκρη του πάγκου τον. Στο “Μονουμεντάλ” παραβρέθηκαν 71.483 θεατές αλλά και ο δικτάτορας Χόρχε Ραφαέλ Βιντέλα.Ο Αργεντινός τεχνικός είχε να παρατάξει τουςκαιμεταξύ άλλων, ενώ οι “Οράνιε” είχαν να αντιπαρατάξουν τον σπουδαίο, τον, τονΚαταλυτικός ήταν επίσης ο Ντικ Νανίνχα ο οποίος σκόραρε το τέρμα της ισοφάρισης για την Ολλανδία στο 82’ και μ’ αυτό έστειλε το παιχνίδι στην παράταση. Νωρίτερα, στο 38’ ο Κέμπες είχε ανοίξει το σκορ για την Αργεντινή.Το δεύτερο τέρμα του Κέμπες στο 105’ του έξτρα χρόνου και εκείνο του Μπερτόνι στο 115’ έκρινε το νικητή και έδωσε την ευκαιρία στην Αργεντινή να ανέβει στο ψηλότερο σκαλί του βάθρου στο Μουντιάλ του 1978.Παρά το γεγονός ότι αμφισβητήθηκε από πολλούς ο τρόπος που έφτασε στον τελικό, αυτό ήταν το πρώτο Παγκόσμιου Κύπελλο που κατέκτησε η “Αλμπισελέστε”, ενώ το δεύτερο ήρθε λίγα χρόνια αργότερα, το 1986.\n\n\n\nΤο συγκεκριμένο Μουντιάλ έχει κι ένα κοινωνικό-πολιτικό υπόβαθρο πίσω του, καθώς στις 24 Μαρτίου του 1976, ο Βιντέλα τέθηκε επικεφαλής πραξικοπήματος μαζί με τους αρχηγούς του στρατού, σχηματίζοντας μια δικτατορία της οποίας ο ίδιος ανέλαβε χρέη προέδρου. Τα επόμενα χρόνια υπήρξε ένα κλίμα τρομοκρατίας, έγιναν υπεράριθμες συλλήψεις, βασανίστηκαν άνθρωποι κάθε ηλικίας που είχαν αντίθετες απόψεις, δολοφωνήθηκαν ή απλά… “εξαφανίστηκαν” περίπου 30.000 αντιφρονούντες.\n\n\n\nΦυσικά, ο Βιντέλα δε θα μπορούσε να μην εκμεταλλευτεί και τη διοργάνωση του Παγκοσμίου Κυπέλλου το 1978 ώστε να παρουσιάσει μια τελείως διαστρεβλωμένη εικόνα μιας ανοιχτής στον έξω κόσμο χώρας, ερμηνεύοντας τον ενθουσιασμό των πολιτών για τη νίκη της εθνικής τους ομάδας, ως έγκριση της χούντας που είχε επιβάλλει και των πράξεών του.\n\n\n\n*Ισχύουν Όροι & Προϋποθέσεις\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210 9237777, Παίξτε Υπεύθυνα.",
    "Παγκόσμιο πείραμα σε Αργεντινή και Τουρκία - Ποιο επιτόκιο θα νικήσει τον πληθωρισμό του 80%;": "Το επιτόκιο στην Αργεντινή διαμορφώθηκε στο 75% ενώ στην Τουρκία είναι στο 14%\n\nΣτο 75%, ή κατά 550 μονάδες βάσης αύξηση το επιτόκιό της η κεντρική τράπεζα της Αργεντινής, μια ημέρα αφότου ο πληθωρισμός υπερέβη τις προβλέψεις κοντά στο 80% σε ετήσια βάση.\n\nΉδη η Κεντρική Τράπεζα της χώρας προέρχεται από μία αύξηση 950 μονάδων βάσης τον Αύγουστο, καθώς προσπαθεί να μειώσει τις ολοένα και αυξανόμενες τιμές που βλάπτουν τις αποταμιεύσεις και τους μισθούς των Αργεντινών και μειώνουν τη δημοτικότητα της περονιστικής κυβέρνησης.\n\nΈνα θετικό πραγματικό επιτόκιο είναι επίσης ένα από τα σημεία που συμφωνήθηκαν μεταξύ της Αργεντινής και του Διεθνούς Νομισματικού Ταμείου (ΔΝΤ) σε μια νέα συμφωνία δανείου 44 δισεκατομμυρίων δολαρίων που χρειάζεται η χώρα για να εκπληρώσει τις επερχόμενες υποχρεώσεις αποπληρωμής του χρέους της.\n\nΤο Reuters ανέφερε στις αρχές Σεπτεμβρίου, επικαλούμενο μια πηγή με γνώση των συζητήσεων, ότι η κεντρική τράπεζα της Αργεντινής σχεδίαζε να αυξήσει το επιτόκιο στο 75% αυτόν τον μήνα λόγω των υψηλών επιπέδων πληθωρισμού.\n\n\n\nΚαλπάζει ο πληθωρισμός\n\n\n\nΣτο πρωτοφανές ποσοστό του 95% εκτιμούν οι οικονομολόγοι ότι θα διαμορφωθεί ο πληθωρισμός στην Αργεντινή σε ετήσια βάση, σύμφωνα με ανακοίνωση της κεντρικής τράπεζας, καθώς η χώρα αγωνίζεται να ξεπεράσει μια παρατεταμένη οικονομική κρίση, που χαρακτηρίζεται από την εκτίναξη των τιμών, όπως επισημαίνει σε δημοσίευμά του το Bloomberg.\n\nΗ τελευταία πρόβλεψη για την εκτίναξη των τιμών καταναλωτή είναι κατά 4,8 ποσοστιαίες μονάδες υψηλότερη από την εκτίμηση του προηγούμενου μήνα.\n\n\n\nΗ σύγκριση με την Τουρκία\n\n\n\nΔεν είναι λίγοι οι αναλυτές που συγκρίνουν τις \"επιδόσεις\" του πληθωρισμού στην Αργεντινή με εκείνες της Τουρκίας, καθώς οι δύο χώρες ακολουθούν ένα διαφορετικό μείγμα νομισματικής πολιτικής.\n\nΣε ετήσια βάση ο δείκτης τιμών καταναλωτή στην Τουρκία έφτασε στο 79,6% τον Ιούλιο, από 78,6% τον Ιούνιο, ενώ στην Κωνσταντινούπολη, την πολυπληθέστερη πόλη της Τουρκίας, η αύξηση των τιμών ξεπέρασε το 99% τον Ιούλιο σε σχέση με ένα χρόνο νωρίτερα.\n\nΟ Erdogan πιστός στην ανορθόδοξη πολιτική του, δεν αποδέχεται ότι η αύξηση των επιτοκίων θα βοηθήσει στον περιορισμό του πληθωρισμού και επιμένει στη διατήρηση του επιτοκίου δανεισμού της κεντρικής τράπεζας στο 14%, παρά το γεγονός ότι οι τιμές αυξάνονται με τον ταχύτερο ρυθμό των τελευταίων δεκαετιών.\n\nΣτο μεταξύ, τα χειρότερα φαίνεται να είναι μπροστά.\n\nΗ αύξηση των τιμών αναμένεται να κορυφωθεί γύρω στο 85% την περίδιο Σεπτεμβρίου-Οκτωβρίου, σύμφωνα με ένα διάγραμμα εύρους προβλέψεων που συνοδεύει την τελευταία έκθεση της κεντρικής τράπεζας για τον πληθωρισμό.\n\nΗ πρόβλεψη της τράπεζας δείχνει ότι ο πληθωρισμός θα κλείσει τη χρονιά στο 60,4%, μια αναθεώρηση προς τα πάνω σχεδόν 18 ποσοστιαίων μονάδων που βάζει τις τιμές 12 φορές πάνω από τον στόχο.\n\nΑυτή η προοπτική είναι αισιόδοξη σε σχέση με τις εκτιμήσεις στην αγορά. Το Bloomberg Economics προβλέπει ότι ο πληθωρισμός θα φτάσει στο υψηλό του 91% το τρίτο τρίμηνο και θα επιβραδυνθεί στο 69% στο τέλος του 2022.\n\n\n\nwww.bankingnews.gr",
    "Ο Μέσι πιστεύει όσο δεν πάει στην Αργεντινή: «Φέρτε μας όποιον θέλετε!»": "Ο Λιονέλ Μέσι δείχνει ολοένα και κάτι από τα… παλιά, όσο περνάει ο καιρός. Ο επιθετικός της Παρί Σεν Ζερμέν τόσο με τη φανέλα του γαλλικού συλλόγου, όσο και με εκείνη της εθνικής Αργεντινής επιβεβαιώνει όλους εκείνους που τον θέλουν να έχει βρει τα πατήματά του.\n\nΆλλωστε κάτι τέτοιο παραδέχτηκε και ο ίδιος με δηλώσεις του, μετά το φιλικό παιχνίδι με την Ονδούρα. Στην εν λόγω αναμέτρηση ο έμπειρος στράικερ πέτυχε δύο γκολ. Ωστόσο, το δεύτερο εξ αυτών ήταν πραγματικά μαγικό!\n\nΑΞΙΖΕΙ ΝΑ ΔΙΑΒΑΣΕΤΕ: Το ΑΠΙΘΑΝΟ τέρμα του Μέσι κόντρα στην Ονδούρα!\n\nloading...\n\nΠαρόλα αυτά ο Μέσι δεν έμεινε μόνο εκεί πέρα. Ο ηγέτης της «αλμπισελέστε» φρόντισε να δει και λίγο… παρακάτω. Έτσι κι αλλιώς δεν έχει μείνει και πολύς καιρός, μέχρι την έναρξη του Παγκοσμίου Κυπέλλου του Κατάρ. Η εθνική ομάδα της Αργεντινής πρώτης φορά, μετά από χρόνια δείχνει να είναι τόσο συμπαγής και ότι μπορεί να φτάσει τόσο ψηλά στο Mundial.\n\nΟ σούπερ σταρ της ομάδας δεν έθεσε σαν στόχο την κατάκτησή του. Όμως, νιώθει σίγουρος τόσο για τον ίδιο, όσο και για τους συμπαίκτες του και το επιβεβαίωσε!\n\n«Ένα πράγμα ξέρω και μπορώ να πω με σιγουριά. Αυτή η ομάδα μπορεί να παίξει κόντρα στον καθένα και να νικήσει! Δεν φοβόμαστε κανέναν», τα λόγια του.\n\nΛιονέλ Μέσι: Είναι φορμαρισμένος στο κατάλληλο χρονικό διάστημα!\n\nΈχει τα… χρονάκια του. Αλλά παράλληλα και τις εμπειρίες και τις εικόνες που σίγουρα θα του φανούν χρήσιμες και θα τον βοηθήσουν στα γήπεδα του Κατάρ. Ο Λιονέλ Μέσι δεν είναι κανένα παιδάκι. Και σίγουρα δεν μιλάμε για τον ίδιο παίκτη που έκανε την εμφάνισή του στο Παγκόσμιο Κύπελλο της Γερμανίας το 2006.\n\nΟ Αργεντινός στράικερ έχει αλλάξει κατά πολύ και σε… πολλά. Ο σούπερ σταρ της Παρί Σεν Ζερμέν είναι 35 ετών και σύμφωνα με τη λογική δεν θα έχει πολλές ακόμα ευκαιρίες για να κατακτήσει κάποιο Παγκόσμιο Κύπελλο. Το ξέρει πολύ καλά. Γι’ αυτό λίγο πριν ξεκινήσει η εν λόγω ποδοσφαιρική διοργάνωση έχει επιμεληθεί να είναι στην καλύτερη φάση του. Κάτι που επιβεβαιώνουν και οι τελευταίες εμφανίσεις του σε κάθε επίπεδο.\n\n🗣 Leo Messi: “One thing I know is that this team is ready to play against anyone.” pic.twitter.com/WnoUymWmt3 — All About Argentina 🛎🇦🇷 (@AlbicelesteTalk) September 25, 2022\n\nΑκολούθησε το sportsking.gr στο Google News για να μαθαίνεις πρώτος τις ειδήσεις των κορυφαίων ευρωπαϊκών πρωταθλημάτων.\n\nΚάνε Like στη νέα μας σελίδα στο Facebook και μάθε πρώτος τα νέα της αγαπημένης σου ομάδας",
    "Δεν υπάρχει αυτή η ΓΚΟΛΑΡΑ που μπήκε στην Αργεντινή! (vid)": "Στη μεγάλη αναμέτρηση του πρωταθλήματος Αργεντινής μπήκε μια… αδιανόητη γκολάρα.\n\nΣτην Αργεντινή μπήκε μια γκολάρα… για φίλημα!\n\nΤην παράσταση στο παιχνίδι της Νιούελς Ολντ Μπόις με την Γοδόι Κρούζ έκλεψε το μαγικό του 37χρονου Πάμπλο Πέρες\n\nΟ έμπειρος μέσος στο 10ο λεπτό του αγώνα άνοιξε το σκορ για τη Νιουελς πετυχαίνοντας ένα γκολ σπάνιας ομορφιάς. Πήρε τη μπάλα στα όρια της μεγάλης περιοχής και χωρίς δεύτερη επαφή οριζοντιοποιήθηκε και εκτέλεσε με γυριστό σουτ.\n\nΔείτε τη γκολάρα",
    "Μπαρτολομέ Μίτρε. Ο Έλληνας πρόεδρος της Αργεντινής": "Ο πρώτος πρόεδρος της σύγχρονης ενωμένης Αργεντινής ήταν Έλληνας και το όνομά του ήταν Βαρθολομαίος Μητρόπουλος ή αλλιώς Μπαρτολομέ Μίτρε.\n\nΣτον προεδρικό θώκο έμεινε έξι χρόνια, από το 1862 μέχρι το 1868. Διαδραμάτισε καθοριστικό ρόλο στην ανόρθωση ενός έθνους διαλυμένου από τους πολέμους και εγκαινίασε μια εποχή ειρήνης, οικονομικής ανάπτυξης και κοινωνικού εκσυγχρονισμού.\n\nΓια πολλούς αναλυτές ήταν η φιγούρα που χαρακτήριζε καλύτερα από οποιονδήποτε, τον αργεντίνικο φιλελευθερισμό, στο δεύτερο μισό του 19ου αιώνα.\n\nΕπίσης, θεωρείται ο πιο πολυσχιδής πολιτικός της λατινοαμερικανικής χώρας καθώς διακρίθηκε τόσο στο στρατιωτικό πεδίο όσο και στη δημοσιογραφία και τη λογοτεχνία.\n\nΣε αναφορά του προς το Βρετανικό Υπουργείο Εξωτερικών ο τότε πρέσβης στο Μπουένος Άιρες έγραψε για τον Μίτρε: “Είναι ένας άνδρας πολύ δραστήριος και λέγεται ότι τον χαρακτηρίζει κάτι ιδιαίτερα σπάνιο: η εντιμότητα.\n\nΑπό τότε που πήρε την εξουσία ο στρατηγός Μίτρε η χώρα γνώρισε μεγάλη οικονομική άνθιση. Η διακυβέρνηση αυτού του φωτισμένου άνδρα είναι ισχυρή, καλή και ευεργετική“.\n\nΟι ελληνικές ρίζες του Μίτρε\n\nΟ Βαρθολομαίος Μητρόπουλος γεννήθηκε στο Μπουένος Άιρες, στις 26 Ιουνίου 1821. Ήταν το μεγαλύτερο από τα τέσσερα παιδιά της οικογένειας και η μητέρα του είχε ισπανοϊρλανδική καταγωγή.\n\nΣύμφωνα με τους μελετητές, η ιστορία της οικογένειας του Μίτρε, από την πλευρά του πατέρα του, ξεκινάει πιθανόν κάπου στην Ήπειρο.\n\nΟ απώτερος πρόγονος του Μπαρτολομέ, Δημήτριος Βεντούρα Μητρόπουλος είχε φθάσει στην Αργεντινή από τη Βενετία στα τέλη του 17ου αιώνα.\n\nΔεδομένου ότι πολλοί Ηπειρώτες έφευγαν από τις πατρογονικές τους εστίες, για να γλιτώσουν από τα αντίποινα των Οθωμανών, είναι πολύ πιθανό ότι ο Μητρόπουλος κατέφυγε στη Νάπολη ή σε κάποια άλλη πόλη της ιταλικής χερσονήσου.\n\nΛέγεται, ότι παρότι δεν επισκέφθηκε ποτέ την Ελλάδα, ο Μίτρε διατηρούσε την οικογενειακή παράδοση και μιλούσε την ελληνική γλώσσα.\n\nΗ ύπαρξη ενός Έλληνα στην Αργεντινή δεν ήταν ασυνήθιστο φαινόμενο. Πολλοί μετανάστες από τον ελλαδικό χώρο και τη Γένοβα της Ιταλίας έφθαναν στο λιμάνι υποδοχής του Μπουένος Άιρες, την Μπόκα, κατά τον 16ο-19ο αιώνα.\n\nΕπίσης, Έλληνες ήταν ανάμεσα στα ιδρυτικά στελέχη της Μπόκα Τζούνιορς, της μίας από τις δύο μεγαλύτερες ποδοσφαιρικές ομάδες της Αργεντινής.\n\nΗ πολιτικοποίηση στα χρόνια των εμφύλιων αντιπαραθέσεων\n\nΟ πατέρας του Μίτρε τον έστειλε σε ένα φίλο του, προκειμένου να εκπαιδευτεί στις αγροτικές και κτηνοτροφικές εργασίες. Γρήγορα όμως κατάλαβε την κλίση του γιου του προς τα γράμματα.\n\nΤο 1839, ο Μπαρτολομέ Μίτρε αποφοίτησε από τη Στρατιωτική Σχολή του Μοντεβιδέο με το βαθμό του ανθυπολοχαγού του πυροβολικού.\n\nΤο 1841, παντρεύτηκε τη Ντελφίνα Μαρία Λουίζα ντε Βέντια, κόρη του στρατηγού Νίκολας ντε Βέντια, με την οποία απέκτησε έξι παιδιά.\n\nΤην ίδια περίοδο, η Αργεντινή μαστιζόταν από τη διαμάχη ανάμεσα στους οπαδούς της ομοσπονδοποίησης και τους υποστηρικτές της κεντρικής εξουσίας. Μέσα σε αυτό το πλαίσιο αναταραχών πολιτικοποιήθηκε ο Μίτρε και αποφάσισε να αναλάβει δράση.\n\nΗ Συνομοσπονδία διοικείτο από τον δικτάτορα Χουάν Μανουέλ ντε Ρόζας. Ως φιλελεύθερος, ο Μίτρε αντιτάχθηκε στο καθεστώς του ντε Ρόζας και εξορίστηκε στην Ουρουγουάη το 1846. Αργότερα, έζησε στη Βολιβία, το Περού και τη Χιλή.\n\nΤο 1852, ως επικεφαλής μιας μεραρχίας πυροβολικού Αργεντινών αντικαθεστωτικών, συμμετείχε στη μάχη του Κασέρος, η οποία έθεσε τέλος στη δικτατορία του ντε Ρόζας.\n\nΑφότου επέστρεψε στην Αργεντινή, ο Μίτρε υποστήριξε τις αυτονομιστικές τάσεις της επαρχίας του Μπουένος Άιρες. Ανέλαβε υψηλά πολιτικά αξιώματα και έφτασε στο βαθμό του στρατηγού.\n\nΕπίσης, απέρριψε το Σύνταγμα του 1853, γιατί θεωρούσε πως περιόριζε το ρόλο του Μπουένος Άιρες στο πλαίσιο της Συνομοσπονδίας.\n\nΗ αποφασιστική στρατιωτική νίκη και η ανάληψη της προεδρίας της χώρας\n\nΣτη μάχη του Παβόν το Σεπτέμβριο του 1861, στο πλαίσιο των Εμφυλίων Πολέμων της Αργεντινής, τα στρατεύματα του Μίτρε νίκησαν κατά κράτος τον στρατό της Συνομοσπονδίας, υπό τον Χούστο Χοσέ ντε Ουρκίθα.\n\nΗ στρατιωτική νίκη του Μίτρε άλλαξε το ρου της ιστορίας της Αργεντινής. Οδήγησε στην ενσωμάτωση της επαρχίας του Μπουένος Άιρες στη Δημοκρατία της Αργεντινής και “άνοιξε το δρόμο” στον Μίτρε για το ανώτατο αξίωμα της χώρας, τον Οκτώβριο του 1862.\n\nΤον Οκτώβριο του 1862, προκηρύχθηκαν εκλογές και στις 14 επαρχίες της χώρας και ο Μίτρε εξελέγη πρώτος πρόεδρος της ενωμένης Αργεντινής.\n\nΚατά την περίοδο της διακυβέρνησής του, πάταξε τους επαρχιακούς αρχηγούς (caudillos), ευνόησε τη μετανάστευση, ανέπτυξε την εκπαίδευση και την οικονομία και εφάρμοσε φιλελεύθερες μεταρρυθμίσεις.\n\nΕθνικοποίησε τα τελωνεία όλης της χώρας και παραχώρησε προνόμια στο εμπόριο με την Ευρώπη, αυξάνοντας έτσι τα δημόσια έσοδα. Επί των ημερών του αναπτύχθηκαν οι ταχυδρομικές υπηρεσίες σε όλη τη χώρα και εκσυγχρονίστηκε το τηλεγραφικό δίκτυο.\n\nΗ φθορά στην εξουσία και το αποτυχημένο πραξικόπημα\n\nΣταδιακά ο Μίτρε έχασε την υποστήριξη που λάμβανε τον πρώτο καιρό. Σε αυτό έπαιξε σημαντικό ρόλο ότι η Αργεντινή συνασπίστηκε με τη Βραζιλία και την Ουρουγουάη στον Πόλεμο εναντίον της Παραγουάης.\n\nΟ πόλεμος κράτησε από το 1864 μέχρι το 1870. Βρήκε νικήτρια την Τριπλή Συμμαχία, αλλά προκάλεσε μεγάλες απώλειες, ιδιαίτερα στην Παραγουάη, και καταγράφηκε ως ο πλέον καταστροφικός στην ιστορία της Νότιας Αμερικής.\n\nΠρος το τέλος της προεδρικής του θητείας, τον Οκτώβριο του 1868, ο Μίτρε εξελέγη στη Γερουσία, στην οποία υπηρέτησε ως εκπρόσωπος των συμφερόντων της μεσαίας τάξης.\n\nΤον Οκτώβριο του 1874, ο Μίτρε έθεσε ξανά υποψηφιότητα για πρόεδρος της Αργεντινής, όμως απέτυχε να επανεκλεγεί. Θεώρησε την ήττα του προϊόν νοθείας και επιχείρησε να κάνει πραξικόπημα.\n\nΚατέλαβε μία κανονιοφόρο και προσπάθησε να εμποδίσει την ορκωμοσία του νέου προέδρου, Νικολάς Αβελανέδα. Συνελήφθη, αλλά δεν εκτελέστηκε, διότι ο Αβελανέδα του έδωσε χάρη.\n\nΗ συνεισφορά του Μίτρε στην πολιτιστική ζωή\n\nΕκτός από την πολιτική, τη διπλωματία και τον στρατό, ο Μίτρε διακρίθηκε και στον τομέα της δημοσιογραφίας, της ιστορίας και στον πολιτισμό.\n\nΤον Ιανουάριο του 1870, ίδρυσε την εφημερίδα “La Nación Argentina“, η οποία, με την ονομασία “La Nación“, παραμένει μέχρι σήμερα μία από τις εφημερίδες με τη μεγαλύτερη κυκλοφορία σε εθνικό επίπεδο.\n\nΕπιπλέον, ο Μίτρε υπήρξε συνιδρυτής της Εθνικής Ακαδημίας Ιστορίας της Αργεντινής. Έγραψε ποιήματα, πεζογραφήματα και ιστορικές μελέτες και μετέφρασε στα ισπανικά τη “Θεία Κωμωδία” του Δάντη Αλιγκέρι.\n\nΑκόμη και στα τελευταία χρόνια της ζωής του, ο Μίτρε παρέμενε μια σεβαστή προσωπικότητα της αργεντίνικης δημόσιας ζωής.\n\nΣτο παρακάτω φιλμ, απεικονίζεται σε μια επίσκεψή του το Εθνικό Ιστορικό Μουσείο στο Μπουένος Άιρες, στις 15 Νοεμβρίου 1901, σε ηλικία 80 ετών.\n\nΟ ελληνικής καταγωγής Μπαρτολομέ Μίτρε πέθανε στο Μπουένος Άιρες στις 19 Ιανουαρίου 1906. Ενταφιάστηκε στο νεκροταφείο La Recoleta και, ένα χρόνο μετά, εγκαινιάστηκε μουσείο με το όνομά του στο Μπουένος Άιρες.\n\nΆφησε πίσω του μια ζωή γεμάτη επιτυχίες και αποτυχίες, δράση και εμπειρίες. Όπως έγραψε ο συγγραφέας, Ρόμπερτ Άβερτ, “η καριέρα του Μίτρε περιείχε τόση δράση που θα μπορούσε να “γεμίσει τις ζωές δώδεκα ανδρών“.\n\nΠηγή εικόνων κεντρικής φωτογραφίας: Wikipedia\n\nΑκολουθήστε τη mixanitouxronou.gr στο Google News και μάθετε πρώτοι όλες τις ειδήσεις Διαβάστε τις σημαντικότερες Ειδήσεις από την Ελλάδα και τον Κόσμο, στη mixanitouxronou.gr",
    "Παρουσίασε τη δεύτερη εμφάνισή της ενόψει Παγκοσμίου Κυπέλλου η Αργεντινή!": "Γνωστή έγινε η δεύτερη εμφάνιση της εθνικής Αργεντινής, ενόψει του Παγκοσμίου Κυπέλλου που θα διεξαχθεί στα γήπεδα του Κατάρ!\n\n\n\nΗ πρώτη φανέλα της «αλμπισελέστε» παραμένει στα κλασικά της γαλανόλευκα χρώματα, ενώ η δεύτερη θα είναι σε αποχρώσεις του μωβ και με λεπτομέρειες που θυμίζουν φλόγες.\n\n\n\nΗ νέα εμφάνιση της εθνικής Αργεντινής:\n\n\n\n\n\nArgentina's new kit for the 2022 World Cup ???? pic.twitter.com/iw4G8Cn7Cr — ESPN FC (@ESPNFC) August 29, 2022",
    "ΑΠΟΕΛ: Βραζιλία VS Αργεντινή και όχι μόνο (βίντεο)": "Ο Θωμάς από το Κόσοβο στο Super Monday: \"Βλέπω μια διαφορά στην Εθνική\"",
    "Στην Αργεντινή για δοκιμές το ηλεκτρικό SUV των Τούρκων (+video)": "Το Togg φορτώθηκε σε τουρκικό cargo αεροπλάνο στο αεροδρόμιο της Κωνσταντινούπολης για να μεταφερθεί στη Γη του Πυρός και να δοκιμαστεί σε αντίξοες καιρικές συνθήκες.\n\nΑυτή είναι η τελευταία από τις πολλές δοκιμές ασφάλειας και αυτονομίας που γίνονται σε εξουσιοδοτημένα κέντρα δοκιμών σε διάφορα μέρη του κόσμου.\n\nΟ Όμιλος Automotive Joint Venture Group της Τουρκίας, γνωστότερος ως Togg, είναι μια κοινοπραξία που αναπτύσσει το αυτοκίνητο. «Γιορτάζουμε την επιτυχία της Togg και την πρωτιά της σε διεθνείς δοκιμές. Αυτό είναι ένα από τα πιο φιλόδοξα έργα στην Τουρκία», δήλωσε ο πρόεδρος της Turkish Airlines, Ahmet Polat.\n\nΣας θυμίζουμε πως η Turkish Airlines βοήθησε την Togg να κάνει το διεθνές ντεμπούτο της καθώς μετέφερε το αυτοκίνητο στο Λας Βέγκας για την Έκθεση Consumer Electronics Show (CES), μια από τις μεγαλύτερες εκθέσεις τεχνολογίας και gadget στον κόσμο, τον Ιανουάριο. Η κοινοπραξία παρουσίασε εκεί το «Smart Transition Concept», ένα πλήρως ηλεκτρικό πρωτότυπο αυτοκίνητο τύπου Fastback.\n\nΗ Togg θα ξεκινήσει τη μαζική παραγωγή του ηλεκτρικού της SUV τον επόμενο μήνα. Το SUV C-Class θα κυκλοφορήσει στην αγορά το πρώτο τρίμηνο του 2023 και θα είναι το πρώτο ηλεκτρικό SUV που θα παράγεται στην ηπειρωτική Ευρώπη από έναν νέο κατασκευαστή.\n\nΤο ηλεκτρικό SUV παρουσιάστηκε στις 25 Ιουνίου 2018. Ο Πρόεδρος Ρετζέπ Ταγίπ Ερντογάν, τον Δεκέμβριο του 2019, αποκάλυψε το πρωτότυπο SUV και sedan, αμφότερα πλήρως ηλεκτρικά μοντέλα της κατηγορίας C. Η μάρκα στοχεύει να παράγει ένα εκατομμύριο οχήματα σε πέντε διαφορετικές κατηγορίες έως το 2030.\n\nΗ Togg έχει ανακοινώσει ότι θα παράγει πέντε διαφορετικά μοντέλα, ένα SUV, ένα sedan, ένα C-hatchback, ένα B-SUV και ένα B-MPV, μέχρι το 2030. Η Togg επέλεξε την τεχνολογία μπαταριών ιόντων λιθίου Farasis, η οποία δίνει αυτονομία μεταξύ 300 και 500 χιλιομέτρων. Η φόρτιση του αυτοκινήτου μπορεί να ολοκληρωθεί σε λιγότερο από 30 λεπτά με ταχυφορτιστή. Η κατασκευή των εγκαταστάσεων ξεκίνησε στα μέσα του 2020. Βρίσκεται σε μια έκταση 1,2 εκατομμυρίων τετραγωνικών μέτρων στην περιοχή Gemlik στη βορειοδυτική επαρχία της Προύσας.\n\nΔΙΑΒΑΣΤΕ ΕΠΙΣΗΣ:\n\nΟι Τούρκοι αντέγραψαν τους Κινέζους για το ηλεκτρικό τους!\n\nΠόσο θα κοστίζει στην Ελλάδα το SUV του Ερντογάν;\n\nΠότε θα ξεκινήσει να παράγεται το SUV του Ερντογάν;\n\nΔείτε ΟΛΕΣ τις τελευταίες ειδήσεις τη στιγμή που συμβαίνουν στο newsauto",
    "Αργεντινή – Ολλανδία 2-3: Μεγάλη ανατροπή με εξωπραγματικό Νιμίρ και βοήθεια από Γιόρνα (vid)": "Τα μεγάλα παιχνίδια στο Παγκόσμιο Πρωτάθλημα συνεχίζονται με την Ολλανδία παρότι βρέθηκε πίσω με 2-0, να παίρνει τη νίκη με 3-2 επί της Αργεντινής με ασταμάτητο Νιμίρ και συμμετοχή του Γιόρνα του ΠΑΟΚ.\n\nΤο Παγκόσμιο Πρωτάθλημα που διεξάγεται σε Σλοβενία και Πολωνία, εκτός από το εξαιρετικό θέαμα που μας προσφέρει, έχει και ελληνικό ενδιαφέρον, καθώς αγωνίζονται παίκτες που τη νέα χρονιά θα παίζουν στην Volley League. Αυτό έγινε και στο Αργεντινή – Ολλανδία, καθώς με τους «οράνιε» έπαιζε ο Χάις Γιόρνα που φέτος θα είναι στην ομάδα του ΠΑΟΚ.\n\nΣτο αγωνιστικό κομμάτι η Αργεντινή προηγήθηκε με 2-0, αλλά η Ολλανδία με φοβερό Νιμίρ έκανε την μεγάλη ανατροπή επικρατώντας με 3-2 (30-28, 25-20, 21-25, 25-27, 9-15). Ο αγώνας ήταν ένα πραγματικό ντέρμπι που κράτησε σε αγωνία τον κόσμο που το είδε. Για τους νικητές εντυπωσιακός ήταν ο Νιμίρ με 31 πόντους, με τον Τούινστρα να ακολουθεί με 15, τον Πάρσκινσον με 12 και τον Τερ Χορστ με 11, ενώ όπως αναφέραμε μπήκε και ο Χάις Γιόρνα του ΠΑΟΚ συμβάλλοντας τα μέγιστα στην πίσω ζώνη, ενώ κέρδισε και 3 πόντους.\n\nΓια τους ηττημένους ο Λίμα είχε 17 όσους και ο Βισέντιν, με τον Κόντε να ακολουθεί με 16, τον Ζέρμπα με 11 και τον Λόσερ με 10.",
    "Σε Ισπανία και Αργεντινή η προσοχή μας": "Σήμερα Δευτέρα (19/09) υπάρχουν τρεις σπουδαίες αναμετρήσεις τις οποίες ξεχωρίσαμε. Μία αφορά τη δεύτερη κατηγορία της Ισπανίας και οι άλλες δύο το πρωτάθλημα Αργεντινής.\n\nΙσπανία Segunda Division : Τενερίφη – Μάλαγα\n\nΗ 6η αγωνιστική της Segunda Division ολοκληρώνεται με την αναμέτρηση Τενερίφη-Μάλαγα (22:00). Πρόκειται για ντέρμπι ουραγών στη δεύτερη κατηγορία της Ισπανίας. Αμφότερες βρίσκονται κάτω από τη ζώνη του υποβιβασμού και «καίγονται» για αποτέλεσμα. Το κίνητρο για να πετύχουν τη δεύτερη νίκη τους στο πρωτάθλημα είναι πολύ μεγάλο. Αξίζει να σημειωθεί ότι η ιστορία των τελευταίων μεταξύ τους αγώνων είναι μοιρασμένη, καθώς στα οκτώ πιο πρόσφατα παιχνίδια έχει δύο νίκες η Τενερίφη, ισάριθμες η Μάλαγα και τέσσερα παιχνίδια έληξαν ισόπαλα.\n\nΑργεντινή Liga Profecional : Άρσεναλ Σαραντί – Αλντοσίβι\n\nΣτην Αργεντινή, το πρωτάθλημα συνεχίζεται κανονικά. Το πρώτο παιχνίδι που έχει ενδιαφέρον είναι της Άρσεναλ Σαραντί με την Αλντοσίβι (22:30). Οι γηπεδούχοι αγνοούν τη νίκη από τις 6 Αυγούστου και το εντός έδρας 3-1 επί της Ατλέτικο Τουκουμάν. Στη συνέχεια είχαν τέσσερις ισοπαλίες και τρεις ήττες. Βέβαια, οι φιλοξενούμενοι είναι σε ακόμη χειρότερη κατάσταση, καθώς με 13 βαθμούς είναι ουραγοί, βυθισμένοι στην εσωστρέφειά τους και χωρίς στάλα ψυχολογίας!\n\nΜπόκα Τζούνιορς – Ουρακάν\n\nΗ Μπόκα Τζούνιορς έχει πολύ δύσκολο αγώνα τα ξημερώματα Τρίτης κόντρα στην Ουρακάν (01:00). Οι δύο ομάδες ερίζουν για την πρώτη θέση της βαθμολογίας. Οι γηπεδούχοι τρέχουν ένα σερί με πέντε συνεχόμενες νίκες και συνολικά είναι εννέα αγώνες αήττητοι (7-2-0). Με αυτό τον τρόπο μείωσαν στον πόντο τη διαφορά από την κορυφή. Αήττητη εδώ και οκτώ ματς είναι και η Ουρακάν, αριθμώντας τέσσερις νίκες και ισάριθμες ισοπαλίες.\n\n*ΙΣΧΥΟΥΝ ΟΡΟΙ & ΠΡΟΫΠΟΘΕΣΕΙΣ ΔΙΑΘΕΣΙΜΟΙ ΣΤΟ NOVIBET.GR/INFO/OROI\n\nΟΙ ΑΠΟΔΟΣΕΙΣ ΕΝΔΕΧΕΤΑΙ ΝΑ ΤΡΟΠΟΠΟΙΗΘΟΥΝ ΑΝΑ ΠΑΣΑ ΣΤΙΓΜΗ\n\n21+| ΑΡΜΟΔΙΟΣ ΡΥΘΜΙΣΤΗΣ:ΕΕΕΠ | ΚΙΝΔΥΝΟΣ ΕΘΙΣΜΟΥ & ΑΠΩΛΕΙΑΣ ΠΕΡΙΟΥΣΙΑΣ | ΓΡΑΜΜΗ ΒΟΗΘΕΙΑΣ ΚΕΘΕΑ: 2109237777 | ΠΑΙΞΕ ΥΠΕΥΘΥΝΑ."
}