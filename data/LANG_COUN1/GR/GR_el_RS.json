{
    "Σερβία: Αντιδράσεις από ΗΠΑ και ΕΕ για τη συμφωνία που υπέγραψε με τη Ρωσία": "Την έντονη δυσαρέσκεια των ΗΠΑ προκάλεσε η υπογραφή, στην Νέα Υόρκη, συμφωνίας ανάμεσα στην Σερβία και την Ρωσική Ομοσπονδία που αφορά τις διμερείς σχέσεις. Την περασμένη Παρασκευή, 23 Σεπτεμβρίου, οι υπουργοί Εξωτερικών, Νίκολα Σελάκοβιτς και Σεργκέι Λαβρόφ, συναντήθηκαν στο περιθώριο των εργασιών της Γενικής Συνέλευσης του ΟΗΕ και υπέγραψαν πρωτόκολλο έναρξης των διαδικασιών διευθέτησης των διακρατικών σχέσεων για την διετία 2023-2024.\n\nΗ συνάντηση των δύο υπουργών πραγματοποιήθηκε χωρίς προηγουμένως να υπάρξει κάποια αναγγελία. Οι ΗΠΑ μόλις έγινε γνωστό το γεγονός αντέδρασαν και μέσω του πρέσβη τους στο Βελιγράδι Κρίστοφερ Χιλ ζήτησαν εξηγήσεις από το σερβικό υπουργείο Εξωτερικών.\n\n«Κανείς δεν πρέπει να υπογράφει»\n\n«Αυτή τη στιγμή, κανείς δεν πρέπει να υπογράφει τίποτα με τη Ρωσία. Άλλωστε λίγοι είναι αυτοί που υπογράφουν κάτι με το ρωσικό κράτος, εκτός από εκείνους τους κακόμοιρους τους επίστρατους που αναγκάζονται να πάνε στον πόλεμο», δήλωσε ο Κρίστοφερ Χιλ και συμπλήρωσε: «Μας είναι δύσκολο να κατανοήσουμε τι συνέβη και γι’ αυτό ζητήσαμε εξηγήσεις από την Σερβία». Ο Αμερικανός Πρέσβης φάνηκε ενοχλημένος για την μυστικότητα που τηρήθηκε από την σερβική πλευρά γύρω από την υπογραφή του πρωτοκόλλου συνεργασίας με την Ρωσία μιας και λίγες ώρες νωρίτερα είχε προηγηθεί η συνάντηση των κρατικών αντιπροσωπειών ΗΠΑ και Σερβίας όπου έγινε διάλογος για τις μελλοντικές σχέσεις.\n\nΑντιδράσεις υπήρξαν και από την Ευρωπαϊκή Ένωση. Ο επικεφαλής του γραφείου της ΕΕ στην Σερβία Εμανουέλε Ζιόφρε επισήμανε ότι η σερβική κυβέρνηση με την υπογραφή αυτής της συμφωνίας με την Ρωσία «στέλνει εντελώς αντίθετα μηνύματα από αυτά που περιμένουν να ακούσουν στην Ευρωπαϊκή Ένωση».\n\nΟ υπουργός Εξωτερικών της Σερβίας Νίκολα Σελάκοβιτς επιστρέφοντας από την Νέα Υόρκη προσπάθησε, χθες, σε συνέντευξη Τύπου, να κατευνάσει τις αντιδράσεις δηλώνοντας ότι «πρόκειται για τεχνικού χαρακτήρα συμφωνία που αφορά τις διαβουλεύσεις εντός του ΟΗΕ για το ζήτημα του Κοσόβου, τις διμερείς σχέσεις και τις πολυμερείς δραστηριότητες και δεν περιλαμβάνονται στο έγγραφο θέματα που αφορούν την πολιτική ασφάλειας».\n\nΟ Σελάκοβιτς, προσπαθώντας να γίνει ακόμη πιο πειστικός, αναφέρθηκε και στα δημοψηφίσματα για ένωση με την Ρωσική Ομοσπονδία που διεξάγονται στις αυτόκλητες Δημοκρατίες του Λουγκάντσκ και του Ντονιέτσκ και δήλωσε ότι η Σερβία δεν αποδέχεται το αποτέλεσμα των δημοψηφισμάτων.\n\n«Το αποτέλεσμα των δημοψηφισμάτων που διεξάγονται στις ουκρανικές επαρχίες Λουγκάντσκ και Νονιέτσκ δεν γίνονται αποδεκτά από την Σερβία. Κάτι τέτοιο θα ήταν εντελώς αντίθετο με τα εθνικά και κρατικά μας συμφέροντα, την αρχή διατήρησης της κυριαρχίας και της εδαφικής ακεραιότητας και το απαραβίαστο των συνόρων» τόνισε ο Νίκολα Σελάκοβιτς σε συνέντευξη Τύπου.\n\nΠηγή: ΑΠΕ-ΜΠΕ",
    "Η Σερβία δεν θα αναγνωρίσει τα εικονικά δημοψηφίσματα στα κατεχόμενα εδάφη της Ουκρανίας": "Παρά τις καλές σχέσεις της Σερβίας με τη Μόσχα, η κυβέρνηση του Βελιγραδίου δεν θα αναγνωρίσει τα αποτελέσματα των εικονικών δημοψηφισμάτων στα κατεχόμενα από τη Ρωσία εδάφη της Ουκρανίας.\n\nΑυτό δήλωσε ο υπουργός Εξωτερικών της Σερβίας Νίκολα Σελάκοβιτς σε συνέντευξη Τύπου στο Βελιγράδι σήμερα, όπως μετέδωσαν τα σερβικά μέσα ενημέρωσης, σύμφωνα με την Bild. Η αναγνώριση \"θα παραβίαζε πλήρως τα εθνικά και κρατικά μας συμφέροντα, τη διατήρηση της κυριαρχίας και της εδαφικής ακεραιότητας και το απαραβίαστο των συνόρων\", δήλωσε ο υπουργός.\n\n",
    "Σερβία - Ρωσία υπέγραψαν συμφωνία διμερών σχέσεων: Αντιδράσεις από ΗΠΑ και Ευρώπη": "Την έντονη δυσαρέσκεια των ΗΠΑ προκάλεσε η υπογραφή στη Νέα Υόρκη, συμφωνίας ανάμεσα στη Σερβία και τη Ρωσική Ομοσπονδία που αφορά τις διμερείς σχέσεις.\n\n\n\nΤην περασμένη Παρασκευή, 23 Σεπτεμβρίου, οι υπουργοί Εξωτερικών, Νίκολα Σελάκοβιτς και Σεργκέι Λαβρόφ, συναντήθηκαν στο περιθώριο των εργασιών της Γενικής Συνέλευσης του ΟΗΕ και υπέγραψαν πρωτόκολλο έναρξης των διαδικασιών διευθέτησης των διακρατικών σχέσεων για την διετία 2023-2024.\n\nΗ συνάντηση των δύο υπουργών πραγματοποιήθηκε χωρίς προηγουμένως να υπάρξει κάποια αναγγελία. Οι ΗΠΑ μόλις έγινε γνωστό το γεγονός αντέδρασαν και μέσω του πρέσβη τους στο Βελιγράδι Κρίστοφερ Χιλ ζήτησαν εξηγήσεις από το σερβικό υπουργείο Εξωτερικών.\n\n\n\n«Αυτή τη στιγμή, κανείς δεν πρέπει να υπογράφει τίποτα με τη Ρωσία. Άλλωστε λίγοι είναι αυτοί που υπογράφουν κάτι με το ρωσικό κράτος, εκτός από εκείνους τους κακόμοιρους επίστρατους που αναγκάζονται να πάνε στον πόλεμο», δήλωσε ο Κρίστοφερ Χιλ και συμπλήρωσε: «Μας είναι δύσκολο να κατανοήσουμε τι συνέβη και για αυτό ζητήσαμε εξηγήσεις από την Σερβία».\n\nΟ Αμερικανός πρέσβης φάνηκε ενοχλημένος για την μυστικότητα που τηρήθηκε από την σερβική πλευρά γύρω από την υπογραφή του πρωτοκόλλου συνεργασίας με την Ρωσία μιας και λίγες ώρες νωρίτερα είχε προηγηθεί η συνάντηση των κρατικών αντιπροσωπειών ΗΠΑ και Σερβίας όπου έγινε διάλογος για τις μελλοντικές σχέσεις.\n\nΑντιδράσεις υπήρξαν και από την Ευρωπαϊκή Ένωση. Ο επικεφαλής του γραφείου της ΕΕ στην Σερβία Εμανουέλε Ζιόφρε επισήμανε ότι η σερβική κυβέρνηση με την υπογραφή αυτής της συμφωνίας με την Ρωσία «στέλνει εντελώς αντίθετα μηνύματα από αυτά που περιμένουν να ακούσουν στην Ευρωπαϊκή Ένωση».\n\n\n\nΟ υπουργός Εξωτερικών της Σερβίας Νίκολα Σελάκοβιτς επιστρέφοντας από την Νέα Υόρκη προσπάθησε, χθες, σε συνέντευξη Τύπου, να κατευνάσει τις αντιδράσεις δηλώνοντας ότι «πρόκειται για τεχνικού χαρακτήρα συμφωνία που αφορά τις διαβουλεύσεις εντός του ΟΗΕ για το ζήτημα του Κοσόβου, τις διμερείς σχέσεις και τις πολυμερείς δραστηριότητες και δεν περιλαμβάνονται στο έγγραφο θέματα που αφορούν την πολιτική ασφάλειας».\n\n\n\nΟ Σελάκοβιτς, προσπαθώντας να γίνει ακόμη πιο πειστικός, αναφέρθηκε και στα δημοψηφίσματα για ένωση με την Ρωσική Ομοσπονδία που διεξάγονται στις αυτόκλητες Δημοκρατίες του Λουγκάντσκ και του Ντονέτσκ και δήλωσε ότι η Σερβία δεν αποδέχεται το αποτέλεσμα των δημοψηφισμάτων.\n\n\n\n«Το αποτέλεσμα των δημοψηφισμάτων που διεξάγονται στις ουκρανικές επαρχίες Λουγκάντσκ και Νονέτσκ δεν γίνονται αποδεκτά από την Σερβία. Κάτι τέτοιο θα ήταν εντελώς αντίθετο με τα εθνικά και κρατικά μας συμφέροντα, την αρχή διατήρησης της κυριαρχίας και της εδαφικής ακεραιότητας και το απαραβίαστο των συνόρων», τόνισε ο Νίκολα Σελάκοβιτς σε συνέντευξη Τύπου.",
    "Σερβία-Σουηδία 4-1, Ισραήλ-Αλβανία 2-1, Σκωτία-Ιρλανδία 2-1 - Ποδόσφαιρο - Nations League": "Με μια πληθωρική εμφάνιση, η Σερβία επικράτησε εύκολα 4-1 της απογοητευτικής Σουηδίας και ισοβαθμεί στην κορυφή του 4ου ομίλου του Β’ γκρουπ με τη Νορβηγία, έχοντας αμφότερες από 10 βαθμούς μετά από πέντε παιχνίδια!\n\n\n\nΟ απόλυτος πρωταγωνιστής της αναμέτρησης ήταν φυσικά ο Μίτροβιτς, με τον φορ της Φούλαμ να πετυχαίνει χατ-τρικ πριν καν το 50’! Ο 28χρονος επιθετικός σκόραρε στο 18’, το 45+2’ και το 48’, ενώ συο 70’ ο Λούκιτς έβαλε το κερασάκι στην τούρτα. Οι φιλοξενούμενοι είχαν κάνει το… λάθος, να προηγηθούν με τον Κλάεσον στο 15’.\n\n\n\nΤα πράγματα πλέον είναι ξεκάθαρα και φυσικά τα πάντα θα κριθούν στο φινάλε! Η Σερβία θα παίξει «τελικό» ανόδου και πρόκρισης στην έδρα της ομάδας του Χάαλαντ, αφού όποιος κερδίσει, από την επόμενη διοργάνωση θα αγωνίζεται στο Α’ γκρουπ. Από την άλλη, η Σουηδία θα παλέψει με τη Σλοβενία για να μην υποβιβαστεί!\n\n\n\n\n\nLeague B",
    "Ευρωπαϊκό Κ19: Πρωταθλήτρια η Σερβία": "Η Σερβία ήταν το μεγάλο φαβορί για την κατάκτηση του τίτλου στο ευρωπαϊκό πρωτάθλημα υδατοσφαίρισης των εφήβων. Κέρδισε στον τελικό την Ισπανία και επιβεβαίωσε τα προγνωστικά.\n\nΣε έναν τελικό γεμάτο ένταση και πολλές αποβολές, η Σερβία διαχειρίστηκε καλύτερα το παιχνίδι για να φτάσει στη νίκη επί των Ισπανών με 9-8 και να κατακτήσει για τέταρτη φορά στην ιστορία της τον ευρωπαϊκό τίτλο στην κατηγορία Κ19.\n\nΟι Σέρβοι κατέβασαν μια από τις πιο νεανικές ομάδες του τουρνουά καθώς η εθνική Κ19 στελεχώθηκε στην πλειοψηφία της από παίκτες που ήταν στην Κ18 που κέρδισε το αργυρό μετάλλιο στο παγκόσμιο της κατηγορίας που είχε γίνει στο Βελιγράδι.\n\nΘυμίζουμε ότι στο μικρό τελικό η Ουγγαρία νίκησε την Ελλάδα 10-7. Πολυτιμότερος παίκτης της διοργάνωσης ψηφίστηκε ο Σέρβος Βασίλιγε Μαρτίνοβιτς, κορυφαίος τερματοφύλακας ο Ισπανός Αλεχάντρο Αλέγρε Λόπεθ και πρώτος σκόρερ με 26 γκολ ο Νίκος Γκίλλας.\n\nH τελική κατάταξη\n\n1. Σερβία\n\n2. Ισπανία\n\n3. Ουγγαριά\n\n4. Ελλάδα\n\n5. Κροατία\n\n6. Ιταλία\n\n7. Μαυροβούνιο\n\n8. Γερμανία\n\n9. Ολλανδία\n\n10. Μάλτα\n\n11. Γαλλία\n\n12. Γεωργία\n\n13. Τουρκία\n\n14. Ρουμανία\n\n15. Τσεχία\n\n16. Σλοβακία",
    "Παγκόσμιο μπάσκετ γυναικών: Αθλήτριες του Μάλι ήρθαν στα χέρια μετά την ήττα από την Σερβία": "Κλείσιμο\n\nΗ εθνική ομάδα τηςεπικράτησε με 81-68 της αντίστοιχης του Μάλι για την 4η αγωνιστική του παγκοσμίου κυπέλλου γυναικών μπάσκετ που διεξάγεται στο Σίδνεϊ της, ωστόσο αυτά που έγιναν στο φινάλε του αγώνα ήταν απίστευτα!Με τη νίκη της αυτή η Σερβία έφτασε το ρεκόρ της στο 2-2, αφήνοντας το Μάλι στην τελευταία θέση του ομίλου (0-4) και χωρίς καμία ελπίδα πρόκρισης στην επόμενη φάση.Όμως απογοήτευση απ' αυτή την εξέλιξη ξεπέρασε κάθε όριο και την ώρα που η Σέρβα Σάσα Τσάντο έκανε δηλώσεις στη μεικτή ζώνη, δύο αθλήτριες από το Μάλι ξεκίνησαν να λογοφέρνουν για να καταλήξουν να ανταλάσσουν μπουνιές, χωρίς οι συμπαίκτριες τους να μπορέσουν να τις χωρίσουν!",
    "Σερβία: Το Βελιγράδι στον ρυθμό του EuroPride 2022 - Βίντεο και φωτογραφίες": "Στην σερβική πρωτεύουσα έφτασε σήμερα και η Επίτροπος για την Ισότητα Χελένα Ντάλι η οποία συναντήθηκε με την πρωθυπουργό της Σερβίας Ανα Μπρνάμπιτς και της εξέφρασε την δυσαρέσκεια της ΕΕ για την απόφαση απαγόρευσης της πορείας υπερηφάνειας\n\nΗ πορεία υπερηφάνειας, που αποτελεί την κορύφωση των εκδηλώσεων τις εβδομάδας του «EuroPride 2022», πραγματοποιήθηκε κανονικά απόψε στο Βελιγράδι παρά την απαγόρευση της από την αστυνομία. Χιλιάδες μέλη των ΛΟΑΤΚΙ κοινοτήτων της Ευρωπης παρέλασαν στο κέντρο της πόλης και η πορεία κατέληξε σε κεντρικό πάρκο όπου θα γίνει ολονύχτιο πάρτι. Στην πορεία συμμετείχαν σε ένδειξη συμπαράστασης πολιτικοί των κεντροαριστερών κομμάτων της σερβικής αντιπολίτευσης, δεκάδες βουλευτές του Ευρωκοινοβουλίου και πρεσβευτές δυτικών χωρών. Στην σερβική πρωτεύουσα έφτασε σήμερα και η Επίτροπος για την Ισότητα Χελένα Ντάλι η οποία συναντήθηκε με την πρωθυπουργό της Σερβίας Ανα Μπρνάμπιτς και της εξέφρασε την δυσαρέσκεια της ΕΕ για την απόφαση απαγόρευσης της πορείας υπερηφάνειας.\n\nΑπό νωρίς σήμερα το πρωί χιλιάδες αστυνομικοί αναπτύχθηκαν σε κεντρικά σημεία της πόλης για να εμποδίσουν όσους διαδήλωναν κατά της πορείας υπερηφάνειας να προσεγγίσουν το σημείο συγκέντρωσης των ΛΟΑΤΚΙ. Σποραδικά επεισόδια σημειώθηκαν σε διάφορα σημεία της πόλης από ομάδες ακροδεξιών και ακραίων θρησκευτικών οργανώσεων, που προσπάθησαν να σπάσουν τον κλοιό της αστυνομίας. Επίσης οργανωμένοι οπαδοί ποδοσφαιρικών ομάδων επιτέθηκαν κατά των αστυνομικών, οι οποίοι αναγκάστηκαν να κάνουν χρήση χημικών για να τους απωθήσουν. Η αστυνομία, όπως ανακοινώθηκε, έκανε δεκάδες προσαγωγές.\n\nΟι κεντρικοί δρόμοι της πόλης του Βελιγραδίου θα παραμείνουν κλειστοί καθ' όλη την διάρκεια της νύχτας και μέχρι να ολοκληρωθούν όλες οι εκδηλώσεις του EuroPride.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "LIVE: Σερβία – Ιταλία": "ΕΓΓΡΑΦΕΙΤΕ ΣΤΟ NEWSLETTER ΜΑΣ Για να λαμβάνετε κάθε ημέρα στο email σας τα νέα από το in.gr",
    "ΣΕΡΒΙΑ ΕΝΑΝΤΙΟΝ ΣΟΥΗΔΙΑ": "Ανάλυση - Προγνωστικά\n\n*Παιχνίδι για τη Β’ κατηγορία του Nations League. Η ομάδα που θα τερματίσει στην πρώτη θέση του ομίλου κερδίζει την άνοδο στην Α’ Κατηγορία. Η τελευταία υποβιβάζεται στη Γ’ Κατηγορία.\n\n*Στον πρώτο γύρο: Σουηδία – Σερβία 0-1.\n\n*Η Σερβία πήρε δύο νίκες στα τρία τελευταία ματς κόντρα στη Σουηδία ανεξαρτήτως έδρας και διοργάνωσης.\n\nΔείτε τα Προγνωστικά Nations League\n\nΣΕΡΒΙΑ ΑΝΑΛΥΣΗ\n\nΠροηγούμενο ματς: Εκτός έδρας ισοπαλία 2-2 κόντρα στη Σλοβενία. Στο 8’ το 0-1 ο Ζίβκοβιτς, το 0-2 έκανε ο Μίτροβιτς στο 35’. Μείωσε ο Τσέριν για τη Σλοβενία στο 48’, το 2-2 ήρθε απ’ τον Σέσκο στο 53’. Με δέκα παίκτες τελείωσε η Σερβία.\n\nΑήττητη στα τελευταία τρία ματς, πήρε σπουδαίες νίκες με Σλοβενία (4-1) και Σουηδία (0-1 εκτός), έμεινε στο εκτός έδρας 2-2 με τη Σλοβενία. Μπορεί να χαρακτηριστεί ποδοσφαιρική «αυτοκτονία» το τελικό αποτέλεσμα στη Λιουμπλιάνα, καθώς οι Σέρβοι προηγήθηκαν 2-0, αλλά ήταν απρόσεκτοι στο δεύτερο ημίχρονο, ενώ φάνηκαν να μην έχουν και δυνάμεις. Νωρίτερα πήραν δύο σερί νίκες, ενώ στην πρεμιέρα του ομίλου ηττήθηκαν εντός έδρας 0-1 απ’ τη Νορβηγία.\n\nΜε 7 πόντους η Σερβία είναι δεύτερη στο γκρουπ, στο -3 απ’ τη Νορβηγία και στο +4 απ’ τη Σουηδία, αυτό σημαίνει ότι κρατά την τύχη της στα χέρια της αναφορικά με την παραμονή στην κατηγορία. Κλείνει τις υποχρεώσεις της με το εκτός έδρας ματς κόντρα στη Νορβηγία. Σε επίπεδο ρόστερ, έμειναν εκτός οι Ραΐκοβιτς, Μιλένκοβιτς και Γκουντέλι, νέα πρόσωπα οι Μπάμπιτς (αμυντικός) και Στεφάν Μίτροβιτς (μέσος).\n\nΕθνική Σερβίας Ρόστερ\n\nΤερματοφύλακες: Ντμίτροβιτς (Σεβίλλη), Μιλίνκοβιτς-Σάβιτς (Τορίνο), Ίλιτς (Κορτράικ) – Αμυντικοί: Στ. Μίτροβιτς (Χετάφε), Μλαντένοβιτς (Λέγκια), Πάβλοβιτς (Σάλτσμπουργκ), Βελίκοβιτς (Βέρντερ), Τέρζιτς (Φιορεντίνα), Μάσοβιτς (Μπόχουμ), Εράκοβιτς (Ερυθρός Αστέρας), Μπάμπιτς (Αλμερία) – Μέσοι: Τάντιτς (Άγιαξ), Κόστιτς (Γιουβέντους), Μακσίμοβιτς (Χετάφε), Τζούρισιτς (Σαμπντόρια), Ράντονιτς (Τορίνο), Μιλίνκοβιτς-Σάβιτς (Λάτσιο), Λούκιτς (Τορίνο), Ζίβκοβιτς (ΠΑΟΚ), Λάζοβιτς (Βερόνα), Ράτσιτς (Μπράγκα), Ίλιτς (Βερόνα), Στ. Μίτροβιτς (Ερυθρός Αστέρας) – Επιθετικοί: Α. Μίτροβιτς (Φούλαμ), Γιόβιτς (Φιορεντίνα), Βλάχοβιτς (Γιουβέντους).\n\nΣΕΡΒΙΑ ΣΤΑΤΙΣΤΙΚΑ\n\n*NG στα 4/6 τελευταία παιχνίδια της.\n\n*Έρχεται από 3/5 Over 2.5 ανεξαρτήτως έδρας και διοργάνωσης.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΣΟΥΗΔΙΑ ΑΝΑΛΥΣΗ\n\nΠροηγούμενο ματς: Εκτός έδρας ήττα 3-2 κόντρα στη Νορβηγία για το Nations League. Στο 10’ το 1-0 ο Χάαλαντ, στο 54’ το 2-0 ο ίδιος παίκτης με πέναλτι. Στο 62’ μείωσε η Σουηδία με τον Φόρσμπεργκ, το 3-1 έκανε ο Σέρλοτ στο 77’. Το τελικό 3-2 διαμορφώθηκε απ’ τον Γκιόκερες στις καθυστερήσεις.\n\nΔεν ήταν σε καλή κατάσταση τον Ιούνιο, έκανε τη μία κακή εμφάνιση μετά την άλλη, υπέστη τρεις ήττες σε τέσσερα ματς. Η ομάδα του Γιαν Άντερσον έχασε από Σερβία (0-1) εντός έδρας και δύο φορές απ’ τη Νορβηγία (1-2 εντός και 3-2 εκτός). Στην πρεμιέρα, επιβλήθηκε της Σλοβενίας με σκορ 2-0 εκτός έδρας. Πολλά τα προβλήματα ανασταλτικά, επέτρεψε περισσότερες τελικές προσπάθειες απ’ ότι μας έχει συνηθίσει, δεν κατάφερε να περιορίσει την επιθετικότητα των αντιπάλων.\n\nΌπως γίνεται αντιληπτό, με μόλις τρεις πόντους είναι στην προτελευταία θέση του ομίλου και θα δώσει μάχη για να αποφύγει τον υποβιβασμό. Κλείνει τις υποχρεώσεις της εντός έδρας κόντρα στη Σλοβενία, ματς που ίσως χρειαστεί να παίξει μόνο για τη νίκη, ενώ ίσως τη βολέψει και η ισοπαλία. Σε σχέση με τις κλήσεις του Ιουνίου, επιστρέφουν οι Κ. Όλσον και Σβάνμπεργκ, έμειναν εκτός ο επιθετικός Ισάκ, ο μέσος Έκνταλ και ο δεξιός μπακ Κραφτ.\n\nΕθνική Σουηδίας ρόστερ\n\nΤερματοφύλακες: Όλσεν (Άστον Βίλα), Λίντε (Γκρόιτερ Φιρτ), Νόρντφελντ (ΑΪΚ), Βάλστεντ (Οντ) – Αμυντικοί: Άντερσον (Μίντιλαντ), Λίντελοφ (Μάντσεστερ Γιουνάιτεντ), Χίεν (Βερόνα), Ούσου (Σλάβια Πράγας), Γκούντμουντσον (Λιλ), Αουγκούστινσον (Άστον Βίλα), Κουρτουλούς (Χάμαρμπι), Σούντγκρεν (Μακάμπι Χάιφα) – Μέσοι: Κλάεσον (Κοπεγχάγη), Κάλστρεμ (Λεχ Πόζναν), Φόρσμπεργκ (Λειψία), Ελάνγκα (Μάντσεστερ Γιουνάιτεντ), Καγιούστε (Ρεμς), Σβάνμπεργκ (Βόλφσμπουργκ), Όλσον (Μίντιλαντ), Κουλουσέφσκι (Τότεναμ), Βάλεμαρκ (Φέγενορντ) – Επιθετικοί: Ίσχακ (Λεχ Πόζναν), Κουάισον (Αλ-Ετιφάκ), Γκιόκερες (Κόβεντρι).\n\nΣΟΥΗΔΙΑ ΣΤΑΤΙΣΤΙΚΑ\n\n*Έρχεται από 5/7 NG ανεξαρτήτως έδρας και διοργάνωσης.\n\n*Έρχεται από 3/6 2-3 Goal ανεξαρτήτως έδρας και διοργάνωσης.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Σερβία: Ιλιγγιώδης αύξηση εισιτηρίων από Μόσχα για Βελιγράδι μετά την επιστράτευση": "Η ανακοίνωση του Βλαντίμιρ Πούτιν για μερική επιστράτευση «εκτίναξε» στα ύψη τις τιμές των αεροπορικών εισιτηρίων στις πτήσεις Μόσχα-Βελιγράδι.\n\nΣύμφωνα με τη ΕΡΤ, το φθηνότερο εισιτήριο απλής μετάβασης για τις 22 Σεπτεμβρίου κοστίζει 3.300 δολάρια, ενώ για την επόμενη πτήση, μία ημέρα αργότερα, η τιμή της πρώτης θέσης φτάνει μέχρι και τα 5.600 δολάρια.\n\nΔιαβάστε επίσης: Ψάχνουν στο Google πώς να σπάσουν το χέρι τους για να αποφύγουν την επιστράτευση οι Ρώσοι\n\nΠερισσότεροι από 50.000 Ρώσοι κατέφυγαν στην Σερβία\n\nΗ ζήτηση είναι μεγάλη και στην ιστοσελίδα των σερβικών αερογραμμών «AirSebia» αναφέρεται ότι έχουν μείνει μόνο λίγα εισιτήρια για τις 29 Σεπτεμβρίου και τις 9 Οκτωβρίου.\n\nΕκτός από τον σερβικό αερομεταφορέα, πτήσεις από τη Μόσχα για το Βελιγράδι πραγματοποιούν επίσης η Turkish Airlines και η εταιρία Fly Dubai.\n\nΟι υπήκοοι της Ρωσίας δεν χρειάζονται βίζα για να εισέλθουν στην Σερβία, γι’ αυτό και την επιλέγουν για τελικό προορισμό.\n\nΑπό την έναρξη της ρωσικής εισβολής στην Ουκρανία υπολογίζεται ότι περισσότεροι από 50.000 Ρώσοι έχουν βρει καταφύγιο στην Σερβία.\n\nΠρόκειται κυρίως για Ρώσους, που ανήκουν οικονομικά στην μεσαία τάξη και συνήθως μετακομίζουν στην Σερβία οικογενειακώς.\n\nΕπίσης από το τέλος Φεβρουαρίου μέχρι σήμερα, περίπου 1.500 ρωσικές εταιρείες έχουν μεταφέρει την έδρα τους στο Βελιγράδι.\n\nΜάλιστα, η άφιξη χιλιάδων Ρώσων στην Σερβία προκάλεσε μεγάλες αυξήσεις στα ενοίκια, αλλά και στις τιμές πώλησης των ακινήτων.",
    "Σερβία: Συνάντηση Δένδια με Σελάκοβιτς – Τι είπαν για Τουρκία και Κόσοβο": "Ο υπουργός Εξωτερικών Νίκος Δένδιας, συναντήθηκε σήμερα στο Βελιγράδι με τον ομόλογο του της Σερβίας Νίκολα Σελάκοβιτς με τον οποίο εξέτασαν θέματα διμερούς συνεργασίας αλλά και θέματα που αφορούν την σταθερότητα και την ασφάλεια στην ευρύτερη περιοχή.\n\nΣύμφωνα με το ανακοινωθέν που εξέδωσε το σερβικό υπουργείο Εξωτερικών, συμφωνήθηκε η περαιτέρω ενίσχυση των διμερών σχέσεων, με την πραγματοποίηση τακτικών επαφών σε ανώτερο και ανώτατο επίπεδο, όπως και η συμμετοχή σε τριμερή σχήματα που θα συμπεριλαμβάνουν την Κύπρο και την Βόρεια Μακεδονία.\n\nΚατά την συνάντηση δόθηκε έμφαση στην ευρωπαϊκή προοπτική των Δυτικών Βαλκανίων και ο κ. Δένδιας διαβεβαίωσε ότι η Ελλάδα θα συνεχίσει να παράσχει κάθε βοήθεια για την ευρωπαϊκή ολοκλήρωση της Σερβίας. Στην ατζέντα της συνάντησης βρέθηκε και η κατάσταση στην Ανατολική Μεσόγειο.\n\nΟ Νίκολα Σελάκοβιτς επισήμανε ότι είναι σημαντικό να καταβληθούν προσπάθειες για να αποφευχθεί οποιαδήποτε κλιμάκωση στην περιοχή της Ανατολικής Μεσογείου και ότι πρέπει να γίνει σεβαστό το διεθνές δίκαιο. Όπως αναφέρεται στο σερβικό ανακοινωθέν, ο Νίκολα Σελάκοβιτς διαβεβαίωσε τον Έλληνα ΥΠΕΞ ότι «η Σερβία υποστηρίζει με συνέπεια την εδαφική ακεραιότητα της Ελλάδας τόσο την στεριά όσο και στην θάλασσα».\n\nΤο θέμα του Κοσόβου, επίσης, αποτέλεσε αντικείμενο των συνομιλιών των δύο υπουργών, όπου ο Νίκολα Σελάκοβιτς ενημέρωσε τον κ. Δένδια για τις εξελίξεις, υποστηρίζοντας ότι η Πρίστινα με την συμπεριφορά της υπονομεύει κάθε προσπάθεια επίλυσης του ζητήματος.\n\nΟ κ. Σελάκοβιτς επισήμανε ότι στο ζήτημα του Κοσόβου «είναι πολύ σημαντικό να συνεχίσει η Ελλάδα να υποστηρίζει την εδαφική ακεραιότητα και τα κυριαρχικά δικαιώματα της Σερβίας».\n\nΠηγή ΑΠΕ-ΜΠΕ",
    "Σερβία: Χιλιάδες στους δρόμους του Βελιγραδίου κατά του EuroPride με σταυρούς και εικόνες": "Orthodox rally against EuroPride 2022 in #Belgrade, #Serbia\n\n\n\nFor Serbs, the definition of a „pride parade” means preserving family, religion, identity, moral and traditional values. ☦️🤍🇷🇸 pic.twitter.com/VneRbjX5pe — Богиња пролећа 🇷🇸 (@boginjaproleca) August 28, 2022\n\n#NeverForget klero-nationalist are always together even if they fight against each other. Some think it's paradox to have #PutinWarCriminal and Nazi Friend von IIWW, #Četnik Draža in the same crowd. But that is exactly what it is klero-national-fascisam. #Serbia #EuroPride2022 pic.twitter.com/V7JOnfgAQo — chaspa (@chaspachaspo) August 29, 2022\n\nΚλείσιμο\n\n«Λιτανεία για τη σωτηρία της Σερβίας» μεκαιπραγματοποίησαν διαδηλωτές στο Βελιγράδι την Κυριακή, οι οποίοι είναι αφοσιωμένοι στις παραδοσιακές αξίες και εναντίον του Europride και της προώθησης τωνΜία ημέρα μετά την ανακοίνωση ακύρωσης του Europride από τον πρόεδρο της Σερβίας Αλεξάνταρ Βούτσιτς, κεντρικοί δρόμοι της πρωτεύουσας της χώρας γέμισαν με κόσμο, οι οποίοι φώναζαν συνθήματα, κρατούσαν εικόνες και σταυρούς, ενώ ορισμένοι είχαν ακόμη και φωτογραφίες του προέδρου της Ρωσίας Βλαντίμιρ Πούτιν.Αυτή είναι η δεύτερη μεγάλη συγκέντρωση ομάδων και οργανώσεων κατά της διεξαγωγής του Europride στο Βελιγράδι.Πριν δύο εβδομάδες, στις 14 Αυγούστου, αρκετές χιλιάδες άνθρωποι συγκεντρώθηκαν στην πρωτεύουσα της Σερβίας, με την υποστήριξη από ορισμένα κόμματα της αντιπολίτευσης.Σύμφωνα με τη σερβική ιστοσελίδα Danas, κατά τη διάρκεια της διαδήλωσης οι πολίτες υπέγραψαν αίτημα για την απαγόρευση του EuroPride μπροστά από τον Ναό του Αγίου Σάββα.Ο επίσκοπος Νικάνωρ είπε ότι ενδιαφέρονται για τη διατήρηση της ιστορίας, των εκκλησιών και των παραδόσεων της Σερβίας και χαιρέτισε την απόφαση των κρατικών αρχών να μην διοργανώσουν το\n\n\n\nΤο EuroPride επρόκειτο να διεξαχθεί στο Βελιγράδι από τις 12 έως τις 18 Σεπτεμβρίου. Πρόκειται για μία μεγάλη πανευρωπαϊκή εκδήλωση, η οποία κάθε χρόνο πραγματοποιείται σε διαφορετική ευρωπαϊκή πόλη. Πρώτη φορά διοργανώθηκε το 1992 στο Λονδίνο. Ωστόσο ο πρόεδρος της Σερβίας Αλεξάνταρ Βούτσιτς ανακοίνωσε την ακύρωση της διεξαγωγής λόγω της «δύσκολης κρίσης» στο Κόσοβο.\n\n\n\nΟ Σέρβος πρόεδρος είπε ότι δεν είναι ευχαριστημένος με την απόφαση, αλλά ότι η Σερβία πρέπει να επικεντρωθεί σε άλλα θέματα.\n\n\n\nΟι διοργανωτές από την πλευρά τους επιμένουν ότι η παρέλαση θα πραγματοποιηθεί κανονικά παρά την «παράνομη απαγόρευση».\n\n",
    "Πρόεδρος Ερυθρού Αστέρα για Σερβία: \"Η Ομοσπονδία φταίει, όχι οι παίκτες, ζούμε στο παρελθόν\"": "Ο πρόεδρος του Ερυθρού Αστέρα, Νεμπόισα Τσόβιτς, έκανε ευθεία επίθεση στην Ομοσπονδία της Σερβίας για την αποτυχία στο EuroBasket 2022, αναφέροντας ότι οι Σέρβοι ακόμα θυμούνται τις μέρες δόξας που ανήκουν στο παρελθόν.\n\nΗ συζήτηση για την αποτυχία της Σερβίας στο EuroBasket 2022 συνεχίζεται. Αυτή τη φορά ήταν η σειρά του Νεμπόισα Τσόβιτς να αναφερθεί στο θέμα, κάνοντας ευθεία επίθεση στην Ομοσπονδία της Σερβίας, της οποίας πρόεδρος είναι ο - άλλοτε διεθνής γκαρντ - Πρέντραγκ Ντανίλοβιτς.\n\n\"Συγχαρητήρια στους παίκτες. Αυτοί δεν πρέπει να δεχθούν κριτική. Η ευθεία είναι της ομοσπονδίας\" ανέφερε αρχικά ο πρόεδρος του Ερυθρού Αστέρα, για να προσθέσει στην συνέχεια:\n\n\"Οι άνθρωποι της Ομοσπονδίας ήταν καλοί παίκτες πριν από 30 χρόνια και μπράβο τους, αλλά στον αθλητισμό δεν γίνεται να ζεις στο παρελθόν. Κάθε μέρα έρχεται και μία νέα απόδειξη. Οι ιστορίες στα ΜΜΕ ότι η Σερβία είναι η χώρα του μπάσκετ είναι επιπόλαιες. Ποια χώρα του μπάσκετ; Η χώρα στην οποία μία ομάδα αποχωρεί από το πρωτάθλημα και δεν τιμωρείται για αυτό όπως η Παρτιζάν;\n\nΤι είδους μπασκετική χώρα είμαστε; Εδώ ο καθένας κάνει ό,τι θέλει. Ας βγάλουμε μία στρατηγική, ένα σχέδιο. Η χώρα του μπάσκετ είναι η Ισπανία, η οποία κατέκτησε το EuroBasket. Πέρασε σε μία νέα γενιά και κατέκτησε πάλι τον τίτλο. Αυτή είναι η πιο πετυχημένη χώρα στην Ευρώπη και εμείς ακόμα ζούμε στις δόξες του παρελθόντος\".\n\nΚλείνοντας, ο Τσόβιτς αναφέρθηκε στα λάθη που γίνονται στο σερβικό μπάσκετ:\n\n\"Έγινε ο τελικός και δεν υπήρχε Σέρβος διαιτητής. Αναδείχθηκε η καλύτερη πεντάδα και δεν υπήρχε Σέρβος παίκτης. Μπήκε ο Γιάννης Αντετοκούνμπο, αλλά όχι ο Γιόκιτς, αν και οι δύο αποκλείστηκαν νωρίς. Αυτό δείχνει πόσο αδύναμοι είμαστε. Δεν αναρωτιόμαστε γιατί, είμαστε πλέον αδιάφοροι.\n\nΌταν βλέπω αυτούς τους ανόητους να υπερασπίζονται την αποτυχία γίνεται σαφές για εμένα γιατί φτάσαμε μέχρι εδώ. Αυτοί οι άνθρωποι δεν έχουν σχέση με το άθλημα. Το 1995, το 1996 θέσαμε ένα πλάνο και μετά κυριαρχήσαμε. Μπορώ να το πω αυτό επειδή έχω αποτελέσματα για να το στηρίξω\".",
    "Ελλάδα – Σερβία: Εμβάθυνση των διμερών σχέσεων ― Συνάντηση εργασίας Μπαλωμένου με Spasojević": "Συνάντηση εργασίας με τον Πρέσβη της Σερβίας στην Ελλάδα Mr. Dušan SPASOJEVIĆ πραγματοποίησε την Δευτέρα 19 Σεπτεμβρίου 2022 ο Γενικός Διευθυντής της Γενικής Διεύθυνσης Πολιτικής Εθνικής Άμυνας και Διεθνών Σχέσεων (ΓΔΠΕΑΔΣ) του ΥΠΕΘΑ Δρ. Κωνσταντίνος Μπαλωμένος.\n\nΚύριος άξονας της συζήτησης αποτέλεσε η ενίσχυση των διμερών αμυντικών σχέσεων μεταξύ Ελλάδας – Σερβίας και το περιβάλλον ασφαλείας στα Βαλκάνια, όπως αυτό διαμορφώνεται μετά τις τελευταίες γεωπολιτικές εξελίξεις στην ευρύτερη περιοχή.\n\nΣτη συζήτηση, σχολιάστηκε καταρχάς από αμφότερες τις πλευρές το εξαιρετικό διμερές επίπεδο της Ελληνο – Σερβικής Συνεργασίας σε όλους τους τομείς. Κύριοι άξονες της συζήτησης αποτέλεσαν:\n\n• Η εμβάθυνση των διμερών αμυντικών σχέσεων μεταξύ Ελλάδας – Σερβίας.\n\n• Οι επιπτώσεις από την εισβολή της Ρωσίας στην Ουκρανία στο ευρύτερο γεωπολιτικό περιβάλλον της Ανατολικής Ευρώπης και ιδιαίτερα στα Βαλκάνια και την περιοχή του Κοσσυφοπεδίου.\n\n• Η κατάσταση ασφαλείας στα Δυτικά Βαλκάνια, όπως αυτή διαμορφώνεται από την προσέγγιση της Τουρκίας στις μουσουλμανικές κοινότητες των χωρών των Βαλκανίων.\n\n• Η τρέχουσα κατάσταση στο Κοσσυφοπέδιο και κατά πόσο επηρεάζει την γενικότερη σταθερότητα και ασφάλεια των Βαλκανίων.\n\n• Η Στρατηγική Αντίληψη (Strategic Concept) του ΝΑΤΟ για την περιοχή των Βαλκανίων.\n\n• Η εκτίμηση της κατάστασης ασφαλείας στην Ουκρανία.\n\n• Η ανάλυση των κοινών διμερών προκλήσεων και απειλών ασφαλείας.\n\nΟ Δρ. Μπαλωμένος ανέλυσε τα προβλήματα και τις πιθανές συνέπειες του αποσταθεροποιητικού ρόλου της Τουρκίας στα Βαλκάνια.\n\nΟ Γενικός Διευθυντής της ΓΔΠΕΑΔΣ και ο κ. Πρέσβης σχολίασαν από κοινού επίσης, τις σχέσεις της Τουρκίας με τις χώρες της ευρύτερης περιοχής των Βαλκανίων, δίνοντας έμφαση στον αποσταθεροποιητικό ρόλο της Τουρκίας στο Κοσσυφοπέδιο, την Βοσνία Ερζεγοβίνη, την Αλβανία, τη Σερβία και Κροατία.\n\nΕπιπρόσθετα, επισημάνθηκε η αναθεωρητική της πολιτική εις βάρος της Ελλάδας μέσω αξιοποίησης στρατηγικών υβριδικού χαρακτήρα όπως η εργαλειοποίηση της μετανάστευσης, καθώς και η επαύξηση των παραβιάσεων του Ελληνικού Εθνικού Εναερίου Χώρου (FIR Αθηνών) από Τουρκικά Drones UAV’s (BAYRAKTAR, ATR).\n\nΚλείνοντας, τονίστηκε από κοινού, ότι ο ισχυρός διπλωματικός άξονας Ελλάδας – Σερβίας στην ευρύτερη περιοχή των Βαλκανίων, αποτελεί πυλώνα σταθερότητας.\n\nΡεπορτάζ: Δημήτρης Θωμάς",
    "Πούτιν για Σερβία: Η Ρωσία υποστηρίζει την εδαφική ακεραιότητα και κυριαρχία της χώρας": "«Η Ρωσία υπoστηρίζει την εδαφική ακεραιότητα και τα κυριαρχικά δικαιώματα της Σερβίας» δήλωσε ο Ρώσος πρόεδρος Βλαντιμίρ Πούτιν, κατά την τελετή παράδοσης των διαπιστευτηρίων του νέου πρεσβευτή της Σερβίας στην Μόσχα, Μόμτσιλο Μπάμπιτς.\n\n«Στο πλαίσιο του διεθνούς δικαίου, βασιζόμενοι κυρίως στο ψήφισμα 1244 του Συμβουλίου Ασφαλείας του ΟΗΕ, θα συνεχίσουμε να παρέχουμε στους Σέρβους φίλους ευρεία υποστήριξη για τη διασφάλιση των νόμιμων δικαιωμάτων και συμφερόντων της Σερβίας και την υπεράσπιση της κυριαρχίας και της εδαφικής της ακεραιότητας» διαβεβαίωσε ο Πούτιν.\n\nΕπισήμανε ότι Η Ρωσία και η Σερβία αναπτύσσουν σχέσεις στρατηγικής εταιρικής συνεργασίας που βασίζονται «στην παραδοσιακή φιλία, την πολιτιστική, πνευματική και ιστορική εγγύτητα των δύο λαών»\n\nΟ Βλαντιμίρ Πούτιν ανέφερε, ότι επικοινωνεί συχνά τηλεφωνικά με τον πρόεδρο της Σερβίας Αλεξάνταρ Βούτσιτς και αναζητούν από κοινού τρόπους για την περαιτέρω ανάπτυξη των διμερών σχέσεων ενώ εξέφρασε την ικανοποίηση του για την στάση που τηρεί τελευταία η Σερβία απέναντι στην Ρωσία.\n\n«Εκτιμούμε την επιλογή των Σέρβων φίλων μας να τηρήσουν μια ισορροπημένη, ανεξάρτητη πολιτική στη διεθνή σκηνή και θα συνεχίσουμε να εργαζόμαστε μαζί για την εμβάθυνση του πολιτικού διαλόγου, την επέκταση της συνεργασίας στους τομείς της οικονομίας, του εμπορίου, της επιστήμης, της τεχνολογίας, του πολιτιστικού και του ανθρωπιστικού τομέα» επισήμανε ο Πούτιν παραλαμβάνοντας τα διαπιστευτήρια του νέου πρεσβευτή της Σερβίας στην Μόσχα.\n\nΣημειώνεται ότι η Σερβία, παρότι επιθυμεί την ένταξη στην ΕΕ και έχει ξεκινήσει ενταξιακές διαπραγματεύσεις, δεν εναρμόνισε την εξωτερική της πολιτική με την πολιτική της Ένωσης και δεν επέβαλε κυρώσεις στην Ρωσία.\n\nΑνταπόκριση – Βελιγράδι: Νίκος Πέλπας\n\nΠηγή: ΕΡΤ",
    "Σερβία – Πολωνία 96-69: Ισοπεδωτικοί οι Σέρβοι, περιμένουν την Ιταλία": "Η Σερβία έπαιξε στην Prague Arena απέναντι στην Πολωνία και τη συνέτριψε με 96-69, κάνοντας το 5/5 στον 4ο όμιλο του Eurobasket 2022.\n\nΟι Σέρβοι ήταν εμφανώς ανώτεροι στην αναμέτρηση και έχοντας ως κορυφαίους τους Γιόκιτς (19 π.) και Μιλουτίνοφ (16 π.), πήραν άνετα την πρωτιά στον όμιλο και πλέον θα αντιμετωπίσουν την Ιταλία στη φάση των «16» της διοργάνωσης.\n\nΑπό την άλλη, η Πολωνία τερμάτισε στην τρίτη θέση του ομίλου πίσω από τη Φινλανδία και θα παίξει με την Κροατία στην επόμενη φάση.\n\nΔΙΑΒΑΣΤΕ ΕΠΙΣΗΣ: «Φωτιές» ο Βαγγέλης Μαρινάκης στην ΕΠΟ – Οι ατάκες για Μπαλτάκο, Μπένετ, Μελισσανίδη\n\nΟι Σέρβοι επέβαλαν από το ξεκίνημα τον ρυθμό τους και έκλεισαν το πρώτο δεκάλεπτο με το σκορ στο 28-14, ενώ στο ημίχρονο η διαφορά εκτοξεύτηκε στους 19 πόντους (52-33).\n\nΟι Πολωνοί μείωσαν τη διαφορά στην αρχή του 3ου δεκαλέπτου (56-43), ωστόσο δεν μπορούσαν να ακολουθήσουν τους ρυθμούς των Σέρβων, με τη διαφορά να φτάνει στους 22 πόντους στο τέλος της 3ης περιόδου και τη Σερβία να φτάνει σε μια πολύ άνετη επικράτηση με 96-69.\n\nΤα δεκάλεπτα: 28-14, 52-33, 72-50, 96-69",
    "Eurobasket 2022: Η Ιταλία θα αντιμετωπίσει την Σερβία στη φάση των «16»": "Οι «ατζούρι» επικράτησαν 90-56 της Μεγάλης Βρετανίας, ενώ οι «πλάβι» συνέτριψαν με 96-69 την Πολωνία.\n\nΗ Μεγάλη Βρετανία δεν στάθηκε εμπόδιο στο δρόμο της Ιταλίας προς τα νοκ-άουτ, με τους «ατζούρι» να φτάνουν άνετα στη νίκη με 90-56, για την 5η και τελευταία ημέρα της Α’ φάσης του Ευρωμπάσκετ 2022 και να ετοιμάζουν… βαλίτσες για Βερολίνο, όπου την Κυριακή (11/9) θα πρέπει να κάμψουν την αντίσταση της πανίσχυρης Σερβίας στη φάση των «16». Οι Βρετανοί αποχαιρετούν με πέντε ήττες σε ισάριθμες αναμετρήσεις.\n\nΗ ομάδα του Τζιανμάρκο Ποτσέκο αισθάνθηκε την… ανάσα των Βρετανών μόνο στην πρώτη περίοδο, καθώς στη συνέχεια επέβαλε το ρυθμό της, οικοδόμησε μία διψήφια διαφορά ασφαλείας και δεν κοίταξε πίσω…\n\nΚορυφαίοι των νικητών οι Σιμόνε Φοντέκιο με 18 πόντους, 4 ασίστ και ο Λουίτζι Ντατόμε με 13. Από τη Μεγάλη Βρετανία ξεχώρισε ο Μάιλς Χέσον με 18 πόντους. Πριν από την έναρξη της αναμέτρησης τηρήθηκε ενός λεπρού σιγή στη μνήμη της Βασίλισσας Ελισάβετ.\n\nΤα δεκάλεπτα: 20-29, 37-47, 54-67, 56-90\n\nΟι συνθέσεις:\n\nΜΕΓΑΛΗ ΒΡΕΤΑΝΙΑ (Ρέινκινγκ): Άντερσον 2, Κλαρκ, Χέσον 18 (4), Ογκουνλέγε 5, Μόκφορντ 3, Νέλσον 7 (1), Ολασένι 6, Γουίτλ 12 (2), Γουίλαν 3\n\nΙΤΑΛΙΑ (Ποτσέκο): Μπαλντάσο 6 (2), Μπιλίγκα 6, Ντατόμε 13 (3), Φοντέκιο 18 (3), Μάνιον 2, Μέλι 11, Παγιόλα 3 (1), Πολονάρα 5 (1), Ρίτσι 10 (2), Σπίσου, Τεσιτόρι 5 (1), Τονούτ 9.\n\nΑήττητη στα νοκ άουτ η Σερβία\n\nΠανηγυρική πρόκριση στους «16» του Ευρωμπάσκετ 2022 και μάλιστα χωρίς απώλειες πήρε η πρωτοπόρος του 4ου ομίλου, Σερβία. Οι «Πλάβι» συνέτριψαν με 96-69 την Πολωνία, για την 5η και τελευταία αγωνιστική της Α’ φάσης και πλέον επικεντρώνονται στη δυνατή μονομαχία της Κυριακής (11/9), απέναντι στην Ιταλία. Στον αντίποδα, οι ηττημένοι κατέλαβαν την τρίτη θέση του ομίλου και την ίδια ημέρα θα αντιμετωπίσουν την Ουκρανία (2η του 3ου ομίλου).\n\nΟι Σέρβοι φρόντισαν από το πρώτο τζάμπολ να επιβάλουν το ρυθμό τους, απέναντι στην ασθενέστερη αγωνιστικά Πολωνία και χωρίς να αφήσουν το… πόδι από το γκάζι έφτασαν σε μία απρόσκοπτη νίκη με το 96-69.\n\nΑκόμη μία παράσταση έδωσε ο Νίκολα Γιόκιτς με 19 πόντους, ενώ στο ντεμπούτο του στη διοργάνωση ο Νίκολα Μιλουτίνοβ τελείωσε τον αγώνα με 16 πόντους.\n\nΤα δεκάλεπτα: 28-14, 52-33, 72-50, 96-69\n\nΦΑΣΗ ΤΩΝ «16»\n\n10 Σεπτεμβρίου 2022\n\nΓερμανία-Μαυροβούνιο\n\nΙσπανία-Λιθουανία\n\nΣλοβενία-Βέλγιο\n\nΤουρκία-Γαλλία\n\n11 Σεπτεμβρίου 2022\n\nΕΛΛΑΔΑ-Τσεχία (9.45μ.μ.)\n\nΦινλανδία-Κροατία\n\nΟυκρανία-Πολωνία\n\nΣερβία-Ιταλία\n\nwww.real.gr",
    "Σερβία: Τραυματισμός και τέλος το Ευρωμπάσκετ για Νέντοβιτς": "Οι εξετάσεις έδειξαν πως έχει υποστεί θλάση και δεν προλαβαίνει να επιστρέψει στη διάθεση του Σβέτισλαβ Πέσιτς πριν την ολοκλήρωση της διοργάνωσης\n\nΠρόωρα ολοκληρώθηκε για τον Νεμάνια Νέντοβιτς το Ευρωμπάσκετ. Ο γκαρντ του Ερυθρού Αστέρα κα μέχρι πρότινος του Παναθηναϊκού αποχώρησε τραυματίας από τη χθεσινή νίκη της Σερβίας επί του Ισραήλ.\n\nΟι εξετάσεις έδειξαν πως έχει υποστεί θλάση και δεν προλαβαίνει να επιστρέψει στη διάθεση του Σβέτισλαβ Πέσιτς πριν την ολοκλήρωση της διοργάνωσης.\n\nΑυτό σημαίνει πως η Σερβία θα συνεχίσει το Ευρωμπάσκετ με 11 παίκτες, καθώς δεν υπάρχει δικαίωμα αντικατάστασης για τραυματίες.\n\nΟ «Νέντο», που μπήκε... οριακά στη δωδεκάδα καθώς είχε ταλαιπωρηθεί από ένα αιμάτωμα στις τελευταίες μέρες της προετοιμασίας, είχε 6 πόντους, 1,8 ασίστ και 1,3 ριμπάουντ στα 13 λεπτά κατά μέσο όρο που αγωνίστηκε στη διοργάνωση.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Νέα ένταση ή συμβιβασμός μεταξύ Σερβίας και Κοσσυφοπεδίου;": "Ο 52χρονος Σέρβος του Κοσσυφοπεδίου Βέλογιουμπ Πετρόνιτς παρκάρει το αυτοκίνητό του σε έναν πολυσύχναστο κεντρικό δρόμο της πόλης Μιτρόβιτσα. Αν και ζει στο Κοσσυφοπέδιο πάνω από 20 χρόνια, το αυτοκίνητό του έχει σερβικές πινακίδες κυκλοφορίας. Αυτό δεν είναι το μόνο περίεργο στην καθημερινότητά του. Επίσης, αν και είναι πολίτης του Κοσσυφοπεδίου και στην πραγματικότητα μένει εκεί, έχει διαγραφεί από τα μητρώα της χώρας για να καταφέρει να πάρει σερβικό διαβατήριο. «Θέλω απλά να μπορώ να ταξιδεύω με την οικογένειά μου», λέει, «αυτό είναι το μόνο που ζητάω».\n\nΤο Κοσσυφοπέδιο, κάποτε επαρχία της Σερβίας, κήρυξε την ανεξαρτησία του το 2008. Όμως η Σερβία δεν το αναγνωρίζει και αυτό έχει συνέπειες στην καθημερινή ζωή των ανθρώπων. Δεν μπορούν να μπουν στη Σερβία με έγγραφα του Κοσσυφοπεδίου ή πινακίδες κυκλοφορίας. Αντίθετα, ως αντίδραση στις διεθνείς πιέσεις, το Κοσσυφοπέδιο έχει ακολουθήσει μια διαφορετική τακτική. Επέτρεψε τη χρήση σερβικών εγγράφων και πινακίδων κυκλοφορίας στη χώρα.\n\nΗ αρχή της αμοιβαιότητας\n\nΟ Σέρβος του Κοσσυφοπεδίου Βέλογιουμπ Πετρόνιτς\n\nΩστόσο, αυτή η πρακτική είναι ιδιαίτερα αμφιλεγόμενη, ειδικά υπό την κυβέρνηση του αριστερού πρωθυπουργού Άλμπιν Κούρτι, ο οποίος βρίσκεται στην εξουσία από τον Μάρτιο του 2021. Στόχος του Κούρτι είναι η αμοιβαιότητα στις διμερείς σχέσεις με τη Σερβία. Η κυβέρνησή του δεν αποδέχεται ότι οι πολίτες του Κοσσυφοπεδίου δεν επιτρέπεται να εισέρχονται στη Σερβία με τα έγγραφα και τις πινακίδες των αυτοκινήτων τους, ενώ το Κοσσυφοπέδιο, από την πλευρά του, δέχεται σερβικά έγγραφα και πινακίδες κυκλοφορίας.\n\nΌταν η κυβέρνηση Κούρτι θέλησε να εφαρμόσει την αρχή της αμοιβαιότητας προκλήθηκαν βίαιες συγκρούσεις στα σύνορα. Οι Σέρβοι του Κοσσυφοπεδίου απέκλεισαν τους δρόμους με φορτηγά. Και υπήρξαν αναφορές ότι ακούστηκαν πυροβολισμοί.\n\nΜε τη διαμεσολάβηση της ΕΕ, επετεύχθη ένας κάποιος συμβιβασμός. Οι πολίτες του Κοσσυφοπεδίου μπορούν να ταξιδέψουν στη Σερβία με τα προσωπικά τους έγγραφα για πρώτη φορά από την 1η Σεπτεμβρίου 2022. Ωστόσο, το θέμα των πινακίδων κυκλοφορίας παραμένει άλυτο. Ως εκ τούτου, το Κοσσυφοπέδιο απειλεί και πάλι να μην επιτρέψει την είσοδο στη χώρα οχημάτων με σερβικές πινακίδες, εάν η Σερβία δεν αλλάξει στάση. Πολιτικοί εκπρόσωποι της σερβικής μειονότητας του Κοσσυφοπεδίου απειλούν τώρα να αποσυρθούν από όλους τους κρατικούς θεσμούς.\n\nΟ καθημερινός φόβος\n\nO Αλβανόφωνος Μπετίμ Οσμάνι\n\nΣτο βόρειο τμήμα της Μιτρόβιτσα, οι άνθρωποι κάνουν βόλτες στον πεζόδρομο και κάθονται στα καφέ. Ωστόσο πολλοί νιώθουν ότι βρίσκονται σε ένα είδος μόνιμης κατάστασης πολιορκίας και ζουν με ένα αίσθημα απειλής. Ο Βέλογιουμπ Πετρόνιτς παραδέχεται ότι «εδώ, στο βόρειο Κοσσυφοπέδιο, νιώθουμε φοβισμένοι, γίνονται συχνά διαδηλώσεις και συγκρούσεις με την αστυνομία, ελικόπτερα πετούν κάνοντας κύκλους και όλα αυτά φαίνεται να έχουν πολύ σοβαρό αντίκτυπο στους ανθρώπους και ειδικά στα παιδιά. Συχνά εξαιτίας των συγκρούσεων έκλειναν τα σχολεία», λέει ο Πετρόνιτς.\n\nΤα ίδια αισθάνεται και ο Αλβανός του Κοσσυφοπεδίου Μπετίμ Οσμάνι. Ο 41χρονος είναι ένας από τους λίγους Αλβανούς που ζουν στη βόρεια Μιτρόβιτσα και είναι ιδιοκτήτης εταιρείας που ασχολείται με επενδύσεις δαπέδου και έπιπλα σπιτιού. «Βρισκόμαστε σε μια διαρκή ένταση για περισσότερες από δύο δεκαετίες. Έχουμε συνηθίσει τόσο πολύ σε όλα αυτά τα προβλήματα που δεν βλέπουμε καν λύση πια», λέει ο Μπετίμ Οσμάνι και προσθέτει: «Εμείς, οι Αλβανοί και οι Σέρβοι, θα πρέπει να νιώθουμε γείτονες και συνάδελφοι και όχι ξένοι και εχθροί».\n\nΒιόσα Τσερκίνι, Κένο Βέρσεκ\n\nΕπιμέλεια: Μαρία Ρηγούτσου",
    "Τσεχία – Σερβία 68-81: Έκαναν το 2/2 οι Σέρβοι": "Χωρίς να «ιδρώσει» ιδιαίτερα η Σερβία κατάφερε να κάμψει την αντίσταση της Τσεχίας και να κάνει δύο τις νίκες της στον Δ’ όμιλο του Eurobasket 2022. Μεστή εμφάνιση από τον Γιόκιτς με 18 πόντους και 11 ριμπάουντ, κορυφαίος για τους Τσέχους, που αγωνίστηκαν χωρίς τον Τόμας Σατοράνσκι, ο Χρούμπαν με 13π.\n\nΜε σκοπό να τελειώσουν από νωρίς το ματς μπήκαν στο παρκέ οι παίκτες του Σβέτισλαβ Πέσιτς παίρνοντας από νωρίς μεγάλη διαφορά στο σκορ και κάνοντας διαχείριση του παιχνιδιού στη συνέχεια. Μίσιτς και Γιόκιτς ήταν τα πρώτα «βιολιά» στην επίθεση, ενώ η Τσεχία αδυνατούσε να ακολουθήσει στο ρυθμό του αγώνα.\n\nΔιαβάστε επίσης: Ιταλία-Ελλάδα: Γιατί το αποψινό μπορεί να γίνει το κλειδί του Eurobasket\n\nΤα πολλά λάθη δεν επέτρεψαν στους Τσέχους να διεκδικήσουν ουσιαστικά κάτι από το ματς, με τους παίκτες του Γκίνζμπουργκ ωστόσο να κάνουν μια αντεπίθεση στο δεύτερο ημίχρονο, χωρίς να απειλήσουν ιδιαίτερα τους αντιπάλους τους, φτάνοντας τη διαφορά στο -8.\n\nΟ Γιόκιτς ολοκλήρωσε με double double, ενώ ο Μίτσιτς ήταν ο απόλυτος δημιουργός για ακόμα ένα παιχνίδι με 6 ασίστ αλλά και 13 πόντους.\n\nΤΑ ΔΕΚΑΛΕΠΤΑ: 15-20, 25-43, 49-60, 68-81",
    "EuroBasket 2022, Σερβία: Ο Μιλουτίνοβ θα ταξιδέψει την Κυριακή (04/09) για Πράγα, χάνει τα δύο πρώτα ματς": "Με μερικές ημέρες καθυστέρηση θα ταξιδέψει για την Πράγα (εκεί όπου διεξάγεται ο Δ' όμιλος της Σερβίας) ο Νίκολα Μιλουτίνοβ καθώς όπως αναφέρει η σερβική Mozzartsport, ο σέντερ της ομάδας ταλαιπωρείται από ίωση και θα χρειαστεί μερικές ημέρες ξεκούρασης.\n\nΗ Εθνική Σερβίας ξεκίνησε το ταξίδι της με προορισμό την Τσεχία και την Πράγα εκεί όπου θα αγωνιστεί στον Δ' όμιλο του EuroBasket 2022.\n\nΗ ομάδα του Σβέτισλαβ Πέσιτς αναχώρησε από το Βελιγράδι με μία απουσία, αυτή του Νίκολα Μιλουτίνοβ ο οποίος θα ενσωματωθεί με την υπόλοιπη ομάδα την Κυριακή (4/9), θα χάσει την πρεμιέρα με την Ολλανδία (2/9, 22:00), καθώς και το ματς κόντρα στην οικοδέσποινα Τσεχία (3/9, 18:30), ενώ θα προσπαθήσει να είναι έτοιμος για το ματς κόντρα στην Φινλανδία στις 5 Σεπτεμβρίου.\n\nΌπως αναφέρει η σερβική Mozzartsport ο Σέρβος σέντερ της ΤΣΣΚΑ Μόσχας ταλαιπωρείται από ίωση και θα ακολουθήσει τις συμβουλές του γιατρού της ομάδας, θα πάρει μερικές ημέρες ξεκούρασης προκειμένου να είναι έτοιμος για την απαιτητική συνέχεια. Σύμφωνα με την έγκυρη σερβική σελίδα, δεν πρόκειται για κάτι σοβαρό που θα πρέπει να ανησυχεί τον Σβέτισλαβ Πέσιτς που θα έχει στην διάθεσή του τον Μιλουτίνοβ με μερικές ημέρες καθυστέρηση.\n\nΘυμίζουμε πως η Σερβία βρίσκεται στον ίδιο όμιλο μαζί με την Φινλανδία, την Πολωνία, την Τσεχία, το Ισραήλ και την Ολλανδία.\n\nΑναλυτικά η 12άδα της Σερβίας:\n\nΝταβίντοβατς, Μαρίνκοβιτς, Κάλινιτς, Λούτσιτς, Ρίστιτς, Γιόκιτς, Νέντοβιτς, Γιάγκοντιτς - Κουρίτζα, Μίτσιτς, Γκούντουριτς, Γιάραμαζ και Μιλουτίνοβ.\n\nΤο πρόγραμμα του Δ' ομίλου:\n\n2 Σεπτεμβρίου\n\n15:00 Ισραήλ - Φινλανδία\n\n18:30 Πολωνία - Τσεχία\n\n22:00 Σερβία - Ολλανδία\n\n\n\n3 Σεπτεμβρίου\n\n15:00 Φινλανδία - Πολωνία\n\n18:30 Τσεχία - Σερβία\n\n22:00 Ολλανδία - Ισραήλ\n\n\n\n5 Σεπτεμβρίου\n\n15:00 Πολωνία - Ισραήλ\n\n18:30 Τσεχία - Ολλανδία\n\n22:00 Σερβία - Φινλανδία (ΕΡΤ3)\n\n\n\n6 Σεπτεμβρίου\n\n15:00 Ολλανδία - Πολωνία\n\n18:30 Φινλανδία - Τσεχία\n\n22:00 Ισραήλ - Σερβία (ΕΡΤ Sports)\n\n\n\n8 Σεπτεμβρίου\n\n15:00 Φινλανδία - Ολλανδία\n\n18:30 Τσεχία - Ισραήλ\n\n22:00 Σερβία - Πολωνία (ΕΡΤ1)",
    "Πάσπαλι: «Το μπάσκετ στη Σερβία έχει πρόβλημα πολλά χρόνια τώρα»": "Στα προβλήματα του μπάσκετ της Σερβίας αναφέρθηκε ο Ζάρκο Πάσπαλι με αφορμή την αποτυχία της Εθνικής ομάδας στο Eurobasket 2022.\n\nΣε δηλώσεις του στο «informer.rs» αναφορικά με το Eurobasket 2022, ο Ζάρκο Πάσπαλι αναφέρθηκε στις παρουσίες Μίσιτς, Γιόκιτς, την απουσία Τεόντοσιτς, αναδεικνύοντας τα προβλήματα του μπάσκετ στη Σερβία.\n\nΑναλυτικά όσα δήλωσε:\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\n«Η έλλειψη ταλαντούχων παικτών στο σερβικό μπάσκετ δεν εμφανίστηκε χθες. Έχουμε πρόβλημα. Δεν έχει πρόβλημα μόνο αυτή η γενιά, έχουμε προβλήματα εδώ και πολλά χρόνια. Κάτι άλλαξε.\n\nΟ συγχωρεμένες ο Ντούσαν Ίβκοβιτς είχε πει πριν από 15 χρόνια ότι τα νέα παιδιά δεν δουλεύουν με τον ίδιο τρόπο. Βέβαια, ο Ντούντα ήταν προπονητής την εποχή της ενωμένης Γιουγκοσλαβία, όπου το μπάσκετ ήταν διαφορετικό και κακομάθαμε τον κόσμο με συνεχείς επιτυχίες. Αυτό συνέβη με την γενιά πριν από εμένα, με την δική μου γενιά να το συνεχίζει».\n\nΓια τις απαιτήσεις που υπάρχουν: «Θέσαμε ψηλά τον πήχη, σε ύψη που είναι δύσκολο να ξεπεραστούν σήμερα, επειδή και η χώρα είναι μικρότερη. Αποδεχθήκαμε πνευματικά ότι αξίζαμε το χρυσό μετάλλιο ή το ασημένιο στους Ολυμπιακούς Αγώνες με την λογική ότι “είμαστε ένα μπασκετικό έθνος”. Στην Σερβία είχαμε καλά χρόνια, σπουδαία χρόνια, αλλά, Θεέ μου, είχαμε και άσχημα χρόνια. Τώρα είμαστε σε μία περίοδο που τίποτα δεν πηγαίνει καλά. Δεν έχουμε πετύχει κάτι σημαντικό στις μικρές ηλικίες εδώ και πολύ καιρό».\n\nΓια το αν μπορεί να αλλάξουν τα πράγματα: «Με την κατεύθυνση που έχουν πάρει τα πράγματα, δεν είμαι σίγουρος. Ξέρω ότι ο δρόμος προς την επιτυχία είναι δύσκολος και ότι είμαστε ανυπόμονοι, οπότε φοβάμαι ότι δεν θα έχουμε επιτυχίες. Δεν είμαι αισιόδοξος. Ανησυχώ και για το γεγονός ότι έχουμε μεγάλους σε ηλικία παίκτες στο ρόστερ, δεν ξέρω γύρω από ποιον παίκτη θα χτίσουμε το μέλλον μας»\n\nΓια Μίσιτς και Γιόκιτς: «Ναι, είχαμε τον καλύτερο παίκτη του NBA και τον καλύτερο της EuroLeague. Είναι απίστευτο. Το να έχεις δύο τέτοιους παίκτες και μερικούς ακόμα καλούς μπασκετμπολίστες όμως δεν εξασφαλίζει η επιτυχία. Κάποιοι αμφισβητούν την αγάπη αυτών των παιδιών για την εθνική, ωστόσο δεν τίθεται τέτοιο θέμα»\n\nΓια το \"κόψιμο\" του Τεόντοσιτς από την αποστολή: «Δεν μου άρεσε το timing και το πώς έγινε, αλλά ήταν απόφαση του προπονητή. Δεν θα κατηγορούσα μόνο έναν άνθρωπο για την αποτυχία. είναι προϊόν πολλών διαφορετικών πραγμάτων. Και δεν είμαστε οι μόνοι που χάσαμε τον δρόμο μας.\n\nΤο μπάσκετ έχει αλλάξει. Έχουμε στην τετράδα ομάδες όπως η Πολωνία, κάτι που κάποτε ήταν αδιανόητο. Αποδεικνύεται ότι οι ομάδες που έχουν παίκτες που πέρασαν χρόνο μαζί έχουν περισσότερες πιθανότητες επιτυχίας από ομάδες που στηρίζονται σε έναν ή δύο σταρ. Στην εποχή μου η προετοιμασία της εθνικής κρατούσε 3-4 μήνες, τώρα αυτό έχει αλλάξει λόγω των απαιτήσεων των συλλόγων»\n\nΓια την πορεία των Σέρβων: «Σίγουρα δεν περίμενα αυτό που έγινε. Είχαμε καλή ομάδα και καλό προπονητή, αλλά αποτύχαμε. Στο τέλος της ημέρας, ο Πρέντραγκ Ντανίλοβιτς και ο Σβέτισλαβ Πέσιτς παραδέχθηκαν ότι ήταν αποτυχία, αλλά είπαν ότι θα συνεχίσουν να δουλεύουν με σκοπό να φέρουν επιτυχείς στο μέλλον. Είμαστε σε μία κατάσταση όπου αν δεν προκριθούμε στο Παγκόσμιο Κύπελλο του 2023 δεν θα ξαναπαίξουμε σε διεθνές επίπεδο μέχρι το 2025».",
    "Συλλείτουργο Ηγούμενων από Βουλγαρία, Ελλάδα (Άγιο Όρος) και Σερβία στο Πέρνικ Βουλγαρίας": "Στις 24 Σεπτεμβρίου 2022 ομάδα Αγιορειτών πατέρων με επικεφαλής τον Καθηγούμενο της Ι. Μονής Εσφιγμένου Αρχ. Βαρθολομαίο, συμμετείχαν στην πανήγυρη του Αγίου Σιλουανού του Αθωνίτου, στην Ι. Μονή Αγίων Αναργύρων, Τσερνογκόρσκι Βουλγαρίας.\n\nΣτην πανηγυρική λειτουργία συλλειτούργησαν μαζί με Βούλγαρους και Σέρβους, Ηγουμένους και ιερείς.\n\nΣτους δύο χορούς έψαλαν χορωδίες από Ελλάδα, Βουλγαρία και Σερβία.",
    "Μακεδονικό πρακτορείο ειδήσεων": "",
    "Σερβία - Ερντογάν υπέρ Πούτιν: Η Ρωσία δέχεται επίθεση, όποιος την υποτιμά κάνει λάθος": "Κλείσιμο\n\nΕντυπωσιακή υποδοχή επιφύλαξε ο πρόεδρος της Σερβίαςστον ομόλογο του της Τουρκίας Ρετζέπ Ταγίπ Ερντογάν. Κατά την επίσημη τελετή υποδοχής έξω από το κυβερνητικό κτήριο «Palata Srbije», την στιγμή ανάκρουσης των εθνικών Ύμνων των δύο χωρών, ερρίφθησαν δέκααπό το κάστρο του Βελιγραδίου προς τιμήν του Τούρκου προέδρου.Μετά την συνάντηση των δύο προέδρων και τις συνομιλίες των αντιπροσωπειών ο Βούτσιτς επισήμανε ότι «η Σερβία και η Τουρκία διανύουν την χρυσή εποχή των διμερών τους σχέσεων». Ο πρόεδρος της Σερβίας εξήρε τον ρόλο του Ερντογάν στηνστην περιοχή και κυρίως στοΑναφέρθηκε στηντονίζοντας ότι η Τουρκία είναι ένας από τους μεγαλύτερους ξένους επενδυτές. Ο Βούτσιτς ανέφερε ότι συζητήθηκαν και θέματα στρατιωτικής συνεργασίας όπως η αγορά από την Σερβία τωναλλά και η εκπαίδευση στην Τουρκία ανδρών των ειδικών δυνάμεων της Σερβίας.Τοεπίσης απασχόλησε την συνάντηση Βούτσιτς-Ερντογάν και όπως αναφέρθηκε η Σερβία ζήτησε να διευκολύνει η Τουρκία την μεταφορά προς την Σερβία ηλεκτρικού ρεύματος από το Αζερμπαϊτζάν.Ο πρόεδρος της Τουρκίας Ρετζέπ Ταγίπ Ερντογάν ανέφερε στην συνέντευξη Τύπου ότι συζητήθηκαν διεξοδικά όλα ταΤόνισε την ανάγκη να επιλύονται οι διαφορές με διάλογο. Έκανε ειδική αναφορά στο βοσνιακό και στο ζήτημα του Κοσόβου. «Η Τουρκία με ειλικρίνεια και συνέπεια είναι πρόθυμη να βοηθήσει για να ξεπεραστούν μέσα από τον διάλογο όλα τα προβλήματα στο Κόσοβο και στην Βοσνία Ερζεγοβίνη. Τα Βαλκάνια δεν μπορούν να αντέξουν τη διατήρηση ανοιχτών ζητημάτων» ανέφερε ο Ερντογάν.Ο πρόεδρος της Τουρκίας αναφερόμενος στο πόλεμο στην Ουκρανία τόνισε ότι η Άγκυρα εφαρμόζειαπέναντι στην Ρωσία και την Ουκρανία., χωρίς να τις κατονομάσει, και χαρακτήρισε προκλητική την στάση τους απέναντι στη Ρωσία. Εκτίμησε δε ότι με την συμπεριφορά τους ενισχύουν την συνέχιση του πολέμου. «Όσο προσπαθείτε να κάνετε έναν τέτοιο πόλεμο με προκλήσεις απέναντι στην Ρωσία,διεμήνυσε ο Ερντογάν.Αναφέρθηκε στογια τον οποίο -όπως είπε- είναι απαρχαιωμένος και το μόνο που επιτυγχάνεται είναι να παρατείνεται ο πόλεμος. «Στον πόλεμο σκοτώνονται άνθρωποι και κανένας δεν μπορεί να βγει νικητής. Ελπίζουμε ότι σύντομα θα επικρατήσει η λογική, θα τελειώσει ο πόλεμος και θα υπάρξει ειρήνη» τόνισε από το Βελιγράδι ο Ερντογάν.Ο πρόεδρος της Σερβίας αύριο επισκέπτεται το Ζάγκρεμπ, τρίτο σταθμό, μετά το Σαράγεβο και το Βελιγράδι, τηςτου στα Βαλκάνια.",
    "Έδωσαν ...άλλη διάσταση στο VAR στην Σερβία! • Η Άποψη": "Δεν υπάρχει πουθενά αυτό που έγινε στην Σερβία…\n\nΚατά καιρούς έχουμε δει να συμβαίνουν στα γήπεδα αρκετά τραγελαφικά χαρακτηριστικά, με τη χρήση του VAR αλλά αυτό δεν έχει προηγούμενο.\n\nΚι αυτό γιατί ο διαιτητής της αναμέτρησης σ’ ένα από τα πρωταθλήματα χαμηλότερης κατηγορίας στη Σερβία, άλλαξε την αρχική του απόφαση και μέτρησε κανονικά το γκολ που ακύρωσε για οφσάιντ.\n\nΤο απίστευτο της υπόθεσης δεν είναι η αλλαγή απόφασης του ρέφερι, αλλά ο τρόπος που αυτή έγινε…\n\nΟ οπαδός που βρισκόταν στην εξέδρα, κατέγραψε τη φάση με το κινητό του κι είδε τον διαιτητή να ακυρώνει το γκολ, αφού είδε το σχετικό video…",
    "Η Σερβία σχεδιάζει κίνητρα για τα νοικοκυριά ώστε να μειώσουν τη χρήση ηλεκτρικής ενέργειας": "Η Σερβία σχεδιάζει να επιβραβεύσει τα νοικοκυριά που μειώνουν την κατανάλωση ηλεκτρικής ενέργειας με εκπτώσεις στους λογαριασμούς των υπηρεσιών κοινής ωφέλειας, μια επιβάρυνση για τα δημόσια οικονομικά, η οποία όμως είναι μικρότερη από την πληρωμή των ακριβών εισαγωγών ηλεκτρικής ενέργειας, δήλωσε ο πρόεδρος Αλεξάνταρ Βούτσιτς.\n\n\n\nΟ κυρίαρχος παραγωγός ηλεκτρικής ενέργειας της βαλκανικής χώρας, η κρατική Elektroprivreda Srbije, ή EPS, δεν μπορεί να καλύψει τη ζήτηση από τις δικές της εγκαταστάσεις. Η συνολική κατανάλωση ηλεκτρικής ενέργειας της Σερβίας ανέρχεται σε περίπου 120 γιγαβατώρες την ημέρα κατά τους χειμερινούς μήνες και περίπου το ένα έκτο από αυτό θα πρέπει να εισαχθεί με κόστος έως και 20 εκατομμύρια ευρώ (20 εκατομμύρια δολάρια) την ημέρα, δήλωσε ο Βούτσιτς στους δημοσιογράφους το Σάββατο, καθώς περιέγραφε την πρόταση.\n\nΗ κυβέρνηση της Σερβίας, η οποία ελέγχεται από το κόμμα του Βούτσιτς, αναμένεται να εγκρίνει σύντομα τα μέτρα, ώστε να τεθούν σε εφαρμογή από τον Οκτώβριο.\n\nΗ Σερβία παραδοσιακά περιορίζει τις τιμές της ηλεκτρικής ενέργειας για τα νοικοκυριά σε τιμές χαμηλότερες της αγοράς και, ακόμη και μετά την πρόσφατη αύξηση στο ρυθμιζόμενο τμήμα, η κρατική επιχείρηση κοινής ωφέλειας χάνει χρήματα. Η EPS ανακοίνωσε καθαρές ζημίες ύψους 49,25 δισεκατομμυρίων δηναρίων (421 εκατ. δολαρίων) για το πρώτο εξάμηνο του 2022.\n\nΕνώ οι προγραμματισμένες εκπτώσεις θα μειώσουν τα έσοδα της EPS, \"το κράτος θα τα αναπληρώσει, επειδή χάνουμε τεράστια χρήματα από τις εισαγωγές ηλεκτρικής ενέργειας\", δήλωσε ο Vucic.\n\nΣύμφωνα με την πρόταση, θα προσφέρονται εκπτώσεις από 10% έως 30% στους λογαριασμούς κοινής ωφέλειας σε όσους μειώσουν τη μηνιαία κατανάλωσή τους κατά τουλάχιστον 5% σε σχέση με ένα χρόνο νωρίτερα, με την \"ανταμοιβή\" να αυξάνεται σε σχέση με την εξοικονόμηση ενέργειας, δήλωσε ο πρόεδρος.\n\nΗ μεγαλύτερη πρώην γιουγκοσλαβική δημοκρατία ανακοίνωσε τον Αύγουστο ότι σκοπεύει να μειώσει τη συνολική κατανάλωση ενέργειας κατά τουλάχιστον 15%, ενώ παράλληλα δημιουργεί αποθέματα φυσικού αερίου στη μοναδική αποθήκη της στη βόρεια Σερβία και σε μια ενοικιαζόμενη αποθήκη φυσικού αερίου στη γειτονική Ουγγαρία. Η Σερβία εξαρτάται σε μεγάλο βαθμό από τη ρωσική Gazprom για την προμήθεια φυσικού αερίου.\n\nΗ αποθήκη στο σπίτι της, συνιδιοκτησίας μιας μονάδας της Gazprom, είναι \"γεμάτη μέχρι το χείλος\" με 287 εκατομμύρια κυβικά μέτρα φυσικού αερίου στη διάθεση της Σερβίας, δήλωσε ο Βούτσιτς. Άλλα 352 εκατομμύρια κυβικά μέτρα αποθηκεύονται στην Ουγγαρία.\n\nΗ άνοδος των τιμών της ενέργειας και ο πόλεμος στην Ουκρανία εγκυμονούν τον κίνδυνο διεύρυνσης του ελλείμματος στο ισοζύγιο πληρωμών της Σερβίας, γεγονός που μπορεί να απαιτήσει την αξιοποίηση των συναλλαγματικών αποθεμάτων, δήλωσε ο Βούτσιτς. \"Χάρη στην καλή κατάσταση των δημόσιων οικονομικών μας, μπορούμε να το αντέξουμε αυτό για δύο χρόνια, αλλά τι πρέπει να κάνουμε αν ο πόλεμος διαρκέσει τρία ή τέσσερα χρόνια;\", είπε.",
    "Η Κροατία επικράτησε της Ουκρανίας και... στέλνει την Ιταλία στη Σερβία": "Η Κροατία επικράτησε της Ουκρανίας με 90-85, περιμένει αντίπαλο στους «16» και πιθανότατα... κατευθύνει την Ιταλία πάνω στη Σερβία.\n\nΣπουδαία νίκη της Κροατίας επί της Ουκρανίας με 90-85 και κατά πάσα πιθανότητα η Ιταλία θα κοντραριστεί στους «16» με τη Σερβία. Υπενθυμίζουμε ότι το σύνολο του Τζιανμάρκο Ποτζέκο αν επικρατήσει της Μεγ. Βρετανίας θα δημιουργήσει μία τριπλή ισοβαθμία, γεγονός που θα τους στείλει... καπάκι πάνω στους «Πλάβι» (εφόσον επικρατήσουν της Πολωνίας και τερματίσουν πρώτοι).\n\nΚορυφαίος για τους νικητές ήταν ο Μπόγιαν Μπογκντάνοβιτς με 27 πόντους και 7 ριμπάουντ. Καλή παρουσία είχε και ο Ντομινίκ Μάβρα με 13 πόντους.\n\nΑπό την άλλη πλευρά, εξαιρετικός ήταν ο Βολόντιμιρ Τζερούν με 21 πόντους και ριμπάουντ. Ο Σβι Μίχαϊλιουκ κατέγραψε 14 πόντους, 5 ριμπάουντ και 3 ασίστ. Ο Μπόγκνταν Μπλίζνικ σημείωσε 16 πόντους και 8 «σκουπίδια».\n\nΤο ματς\n\n\n\nΣτην πρώτη περίοδο οι δύο ομάδες μπήκαν για να αποκτήσουν τον έλεγχο της αναμέτρησης. Έγινε σαφές εξ αρχής ότι καμία εκ των δύο δεν θα παρατήσει τη μάχη εύκολα, καθώς τα καλάθια διαδεχόταν το ένα το άλλο.\n\nΣτο δεύτερο δεκάλεπτο η Κροατία με πρωταγωνιστές τους Ντομενίκ Μάβρα και Μάριο Χεζόνια, έτρεξαν ένα επιμέρους σκορ 20-8 (41-29), με αποτέλεσμα να κτίσουν ένα ασφαλές προβάδισμα ενόψει ημιχρόνου. Φυσικά, οι άτυπα γηπεδούχοι δεν πτοήθηκαν και επέστρεψαν γρήγορα σε απόσταση ανάσας από την αντίπαλό τους (45-42)\n\nΤο ίδιο έργο και στην επανέναρξη, από τους Ουκρανούς ο Σβι Μίχαϊλιουκ πήρε... φωτιά και άρχισε σταδιακά να είναι κακός… μπελάς για το σύνολο του Νταμίρ Μουλαομέροβιτς, το οποίο από τη μεριά του είχε ως σύμμαχό της τη πολυφωνία στην επίθεση. Έτσι, το τελευταίο δεκάλεπτο έμελλε να είναι το καθοριστικό.\n\nΤο τελευταίο δεκάλεπτο χαρακτηρίστηκε από το επιθετικό ξέσπασμα της Κροατίας με μπροστάρη τον Σίμον και από πίσω του ο συνήθης ύποπτος, Μπογκντάνοβιτς. Έκαναν κουμάντο στη δημιουργία και το σκοράρισμα. Τέλος, πήραν το ροζ φύλλο του αγώνα με 90-85 με τα μπλοκάκια για τις διασταυρώσεις να έχουν πέσει για τα καλά στο τραπέζι.\n\n\n\nΤα δεκάλεπτα: 21-21, 45-42, 67-67, 90-85\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Τι αποκαλύπτει για τη διπλωματία της ΕΕ η ένταση Σερβίας-Κοσσυφοπεδίου": "Του Dimitar Bechev\n\nΉταν ένα θερμό καλοκαίρι στα Βαλκάνια, καθώς οι εντάσεις λόγω της διαμάχης για την κυριαρχία μεταξύ της Σερβίας και του Κοσσυφοπεδίου έχουν κλιμακωθεί. Οι εντάσεις με Σέρβους στο Βόρειο Κοσσοβο είναι ένα περιοδικό φαινόμενο, αλλά ο πόλεμος στην Ουκρανία ρίχνει μια μεγάλη σκιά στην κατάσταση και πολλοί βλέπουν μια σύνδεση. Ωστόσο, η τρέχουσα κρίση είναι σε μεγάλο βαθμό αποτέλεσμα τοπικών παραγόντων, με τις επιλογές των ηγετών και τις στρατηγικές να είναι αυτές που δημιουργούν τις ταραχές. Είναι επίσης ενδεικτική και για τους περιορισμούς της ΕΕ στην προώθηση των διπλωματικών προσπαθειών.\n\nΟι πινακίδες κυκλοφορίας των αυτοκινήτων είναι ο καταλύτης για την τρέχουσα κρίση. Από το 2011, οι αρχές στην Πρίστινα έχουν παραδεχθεί ότι οι Σέρβοι στο Κοσσυφοπέδιο θα μπορούσαν να χρησιμοποιήσουν πινακίδες με KS αντί για RKS για τη Δημοκρατία του Κόσσοβου, από τη στιγμή που η Σερβία θεωρεί το Κόσοβο μέρος της επικράτειας της. Έχοντας εκδοθεί από τον ΟΗΕ, οι πινακίδες με KS θεωρήθηκαν \"status neutral”. Αλλά η συμφωνία εξέπνευσε το 2021 και οι αρχές στο Κοσσυφοπέδιο κινήθηκαν και απαίτησαν τα αυτοκίνητα με KS πινακίδες, θα αλλάξουν σε RKS. Επιπλέον, η κυβέρνηση εισήγαγε μια απαίτηση ότι όλοι όσοι εισέρχονται στο Κόσοβο με σερβική ταυτότητα, πρέπει να συμπληρώσουν μια φόρμα για να τη χρησιμοποιούν ως έγγραφο ταυτότητας για ενενήντα ημέρες -μια κίνηση που δικαιολογήθηκε ως αμοιβαία απάντηση στις πολιτικές που εφαρμόζει η Σερβία, η οποία δεν αναγνωρίζει τις ταυτότητες του Κοσσυφοπεδίου.\n\nΕξοργισμένοι με την απόφαση, στα τέλη Ιουλίου, οι Σέρβοι που ζουν στα βόρεια του Κοσσυφοπεδίου, έστησαν οδοφράγματα στα σύνορα και πυροβόλησαν εναντίον της αστυνομίας. Ο πρωθυπουργός του Κοσσυφοπεδίου, Άλμπιν Κούρτι, κατηγόρησε τη Σερβία ότι σχεδίαζε εισβολή στην περιοχή, την οποία το Βελιγράδι θεωρεί αποσχισμένη επαρχία, ενώ ο Σέρβος πρόεδρος Βούτσιτς προειδοποίησε την κυβέρνηση της Πρίστινα να μην παρενοχλεί τους ντόπιους Σέρβους υπό το πρόσχημα της καταπολέμησης \"υποτιθέμενων εγκληματικών δομών”.\n\nΚαθόλη τη διάρκεια της κρίσης, η εισβολή της Ρωσίας στην Ουκρανία αναφέρθηκε ως η κινητήρια δύναμη των εντάσεων στο Κοσσυφοπέδιο. Όπως η Ρωσία, η σερβική κοινωνία έχει ιστορικές μνησικακίες που πηγαίνουν πίσω στις δυτικές παρεμβάσεις στους πολέμους της Γιουγκοσλαβίας και οι Κοσσοβάροι Αλβανοί έχουν επίσης οδυνηρές μνήμες από τη δεκαετία του 1990. Αν και υποστήριξε τις διακηρύξεις της Γενικής Συνέλευσης του ΟΗΕ που καταδικάζουν τη ρωσική επίθεση στην Ουκρανία, η Σερβία έχει μέχρι στιγμής αντισταθεί στην πίεση να ταχθεί με τις δυτικές κυρώσεις κατά του Πούτιν. Οι ειδικοί εικάζουν ότι η Ρωσία κινεί τα νήματα στα βόρεια του Κοσσυφοπεδίου και σχεδιάζει να ανοίξει ένα δεύτερο μέτωπο κατά τη3 Δύσης, \"στο μαλακό υπογάστριο της ΕΕ”. Ως απάντηση στις εντάσεις, το ΝΑΤΟ εξέδωσε μια ανακοίνωση δηλώνοντας ότι μια ειρηνευτική δύναμη 3,700 ανδρών, ήταν \"έτοιμη να επέμβει εάν διακινδυνευόταν η σταθερότητα”.\n\nΑλλά η αντιπαράθεση είναι εγχώρια, δεν κατασκευάζεται από το Κρεμλίνο. Οι ντόπιοι είναι αυτοί που δημιουργούν και ελέγχουν την κατάσταση. Ο Kurti, ο αριστερός ηγέτης του Κινήματος Αυτοδιάθεσης, ο οποίος ήταν πολιτικός κρατούμενος υπό το καθεστώς Μιλόγεβιτς, είναι απολύτως αποφασισμένος να διεκδικήσει την κυριαρχία του Κοσσυφοπεδίου στον Βορρά, ανεξαρτήτως της αντίδρασης της Σερβίας. Το Κοσσυφοπέδιο έχει στερέψει εδώ και καιρό από καλή θέληση, ιδιαίτερα από τη στιγμή που η Σερβία προσπαθεί να πείσει άλλες χώρες να αποσύρουν την αναγνώριση της ανεξαρτησίας του κοσσυφοπεδίου. Ο Kurti έχει εργαστεί σκληρά για να φέρει τις βόρειες περιοχές με σερβικό πληθυσμό υπό πιο αυστηρό έλεγχο και επέκρινε τους πολιτικούς του αντιπάλους για τις διαπραγματεύσεις με τη Σερβία. Τον προηγούμενο Απρίλιο, η κυβέρνηση του απαγόρευσε το άνοιγμα εκλογικών τμημάτων για τις προεδρικές και κοινοβουλευτικές εκλογές της Σερβίας αψηφώντας το λεγόμενο Quint, τα μεγάλα δυτικά κράτη που στηρίζουν το Κοσσυφοπέδιο.\n\nΟ Βούτσιτς, ο οποίος ξεκίνησε την καριέρα του στο υπερεθνικιστικό Σερβικό Ριζοσπαστικό Κόμμα και αναρριχήθηκε στη θέση του υπουργού Πληροφοριών καθώς το ΝΑΤΟ βομβάρδιζε τη Σερβία το 1999, δεν βρίσκεται και αυτός σε μια συμβιβαστική διάθεση. Η αναταραχή του παρέχει μια χρυσή ευκαιρία να σταθεί ως ηγέτης που υπερασπίζεται τα συμφέροντα και την ευημερία της Σερβίας. Και δεδομένου ότι ο Kurti ήταν αυτός που ανέτρεψε το status quo, ο Βούτσιτς ήταν πολύ χαρούμενος που θα φαινόταν αυτος πιο σοβαρός. Σε αντίθεση με τα ΜΜΕ του Βελιγραδίου, ο Σέρβος πρόεδρος έχει προθύμως εμπλακεί με την ΕΕ για να εκτονώσει την κρίση. Όμως το μήνυμα του Βούτσιτς προς τη Δύση έχει όρους: εάν θέλετε ειρήνη στα Βαλκάνια, συνεργαστείτε μαζί μου και επενδύστε σε εμένα. Με άλλα λόγια, μειώστε την πίεση προς τη Σερβία για να ευθυγραμμιστεί με τις κυρώσεις εναντίον της Τουρκίας.\n\nΗ κρίση επίσης δείχνει τους περιορισμούς της ΕΕ, η οποία μέτρια στο να σβήνει φωτιές αλλά δεν έχει σχέδιο για μια μόνιμη διευθέτηση της διαφωνίας. Η Ούρσουλα φον ντερ Λάιεν, επικεφαλής της Κομισιόν, βοήθησε στη διάχυση της αντιπαράθεσης το φθινόπωρο του 2021. Ο Μπορέλ, ο ύπατος εκπρόσωπος της ΕΕ για την εξωτερική πολιτική και την πολιτική ασφάλειας, έχει κάνει ό,τι μπορούσε για να περιορίσει την τρέχουσα κατάσταση. Η ΕΕ ενεργεί επίσης σε συγχρονισμό με τις ΗΠΑ. Ο πρεσβευτής των ΗΠΑ Κρίστοφερ Χιλ, πίεσε το Κοσσυφοπέδιο να αναβάλλει την εφαρμογή της αλλαγής πινακίδων μέχρι τον Σεπτέμβριο και ο Μπορέλ ξανάρχισε τις συναντήσεις μεταξύ Κοσσυφοπεδίου και Σερβίας. Ο Γκαμπριέλ Εσκομπάρ, ο ειδικός απεσταλμένος του Στέητ Ντηπάρτμεντ στα δυτικά Βαλκάνια και ο Miroslav Lajcak, ο ομόλογος του στην Ευρωπαϊκή Υπηρεσία Εξωτερικής Δράσης, συναντήθηκαν με τον Kurti στην Πρίστινα την Τετάρτη προτού κατευθυνθούν στο Βελιγράδι την Πέμπτη σε μια προσπάθεια να βρεθεί συμφωνία για την κρίση με τις πινακίδες.\n\nΤο Βελιγράδι δεν βλέπει κανένα κίνητρο να εργαστεί για τη βελτίωση των δεσμών με την Πρίστινα, καθώς η ένταξη στην ΕΕ -ο ακρογωνιαίος λίθος της Συμφωνίας των Βρυξελλών το 2013, η πιο σημαντική από τις 20 περίπου συμφωνίες που έχουν εγκριθεί μέχρι τώρα- παραμένει άπιαστη όσο ποτέ. Το ίδιο ισχύει για τους σερβικούς δήμους που περιγράφονται από τη συμφωνία, η οποία θα έδινε στους Σέρβους του Κοσσυφοπεδίου ένα μέτρο αυτοδιοίκησης. Οι Κοσσοβάροι Αλβανοί τη θεωρούν ως έναν πιθανό Δούρειο Ίππο, έχοντας στο μυαλό τους την περίπτωση της Δημοκρατίας της Srpska στη Βοσνία.\n\nΟι Κοσσοβάροι Αλβανοί πολιτικοί έχουν καλούς λόγους να δυσπιστούν και αυτοί απέναντι στην ΕΕ. Πέντε κράτη-μέλη της ΕΕ (συμπεριλαμβανομένης και της πατρίδας του Μπορέλ, της Ισπανίας), συνεχίζουν να αρνούνται την αναγνώριση της Πρίστινα και η Ένωση παραμένει απρόθυμη να άρει τους περιορισμούς βίζας για τους Κοσσοβάρους πολίτες ώστε να εισέρχονται χωρίς διαβατήρια, μια ελευθερία που απολαμβάνουν όλες οι άλλες χώρες στα Δυτικά Βαλκάνια. Σε μια στιγμή που η Ουκρανία και η Μολδαβία έχουν επίσης λάβει καθεστώς υποψηφίας προς ένταξη χώρας, οι Κοσσοβάροι αισθάνονται αποκλεισμένοι και απομονωμένοι. Η ασυμβίβαστη στάση του Kurti απηχεί αυτά τα συναισθήματα.\n\nΤο 2020 η διαμεσολάβηση της κυβέρνησης του προέδρου των ΗΠΑ Τραμπ μεταξύ Βελιγραδίου και Πρίστινας, έπαιξε με την ιδέα των εδαφικών ανταλλαγών, μια ιδέα στην οποία αντιτάχθηκαν οι ευρωπαϊκές χώρες. Όμως, οι ΗΠΑ τουλάχιστον έδωσαν κάποια ώθηση στην αναζήτησή λύσης. Δεν υπάρχει ορατό τέτοιο momentum τώρα στην πλευρά της ΕΕ. Η ευρωπαϊκή πολιτική είναι αντιδραστική και το Κοσσυφοπέδιο δεν αποτελεί προτεραιότητα εκτός εάν επιδεινωθεί η κατάσταση της ασφάλειας. Η ΕΕ μπορεί να έχει όλα τα μέσα για να ρυθμίσει την κρίση, αλλά έχει χάσει εδώ και καιρό την αίσθηση της κατεύθυνσης για μια λύση, και οι ηγέτες της Σερβίας και του Κοσσυφοπεδίου είναι χαρούμενοι να κάνουν το ίδιο. Στο μεταξύ, οι εντάσεις είναι βέβαιο ότι θα αναδυθούν εκ νέου εάν το Κοσσυφοπέδιο εφαρμόσει την απόφαση με τις πινακίδες των αυτοκινήτων την επόμενη εβδομάδα.\n\nΜπορείτε να δείτε το κείμενο εδώ: https://carnegieeurope.eu/2022/08/25/latest-kosovo-serbia-tensions-reveal-eu-s-diplomatic-limits-pub-87755",
    "ΒΊΝΤΕΟ : Σερβία: Πιέσεις για τη διεξαγωγή του Europride": "περισσότερα από Κόσμος",
    "Σερβία: Δεν γύρισε στο Βελιγράδι ο Πέσιτς": "Ο Σβέτισλαβ Πέσιτς δεν επέστρεψε στο Βελιγράδι μαζί με την αποστολή της Εθνικής Σερβίας .\n\nΣε κατάσταση σοκ συνεχίζουν να βρίσκονται οι Σέρβοι. Ήταν ένα από τα φαβορί για την κατάκτηση του Eurobasket, αλλά ηττήθηκαν από την Ιταλία και αποκλείστηκαν από τη φάση των «16» της διοργάνωσης.\n\nΗ αποστολή της Σερβίας επέστρεψε στο Βελιγράδι, αλλά μαζί της δεν γύρισε ο Σβέτισλαβ Πέσιτς. Ο τεχνικός των «πλάβι» δεν επέστρεψε στη χώρα του με την υπόλοιπη αποστολή, αλλά πήγε στο Βερολίνο.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΣτη Σερβία προσπαθούν να συνέλθουν και να ξεπεράσουν το σοκ του αποκλεισμού από την Ιταλία.",
    "Σερβία – Φινλανδία 100-70: Περίπατος με εξαιρετικό Γιόκιτς": "Για το Group D από το οποίο θα προκύψει και ο αντίπαλος της Εθνικής μας στην επόμενη φάση η Σερβία αντιμετώπισε την Φινλανδία με το φαβορί του ομίλου να επικρατεί με τελικό σκορ 100-70 και να παραμένει στην κορυφή.\n\nΗ ομάδα του Σβέτισλαβ Πέσιτς μετά από το πρώτο πεντάλεπτο της αναμέτρησης άρχισε να ανεβάζει στροφές, εκμεταλλεύτηκε την ποιότητα αλλά και το βάθος που διαθέτει στο ρόστερ της και σύντομα αύξησε την απόσταση της αρκετά από τους τυπικά φιλοξενούμενους.\n\nΌπως ήταν αναμενόμενο οι Σέρβοι δεν αντιμετώπισαν προβλήματα βρήκαν πολυφωνία στο επιθετικό κομμάτι και σωστή λειτουργία στην άμυνα τους με αποτέλεσμα να μην υπάρξουν περιθώρια αντίδρασης για την ομάδα του Λάσι Τουόβι.\n\nΚορυφαίος για τους νικητές o Γιόκιτς με 13 πόντους 14 ριμπάουντ και 7 ασίστ, ενώ από 14 πρόσθεσαν οι Μίτσιτς και Νέντοβιτς στην άλλη πλευρά 18 πόντους σημείωσε ο Μάρκανεν.\n\nΜόνη και αήττητη στην κορυφή του ομίλου η Σερβία (3-0) με επόμενη αγωνιστική της υποχρέωση να είναι την Τρίτη (6/9) απέναντι στο Ισραήλ ενώ η Φινλανδία είναι στο 1-2 και θα παίξει αύριο ένα πολύ σημαντικό ματς απέναντι στην Τσεχία που έχει το ίδιο ρεκόρ.\n\nΤα δεκάλεπτα: 33-22, 29-12, 14-14, 24-22.\n\nΠηγή: Novasports\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Rivian: Ο μεγάλος ανταγωνιστής της Tesla επενδύει στη Σερβία": "Άνοιγμα στη Σερβία πραγματοποιεί η αμερικανική εταιρεία κατασκευής ηλεκτρικών οχημάτων, Rivian. Σύμφωνα με τη Σέρβα πρωθυπουργό, Ana Brnabic, η εταιρεία πρόκειται να ανοίξει ένα κέντρο έρευνας και ανάπτυξης (R&D) στη χώρα.\n\n«Μία από τις πιο προοδευτικές και καινοτόμες εταιρείες στον κόσμο, η Rivian με έδρα τις ΗΠΑ, ανακοίνωσε σήμερα ότι ανοίγει ένα κέντρο Ε&Α στο Βελιγράδι», ανέφερε χαρακτηριστικά η Brnabic σε ανάρτησή της στο Twitter.\n\nΣύμφωνα με δημοσιεύματα σερβικών ΜΜΕ, οι δραστηρίοτητες της Rivian στη Σερβία αναμένεται να πραγματοποιηθούν μέσω τη τοπικής θυγατρικής της Rivian SE Europe. Χάρη στη νέα επένδυση της αμερικανικής εταιρείας, αναμένεται να ανοίξουν 200 θέσεις εργασίας στη χώρα.\n\nΗ Rivian SE Europe μετρά λίγους μήνες λειτουργίας, καθώς ιδρύθηκε τον Ιούλιο. Το κεφάλαιό της ανήκει εξ ολοκλήρου στην ολλανδική Rivian Europe. Σύμφωνα με τα στοιχεία από το μητρώο επιχειρήσεων της Σερβίας, ο διευθύνων σύμβουλος της Rivian, Robert Scaringe, είναι εγγεγραμμένος μεταξύ των διευθυντών της θυγατρικής.\n\nΜερικά από τα πιο χαρακτηριστικά οχήματα που παράγει η Rivian είναι μεταξύ άλλων το ηλεκτρικό φορτηγό R1T, το ηλεκτρικό σπορ όχημα (SUV) R1S, καθώς και ένα ηλεκτρικό φορτηγό παράδοσης στο πλαίσιο της συνεργασίας τη με την Amazon.",
    "Έξαλλος Αταμάν για διαιτησία με Σερβία: «Ασέβεια προς την Τουρκία»": "O Eργκίν Αταμάν δεν δίστασε να εκφράσει τα παράπονα του για τη διαιτησία του ματς της Τουρκίας με τη Σερβία.\n\nΗ Τουρκία επέστρεψε από το -19 του ημιχρόνου αλλά τελικά οι Σέρβοι χαμογέλασαν, επικρατώντας 79-72 στην Κωνσταντινούπολη, κάνοντας βήμα πρόκρισης στο Παγκόσμιο Κύπελλο του 2023.\n\nΠάντως το σκορ ήταν 72-72, με την ομάδα του Αταμάν να κολλάει και την Σερβία με 7 αναπάντητους πόντους να παίρνει το ματς. Ο Αταμάν είχε παράπονα για τη διαιτησία μετά το ματς, κάτι που είχε συμβεί και με την Εθνική μας, με τον Τάιλερ Ντόρσεϊ να τα εκφράζει.\n\n«Θα μπορούσαμε να είχαμε κερδίσει, ειδικά όταν ισοφαρίσαμε, αλλά τότε μπήκαν στην εξίσωση οι αποφάσεις των διαιτητών. Ήταν ασέβεια προς την τουρκική ομάδα μπροστά σε 16.000 θεατές. Κάναμε και εμείς σοβαρά λάθη, αλλά ελπίζω η Επιτροπή Διαιτητών της FIBA να εξετάσει λεπτομερώς τα όσα έγιναν στην τελευταία περίοδο. Ο σερβικός πάγκος συνεχώς διαμαρτυρόταν, την ώρα που σε εμάς είχε δοθεί μία αστεία τεχνική ποινή στο πρώτο μέρος», ανέφερε.",
    "ΒΊΝΤΕΟ : Σερβία: Στις επάλξεις η ΕΕ για να γίνει η παρέλαση του Europride": "περισσότερα από Κόσμος",
    "100 βαθμούς χάρισαν στην Εθνική ομάδα Αδάμ και Καρούσου στην Σερβία": "8ος ο Αντωνιάδης και 9ος ο Καρούσος.\n\nΜόλις έναν μήνα μετά την επιτυχία της Εθνικής Ομάδας ΜΤΒ στην Σακάρια\n\nτης Τουρκίας. Μία νέα έρχεται να προστεθεί, την φορά αυτή στην χώρα της\n\nΣερβίας, και πιο συγκεκριμένα στον αγώνα κατηγορίας c1 στην πόλη του Novi\n\nSad. Mία πίστα κατάλληλα διαμορφωμένη εντός του περίφημου κάστρου της\n\nπόλης συγκέντρωσε κάποια από τα καλύτερα πεντάλ των Βαλκανίων αλλά και\n\nτης βόρειας Ευρώπης, όπου έδωσαν τα μέγιστα των δυνατοτήτων τους,\n\nπροκειμένου να διεκδικήσουν πολυπόθητους πόντους οι οποίοι θα προστεθούν\n\nστο κυνήγι πρόκρισης για τους Ολυμπιακούς αγώνες.\n\nΤην Ελληνική Εθνική Ομάδα εκπροσώπησαν επάξια οι Αθλητές Αντωνιάδης\n\nΚαρούσος και οι Αθλήτριες Αδάμ Καρούσου, οι οποίες επικράτησαν στον\n\nαγώνα των γυναικών, και παρόλο που δεν είχαν ανταγωνισμό, εν τούτοις\n\nπίεσαν πολύ και κατάφεραν να τερματίσουν με σεβαστή διαφορά στον αγώνα\n\nτερματίζοντας αντίστοιχα στην 1 η και 2 η θέση του βάθρου. Εκτός από την\n\nεπιβράβευση των μεταλλίων, οι Ελληνίδες αθλήτριες της Εθνικής Ομάδας,\n\nεπέστρεψαν στην χώρα μας, έχοντας στις βαλίτσες τους 100 πολύτιμους\n\nβαθμούς οι οποίοι την ξαναβάζουν εκ νέου στο παιχνίδι της πρόκρισης!\n\nΜπορεί οι συμμετοχές να ήταν λιγοστές, όμως οι δύο αθλήτριες αγωνίστηκαν\n\nμε σθένος και σοβαρότητα κάτω από τις υποδείξεις του Ομοσπονδιακού\n\nΠροπονητή κ. Μανώλη Μεντάκη αποκομίζοντας, πολύτιμες εμπειρίες, από τον\n\nαγώνα.\n\nΣτην κατηγορία, men’s elite αγωνίστηκαν, ο Έλληνας Πρωταθλητής του ΜΤΒ\n\nΑντωνιάδης, και ο ανερχόμενος διεθνής αθλητής Καρούσος, οι οποίοι\n\nτερμάτισαν αντίστοιχα στην 8 η και 9 η θέση της γενικής, αγωνιζόμενοι κάτω\n\nαπό έναν δυνατό ανταγωνισμό, καθώς στον αγώνα έπαιρναν μέρος πολύ\n\nδυνατοί ποδηλάτες από χώρες που έχουν μεγάλη παράδοση στο ΜΤΒ, όπως η\n\nΑυστρία, η Ρουμανία, η Ουγγαρία, και η Κροατία, οι οποίες έχουν ριχτεί «με τα\n\nμούτρα» στην διεκδίκηση πόντων, που θα τους οδηγήσουν επίσης στους\n\nΟλυμπιακούς αγώνες. ‘Άτυχη στιγμή είχε ο Δημήτρης Αντωνιάδης, κατά την\n\nδιάρκεια της 2 ης στροφής του αγώνα, όταν μια μέλισσα σφηνώθηκε στο\n\nκράνος του Έλληνα πρωταθλητή, ο οποίος συνέχιζε τον αγώνα μαζί με τον\n\nομόσταυλο αθλητή του Καρούσο, κυνηγώντας μέχρι το τέλος του αγώνα τους\n\nαθλητές που προπορεύονταν στον αγώνα.\n\nΗ αποστολή της Εθνικής Ομάδας επέστρεψε στην Ελλάδα οδικώς, νωρίς το\n\nπρωί της Δευτέρας. Την ομάδα συνόδεψε ο Ταμίας και μέλος του Δ.Σ. της\n\nΕλληνικής Ομοσπονδίας Ποδηλασίας Κ. Σάββας Τσοπούρογλου.\n\nΠαντελής Τζερτζεβέλης",
    "EuroBasket 2022, Σερβία: Ενσωματώνεται ο Μιλουτίνοβ, ξεπέρασε την ίωση": "Καλά νέα για την Σερβία, αφού - όπως αναμενόταν- Νίκολα Μιλουτίνοβ θα ενσωματωθεί στην αποστολή στην Πράγα για το EuroBasket 2022 έπειτα από απουσία δύο αγώνων λόγω ίωσης.\n\nΗ Σερβία ετοιμάζεται να δυναμώσει ακόμα περισσότερο. Ο λόγος είναι ο Νίκολα Μιλουτίνοβ, ο οποίος θα ενσωματωθεί σήμερα (4/9) στην αποστολή της ομάδας στην Πράγα.\n\nΟ σέντερ της ΤΣΣΚΑ απουσίασε από τα δύο πρώτα παιχνίδια των Σέρβων (νίκες επί της Ολλανδίας και της Τσεχίας) λόγω ίωσης που τον κράτησε στην χώρα του, με αποτέλεσμα η ομάδα του Σβέτισλαβ Πέσιτς να ταξιδέψει αρχικά με 11 παίκτες στην Πράγα. Πλέον ωστόσο θα είναι πλήρης.",
    "Σερβία-Σουηδία: 4-1(hls)": "Σερβία-Σουηδία: 4-1(hls)\n\nΗ Σερβία επικράτησε με 4-1 της Σουηδίας στο Βελιγράδι με πρωταγωνιστή και σκόρερ τριών τερμάτων τον Αλξάνταρ Μίτροβιτς.\n\nΔείτε Ακόμα",
    "Betsson: Ενισχυμένο Παρολί με Ελλάδα, Ισπανία & Σερβία": "Άλλο ένα βράδυ σήμερα (24/09) γεμάτο με δυνατά συναισθήματα μας προσφέρει το UEFA Nations League με ματς που υπόσχονται μοναδικές στιγμές και 100% δράση. Η Ελλάδα παίζει με την Κύπρο στην Λάρνακα και μπορεί να μην έχει βαθμολογικό ενδιαφέρον καθώς έχει ήδη εξασφαλίσει την άνοδό της στη δεύτερη κατηγορία της διοργάνωσης, ωστόσο, το ματς έχει ιδιαίτερη αξία στοιχηματικά και… αθλητικά. Ο προπονητής Γκουστάβο Πογέτ θέλει οι παίκτες του να διατηρήσουν την ανοδική πορεία τους. Κρίσιμο είναι για τους Ισπανούς το ματς με την Ελβετία στο πλαίσιο της League A, καθώς ψάχνουν να… αγκαλιάσουν την πρόκριση στο «Final 4». Η Σερβία, τέλος, θα παίξει τα ρέστα της με τη Σουηδία αναζητώντας τη νίκη που θα της επιτρέψει να παραμείνει στο κόλπο της ανόδου στην πρώτη κατηγορία.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα\n\nΙσπανία-Ελβετία 21:45 UEFA Nations League\n\nΣτο «Εστάδιο δε λα Ρομαρέδα» της Σαραγόσα, η Ισπανία φιλοξενεί την Ελβετία σε αναμέτρηση για την 5η αγωνιστική του 2ου ομίλου της League Α του UEFA Nations League. Η Ισπανία έπειτα από τέσσερα ματς είναι αήττητη με ρεκόρ 2-2-0. Έχει εξασφαλίσει την παραμονή της στην πρώτη κατηγορία, αλλά αναζητά την πρόκριση στο «Final 4» του θεσμού. Αυτό θα το πετύχει με νίκη επί της Ελβετίας και ήττα της Πορτογαλίας από την Τσεχία στο άλλο ματς του γκρουπ. Η Ισπανία αναμένεται να παίξει επιθετικά με τον προπονητή Λουίς Ενρίκε, παράλληλα, να θέλει να δει και ορισμένα νέα πρόσωπα αφού δεν έχει τελειώσει το… κάστινγκ ενόψει του Μουντιάλ. Η Ελβετία έχει υποστεί τρεις ήττες σε τέσσερα ματς (1-0-3) και κινδυνεύει με υποβιβασμό (θα συμβεί αν χάσει και νικήσει η Τσεχία). Ακόμη προσπαθεί να βρει την αγωνιστική της ταυτότητα. Το Over 2,5 προσφέρεται στο 1,92** στην πλατφόρμα της Betsson.\n\nΣερβία-Σουηδία 21:45 UEFA Nations League\n\nΣτο «Ράικο Μίτιτς» του Βελιγραδίου, η Σερβία αντιμετωπίζει τη Σουηδία στο πλαίσιο της 5ης αγωνιστικής του 4ου γκρουπ της δεύτερης κατηγορίας του UEFA Nations League. H Σερβία σε τέσσερα ματς έχει απολογισμό 2-1-1. Εξασφαλισμένη η παραμονή της στην League B, παλεύει για την άνοδό της. Χρειάζεται νίκη για να διατηρηθεί στο… κόλπο. Στο συγκεκριμένο ματς πάει με μεγάλη αυτοπεποίθηση αφού στον πρώτο γύρο επικράτησε με 1-0 της Σουηδίας. Η οποία δεν τα πάει καλά. Προέρχεται από τρεις απανωτές ήττες (1-0-3 στον όμιλο). Έχασε το τρένο της ανόδου και αγωνίζεται για να μην υποβιβαστεί. Με νίκη επί της Σερβίας και ήττα της Σλοβενίας από τη Νορβηγία στο άλλο ματς του γκρουπ θα τα καταφέρει. Ο άσος προσφέρεται στο 1,86** στην πλατφόρμα της Betsson.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα\n\nΚύπρος-Ελλάδα 21:45 UEFA Nations League\n\nΣτην «AEK Arena» της Λάρνακας, η Κύπρος υποδέχεται την Ελλάδα για την 5η αγωνιστική του δεύτερου ομίλου της League C του UEFA Nations League. Η Ελλάδα έχει ήδη πετύχει την άνοδό της στη δεύτερη κατηγορία. Έπειτα από τέσσερα ματς έχει το απόλυτο σε νίκες και 7-0 γκολ. Παρόλο που το ματς δεν έχει βαθμολογικό ενδιαφέρον για εκείνη, ο προπονητής Γκουστάβο Πογέτ ζήτησε από τους παίκτες να μην εφησυχάσουν καθώς γίνεται προσπάθεια ανάπτυξης ποδοσφαιρικής ταυτότητας. Απουσιάζουν οι στράικερ Παυλίδης και Γιακουμάκης. Η Κύπρος που είναι τελευταία στο γκρουπ (0-2-2) κάνει μια καινούρια αρχή με τον Τιμούρ Κετσπάγια στον πάγκο της. Αυτή η αλλαγή αναμένεται να της δώσει έξτρα κίνητρο στην προσπάθειά της ν’ αποφύγει τον υποβιβασμό. Το διπλό προσφέρεται στο 1,59** στην πλατφόρμα της Betsson.\n\nΣτην πλατφόρμα της Betsson, θα βρείτε συναρπαστικές επιλογές για ποντάρισμα σε όλα τα παιχνίδια, όπως επίσης και Bet Builder, Cash Out, Ασφάλεια στα παρολί* και ασυναγώνιστες αποδόσεις.\n\n*Ισχύουν Όροι και προϋποθέσεις\n\n**Οι αποδόσεις ενδέχεται να υπόκεινται σε αλλαγές\n\n21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα |",
    "Τσαβούσογλου: Στη Σερβία για τη Σύνοδο Κορυφής της πρωτοβουλίας «Ανοιχτά Βαλκάνια»": "Στο Βελιγράδι έφτασε ο Τούρκος Υπουργός Εξωτερικών Μεβλούτ Τσαβούσογλου για διήμερη επίσκεψη για να συμμετάσχει στη Σύνοδο Κορυφής της Πρωτοβουλίας «Ανοιχτά Βαλκάνια» όπου θα απευθύνει χαιρετισμό στην εναρκτήρια συνεδρίαση της Συνόδου και θα έχει κάποιες διμερείς συναντήσεις στο περιθώριο της Συνόδου, σύμφωνα με την ανακοίνωση του Τουρκικού Υπουργείου Εξωτερικών.\n\nΟ οικοδεσπότης Πρόεδρος της Σερβίας Αλεξάνταρ Βούτσιτς θα υποδεχτεί τον Πρωθυπουργό της Αλβανίας Έντι Ράμα και της Βόρειας Μακεδονίας Ντιμίταρ Κοβάτσεβσκι, τους ηγέτες των χωρών που συμμετάσχουν στην πρωτοβουλία.\n\nΗ σύνοδος θα πραγματοποιηθεί στο Παλάτι «Σερβία» και θα παρευρεθούν ο πρωθυπουργός του Μαυροβουνίου Ντριτάν Αμπάζοβιτς, ο πρόεδρος του Υπουργικού Συμβουλίου της Β-Ε Ζόραν Τεγέλτια, ο Υπουργός Εξωτερικών και Εμπορίου της Ουγγαρίας Πέτερ Σίγιατρο και ο Υπουργός Εξωτερικών της Τουρκίας Μεβλούτ Τσαβούσογλου.",
    "Άντιτς: «Θέλω να το πάρει η Σερβία, στα φαβορί και η Ελλάδα»": "Ο Πέρο Άντιτς έδωσε τις δικές του βλέψεις και βλέπει τη Σερβία ως πρώτο φαβορί για το Ευρωμπάσκετ, αλλά έχει ψηλά σε εκτίμηση Σλοβενία και Ελλάδα.\n\nΣυγκεκριμένα, ο πρώην παίκτης του Ολυμπιακού και την ΑΕΚ τόνισε ότι παίζεται πολύ ωραίο μπάσκετ στη διοργάνωση, υπογράμμισε ότι θέλει να το σηκώσουν το τρόπαιο οι πλάβι, ενώ μίλησε και για τη «γαλανόλευκη» λέγοντας πως και εκείνη είναι στα φαβορί.\n\nΑναλυτικά οι δηλώσεις του:\n\n«Παίζεται εξαιρετικό μπάσκετ στη διοργάνωση. Μου αρέσουν οι ομάδες των Βαλκανίων και τα ρόστερ τους. Όλοι ξέρουμε ποιες ομάδες είναι τα φαβορί. Προσωπικά θέλω να κερδίσει το χρυσό η Σερβία. Δεν θέλω να τους βάζω πίεση, αλλά έχουμε πολύ ποιοτική ομάδα και πρέπει να κατακτήσουν το Ευρωμπάσκετ.\n\nΠέρα από αυτή, Σλοβενία και Ελλάδα είναι μέσα στα φαβορί, ενώ και η Λιθουανία παίζει καλά και έχει δυνατότητες. Η Γαλλία δεν μου αρέσει τόσο. Είναι σαν να έχουν υιοθετήσει μια αμερικανική νοοτροπία. Παρότι έχουν ποιοτικούς παίκτες, το ομαδικό πνεύμα και η χημεία κερδίζουν τα παιχνίδια, όχι οι μονάδες», ανέφερε στη σερβική ιστοσελίδα Mondo.",
    "Σερβία και Βοσνία-Ερζεγοβίνη γιόρτασαν μαζί την ημέρα της Σερβικής ενότητας": "Η Ημέρα της Σερβικής Ενότητας, της Ελευθερίας και της Εθνικής Σημαίας εορτάστηκε στην Μπιτζελίνα της Βοσνίας-Ερζεγοβίνης στις 15 Σεπτεμβρίου, παρουσία κορυφαίων αξιωματούχων της Σερβίας και της οντότητας της Σερβικής Δημοκρατίας και του Σέρβου Ορθόδοξου Πατριάρχη Πορφύριου.\n\n«Αυτή η ιστορική στιγμή μας καλεί να ενωθούμε ως Σέρβοι. Η ουσία κάθε ελευθερίας είναι το δικαίωμα να είμαστε διαφορετικοί, και αυτός είναι ο μόνος τρόπος για να παραμείνουμε ενωμένοι στον αγώνα για την ελευθερία», δήλωσε ο πρόεδρος της Σερβίας Αλεξάνταρ Βούτσιτς στην ομιλία του.\n\nΠρόσθεσε ότι η ημέρα αυτή είναι σημαντική γιατί «σε μια εποχή που όλοι βρίσκονται σε πόλεμο, πρέπει να καταλάβουμε ότι ο εαυτός μας είναι το μόνο που έχουμε».\n\nΣυνέχισε λέγοντας ότι «οι μεγάλοι και ισχυροί θέλουν να πάρουν τη γη μας τόσο σε πλάτος όσο και σε μήκος, αλλά δεν θα πάρουν ούτε μια ίντσα». «Ακόμη και σήμερα, ακόμη και αν δεν θέλουμε να το δούμε, μπορούμε να χάσουμε την ελευθερία μας και το κράτος μας και τις ζωές μας, και η διαφορά είναι ότι αυτή η ιστορική στιγμή απαιτεί να ενωθούμε κάτω από τη σημαία μας, την τρικολόρ μας», είπε ο Βούτσιτς.\n\nΤο σερβικό μέλος της Προεδρίας της Βοσνίας-Ερζεγοβίνης, Μίλοραντ Ντόντικ, δήλωσε ότι η ενότητα, την οποία χρειάζεται ο σερβικός λαός, δεν θα κερδηθεί ποτέ ολοκληρωτικά, αλλά η διαδικασία θα συνεχιστεί και ότι είναι πεπεισμένος ότι η Ημέρα της Σερβικής Ενότητας, της Ελευθερίας και της Εθνικής Σημαίας θα εορταστεί στο μέλλον.\n\nΗ πρόεδρος της Σερβικής Δημοκρατίας, Ζέλικα Τσβιγιάνοβιτς, δήλωσε ότι η Ημέρα της Σερβικής Ενότητας είναι ένα σύμβολο όλων όσων ο σερβικός λαός, όπου κι αν βρίσκεται, φέρει βαθιά μέσα του.",
    "Το μονοπάτι της Εθνικής προς το μετάλλιο: Μόνο στον τελικό με Σερβία ή Σλοβενία": "Δείτε πώς διαμορφώνεται ο δρόμος της Εθνικής ομάδας προς το βάθρο στο Ευρωμπάσκετ, μετά τη συμπλήρωση του χάρτη των «16».\n\nΤο παζλ των «16» του Ευρωμπάσκετ συμπληρώθηκε, τα νοκ άουτ στο Βερολίνο αρχίζουν το Σαββατοκύριακο και η Εθνική ομάδα μπαίνει στη σειρά αγώνων που έχουν πραγματική σημασία και αξία.\n\nΤο πρώτο εμπόδιο είναι την Κυριακή (21:45) η Τσεχία και όλοι στην «επίσημη αγαπημένη» έχουν στραμμένη την προσοχή αποκλειστικά σε αυτή, χωρίς να κοιτάζουν παραπέρα.\n\nΌμως έχει σίγουρα ενδιαφέρον να δούμε πώς διαμορφώνεται το μονοπάτι με τους πιθανούς αντιπάλους της Ελλάδας μέχρι και τους αγώνες των μεταλλίων.\n\nΑρχικά, σε περίπτωση πρόκρισης την Κυριακή, η Εθνική ομάδα θα παίξει στον προημιτελικό της Τρίτης με το νικητή του Γερμανία-Μαυροβούνιο που διεξάγεται το Σάββατο στις 19:00.\n\nΑν η Ελλάδα βγει αλώβητη από αυτή τη διαδικασία και κλείσει θέση στα ημιτελικά, θα βρει μπροστά της την Παρασκευή την ομάδα που θα επιβιώσει από τα ζευγάρια Ισπανία-Λιθουανία, Φινλανδία-Κροατία και την αναμέτρηση των δύο νικητών μεταξύ τους στον προημιτελικό της Τρίτης.\n\nΑυτό πρακτικά τι σημαίνει; Πως η Ελλάδα μπορεί να συναντήσει τη Σερβία ή τη Σλοβενία μόνο στον τελικό της διοργάνωσης (ή στον μικρό τελικό). Αναλυτικά:\n\nΦάση των «16»\n\nΣάββατο (10/9)\n\nΤουρκία-Γαλλία 13:00\n\nΣλοβενία-Βέλγιο 15:45\n\nΓερμανία-Μαυροβούνιο 19:00\n\nΙσπανία-Λιθουανία 21:45\n\nΚυριακή (11/9)\n\nΟυκρανία-Πολωνία 13:00\n\nΦινλανδία-Κροατία 15:45\n\nΣερβία-Ιταλία 19:00\n\nΕλλάδα-Τσεχία 21:45\n\nΠροημιτελικά\n\nΤρίτη 13/9\n\n1. Ισπανία/Λιθουανία-Φινλανδία/Κροατία\n\n2. Γερμανία/Μαυροβούνιο-Ελλάδα/Τσεχία\n\nΤετάρτη 14/9\n\n3. Σλοβενία/Βέλγιο-Ουκρανία/Πολωνία\n\n4. Τουρκία/Γαλλία-Σερβία/Ιταλία\n\nΗμιτελικά, Παρασκευή 16/9\n\nΝικητής 1-Νικητής 2\n\nΝικητής 3-Νικητής 4\n\nΤελικοί, Κυριακή 18/9\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Σερβία: Συλλυπητήριο τηλεγράφημα Βούτσιτς για τον θάνατο της Βασίλισσας Ελισάβετ": "Ο πρόεδρος της Σερβίας, Αλεξάνταρ Βούτσιτς απέστειλε συλλυπητήριο τηλεγράφημα για τον θάνατο της Βασίλισσας Ελισάβετ της Β' .\n\n«Εκ μέρους των πολιτών της Δημοκρατίας της Σερβίας και εκ μέρους μου, εκφράζω τα ειλικρινή και βαθιά συλλυπητήρια για τον θάνατο της Βασίλισσας Ελισάβετ της Β΄», αναφέρει ο πρόεδρος Αλεξάνταρ Βούτσιτς.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Η Βασίλισσα Ελισάβετ η Β' αντιμετώπισε κάθε πρόκληση με σοφία, διακριτικότητα αλλά και αποφασιστικότητα, φροντίζοντας πρωτίστως για την ευημερία του έθνους και έτσι κέρδισε την εμπιστοσύνη και την αγάπη τόσο των υπηκόων της όσο και των πολυάριθμων θαυμαστών της σε όλο τον κόσμο» επισημαίνει ο Αλεξάνταρ Βούτσιτς στο συλλυπητήριο τηλεγράφημα του. Ο πρόεδρος της Σερβίας τονίζει ότι η Βασίλισσα Ελισάβετ με τον τρόπο που αντιμετώπισε όλες τις προκλήσεις επέδειξε σοφία, πατριωτισμό και δύναμη και είναι αντάξια των μεγάλων ηγεμόνων της ιστορίας.",
    "Βούτσιτς: «Η κυριαρχία της Ουκρανίας και της Σερβίας παραβιάζονται εξίσου»": "«Η πραγματικότητα είναι ότι εδώ κανείς δεν ακούει πραγματικά κανέναν, κανείς δεν προσπαθεί να λύσει προβλήματα, και σχεδόν όλοι ενδιαφέρονται μόνο για την ικανοποίηση των συμφερόντων τους».\n\nΗ αποστροφή ανήκει στον πρόεδρο της Σερβίας που απευθύνθηκε στη Γενική Συνέλευση του ΟΗΕ.\n\nΑναφερόμενος στο ζήτημα του Κοσόβου, ο Αλεξάντερ Βούτσιτς υποστήριξε ότι η κυριαρχία της Ουκρανίας και της Σερβίας παραβιάζονται εξίσου.\n\n«Ζητάμε μια ξεκάθαρη απάντηση στο ερώτημα που διαρκώς θέτω στους συνομιλητές μου. Ποια είναι η διαφορά ανάμεσα στην κυριαρχία και την εδαφική ακεραιότητα της Ουκρανίας, και την κυριαρχία και εδαφική ακεραιότητα της Σερβίας; Η οποία παραβιάστηκε κατάφωρα και στην οποία παρείχατε διεθνή αναγνώριση και νομιμότητα, τουλάχιστον κάποιοι από σας; Κανείς δεν έχει δώσει μια λογική απάντηση στο ερώτημα αυτό», τόνισε.\n\nΗ πίεση προς τη Σερβία να επιλύσει το ζήτημα με το Κόσοβο και να κόψει τους δεσμούς με τη Ρωσία αυξάνεται. Ο Γάλλος πρόεδρος Εμανουέλ Μακρόν είπε ότι κανείς δεν μπορεί να είναι ουδέτερος υπό τις ιστορικές αυτές συνθήκες.\n\n«Εκείνοι που προσπαθούν να μιμηθούν τις αδέσμευτες χώρες χωρίς να πάρουν ξεκάθαρη θέση εναντίον της Ρωσίας κάνουν λάθος και αναλαμβάνουν ιστορική ευθύνη», ανέφερε χαρακτηριστικά.\n\nΤην περασμένη εβδομάδα ο Αλεξάντερ Βούτσιτς αρνήθηκε να παραλάβει ένα προσχέδιο για την επίλυση του ζητήματος του Κοσόβου που του έθεσαν οι διαπραγματευτές της Ευρωπαϊκής Ένωσης και φέρεται να καθορίζει ένα δεκαετή οδικό χάρτη.",
    "Vucic (Σερβία): Ο κόσμος κινδυνεύει να διολισθήσει σε παγκόσμιo πόλεμο μέσα σε 1-2 μήνες": "Φόβους ότι η σύγκρουση στην Ουκρανία θα μετατραπεί σε παγκόσμιο πόλεμο εξέφρασε ο πρόεδρος της Σερβίας\n\nΟ κόσμος διατρέχει τον κίνδυνο να διολισθήσει σε μια σύγκρουση παγκόσμιας κλίμακας που δεν έχει δει από τον Β' Παγκόσμιο Πόλεμο εντός 1-2 μηνών, δήλωσε ο πρόεδρος της Σερβίας Aleksandar Vucic.\n\n«Νομίζω ότι από τη φάση μιας ειδικής στρατιωτικής επιχείρησης πλησιάζουμε σε μια μεγάλη ένοπλη σύγκρουση.\n\nΤο ερώτημα είναι πού είναι τα σύνορα και αν σερνόμαστε σε μια μεγάλη παγκόσμια σύγκρουση που δεν έχουμε δει από τον Β' Παγκόσμιο Πόλεμο , πιθανώς σε 1-2 μήνες», υποστήριξε σε συνέντευξή του στο τηλεοπτικό κανάλι RTS.\n\nΝωρίτερα, ο Σέρβος πρόεδρος είχε προειδοποιήσει ότι η Ευρώπη εισέρχεται στον πιο βαρύ χειμώνα της, τόσο από οικονομική όσο και από πολιτική άποψη, από το 1945.\n\nΜετά από συνομιλίες με τους ηγέτες της ΕΕ στις 18 Μαΐου, ο Vucic είπε ότι αναμένει δραματική επιδείνωση της κατάστασης στην Ευρώπη τον ερχόμενο χειμώνα.\n\nΔεν απέκλεισε μάλιστα ότι υπάρχει κίνδυνος η κατάσταση να γίνει ακόμη χειρότερη από ό,τι κατά τον Β' Παγκόσμιο Πόλεμο.\n\n\n\nwww.bankingnews.gr"
}