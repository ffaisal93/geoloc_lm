{
    "Ιταλία: Διεθνολόγοι εξηγούν στο CNN Greece τι σημαίνει η νίκη Μελόνι και πώς αλλάζουν οι συσχετισμοί": "Μετά τη Σουηδία , με τη νίκη της Τζόρτζια Μελόνι στην Ιταλία, ένα φερόμενο αντισυστημικό κόμμα της Δεξιάς βρίσκεται προ των πυλών της εξουσίας, για πρώτη φορά μετά το τέλος του Β΄ Παγκοσμίου Πολέμου. Ο Γιώργος Παγουλάτος , γενικός διευθυντής του ΕΛΙΑΜΕΠ και καθηγητής στο Οικονομικό Πανεπιστήμιο Αθηνών και ο Κώστας Υφαντής, καθηγητής Διεθνών Σχέσεων στο Πάντειο Πανεπιστήμιο, εξηγούν μιλώντας στο CNN Greece, τι σημαίνει η νίκη της Τζόρτζια Μελόνι , που θα είναι πιθανόν η επόμενη πρωθυπουργός της χώρας και η επικράτηση της συμμαχίας των Αδελφών της Ιταλίας, της Λέγκας του Βορρά και της Φόρτσα Ιτάλια στις εκλογές. Παράλληλα, αναλύουν πώς αλλάζουν οι συσχετισμοί και οι ισορροπίες και πώς διαμορφώνεται πλέον η γεωπολιτική πραγματικότητα στην Ευρώπη.\n\n«Είναι μια εξέλιξη υψηλού αρνητικού συμβολισμού για την Ευρώπη το γεγονός ότι ένα ιδρυτικό μέλος της Ευρωπαϊκής Ένωσης και μία χώρα μέλος του G7 θα έχει ως πρωθυπουργό, σύμφωνα με όλες τις ενδείξεις, μία μεταφασίστρια πολιτικό», τονίζει ο κ. Παγουλάτος, διευκρινίζει, ωστόσο, ότι «οι ουσιαστικές επιπτώσεις αυτού ενδεχομένως να είναι λιγότερο βαρύνουσες, υπό την έννοια ότι θα αναγκαστεί να λειτουργήσει υπό σημαντικούς περιορισμούς οικονομικούς και τεχνικούς, που καθιστούν λιγότερο απειλητικές ορισμένες από τις ανατροπές που η ιδεολογία αυτού του ηγετικού εταίρου του νεοδεξιού συνασπισμού θα συνιστούσε».\n\nΣύμφωνα με τον κ. Παγουλάτο, «ο συνασπισμός υπό την κυρία Μελόνι δεν είναι ένας stricto senso ακροδεξιός συνασπισμός. Θα τον χαρακτηρίζαμε περισσότερο ως δεξιό νατιβιστικό, υπό την έννοια ότι δεν έχει μια αντικοινοβουλευτική, αντιδημοκρατική ατζέντα, αλλά έχει μια υπερσυντηρητική ατζέντα με έντονα ξενοφοβικά χαρακτηριστικά, έντονα ευρωσκεπτικιστικά χαρακτηριστικά και στοιχεία αυτού που θα χαρακτηρίζαμε ως ‘illiberal’, δηλαδή αμφισβήτησης ελευθεριών και δικαιωμάτων ιδίως ως προς τις μειονότητες».\n\nΌπως εξηγεί ο γενικός διευθυντής του ΕΛΙΑΜΕΠ, «η νέα κυβέρνηση θα αναγκαστεί πιθανότατα να λειάνει πολλές από τις γωνίες των ιδεολογικών της διακηρύξεων» και παραθέτει τρεις λόγους για τους οποίους θα γίνει αυτό. Αυτοί είναι οι εξής:\n\n«Θα αναγκαστεί να το κάνει πρώτον διότι η πλειονότητα των Ιταλών παραμένουν υποστηρικτές κατά μεγάλη πλειοψηφία της ευρωπαϊκής προοπτικής της Ιταλίας , της παραμονής της Ιταλίας στην Ευρωπαϊκή Ένωση και στο ευρώ. Περίπου 7 στους 10 Ιταλούς είναι υπέρ της Ευρώπης».\n\nδιότι η πλειονότητα των Ιταλών παραμένουν υποστηρικτές κατά μεγάλη πλειοψηφία της , της παραμονής της Ιταλίας στην Ευρωπαϊκή Ένωση και στο ευρώ. Περίπου 7 στους 10 Ιταλούς είναι υπέρ της Ευρώπης». «Το δεύτερο είναι ότι οποιαδήποτε αποσταθεροποίηση σε ό,τι αφορά τις οικονομικές εξαγγελίες ή τη σχέση της Ιταλίας με την Ευρωπαϊκή Ένωση θα είχε άμεσες επιπτώσεις στην αγορά χρέους της Ιταλίας, το οποίο είναι σε επίπεδα 150% του ΑΕΠ, αντιμετωπίζει έναν σχετικά βραχύ ορίζοντα με σχετικά άμεσες ανάγκες αναχρηματοδότησης και μάλιστα σε μια περίοδο γενικότερης οικονομικής αποσταθεροποίησης, κρίσης και ανόδου των επιτοκίων. Επομένως με δεδομένο ότι μια τέτοια αποσταθεροποίηση θα έφτανε κατευθείαν στη μεγάλη πλειονότητα των νοικοκυριών, των επιχειρήσεων και των αποταμιευτών, η κυβέρνηση θα αναγκαστεί να είναι πολύ προσεκτική σε οποιεσδήποτε κινήσεις ή δηλώσεις».\n\nείναι ότι οποιαδήποτε αποσταθεροποίηση σε ό,τι αφορά τις οικονομικές εξαγγελίες ή τη σχέση της Ιταλίας με την Ευρωπαϊκή Ένωση θα είχε το οποίο είναι σε επίπεδα 150% του ΑΕΠ, αντιμετωπίζει έναν σχετικά βραχύ ορίζοντα με σχετικά άμεσες ανάγκες αναχρηματοδότησης και μάλιστα σε μια περίοδο γενικότερης οικονομικής αποσταθεροποίησης, κρίσης και ανόδου των επιτοκίων. Επομένως με δεδομένο ότι μια τέτοια αποσταθεροποίηση θα έφτανε κατευθείαν στη μεγάλη πλειονότητα των νοικοκυριών, των επιχειρήσεων και των αποταμιευτών, η κυβέρνηση θα αναγκαστεί να είναι πολύ προσεκτική σε οποιεσδήποτε κινήσεις ή δηλώσεις». «Το τρίτο έχει να κάνει με το γεγονός ότι η Ιταλία είναι ο μεγαλύτερος αποδέκτης πόρων από το Ταμείο Ανάκαμψης, λίγο πάνω από 190 δισ. και δεν θα διακινδυνεύσει να διακυβεύσει την εισροή αυτών των πολύ σημαντικών πόρων. Άρα αυτό μειώνει και τα περιθώρια μιας κυβέρνησης υπό την Μελόνι στο να επαναδιαπραγματευτεί όπως θέλει τους όρους και ορισμένες από τις μεταρρυθμίσεις που είχε υποσχεθεί η κυβέρνηση Ντράγκι, υπό τους οποίους, αυτοί οι πόροι από το Ταμείο Ανάκαμψης θα έρθουν στην ιταλική οικονομία».\n\nΣτη συνέχεια, ο κ. Παγουλάτος αναφέρεται στο ζήτημα των κυρώσεων κατά της Ρωσίας, βλέποντας και εκεί περιορισμένα περιθώρια διαφοροποίησης.\n\n«Τέλος, σε ό,τι αφορά μια πιθανή απόκλιση της Ιταλίας από την πολιτική των κυρώσεων εναντίον του Πούτιν, και εκεί τα περιθώρια διαφοροποίησης είναι περιορισμένα, κυρίως διότι η Μελόνι έχει μία ατλαντιστική στάση και έχει εκφραστεί υπέρ των κυρώσεων, αντίθετα με τους δύο άλλους εταίρους της που θεωρούνται πολύ πιο υποστηρικτικοί προς τον Πούτιν. Επομένως και εκεί δεν αναμένεται να δούμε σημαντική διαφοροποίηση».\n\n«Άρα», σύμφωνα με τον ίδιο, «μένουν κάποια ζητήματα της παραδοσιακής νατιβιστικής ατζέντας, οικογένεια, μειονότητες και κυρίως μετανάστες, όπου αναμένεται να δούμε μία αλλαγή, αν όχι σε πολιτικές, οπωσδήποτε στη ρητορική της νέας κυβέρνησης».\n\nΑλλαγή συσχετισμών\n\nΣτο ερώτημα πώς αλλάζουν οι συσχετισμοί και οι ισορροπίες στην Ευρώπη και πώς διαμορφώνεται πλέον η γεωπολιτική πραγματικότητα, ο κ. Παγουλάτος απαντά: «Ένα σημαντικό στοιχείο είναι ότι αλλάζουν καταρχάς οι συσχετισμοί στο Ευρωπαϊκό Συμβούλιο. Αν σκεφτεί κανείς ότι έχουμε ήδη δύο χώρες, οι οποίες κυβερνώνται από κυβερνήσεις που δεν ανήκουν στην φιλοευρωπαϊκή κεντροδεξιά, αλλά ανήκουν στο μπλοκ των υπερσυντηρητικών εθνικιστικών πολιτικών δυνάμεων, -μιλάω για την Πολωνία και την Ουγγαρία. Η Πολωνία είναι μια χώρα με πολύ μεγάλο πληθυσμό και επομένως ιδιαίτερο βάρος. Πλέον στο μπλοκ αυτό προστίθεται με την Ιταλία, μια χώρα με επίσης μεγάλο βάρος και πληθυσμιακό και οικονομικό στην Ευρωπαϊκή Ένωση. Εάν σ’αυτήν προσθέσουμε και τη Σουηδία, έχουμε μία βαρύνουσα ανατροπή των συσχετισμών, μεταβολή των συσχετισμών προς την κατεύθυνση της αποδυνάμωσης της ευρωπαϊκής ενότητας και συνοχής και οπωσδήποτε της διαδικασίας της ευρωπαϊκής ενοποίησης. Διότι αυτό που συνέχει αυτές τις δυνάμεις είναι μεταξύ άλλων ένας έντονος ευρωσκεπτικισμός».\n\n«Από εκεί και πέρα η Ευρωπαϊκή Ένωση συνεχίζει να έχει ως πλειοψηφία τις φιλοευρωπαϊκές δυνάμεις, είτε από την κεντροδεξιά είτε από το φιλελεύθερο κέντρο, είτε από την κεντροδεξιά, οι οποίες θα αναγκαστούν να συνυπάρξουν με την κυβέρνηση Μελόνι σε μια λογική αμοιβαίων συμβιβασμών, ιδίως στα επιμέρους ζητήματα», συνεχίζει και συμπληρώνει: «Παρήγορο για την Ευρωπαϊκή Ένωση είναι το γεγονός ότι η παράδοση δείχνει ότι οι ιταλικές κυβερνήσεις είναι βραχύβιες, και επίσης το γεγονός ότι οι συνολικοί συσχετισμοί στο εσωτερικό της Ιταλίας μεταξύ κεντροδεξιάς και κεντροαριστεράς, μεταξύ δεξιάς και κεντροαριστεράς δεν έχουν κατ’ουσίαν αλλάξει, αλλάξαν ουσιαστικά οι συσχετισμοί στο εσωτερικό του στρατοπέδου της Δεξιάς. Διότι ενδυναμώθηκε η Μελόνι εις βάρος των Σαλβίνι και Μπερλουσκόνι, και κυρίως του Σαλβίνι. Επομένως, αν το δει κανείς σε βάθος, η Ευρώπη δεν έχει να αντιμετωπίσει μια σεισμική μεταβολή στο εσωτερικό της ιταλικής κοινωνίας, αλλά μία αλλαγή που αφορά την πολιτική ταυτότητα εκείνου που θα εκπροσωπεί την Ιταλία στο Ευρωπαϊκό Συμβούλιο και στα όργανα του Συμβουλίου. Αυτό είναι κάτι το οποίο μπορεί να το διαχειριστεί, όπως είχε κάνει και στο παρελθόν με άλλες παρόμοιες κυβερνήσεις. Θυμίζω ότι η κυβέρνηση στην οποία συμμετείχε με μεγαλύτερη ισχύ ο Σαλβίνι, καθώς και την κυβέρνηση συμμαχίας του Μπερλουσκόνι με τον Φίνι το 2013».\n\n«Είναι σαφές ότι υπάρχει μια τάση ενίσχυσης των πολιτικών δυνάμεων του εθνικισμού, του λαϊκισμού και του ευρωσκεπτικισμού στην Ευρώπη που εκφράζεται ως ακροδεξιά, αλλά στην πραγματικότητα είναι η εκδοχή αυτού που ονομάσαμε πριν από λίγο νατιβισμό. Αυτό υποχρεώνει την Ευρώπη να εστιάσει τις πολιτικές της πιο αποτελεσματικά στην αντιμετώπιση των βαθύτερων κοινωνικών αιτιών αυτού του φαινομένου και εν προκειμένω στη συγκυρία αυτής της κρίσης, ιδίως στον μετριασμό των επιπτώσεων της ενεργειακής κρίσης στα μεσαία και στα ασθενέστερα νοικοκυριά. Γιατί αυτό είναι το κύμα το οποίο, στην υπάρχουσα συγκυρία, καθώς η μεταναστευτική κρίση βρίσκεται σε ύφεση, καβαλάει η νατιβιστική δεξιά δυνάμεων όπως η Μελόνι, όπως πρόσφατα η Λεπέν στη Γαλλία και ούτω καθεξής», καταλήγει στη συνέντευξή του ο γενικός διευθυντής του ΕΛΙΑΜΕΠ.\n\nΥφαντής: Το αποτέλεσμα είχε σχεδόν προεξοφληθεί\n\nΟ Κώστας Υφαντής, καθηγητής Διεθνών Σχέσεων στο Πάντειο Πανεπιστήμιο επισημαίνει από την πλευρά του πως «εδώ και πάρα πολύ καιρό το αποτέλεσμα είχε σχεδόν προεξοφληθεί» και εξηγεί: «Αυτό σημαίνει ότι πέρα από την όποια έκπληξη, δυσφορία, προκαλεί η επικράτηση των συγκεκριμένων ακροδεξιών πολιτικών δυνάμεων και της κυρίας Μελόνι, αυτό δεν πρέπει να προκαλεί έκπληξη. Δυσφορία ναι, αλλά όχι έκπληξη. Στην Ιταλία, αυτές οι δυνάμεις, λιγότερο ή περισσότερο συντηρητικές ή ακραίες, οι λαϊκιστικές, Πέπε Γκρίλο, Μπερλουσκόνι, εκλέγονται, πλειοψηφούν, εδώ και πολλά χρόνια. Δεν είναι καινούρια αυτή η μετατόπιση προς τα Δεξιά του ιταλικού πολιτικού συστήματος».\n\nΣε ό,τι αφορά τις αιτίες για τις οποίες συμβαίνει αυτό, ο κ. Υφαντής εξηγεί πως «έχουν να κάνουν με την απαξίωση του παλιού πολιτικού συστήματος που βέβαια συνέβη στη δεκαετία του 2000 με την επικράτηση τότε του Μπερλουσκόνι, με την οικονομική κρίση, με την αδυναμία της Ιταλίας να μπει σε τροχιά σταθερότερης ανάπτυξης, που έχει να κάνει κυρίως με το πολιτικό σύστημα και το θεσμικό σύστημα της Ιταλίας, δηλαδή το πώς λειτουργεί το κράτος. Και βεβαίως είναι και το μεταναστευτικό/προσφυγικό, το οποίο όλες αυτές οι δυνάμεις το εκμεταλλεύονται. Δηλαδή εκεί χτίζουν την εκλογική τους επιρροή».\n\nΣτο ερώτημα τι σημαίνει η νίκη αυτή για την Ευρώπη, ο καθηγητής λέει:\n\n«Έχουμε μια σημαντική μετατόπιση προς τα Δεξιά και μάλιστα σε διαφορετικές κοινωνίες, Σουηδία, Ιταλία. Βορράς ανεπτυγμένος υπό την έννοια και κοινωνικά περισσότερο από ό,τι εμείς στο Νότο, αλλά και Ιταλία, Μεσόγειος, μεγάλη βιομηχανική δύναμη. Άρα αυτό είναι μια τάση, η οποία αποκτά γενικότερα χαρακτηριστικά στην Ευρώπη. Είναι προφανώς η άσχημη συγκυρία η οικονομική και κυρίως το ζήτημα των μεταναστευτικών/προσφυγικών πιέσεων, αλλά αφορά πια ολόκληρη την Ευρώπη. Δεν είναι θέμα του Νότου όπως λέγαμε πριν από λίγα χρόνια. Είναι ένα ζήτημα το οποίο αναδιατάσσει και επηρεάζει την πολιτική συζήτηση στην Ευρώπη συνολικά. Με ό,τι αυτό συνεπάγεται για το πώς θα εξελιχθούν τα πράγματα».\n\nΣυμπληρώνει, ωστόσο, πως η ατζέντα της Ευρώπης δεν επηρεάζεται τόσο πολύ. «Η Ιταλία είναι μια από τις μεγάλες δυνάμεις της Ευρώπης, την ίδια στιγμή, όμως, είναι μια χώρα, η οποία για λόγους που έχουν να κάνουν με την πολυδιάσπαση του ιταλικού πολιτικού συστήματος, δεν επηρεάζει την ατζέντα τόσο πολύ. Είναι δύσκολο να φανταστεί κανείς, σήμερα που μιλάμε, ότι ο συνασπισμός ο δεξιός / ακροδεξιός που θα προκύψει τις επόμενες ημέρες και θα κυβερνήσει την Ιταλία, θα αλλάξει ριζικά τον προσανατολισμό της Ιταλίας στην Ευρώπη. Θα θέσει τα ζητήματα προφανώς σε ευρωπαϊκό επίπεδο με πολύ πιο έντονο τρόπο και αυτό θα διαμορφώσει μια συζήτηση για τον ρόλο της Frontex, για τον ρόλο των βόρειων χωρών, για τον ρόλο της μετανάστευσης και τη σημασία. Αυτό σίγουρα θα συμβεί, αλλά αυτό που φοβούνται πολλοί ότι είμαστε μπροστά στην προοπτική μιας ιταλικής εξόδου από την Ευρωπαϊκή Ένωση (italexit), εγώ τουλάχιστον σαν συγκυρία δεν το βλέπω, σήμερα που μιλάμε».\n\n«Πέραν όλων των άλλων, δημοσιονομικά στοιχεία της ιταλικής οικονομίας δεν επιτρέπουν κάτι τέτοιο. Η Βρετανία ήταν μια χώρα η οποία είχε διαχειρίσιμο έλλειμα και χρέος πολύ χαμηλά, είχε το δικό της νόμισμα, μπορούσε κανείς να δει την Βρετανία να υποφέρει, μεν, αλλά να επιβιώνει. Αν υπάρξει μια συζήτηση για έξοδο της Ιταλίας από την ΕΕ, η ιταλική οικονομία θα καταρρεύσει την ίδια στιγμή. Είναι δυσθεώρητο το δημόσιο χρέος, η προοπτική του να φύγει από το ευρώ είναι αυτοκτονική για την Ιταλία. Εκτός των άλλων υπάρχουν και τα πολύ μεγάλα κονδύλια του Ταμείου Ανάκαμψης, τα οποία δεν μπορεί να αγνοήσει καμία κυβέρνηση, κανένας συνασπισμός, όσο αντιευρωπαϊκά και να συμπεριφέρεται», καταλήγει.",
    "Εκλογές στην Ιταλία: «Τιμωρία» για τον Ντι Μάιο – Μένει εκτός βουλής": "Εκλογές στην Ιταλία: «Τιμωρία» για τον Ντι Μάιο – Μένει εκτός βουλής\n\nΟ ηγέτης του κόμματος «Προσπάθεια Πολιτών» και απερχόμενος υπουργός Εξωτερικών της Ιταλίας, Λουίτζι Ντι Μάιο, δεν κατάφερε να επανεκλεγεί στο ιταλικό κοινοβούλιο, σύμφωνα με τα εκλογικά αποτελέσματα που ανακοινώθηκαν στην εκλογική του περιφέρεια της Νάπολης.\n\nΥπενθυμίζεται ότι προηγουμένως ο Ντι Μάιο ήταν ηγέτης του «Κινήματος των Πέντε Αστέρων», το οποίο εγκατέλειψε τον Ιούνιο για να ιδρύσει το κόμμα «Προσπάθεια Πολιτών».\n\nΤο κόμμα του, όμως, δεν πήρε τα επιθυμητά αποτελέσματα και ο ίδιος έχασε την έδρα του στην ιταλική βουλή. Συγκεκριμένα, ο Ντι Μάιο συγκέντρωσε το 24,3% των ψήφων έπειτα από την καταμέτρηση σε 403 από τα 440 εκλογικά κέντρα στην εκλογική περιφέρεια Νάπολη Φουοριγκρότα, όπου το 2018 είχε εκλεγεί με μεγάλη πλειοψηφία.\n\nΟ υποψήφιος του «Κινήματος των Πέντε Αστέρων», ο πρώην υπουργός Περιβάλλοντος Σέρτζιο Κόστα, έχει μέχρι στιγμής σαφές προβάδισμα με 40,5% σε αυτή την εκλογική περιφέρεια.\n\nΤρίτη έρχεται η υποψήφια της κεντροδεξιάς, η Μαρία Ροζάρια Ρόσι, με 22,2%, ενώ η υποψήφια του ιταλικού κεντρώου κόμματος Αzione, η Μάρα Καρφάνια, έρχεται τέταρτη με 6,7%.\n\nΤρίτη δύναμη το Κίνημα των Πέντε Αστέρων\n\nΤο κόμμα που εγκατέλειψε ο Ντι Μάιο, το Κίνημα Πέντε Αστέρων, αναδείχθηκε τρίτη δύναμη στις ιταλικές εκλογές με 15%.\n\nΜε πολλές λιποταξίες τον τελευταίο καιρό, ο πρώην πρωθυπουργός και ηγέτους του κόμματος Τζουζέπε Κόντε κατάφερε να εκπλήξει με το ποσοστό που συγκέντρωσε, με την καμπάνια του να κερδίζει κυρίως τους νεότερους σε ηλικία ψηφοφόρους.\n\nΜε πληροφορίες από ΑΠΕ-ΜΠΕ, ANSA, BBC\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ιταλία - Κόντε: Η κυβέρνηση θα μας βρει μπροστά της αν πειράξει το κοινωνικό εισόδημα υπέρ των ανέργων": "«Θα υπερασπιστούμε τις συνταγματικές αξίες της χώρας μας», δήλωσε ο πρόεδρος του Κινήματος Πέντε Αστέρων και πρώην πρωθυπουργός\n\nΟ πρόεδρος του Κινήματος Πέντε Αστέρων και πρώην πρωθυπουργός, Τζουζέπε Κόντε, αναφέρθηκε σε συνέντευξη Τύπου στα αποτελέσματα των ιταλικών εκλογών και στη μελλοντική στάση του κόμματός του.\n\n«Θα υπερασπιστούμε τις συνταγματικές αξίες της χώρας μας, με επίγνωση του ότι καταφέραμε να πείσουμε πολλούς ψηφοφόρους, τις τελευταίες ημέρες της προεκλογικής εκστρατείας», δήλωσε ο πρώην πρωθυπουργός. «Ο γραμματέας του Δημοκρατικού Κόμματος με υπέδειξε ανοικτά ως υπαίτιο της ήττας αυτής. Αλλά όταν καταγράφεται ήττα, καλό είναι ένας ηγέτης να μην ψάχνει εξιλαστήρια θύματα», πρόσθεσε.\n\nΟ Τζουζέπε Κόντε προανήγγειλε ότι «αν η νέα κυβέρνηση πειράξει το κοινωνικό εισόδημα υπέρ των ανέργων, το κόμμα του θα ασκήσει όχι σκληρή, αλλά σκληρότατη αντιπολίτευση». Κάλεσε, δε, την συντηρητική παράταξη «να κατανοήσει πως όταν κάποιες δυνάμεις δεν εκπροσωπούν την απόλυτη πλειοψηφία των πολιτών, καλό θα είναι να μην πειραματίζονται με προσπάθειες αλλαγής του Συντάγματος, χωρίς να έχουν εξασφαλίσει την πραγματική συναίνεση όλων των άλλων κομμάτων».\n\n«Δεν είμαστε το κόμμα της νότιας Ιταλίας, αλλά ένα κόμμα που κατέγραψε υψηλά ποσοστά στον Νότο. Κάτι που μας δίνει το δικαίωμα να συμβάλουμε ουσιαστικά στο να ξεπεραστεί το χάσμα Βορρά-Νότου και στο να υπάρξει μια πραγματική οικονομική ανάπτυξη στην Κάτω Ιταλία, βάσει πραγματικών μεταρρυθμίσεων», ανέφερε ο πρόεδρος των Πέντε Αστέρων.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ενρίκο Λέτα: Σήμερα είναι μια θλιβερή μέρα για την Ιταλία και την Ευρώπη": "«Μας περιμένουν δύσκολες μέρες λόγω του Κόντε» - Ο Λέτα ανακοίνωσε ότι δεν θα διεκδικήσει την επανεκλογή του στην ηγεσία του Δημοκρατικού Κόμματος.\n\n«Σήμερα είναι μια θλιβερή μέρα για την Ιταλία και την Ευρώπη» δήλωσε τη Δευτέρα ο Ενρίκο Λέτα. «Μας περιμένουν δύσκολες μέρες λόγω του (επικεφαλής των «Πεντάστερων» Τζουζέπε) Κόντε που έριξε την κυβέρνηση Ντράγκι, παραδίδοντας την Ιταλία στη δεξιά» ανέφερε.\n\n\n\nΟ Ενρίκο Λέτα ανακοίνωσε ότι δεν προτίθεται να διεκδικήσει την επανεκλογή του στην ηγεσία του Δημοκρατικού Κόμματος.\n\n\n\n«Η επόμενη κυβέρνηση θα είναι η πιο δεξιά κυβέρνηση που γνωρίσαμε ποτέ» πρόσθεσε δε.\n\n\n\nΟ γραμματέας του κεντροαριστερού δεσμεύθηκε ότι «το κόμμα του θα κάνει σκληρή αντιπολίτευση στη βαθιά αυτή δεξιά, και η Ιταλία δεν θα εγκαταλείψει τις ευρωπαϊκές αρχές και αξίες».\n\n\n\n«Η χώρα μας θα παραμείνει πιστή στο σύνταγμά της και στην ευρωπαϊκή της ταυτότητα» υπογράμμισε.\n\n\n\n«Πληρώσαμε το ότι παραμείναμε επί πολλά χρόνια στην κυβέρνηση. Θα ξεκινήσουμε διάλογο με την κοινωνία για τη δημιουργία ευρύτατου προοδευτικού μετώπου» σημείωσε.\n\n\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιταλία: Νευρικότητα στις αγορές μετά τη νίκη Μελόνι - Πάνω από 4% οι αποδόσεις των ομολόγων στον ευρωπαϊκό Νότο": "Κλείσιμο\n\nΚλείσιμο\n\nΠροβληματισμό στους επενδυτές προκαλεί η επικράτηση της Τζόρτζια Μελόνι στην Ιταλία , μετά το «τέλος εποχής» του τεχνοκράτη Μάριο Ντράγκι. Παρόλα αυτά, η αντίδραση των αγορών είναι συγκρατημένη, καθώς το εκλογικό αποτέλεσμα ήταν το αναμενόμενο και οι αγορές το είχαν εν πολλοίς προεξοφλήσει.Στο Χρηματιστήριο του Μιλάνου, ο δείκτηςάνοιξε με άνοδο της τάξεως του 1,3%, αλλά σταδιακά απώλεσε μέρος των κερδών και το μεσημέρι βρισκόταν στο +0,5%.Ο πανευρωπαϊκόςδιολισθαίνει 0,48%, ενώ στα επιμέρους ταμπλό, ο γερμανικόςυποχωρεί κατά 0,1%, ο βρετανικόςχάνει 0,78%, ο γαλλικόςέχει πτώση 0,18% και ο ισπανικός«ψαλιδίζεται» κατά 0,78%.Στην, ο Γενικός Δείκτης δεν κατόρθωσε το πρωί να ανακτήσει τα επίπεδα των 800 μονάδων, και πλέον υποχωρεί κάτω από τις 790 μονάδες. Συγκεκριμένα, στις 13:30 διαμορφώνεται στις 786,95 μονάδες με πτώση 1,44%.Την ίδια ώρα, οισυνεχίζουν να κινούνται πάνω από το 4%. Τοσημειώνει απόδοση 4,332% ενώ άνω του 4% κινείται και η απόδοση του 15ετούς τίτλου.Αιτία για τηείναι το γεγονός ότι στην οικονομική αβεβαιότητα λόγω πληθωρισμού και επαπειλούμενης ύφεσης έρχεται τώρα να προστεθεί και η πολιτική αβεβαιότητα, σε μια χώρα που είναι η τρίτη οικονομική δύναμη της Ευρώπης.Μεγάλο ερώτημα αποτελεί πώς θα συνεχίσει η Τζόρτζια Μελόνι το μεταρρυθμιστικό πρόγραμμα που ξεκίνησε ο, κάτι που αποτελεί βασικό όρο ώστε η Ιταλία να λάβει ευρωπαϊκούς πόρους από τοΗ Μελόνι αναμένεται να αντιστρέψει κάποιες από τις μεταρρυθμίσεις που εισήγαγε ο Ντράγκι σε μια προσπάθεια να δώσει ώθηση στην ανάπτυξη. Τυχόν σημαντικές αλλαγές στο μεταρρυθμιστικό πρόγραμμα μπορεί να θέσουν σε κίνδυνο τούψους περίπου 200 δισ. ευρώ του Ταμείου Ανάκαμψης.δεν διακρίνει κίνδυνο πολιτικής ολίσθησης μετά την επικράτηση της Μελόνι και συστήνει στους επενδυτές να κρατηθούν μακριά από τους 10ετείς τίτλους, θεωρώντας πιο ασφαλές, μπρος το παρόν, το περιβάλλον σε μεσοπρόθεσμους και βραχυπρόθεσμους τίτλους.θεωρεί ότι ο πολιτικός κίνδυνος παραμένει στην Ιταλία μεσοπρόθεσμα, θεωρεί «κλειδί» αν ο δεξιός συνασπισμός καταφέρει, με την ανακοίνωση των τελικών αποτελεσμάτων, να ελέγξει τα 2/3 της Κάτω Βουλής και να προχωρήσει σε μείζονες πολιτικές αλλαγές – σενάριο που θεωρεί ακραίο.Την ίδια ώρα, οι ανησυχίες για τις προοπτικές της παγκόσμιας ανάπτυξης κορυφώνονται, καθώς ο πληθωρισμός παραμένει υψηλός και οι κεντρικές τράπεζες βρίσκουν διέξοδο στην αύξηση των επιτοκίων για να αντιμετωπίσουν την αύξηση των τιμών.Τοσυνεχίζει τη «μάχη» του με το δολάριο, με την ισοτιμία κάτω από το 0,97 δολ. ενώ ηυποχώρησε για λίγο 4% στο ιστορικό χαμηλό των 1,0382 δολαρίου στην Ασία, καθώς πλησιάζει ο χειμώνας χωρίς σημάδια τερματισμού της ενεργειακής κρίσης ή του πολέμου στην Ουκρανία και το πρόγραμμα φοροελαφρύνσεων της νέα κυβέρνησης του Ηνωμένου Βασιλείου γεννά ερωτηματικά.",
    "Iταλία: Πολύ μεγάλη για να καταρρεύσει": "Εν μέσω προβλέψεων για επικείμενη βαρυχειμωνιά στην ευρωπαϊκή οικονομία, έχει επιστρέψει το φάντασμα των ανησυχιών για μία νέα οικονομική αναταραχή στο ευρώ και με πρωταγωνίστρια αυτή τη φορά την Ιταλία – και όχι την Ελλάδα. Οι αποδόσεις των κρατικώνομολόγων του Νότου έχουν κολλήσει σε επίπεδα άνω του 4%, στον απόηχο των επιθέσεων από τα κερδοσκοπικά funds και πλέον οι αγορές θέτουν ένα κρίσιμο ερώτημα για το μέλλον της Ιταλίας: είναι πολύ μεγάλη για να καταρρεύσει;\n\nΟι αναλυτές βάζουν στο τραπέζι και άλλους, αρκετούς προβληματισμούς, οι οποίοι εστιάζουν καταρχάς στο πώς θα αντιδράσουν οι αγορές, αν θα αναθεωρηθεί το σχέδιο της ΕΕ για τη χρηματοδότηση της Ιταλίας, τι σημαίνει η νέα κυβέρνηση για το χρέος, και τι θα γίνει με τις τράπεζες.\n\nΔιαβάστε επίσης: Τι σημαίνει η δεξιά στροφή στην Ιταλία\n\nΗ Ιταλία θα εκλέξει για τη θέση της πρωθυπουργού την Τζόρτζια Μελόνι και όπως αναφέρει το Reuters είναι πρώην νεοφασίστρια και αμφισβητίας της ευρωπαϊκής ιδέας, όμως εκτιμάται ότι δεν θα στραφεί κατά της Ενωσης.\n\nΗ Ιταλία εξάλλου ποντάρει στους πόρους του Ταμείου Ανάκαμψης της τάξεως των 192 δισ. ευρώ. Από την άλλη, το spread μεταξύ των ιταλικών και γερμανικών 10ετών κρατικών ομολόγων είναι 2,3 ποσοστιαίες μονάδες, δηλαδή στα ίδια επίπεδα του Ιουλίου, όταν άρχισε η αποδόμηση της κυβέρνησης του Μάριο Nτράγκι.\n\nΤο ΔΝΤ\n\nΤο Διεθνές Νομισματικό Ταμείο αναμένει το χρέος να φθάσει στα τέλη του έτους στο 148% του ΑΕΠ, που είναι σχεδόν μη βιώσιμο. Εχει μάλιστα αυξηθεί ραγδαία, από 104% το 2007, ενώ σε πραγματικούς όρους το εθνικό εισόδημα της χώρας είναι σχεδόν ακριβώς όσο και πριν από 20 χρόνια.\n\nΤο κατά πόσο θα συμπαρασύρει τις ευρωπαϊκές οικονομίες μία ενδεχόμενη αναταραχή στη γειτονική χώρα θα αποτυπωθεί κυρίως στο ύψος των ομολόγων τους προσεχείς μήνες, εν μέσω μιας κρίσιμης συγκυρίας για την ευρωπαϊκή οικονομία. Οι οικονομολόγοι αναμένουν ότι η ενεργειακή κρίση θα οδηγήσει την Ευρώπη και το Ηνωμένο Βασίλειο στην ύφεση. Προβλέπουν επίσης μια επιτάχυνση της σύσφιγξης τόσο από την Ευρωπαϊκή Κεντρική Τράπεζα όσο και από την Τράπεζα της Αγγλίας.\n\nΠροειδοποιητική βολή μπορεί να θεωρηθεί η υποβάθμιση των προοπτικών της ιταλικής οικονομίας από τη Moody’s και τη S&P. Και αυτό γιατί – πέραν του υψηλού χρέους και της πολιτικής αστάθειας – η οικονομία της Ιταλίας βρίσκεται σε μια παγίδα στασιμότητας για δύο δεκαετίες. Από το τέλος του 1995 έως το τέλος του 2021, ο μέσος ετήσιος πραγματικός ρυθμός μεγέθυνσης ήταν 0,5%, ο χαμηλότερος ανάμεσα στα κράτη μέλη της ευρωζώνης. Το ΑΕΠ της Ιταλίας είναι στα 1,9 τρισ. ευρώ, δηλαδή σχεδόν το 14% της οικονομίας της ευρωζώνης. Το δημόσιο χρέος υπολογίζεται σε 2,77 τρισ. ευρώ και ξεπερνά το 150% του ΑΕΠ της και αντιστοιχεί περίπου στο ένα τέταρτο του συνόλου των κρατών της ευρωζώνης.\n\nΗ Ιταλία έχει μπει πλέον στην κατηγορία «ωρολογιακή βόμβα» για το ευρώ, καθώς δεν είναι μόνο το ύψος του χρέους το οποίο προκαλεί νευρικότητα αλλά και το προφίλ. Οι αποδόσεις του ιταλικού 10ετούς ομολόγου είναι στο 4%, από 0,62% το καλοκαίρι του 2021 και αυτά τα επίπεδα τα βλέπουμε για πρώτη φορά μετά το τέλος του 2013.\n\nΗ Ελλάδα\n\nΗ απόδοση του 10ετούς ομολόγου της Ελλάδας ξεπέρασε το φράγμα του 4,4%. Σημειώνεται ότι στις αρχές Αυγούστου, η απόδοση ήταν στο 2,92%. Το μεγάλο κρας τεστ θα φανεί μετά τις εκλογές και στο ύψος των αποδόσεων, όμως η Ελλάδα είναι προστατευμένη αφού έχει καλύψει σχεδόν το 70% του στόχου για τις φετινές δανειακές ανάγκες του 2022 (10 δισ. ευρώ), ενώ τα ταμειακά διαθέσιμα είναι το μεγάλο ατού αφού είναι κοντά στα 38 δισ. ευρώ.\n\nΠηγή: Εντυπη έκδοση ΤΑ ΝΕΑ",
    "Μη φοβού την Ιταλία": "Με τον μπαμπούλα της Ιταλίας ετοιμάζεται να φοβερίσει ο Κυριάκος Μητσοτάκης τους κεντρώους και όχι μόνο πολίτες της χώρας, έτσι ώστε να κερδίσει την ψήφο τους.\n\nΝομίζει άραγε ότι έχουν ξεχάσει οι πολίτες ότι το ίδιο του το κόμμα έχει στεγάσει την ελληνική ακροδεξιά εδώ και χρόνια, νομίζοντας ότι θα την ...αφομοιώσει στην πορεία; Δε βλέπουν ότι ουσιαστικά κυβερνά η ακροδεξιά (ευτυχώς τουλάχιστον χωρίς τη ναζιστική «σοβαρή Χρυσή Αυγή») με τους παλιούς αλλά και τους όψιμους συνοδοιπόρους υπουργούς και κυβερνητικά στελέχη; Η ρήση του Κωνσταντίνου Μητσοτάκη ότι ο γιος του, εφόσον αναδειχτεί κάποτε αρχηγός της Ν.Δ. θα στηριχθεί στην Ακροδεξιά, έχει εδώ και πολύ καιρό αποδειχτεί «προφητική».\n\nΚι αν τώρα στην Ιταλία ετοιμάζεται να καθοδηγήσει και τα βήματα της Μελόνι το μεγάλο κεφάλαιο και η ολιγαρχία με τις σκοτεινές παραφυάδες της, πάλι... τη σκόνη μας θα φάνε! Έρχονται δεύτεροι και καταϊδρωμένοι. Η ομερτά και τα καρτέλ ελληνοποιήθηκαν και πλέον διεκδικούμε επάξια την πατρότητα τους.\n\n",
    "Ιταλία: Η πρώτη αντίδραση της Κομισιόν στα αποτελέσματα των εκλογών": "«Ελπίζουμε σε μία εποικοδομητική συνεργασία»\n\n«Ελπίζουμε ότι θα έχουμε μία εποικοδομητική συνεργασία με τις νέες ιταλικές αρχές», ανέφερε ο Επικεφαλής Εκπρόσωπος της Κομισιόν Ερίκ Μαμέρ, ερωτηθείς για τα αποτελέσματα των χθεσινών εκλογών στην Ιταλία, σημειώνοντας ότι «η Κομισιόν και η πρόεδρος εργάζονται με τις κυβερνήσεις, οι οποίες βγαίνουν από τις κάλπες των κρατών-μελών της ΕΕ». Ωστόσο επισημαίνεται ότι προς το παρόν αναμένεται η ανακοίνωση της νέας κυβέρνησης.\n\n«Η Ιταλία είναι μια πολύ φιλοευρωπαϊκή χώρα, με πολύ φιλοευρωπαίους πολίτες και θεωρούμε ότι αυτό δεν θα αλλάξει», δήλωσε ο αναπληρωτής κυβερνητικός εκπρόσωπος της Γερμανίας, Βόλφγκανγκ Μπούχνερ, κληθείς να σχολιάσει το αποτέλεσμα των ιταλικών εκλογών.\n\nΣυγκεκριμένοι κανόνες στην Ευρωζώνη\n\nΟ κ. Μπούχνερ ερωτήθηκε ακόμη εάν ο καγκελάριος Όλαφ Σολτς θα συγχαρεί τον νικητή των εκλογών, για να απαντήσει ότι ακόμη δεν υπάρχει επίσημο αποτέλεσμα. Αρνήθηκε πάντως, ερωτώμενος σχετικά, ότι «είναι θέμα προσώπου».\n\nΣε ερώτηση σχετικά με το εάν το γερμανικό υπουργείο Οικονομικών ανησυχεί για τη σταθερότητα της ευρωζώνης μετά τις ιταλικές εκλογές, η εκπρόσωπος Φραντσίσκα Κάλβαϊ περιορίστηκε να επισημάνει ότι υπάρχουν στην ευρωζώνη συγκεκριμένοι κανόνες και το Βερολίνο αναμένει ότι τους τηρούν όλα τα κράτη – μέλη.",
    "Τζόρτζια Μελόνι: Η νικήτρια των εκλογών στην Ιταλία μέσα από τα viral βίντεο στα οποία «εκτροχιάστηκε»": "Αυτές είναι μερικές από τις εκρηκτικές στιγμές της μέλλουσας πρωθυπουργού της Ιταλίας, Τζόρτζια Μελόνι.\n\nΜπορεί η Τζόρτζια Μελόνι να προσπάθησε να κατευνάσει τα πνεύματα, καθησυχάζοντας τον ιταλικό λαό﻿ σχετικά με τις ακραίες θέσεις της, όμως αυτό δεν αναιρεί τις εκρηκτικές εμφανίσεις που έχει κάνει στο παρελθόν, με δηλώσεις που σίγουρα δεν μπορούν να χαρακτηριστούν «μετριοπαθείς».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ Μελόνι ετοιμάζεται να αναλάβει το τιμόνι της τρίτης μεγαλύτερης οικονομίας της ΕΕ και μιας από τις πλουσιότερες χώρες του πλανήτη και μέλους της G7.\n\nΤο έμβλημα του κόμματός της είναι, βέβαια, κατάλοιπο των φασιστικών του ριζών και η Μελόνι είχε κάποτε ως έφηβη εκφράσει τον θαυμασμό της για τις ηγετικές ικανότητες του Μπενίτο Μουσολίνι. Αλλά αυτό δεν αλλάζει το ότι κατήγαγε τον θρίαμβό της με μια συντηρητική εθνικιστική ατζέντα, που δανείστηκε περισσότερα στοιχεία από τη συνταγή επιτυχίας των συνασπισμών του Μπερλουσκόνι, παρά από το νεοφασιστικό Ιταλικό Κοινωνικό Κίνημα των πρώτων μεταπολεμικών δεκαετιών, απ’ το οποίο έλκει την καταγωγή του το κόμμα της.\n\nΗ Μελόνι εμφορείται από πολύ δεξιές θέσεις και είναι κοινωνικά υπερσυντηρητική... Επί παραδείγματι, τάσσεται κατά της υιοθέτησης παιδιών από ζευγάρια ομοφυλοφίλων και υπέρ του μοντέλου της κλασικής, δεμένης ιταλικής οικογένειας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι ακραίες απόψεις της έχουν καταγραφεί πολλές φορές... Μεταξύ άλλων είχε αναρτήσει ένα βίντεο στα κοινωνικά δίκτυα, που απεικόνιζε τον βιασμό μιας κοπέλας, ενώ σε άλλα δημοσιεύματα μιλά κατά της κοινότητας ΛΟΑΤΚΙ. Χαρακτηριστικό παράδειγμα αποτελεί επίσης η εκκεντρική της εμφάνιση λίγο πριν από τη νίκη της, με ένα βίντεο που έγινε viral, στο οποίο κρατούσε... δύο πεπόνια.\n\nΔείτε παρακάτω μερικές από τις «ακραίες στιγμές» της Τζόρτζια Μελόνι:﻿\n\n«Καλός πολιτικός ο Μουσολίνι»\n\nΤο παρακάτω βίντεο δείχνει τη Μελόνι να αναφέρεται στον Μουσολίνι, περιγράφοντάς τον ως έναν «καλό πολιτικό», ο οποίος «ό,τι έκανε, το έκανε για την Ιταλία». Μάλιστα, τονίζει ότι «δεν υπήρξαν άλλοι πολιτικοί σαν αυτόν τα τελευταία 50 χρόνια».\n\nΤο βίντεο χρονολογείται από το 1996, όταν η Μελόνι ήταν 19 ετών και είχε μιλήσει στο γαλλικό ειδησεογραφικό πρόγραμμα Soir 3.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Μελόνι» σημαίνει «πεπόνι» στα ιταλικά\n\nΗ πρόεδρος του κόμματος «Aδέλφια της Ιταλίας» ανήρτησε στον προσωπικό της λογαριασμό στο TikTok ένα βίντεο με την ίδια να κρατά στα χέρια της δύο πεπόνια, στο ύψος του στήθους της, και να κοιτά προκλητικά την κάμερα, κλείνοντας το μάτι και λέγοντας «τα είπα όλα». ﻿\n\nΤα πεπόνια, «μελόνι» στα ιταλικά, είναι ο όρος στην αργκό με την οποία αποκαλούνται και τα γυναικεία στήθη.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΌχι στο λόμπι των ΛΟΑΤΚΙ\n\nΔηλώσεις της κατά της κοινότητας ΛΟΑΤΚΙ:\n\nΗ Μελόνι με πάθος δήλωσε: «Ναι στη φυσιολογική οικογένεια, όχι στο λόμπι των ΛΟΑΤΚΙ, ναι στη σεξουαλική ταυτότητα, όχι στην ιδεολογία του φύλου, ναι στις οικουμενικές χριστιανικές αξίες, όχι στη βία των ισλαμιστών, ναι στα ασφαλή σύνορα, όχι στη μαζική μετανάστευση, ναι στην εργασία για τους πολίτες μας, όχι στη διεθνή οικονομία, ναι στην κυριαρχία του λαού μας, όχι στους γραφειοκράτες των Βρυξελλών».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜελόνι: Ο εκνευρισμός της στη Βουλή και στις τηλεοπτικές συζητήσεις\n\nΣε αρκετά βίντεο η Μελόνι δείχνει να εκνευρίζεται έντονα σε τηλεοπτικές συζητήσεις αλλά και στη Βουλή.\n\nΔείτε την Τζόρτζια Μελόνι να «εκτροχιάζεται»:\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι αιχμές για τους μετανάστες\n\nΣτο βήμα της Βουλής αφήνει αιχμές για τους μετανάστες, την ώρα που αρνείται τις κατηγορίες για «φυλετικό ρατσισμό».\n\nΗ ίδια προσπαθεί να απορρίψει τις συγκρίσεις του κόμματός της με τον φασισμό και να κατευνάσει τις ανησυχίες που θα απομάκρυναν πιθανούς ψηφοφόρους, επιμένοντας σε μήνυμά της, βιντεοσκοπημένο στα γαλλικά, τα ισπανικά και τα αγγλικά, ότι είναι «αδικαιολόγητα» αυτά που γράφονται στο διεθνή Τύπο, πως μια κυβέρνηση υπό την ίδια θα αποτελέσει «κίνδυνο για τη δημοκρατία και την ευρωπαϊκή και διεθνή σταθερότητα».",
    "Με το δράμα «Nostalgia» η Ιταλία στην κούρσα των Όσκαρ": "Στην ταινία πρωταγωνιστεί ο Πιερφραντσέσκο Φαβίνο ως ο μεσήλικας Φελίτσε Λάσκο, ο οποίος επιστρέφει στην πολυσύχναστη πόλη-λιμάνι αφού έζησε στην Αίγυπτο για 40 χρόνια\n\nΗ Ιταλία επέλεξε το δράμα «Nostalgia» του Μάριο Μαρτόνε με σκηνικό τη Νάπολη για τη συμμετοχή της στην κούρσα για το Όσκαρ Καλύτερης Διεθνούς Ταινίας. Το δραματικό φίλμ, το οποίο διαγωνίστηκε στο φετινό Φεστιβάλ των Καννών έχει εγκωμιαστεί από τον κριτικό του Variety, Γκάι Λοτζ ως η «πιο ικανοποιητική ταινία των τελευταίων ετών» του παραγωγικού Ιταλού δημιουργού.\n\nΣτην ταινία πρωταγωνιστεί ο Πιερφραντσέσκο Φαβίνο ως ο μεσήλικας Φελίτσε Λάσκο, ο οποίος επιστρέφει στην πολυσύχναστη πόλη-λιμάνι αφού έζησε στην Αίγυπτο για 40 χρόνια. Μόλις επιστρέφει, παγιδεύεται σε αναμνήσεις μιας μακρινής ζωής στη γενέτειρά του, καθώς τα χρόνια της νεότητας που πέρασε στο έγκλημα τον κατατρώνε.\n\nΟ Φραντσέσκο Ντι Λέβα, ο οποίος είχε πρωταγωνιστικό ρόλο στην ταινία «The Mayor of Rione Sanità» του Μάριο Μαρτόνε συμμετέχει και σε αυτό το δράμα υποδυόμενος έναν ιερέα που προσπαθεί να βοηθήσει τον πρωταγωνιστή να περιηγηθεί στη Νάπολη του σήμερα.\n\nΤο σενάριο της ταινίας «Nostalgia», βασίζεται στο ομότιτλο μυθιστόρημα του Ναπολιτάνου συγγραφέα Ερμάνο Ρέα, γράφτηκε από τον Μαρτόνε και την Ιπόλιτα Ντι Μάγιο.\n\nΔιευθυντής φωτογραφίας είναι ο Ιταλός Πάολο Καρνέρα και η Νάπολη και συγκεκριμένα η συνοικία της Σανιτά, στην καρδιά της πόλης, μια δαιδαλώδης περιοχή γνωστή για τη φτώχεια και την εγκληματικότητα, αλλά και για τις υπέροχες εκκλησίες και τα μπαρόκ κτίρια είναι μέρος της αφήγησης.\n\nΗ ταινία είναι Ιταλο-Γαλλική συμπαραγωγή των Picomedia, Mad Entertainment, Medusa Film και Rosebud Entertainment Pictures.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Μελόνι: Η Ιταλία μας διάλεξε και εμείς δεν θα την εξαπατήσουμε": "Η πρόεδρος των Αδελφών της Ιταλίας Τζόρτζια Μελόνι και μεγάλη νικήτρια των εκλογών στην Ιταλία προχώρησε σε ανάρτησή στο Facebook:\n\n\"Η Ιταλία μας διάλεξε και εμείς δεν θα την εξαπατήσουμε. Αν κληθούμε να κυβερνήσουμε, θα το κάνουμε για όλους τους Ιταλούς, με στόχο να ενώσουμε αυτό τον λαό και να δώσουμε έμφαση σε όσα τον ενώνουν και όχι σε όσα τον διχάζουν. Θα δουλέψουμε με στόχο οι Ιταλοί να γίνουν και πάλι υπερήφανοι που είναι Ιταλοί\", ανέφερε η ίδια\n\nΑΠΕ-ΜΠΕ",
    "Εκλογές στην Ιταλία: Η αλλαγή κυβέρνησης και ο Ερντογάν": "Το γεγονός ότι μετά τις εκλογές στην Ιταλία, ο Τούρκος πρόεδρος, Ρετζέπ Ταγίπ Ερντογάν θα πρέπει να συνδιαλλαγεί με έναν νέο συνασπισμό και μια νέα κυβέρνηση, που θα σχηματιστεί μόλις τρεις μήνες μετά την επίσκεψη του Μάριο Ντράγκι και κυβερνητικών στελεχών στην Άγκυρα, σχολιάζει σε άρθρο του το Agenzia Italia (AGI).\n\nΜία επίσκεψη η οποία, όπως επισημαίνεται, χρησίμευσε για τη βελτίωση των σχέσεων, μετά τον χαρακτηρισμό «δικτάτορας» του Ντράγκι προς τον Erdogan, αλλά και για την υπογραφή εννέα μνημονίων κατανόησης μεταξύ των δύο χωρών.\n\nΔιαβάστε επίσης: Ο Αντρέα Μαρινέλλι της Corriere Della Sera μιλά στο in: Η Μελόνι υπόσχεται υπερσυντηρητική κυβέρνηση\n\nΟ Τούρκος ηγέτης, όπως σημειώνεται, αν και αντιπαθής σε μεγάλο μέρος της κοινής γνώμης, κυβερνά μια χώρα με την οποία η Ιταλία, εκτός από τη λεκάνη της Μεσογείου, μοιράζεται και πολλά οικονομικά και εμπορικά συμφέροντα, αλλά κυρίως ο Ερντογάν κυβερνά μια χώρα που ενίσχυσε σε μεγάλο βαθμό την εικόνα της σε διεθνές επίπεδο με τον πόλεμο στην Ουκρανία, επιβεβαιώνοντας και την κεντρική θέση της στους κόλπους του ΝΑΤΟ. Στοιχεία τα οποία όπως σημειώνεται συνιστούν υποχρεωτικό τον διάλογο μεταξύ τουρκικής και ιταλικής κυβέρνησης.\n\nΟ Ερντογάν μάλλον θα προτιμούσε τον Ντράγκι\n\nΟ Ερντογάν, παρόλο που ο Ντράγκι τον είχε αποκαλέσει «δικτάτορα» τον Απρίλιο του 2021, θα προτιμούσε πιθανότατα να παραμείνει στην εξουσία ο πρώην Ιταλός πρωθυπουργός. Η επίσκεψη της ιταλικής κυβέρνησης ήταν πολύ πρόσφατη, μόλις στις 5 Ιουλίου, πολύ σημαντική για να κάνει τις σχέσεις μεταξύ των δύο χωρών να επανεκκινήσουν με πλήρη ταχύτητα, εξίσου σημαντικά είναι και τα 9 υπογεγραμμένα μνημόνια, των οποίων αναμένεται η εφαρμογή, αναφέρει το άρθρο.\n\nΚαι προσθέτει ότι η Τουρκία και η Ιταλία στοχεύουν φέτος να ξεπεράσουν τα 30 δις δολάρια στο εμπόριο, στόχος που, σύμφωνα με όσα είπε ο Ερντογάν τον Ιούλιο, «θα επιτευχθεί χωρίς προβλήματα».\n\nΤο 2021, το διμερές εμπόριο άγγιξε τα 20 δις δολάρια, σημειώνοντας αύξηση 23,6% σε σύγκριση με το προηγούμενο έτος, αποτελώντας τη βάση για μια μελλοντική «δέσμευση για συνέχιση ενός στενότερου διαλόγου για την οικονομία και το εμπόριο και για τον καθορισμό και την εφαρμογή κοινών προσεγγίσεων για μια ενισχυμένη ανάπτυξη σε αυτό το πεδίο», στον απόηχο του τέλους της έκτακτης ανάγκης που συνδέθηκε με την πανδημία, όπως τονίζει το δημοσίευμα.\n\nΘα ισχύσουν τα συμφωνηθέντα μετά την αλλαγή κυβέρνησης;\n\nΚαι θέτει το ερώτημα αν οι εξελίξεις θα δρομολογηθούν σύμφωνα με αυτά που έχουν συμφωνηθεί ακόμα και μετά την αποχώρηση του Ντράγκι;\n\nΟ συνασπισμός που θα πρόσφερε στον Ερντογάν τις περισσότερες εγγυήσεις είναι πιθανώς ο κεντροαριστερός, αυτός που βρίσκεται πιο κοντά στην κυβέρνηση Ντράγκι. Θα αποτελούσε μια συνέχεια που ήλπιζε ο Ερντογάν και αφορά και την υποψηφιότητα της Τουρκίας για ένταξη στην ΕΕ, με την υποστήριξη της ιταλικής κυβέρνησης, αναφέρει το AGI.\n\nΣτελέχη της προηγούμενης κυβέρνησης, όπως ο υπουργός Άμυνας Λορέντζο Γκουερίνι, αναφέρει το AGI, συνέβαλαν στη σύσφιξη των σχέσεων μεταξύ Ιταλίας και Τουρκίας με σημαντικό τρόπο. Ο Γκουερίνι πήγε τρεις φορές στην Τουρκία τα τελευταία δύο χρόνια και συνάντησε τον συνάδελφό του Χουλουσί Ακάρ, με τον οποίο οικοδόμησαν μια σημαντική συνεργασία. Ο Τούρκος υπουργός ανταπέδωσε την επίσκεψη μεταβαίνοντας στην Πράτικα ντι Μάρε.\n\n«Φίλοι και εχθροί»\n\nΕπιπλέον, οι δυο τους συνέχισαν τον διάλογο για την ανάπτυξη ενός συστήματος αντιπυραυλικής άμυνας μαζί με τη με τη Γαλλία και πληθαίνουν οι φήμες εντός Τουρκίας ότι η Ιταλία βρίσκεται στη λίστα αναμονής για τα καταπληκτικά τουρκικά drones Bayraktar.\n\nΟ υπουργός Εξωτερικών Λουίτζι ντι Μάιο, υπενθυμίζει η ίδια πηγή, διατήρησε εκτενή διάλογο με την Τουρκία, συναντώντας τον συνάδελφό του Τσαβούσογλου στην Άγκυρα τέσσερις φορές τα τελευταία δύο χρόνια, βάζοντας τέλος σε ένα μπλακ άουτ που συνεχιζόταν από την εποχή που ο ΥΠΕΞ ήταν ο Πάολο Τζεντιλόνι.\n\nΟ Tρίτος Πόλος (συμμαχία Calenda-Renzi) – όπως αναφέρεται – δεν αντιπροσωπεύει μια πολύ ελκυστική υπόθεση για την Τουρκία, αλλά μάλλον ο Τούρκος ηγέτης δεν ενοχλείται και τόσο από αυτόν.\n\nΣίγουρα – σχολιάζει – τον έχουν ενημερώσει ότι ο Κάρλο Καλέντα, ως υπουργός Οικονομίας, είχε συναντήσει τον αγαπημένο φίλο του προέδρου, Νιχάτ Ζεϊμπεκτσί, υπογράφοντας συμφωνίες που έδωσαν ώθηση στις εμπορικές συναλλαγές Τουρκίας-Ιταλίας.\n\nΟμοίως, ο Ματέο Ρέντζι το 2015 ήταν ο τελευταίος Ιταλός πρωθυπουργός που συναντήθηκε με Τούρκο πρωθυπουργό πριν από την τελευταία επίσκεψη του Ντράγκι. Ο Ρέντζι έπρεπε να συναντήσει όχι τον Ερντογάν αλλά τον Νταβούτογλου, που έχει αποκαλέσει «ο καλός μου φίλος Αχμέτ».\n\nΟ Μπερλουσκόνι\n\nH νίκη της κεντροδεξιάς των Αδελφών της Ιταλίας, της Λέγκας και της Forza Italia, δεν φαίνεται να αποτελεί πρόβλημα για τον Ερντογάν.\n\nΟι σχέσεις Ιταλίας – Τουρκίας έφτασαν στο αποκορύφωμα τους την εποχή που ο Μπερλουσκόνι ήταν πρωθυπουργός, σχολιάζει το AGI. Τότε και ο Ερντογάν ήταν πρωθυπουργός και δημιούργησαν μια φιλία που συνεχίζεται μέχρι σήμερα.\n\nΟ Ερντογάν και o Μπερλουσκόνι πήγαν μαζί στο γήπεδο, μίλησαν στο τηλέφωνο κάνοντας την καγκελάριο Μέρκελ να τους περιμένει, αυτοπροσδιορίστηκαν ως «καλοί φίλοι», ο Μπερλουσκόνι πίεσε για την είσοδο της Τουρκίας στην Ευρώπη με τίμημα την εναντίωση της μισής ΕΕ, καθώς επίσης, βρήκε τον χρόνο να γίνει ο κουμπάρος του γιου του Τούρκου ηγέτη και να παραστεί στην ορκωμοσία του Ερντογάν το 2018.\n\nΜια σχέση που συγκρούεται με τις θέσεις της Λέγκας και των Αδελφών της Ιταλίας. Ο Ερντογάν έχει ήδη διαφωνήσει με τον Γάλλο Πρόεδρο Μακρόν για τις δηλώσεις του τελευταίου για το Ισλάμ στη Γαλλία και δύσκολα θα ανεχθεί έναν Ιταλό πρωθυπουργό που τάσσεται κατά του Ισλάμ.",
    "Σίλβιο Μπερλουσκόνι: «Θα είμαι ο σκηνοθέτης της επόμενης κυβέρνησης» στην Ιταλία": "Ο Ιταλός πρώην πρωθυπουργός και νυν αρχηγός του κόμματος Φόρτσα Ιτάλια, Σίλβιο Μπερλουσκόνι, μιλώντας με συνεργάτες του σε καφέ του Μιλάνου, τόνισε πριν από λίγο ότι «βρίσκεται στην πολιτική αρένα για να προσφέρει, μαζί με το κόμμα του, μια καθοριστική συμβολή και να είναι ο σκηνοθέτης της επόμενης κυβέρνησης».\n\n«Εκτιμώ ότι η Φόρτσα Ιτάλια θα ξεπεράσει το 10% των ψήφων. Στη φάση αυτή, βέβαια, σε όλο τον κόσμο έχουμε έλλειψη ηγετών, αλλά η άποψή μου είναι ότι οι ηγέτες πρέπει να αναδεικνύονται, αυτόνομα, με τις δυνάμεις τους» πρόσθεσε ο 86χρονος πρώην πρωθυπουργός.\n\nΠηγή: ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Εκλογές Ιταλία: Μειωμένο το ποσοστό συμμετοχής σε σύγκριση με το 2018": "Η συμμετοχή των ψηφοφόρων στις χθεσινές βουλευτικές εκλογές στην Ιταλία περιορίστηκε στο 64,6%, σύμφωνα με δεδομένα του υπουργείου Εσωτερικών που αφορούν τα δύο τρία των δήμων της χώρας.\n\nΣτις εκλογές του 2018, η συμμετοχή είχε ανέλθει στο 74,2%.\n\nΆνετη νίκη της «Κεντροδεξιάς Συμμαχίας», στην οποία κυριαρχούν πλέον τα ακροδεξιά κόμματα \"Αδελφοί της Ιταλίας\" και Λέγκα, με ποστοστό άνω του 40% (42,2%) \"δείχνουν\" τα πρώτα exit poll, σε συνδυασμό με τη ροή των πρώτων αποτελεσμάτων στην Ιταλία, με την Κεντροαριστερά, κύρια δύναμη της οποίας είναι το Δημοκρατικό Κόμμα, να κινείται αρκετά πιο χαμηλά, στο 26,4%.",
    "Άναψε φωτιές στην Ιταλία η παρέμβαση της Ούρσουλα φον ντερ Λάιεν": "efsyn.gr\n\nΜε τις εκλογές προ των πυλών στην Ιταλία, η πρόεδρος της Κομισιόν προχώρησε σε δήλωση-παρέμβαση, προκαλώντας την οργή του Ματέο Σαλβίνι.\n\nΤη στιγμή που τα βλέμματα της διεθνούς κοινότητας στρέφονται στην Ιταλία, με αιτία τις εκλογές της ερχόμενης Κυριακής, 25 Σεπτεμβρίου, η πρόεδρος της Ευρωπαϊκής Επιτροπής Ούρσουλα φον ντερ Λάιεν προχώρησε σε δήλωση-παρέμβαση, η οποία προκάλεσε αναστάτωση στη μεσογειακή χώρα.\n\nΟ λόγος ήταν ότι η Ευρωπαία αξιωματούχος δήλωσε μεταξύ άλλων πως η Ε.Ε. έχει τα «αναγκαία εργαλεία» εάν η κατάσταση δυσκολέψει στην Ιταλία.\n\nΣυγκεκριμένα, η επικεφαλής της Κομισιόν ανέφερε: «H δημοκρατία είναι σε διαρκή εξέλιξη. Ποτέ δεν τελειώνει, δεν μπορείς να βάλεις την δημοκρατία σε ένα κουτί και να την διατηρείς εκεί, χωρίς να κάνεις τίποτα. Εξαρτάται, όμως, από το πώς οι άνθρωποι την υπερασπίζουν. Θα δούμε πώς θα πάνε τελικά οι εκλογές στην Ιταλία. Είχαμε εκλογές και στην Σουηδία. Η προσέγγισή μου στο όλο θέμα είναι: θα συνεργαστούμε με κάθε δημοκρατική κυβέρνηση, η οποία θα θελήσει να συνεργαστεί μαζί μας. Θα δούμε, αν τα πράγματα οδεύσουν προς μια δύσκολη κατάσταση –μίλησα με τον ίδιο τρόπο για την Πολωνία και την Ουγγαρία– έχουμε τα αναγκαία εργαλεία. Αν τα πράγματα πάνε προς τη σωστή κατεύθυνση, τα άτομα στα οποία μια κυβέρνηση πρέπει να δίνει αναφορά, θα παίξουν σημαντικό ρόλο».\n\nΗ παρέμβαση της Ευρωπαίας αξιωματούχου προκάλεσε την οργή του ιταλικού κόμματος «Λέγκα του Βορρά», με τον γραμματέα της, Ματέο Σαλβίνι, να επιτίθεται –με υψηλούς τόνους– κατά της Ούρσουλα φον ντερ Λάιεν, ζητώντας της είτε να ζητήσει συγγνώμη για όσα είπε είτε να υποβάλει την παραίτησή της.\n\nΟ Σαλβίνι χαρακτήρισε τη δήλωσή της ως «αχαρακτήριστη απειλή», διότι «η κυρία αυτή οφείλει να εκπροσωπεί όλους τους Ευρωπαίους και όχι μόνο τους αριστερούς». Αναρωτήθηκε εάν η δήλωση αυτή αποτελεί εκβιασμό, απειλή ή θεσμικό bullying και τόνισε ότι είναι ντροπιαστικό κα θεσμικά λάθος «να απειλείς τους Ιταλούς». Ανέφερε επίσης ότι το κόμμα του θα καταθέσει πρόταση μομφής στο Ευρωκοινοβούλιο κατά της προέδρου της Ευρωπαϊκής Επιτροπής.\n\n→ Στις δημοσκοπήσεις προηγείται καθαρά η δεξιά συμμαχία, με την Τζόρτζια Μελόνι (ηγέτιδα του ακροδεξιού κόμματος «Αδέρφια της Ιταλίας») να εμφανίζεται ως η πιθανότερη για τον πρωθυπουργικό θώκο της χώρας. Υπενθυμίζεται ότι τα «Αδέρφια της Ιταλίας» έχουν προβεί σε συμμαχία με τη «Φόρτσα Ιτάλια» του Σίλβιο Μπερλουσκόνι και τη «Λέγκα του Βορρά» του Ματέο Σαλβίνι.",
    "Εκλογές στην Ιταλία / Τα επίσημα αποτελέσματα - 44,1% για τον ακροδεξιό συνασπισμό": "Επιβεβαιώθηκαν τα ευρήματα των exit polls από τα επίσημα αποτελέσματα\n\nΜε καταμετρημένες τις ψήφους από το 90% των εκλογικών κέντρων ο ακροδεξιός συνασπισμός συγκεντρώνει το 44,1% των ψήφων για τη Γερουσία και συγκεκριμένα:\n\n-Τα Αδέρφια της Ιταλίας της Μελόνι συγκεντρώνουν ποσοστό 26,36%\n\n-Η Λέγκα του Βορρά του Ματτέο Σαλβίνι συγκεντρώνει ποσοστό 9,01%\n\n-Το Φόρτσα Ιτάλια του Σίλβιο Μπερλουσκόνι συγκεντρώνει ποσοστό 8,25%\n\n-Το Noi Moderati συγκεντρώνει ποσοστό 0,9%\n\nΔΙΑΒΑΣΤΕ ΕΠΙΣΗΣ Εκλογές στην Ιταλία / Τι λέει για τη νίκη της ακροδεξιάς ο γερμανικός Τύπος\n\nΣτον αντίποδα ο κεντροαριστερός σχηματισμός συγκεντρώνει ποσοστό 26,33% και συγκεκριμένα:\n\n-Το Δημοκρατικό Κόμμα του Ενρίκο Λέτα συγκέντρωσε ποσοστό 19,13%\n\n-Το Verdi-Sinistra Italiana ποσοστό 3,56%\n\n-To Piu Europa ποσοστό 2,95%\n\n-To Impegno Civico ποσοστό 0,55%\n\nTο κόμμα Αδέλφια της Ιταλίας (Fratelli d'Italia, FdI) επιβλήθηκε ως η βασική εναλλακτική και είδε το ποσοστό του να απογειώνεται από το 4,3% τo 2018, σχεδόν στο ένα τέταρτο των ψήφων σήμερα (περί το 26%), ή, με άλλα λόγια, μετατρέπεται στο πρώτο κόμμα του κοινοβουλίου. Τα επίσημα τελικά αποτελέσματα αναμένονται από το υπουργείο Εσωτερικών της Ιταλίας έως το μεσημέρι.",
    "Ιταλία: Πρώτο κόμμα οι ακροδεξιοί Αδελφοί της Ιταλίας της Μελόνι με ποσοστό άνω του 26%": "ΤΕΛΕΥΤΑΙΑ ΕΝΗΜΕΡΩΣΗ: 04.38\n\nΆνετη νίκη της \"Κεντροδεξιάς Συμμαχίας\", στην οποία κυριαρχούν πλέον τα ακροδεξιά κόμματα \"Αδελφοί της Ιταλίας\" και Λέγκα, με ποστοστό 43,81% \"δείχνουν\" τα αποτελέσματα από τα εκλογικά τμήματα στην Ιταλία, με την Κεντροαριστερά, κύρια δύναμη της οποίας είναι το Δημοκρατικό Κόμμα, να κινείται αρκετά πιο χαμηλά, στο 27,04%.\n\nΠρώτο κόμμα στη χώρα και στο πλαίσιο της \"Κεντροδεξιάς Συμμαχίας\" φαίνεται να αναδεικνύονται οι \"Αδελφοί της Ιταλίας\" της Τζόρτζια Μελόνι, με ποσοστό 26,44%, με την ίδια να δηλώνει ότι διεκδικεί την ηγεσία της επόμενης κυβέρνησης.\n\nΠιο ειδικά, με βάση την ενσωμάτωση των αποτελεσμάτων από τα εκλογικά τμήματα, λίγο μετά τις 4.30 το πρωί της Δευτέρας τα αποτελέσματα διαμορφώνονταν ως εξής:\n\nΚεντροδεξιά Συμμαχία 43,81%\n\n-Αδελφοί της Ιταλίας - Μελόνι (Δεξιά-Ακροδεξιά): 26,44%\n\n-Λέγκα - Σαλβίνι (Δεξιά - Ακροδεξιά): 8,87%\n\n-Forza Italia - Μπερλουσκόνι (Κεντροδεξιά): 7,97%\n\n-Εμείς οι Μετριοπαθείς (Κέντρο - Κεντροδεξιά): 0,89%\n\n\n\nΚεντροαριστερή Συμμαχία 27,04%\n\n-Δημοκρατικό Κόμμα - Δημοκρατική και Προοδευτική Ιταλία - Λέτα (Κεντροαριστερά): 19,72%\n\n-Συμμαχία Πράσινων και Αριστεράς (Αριστερά): 3,68%\n\n-Περισσότερη Ευρώπη (Κέντρο): 2,98%\n\n-Πολιτική Δέσμευση - Ντι Μάιο (Κέντρο - Εκλογική συμμαχία τριών σχηματισμών): 0,54%\n\n\n\nΚίνημα Πέντε Αστέρων - Κόντε (Πολυσυλλεκτικό - Ευρωσκεπτικισμός): 14,97%\n\nΔράση-Ζωντανή Ιταλία - Καλεντα/Ρέντσι (Κέντρο - Κεντροαριστερά): 7,87%\n\nΣύμφωνα με τα αποτελέσματα, η \"Κεντροδεξιά Συμμαχία\" (που στην ουσία έχει πλέον κυρίως ακροδεξιό - εθνικιστικό πολιτικό \"άρωμα\") κερδίζει την πλειοψηφία τόσο στη Βουλή, όσο και στη Γερουσία.\n\nΣυγκεκριμένα, με βάση τις πρώτες προβολές (που είναι όμως ενδεικτικές, λόγω του περίπλοκου εκλογικού συστήματος), οι παρατάξεις φαίνεται να λαμβάνουν:\n\nΒουλή (για πλειοψηφία χρειάζονται 201 εκ των 400 εδρών)\n\nΚεντροδεξιά Συμμαχία: 227-257 έδρες\n\nΚεντροαριστερή Συμμαχία: 78-98 έδρες\n\nΚίνημα Πέντε Αστέρων: 36-56 έδρες\n\nΔράση/Ζωντανή Ιταλία: 15-25 έδρες\n\nΓερουσία (για πλειοψηφία χρειάζονται 101 εκ των 200 εδρών)\n\nΚεντροδεξιά Συμμαχία: 114-126 έδρες\n\nΚεντροαριστερή Συμμαχία: 34-46 έδρες\n\nΚίνημα Πέντε Αστέρων: 21-33 έδρες\n\nΔράση/Ζωντανή Ιταλία: 6-12 έδρες\n\nΗ συμμετοχή των ψηφοφόρων στις βουλευτικές εκλογές περιορίστηκε στο 64,6%, σύμφωνα με δεδομένα του υπουργείου Εσωτερικών της Ιταλίας, που αφορούν τα δύο τρία των δήμων της χώρας.\n\nΣτις εκλογές του 2018, η συμμετοχή είχε ανέλθει στο 74,2%.\n\nΜελόνι: Οι Ιταλοί θέλουν δεξιά κυβέρνηση υπό την ηγεσία μας\n\nΗ Τζόρτζια Μελόνι διεκδίκησε τις πρώτες πρωινές ώρες την ηγεσία της επόμενης κυβέρνησης της χώρας.\n\n\"Οι Ιταλοί έστειλαν καθαρό μήνυμα υπέρ μιας κυβέρνησης της δεξιάς υπό την ηγεσία των Αδελφιών της Ιταλίας\", είπε η κυρία Μελόνι, πλέον προαλειφόμενη πρωθυπουργος, κατά τη διάρκεια σύντομης δήλωσής της στον Τύπο στη Ρώμη, \"Θα κυβερνήσουμε για όλους\" τους Ιταλούς, υποσχέθηκε.\n\nΈκανε λόγο για βραδιά \"υπερηφάνειας\" για την παράταξή της, σπεύδοντας να προσθέσει πως το κόμμα βρίσκεται στην αφετηρία και όχι στη γραμμή του τερματισμού. Μίλησε για δύσκολη κατάσταση στη χώρα και τόνισε πως θα χρειαστεί συνεισφορά από όλους.\n\nΣκοπός της κυβέρνησής της θα είναι, είπε, \"να ενώσουμε τον λαό, να προαγάγουμε αυτά που τον ενώνουν περισσότερο από εκείνα που τον χωρίζουν\", προσθέτοντας απευθυνόμενη στους οπαδούς της: \"Δεν θα προδώσουμε την εμπιστοσύνη σας\".\n\nΜεταφασιστικό ρεύμα\n\nΤο κόμμα της Μελόνι συνεχίζει πολιτικά την παράδοση του Ιταλικού Κοινωνικού Κινήματος (MSI), του κόμματος που είχαν ιδρύσει μετά τον Β' Παγκόσμιο Πόλεμο όσοι ένιωθαν πολιτικοί συνεχιστές του καθεστώτος του δικτάτορα Μπενίτο Μουσολίνι, συμμάχου του Χίτλερ. Το 1994-1995 το MSI είχε μετασχηματιστεί στην ηπιότερη, επίσης ακροδεξιά \"Εθνική Συμμαχία\", με ηγέτη τον Τζανφράνκο Φίνι.\n\nΣτα τέλη της δεκαετίας του 2000, η Εθνική Συμμαχία είχε απορροφηθεί εντός του κεντροδεξιού \"Λαού της Ελευθερίας\" (PdL) του Σίλβιο Μπερλουσκόνι, ωστόσο, όταν το 2013-2014 ο τελευταίος διέλυσε το ενιαίο κόμμα και επανίδρυσε την Forza Italia, πολλά στελέχη του PdL που προέρχονταν από τη \"σκληρή\", μεταφασιστική Δεξιά ίδρυσαν τους Fratelli d' Italia (FdI) - (Αδελφούς της Ιταλίας), με ηγέτιδα την Μελόνι, που οκτώ χρόνια αργότερα γίνονται η μεγαλύτερη κομματική δύναμη της Ιταλίας.\n\nΜε βάση τη μεταρρύθμιση του εκλογικού συστήματος και του νόμου για το μέγεθος των δύο σωμάτων του κοινοβουλίου της Ιταλίας (Βουλή και Γερουσία), τα οποία έχουν ταυτόσημες αρμοδιότητες (ο λεγόμενος \"απόλυτος δικαμεραλισμός\"), η οποία εγκρίθηκε μέσω δημοψηφίσματος τον Σεπτέμβριο του 2020, η Βουλή θα έχει πλέον 400 μέλη (από 630 μέχρι πρότινος) και η Γερουσία 200 (από 315).\n\nΤο εκλογικό σύστημα αποτελεί πλέον μία μίξη αναλογικού και πλειοψηφικού, καθώς τα δύο τρίτα των Ιταλών βουλευτών και γερουσιαστών (62,5% ή 245 βουλευτές και 122 γερουσιαστές) εκλέγονται με αναλογικό σύστημα κομματικής λίστας (και όχι με σταυρό προτίμησης), ενώ το υπόλοιπο 37,5% (147 βουλευτές και 74 γερουσιαστές) με πλειοψηφικό σύστημα τύπου Βρετανίας (εκλογή όποιου υποψήφιου αναδειχθεί πρώτος σε κάθε μονοεδρική εκλογική περιφέρεια). Εξ αυτών, 8 βουλευτές και 4 γερουσιαστές θα εκλεγούν με την ψήφο των Ιταλών του εξωτερικού.\n\nΓια την είσοδο στο κοινοβούλιο, χρειάζεται ένα κόμμα να ξεπερνά σε πανεθνικό ποσοστό το 3%, ενώ για συνασπισμούς κομμάτων το ποσοστό αυτό ανεβαίνει στο 10%.\n\nΕπιμέλεια: Γ.Δ. Παυλόπουλος",
    "Η Ιταλία μόλις έκανε ένα βήμα πιο κοντά στον φασισμό": "Εμπρός ολοταχώς προς τον πολίτικο γκρεμό με τα φρένα σπασμένα· με μία ακροδεξιά υποψήφια πρωθυπουργό να κρατάει δύο πεπόνια -ως ευθεία παραπομπή στο όνομά της- σε μία προσπάθεια να δείξει ότι δε μασάει, δεν καταλαβαίνει χάρο και βγαίνει πάντα νικήτρια. Θα μπορούσε να ήταν ένα πολύ κακό σενάριο επιστημονικής φαντασίας για ιταλικό b-movie, είναι όμως πέρα για πέρα αληθινό: οι ιταλικές εκλογές έβγαλαν νικητή τον (ακρο)δεξιό συνασπισμό του οποίου ηγείται η Giorgia Meloni. Άλλη μία ένδειξη, δηλαδή, πως «κάτι είναι πολύ σάπιο στο βασίλειο της Ευρώπης».\n\n«Αυτή είναι μία νύχτα τιμής για τους Αδελφούς της Ιταλίας, είναι απλά η αρχή και όχι το τέλος της διαδρομής» δήλωσε η -όπως όλα δείχνουν- νέα πρωθυπουργός της Ιταλίας. Για ποιον λόγο όμως η νίκη της έφερε συναισθήματα απελπισίας και τρόμου στα δημοκρατικά μυαλά της Ευρώπης; Άλλωστε, πρόσφατα δήλωσε πως ο «φασισμός έχει παραδοθεί στην ιστορία» και η ίδια νιώθει πιο κοντά στα συντηρητικά κόμματα των ΗΠΑ και της Μεγάλης Βρετανίας.\n\nΜήπως, λοιπόν, κινδυνολογούμε άνευ λόγου και αιτίας; Υπάρχουν ενδείξεις, σύμβολα, χαιρετισμοί αλλά και δηλώσεις της ίδιας της Giorgia Meloni που όχι απλά εγείρουν ερωτήματα, αλλά προκαλούν σύγκρυο: «Ο Μουσολίνι ήταν ένας καλός πολιτικός και ό,τι έκανε το έκανε για την Ιταλία» είχε δηλώσει (ανερυθρίαστα) σε παλιότερη συνέντευξή της στη γαλλική τηλεόραση.\n\nΝαι, αλλά αυτό ήταν πριν περίπου 25 χρόνια. Σίγουρα, το να θεωρούμε όμως ότι οι πολιτικοί φασιστικής ιδεολογίας (σ.σ: δεν μπορεί να είσαι κάτι άλλο όταν βγάζεις λάδι τον Μουσολίνι) μπορούν να αλλάξουν, χωρίς να έχουν πρώτα αποκηρύξει το παρελθόν τους, μπαίνει στην ίδια σφαίρα λογικής με την περίφημη φράση του τότε δημοσιογράφου και νυν βουλευτή του κυβερνώντος κόμματος, Μπάμπη Παπαδημητρίου, περί μίας συνεργασίας με μία «πιο σοβαρή Χρυσή Αυγή».\n\nΔεν είναι όμως απλά η δήλωση της Meloni, είναι κάτι πιο βαθύ που λερώνει τους Fratelli d’Italia και πολύ σύντομα όλη την πολιτική σκηνή της Ιταλίας: Το κόμμα αποτελεί συνεχιστή του Ιταλικού Κοινωνικού Κινήματος (1945-1995), ενός πολιτικού σχηματισμού που ιδρύθηκε από Ιταλούς φασίστες. Ναι, φασίστες, όχι απλά ακραίους δεξιούς. Φασίστες, τόσο απλά.\n\nΗ φλόγα στο logo των Αδελφών της Ιταλίας είναι ευθεία αναφορά στο σύμβολο που χρησιμοποιούσε ο πολιτικός πρόγονος του κόμματος της Meloni. Αλήθεια, πώς θα μας φαινόταν να έρθει πρώτο κόμμα στις ελληνικές εκλογές ένας σχηματισμός που χρησιμοποιεί τον φοίνικα ο οποίος γεννιέται ξανά από τις στάχτες του; Θα ήμασταν ΟΚ με το χουντικό αυτό σύμβολο;\n\nΗ Giorgia Meloni δεν έκρυψε ποτέ ότι πιστεύει στον εθνικισμό και τον ευρωσκεπτικισμό, ενώ πολύ ψηλά στην πολιτική της ατζέντα φιγουράρουν η μηδενική ανοχή στο μεταναστευτικό καθώς και η φανερή απέχθεια προς την LGBTQ+ κοινότητα.\n\nΌσο για την περιβόητη ανάρτηση με τα πεπόνια στο TikTok; Αυτή μοιάζει βγαλμένη από το εγχειρίδιο της αμερικανικής alt-right και του Donald Trump· τα πάντα επιτρέπονται στην πολιτική, όσο τοξικά και αν είναι, όλα τα ψέματα μπορούν να είναι αλήθεια (αν, βέβαια, τα πουλήσεις σωστά). Η συνταγή για μία υπέροχη νεοφασιστική σαλάτα, με άλλα λόγια.\n\nΔεν μας έφτανε, λοιπόν, ο Matteo Salvini και η Λέγκα του Βορρά να ανάβει φωτιές στο έκρυθμο πολιτικό τοπίο της Ευρώπης με την ακροδεξιά ρητορική του, τώρα στην κορυφή θα βρίσκεται η Giorgia Meloni που κάνει τον τελευταίο να ακούγεται «δημοκράτης». (Όσο για το γεγονός πως ο Silvio Berlusconi είναι ο πιο μετριοπαθής του εν λόγω συνασπισμού κομμάτων, το μοναδικό που μπορεί να γραφτεί είναι αυτό που ειπώθηκε στην αρχή του κειμένου περί κακού σεναρίου επιστημονικής φαντασίας).\n\nΣίγουρα, η Meloni θα βάλει νερό στο κρασί της για να εμφανιστεί στο παγκόσμιο πολιτικό προσκήνιο με λιγότερες γωνίες. Άλλωστε, είναι ένα τρικ που έχουμε δει να χρησιμοποιούν και άλλοι φασίστες: Ο Νίκος Μιχαλολιάκος της Χρυσής Αυγής ποτέ δεν αποδέχτηκε τη λατρεία του για τον Χίτλερ μπροστά στις τηλεοπτικές κάμερες, παρότι σε παλιότερα κείμενά του τον αντιμετώπιζε ως πολιτικό μέντορα. Ευτυχώς, όμως, scripta manent.\n\nΤο ποιο θα είναι το αντίκτυπο της εκλογικής νίκης της Giorgia Meloni φαίνεται ήδη από το ποιοι έχουν τρέξει να τη συγχαρούν, με πρώτο-πρώτο τον επίσης επικίνδυνο ακροδεξιό πρωθυπουργό της Ουγγαρίας, Viktor Orban. Καλό είναι, μάλιστα, να μην ξεχνάμε ότι πριν λίγες μέρες ένα άλλο νεοφασιστικό κόμμα, οι Σουηδοί Δημοκράτες, βρέθηκε στον κυβερνητικό σχηματισμό της Σουηδίας. Ναι, όντως, όπως το είπε η διαφαινόμενη νέα πρωθυπουργός της Ιταλίας: αυτό δεν είναι το τέλος, είναι μόλις η αρχή (της κατηφόρας να συμπληρώσουμε).\n\nΟ πολιτικός γκρεμός είναι μπροστά και, δυστυχώς, η Ευρώπη δείχνει έτοιμη να βουτήξει – η Ιταλία μόλις πήδηξε στο κενό, κάνοντας ένα βήμα πιο κοντά στον φασισμό, ακριβώς 100 χρόνια μετά την «Πορεία προς τη Ρώμη», το πολιτικό συμβάν δηλαδή που έδωσε την εξουσία στον Μπενίτο Μουσολίνι.",
    "Αυλωνίτης: Πολιτικός σεισμός στην Ιταλία, μετασεισμοί σε ολόκληρη την Ευρώπη": "Γραπτή δήλωση του βουλευτή του ΣΥΡΙΖΑ με αφορμή το αποτέλεσμα στις ιταλικές εκλογές.\n\nΑναλυτικά:\n\nΗ παράταξη που ίδρυσε στα τέλη του 2012 η Τζόρτζια Μελόνι με τη συμμαχία που σχημάτισε με το άλλο κόμμα της ιταλικής ακροδεξιάς, τη Λέγκα του Ματέο Σαλβίνι, και με τη Φόρτσα Ιτάλια (FI), τη δεξιά παράταξη του Σίλβιο Μπερλουσκόνι, συγκεντρώνει το 43,9 % των ψήφων και αναμένεται να εξασφαλίσει απόλυτη πλειοψηφία των εδρών, τόσο στη Βουλή, όσο και στη Γερουσία.\n\nΗ δημοκρατική Ευρώπη πνίγεται σιγά σιγά από την έλλειψη πολιτικού οξυγόνου με την επικράτηση συντηρητικών και ακροδεξιών δυνάμεων, όπως πριν δύο βδομάδες στη Σουηδία.\n\nΟι πολίτες χρειάζονται ως ανάχωμα προοδευτικές λύσεις που θα βελτιώνουν τους κοινωνικούς δείκτες και θα στερεώνουν το βιώσιμο του κράτους δικαίου και πρόνοιας. Λύσεις απαιτούνται και στην πολιτική ασφάλειας ώστε να σταματήσει να αποτελεί προνομιακό πεδίο για τις συντηρητικές και υπερσυντηρητικές παρατάξεις.\n\nΠροοδευτικές συμμαχίες, προοδευτικά προγράμματα με δραστικές λύσεις, προοδευτικές διακυβερνήσεις. Αυτό είναι το στοίχημα που πρέπει να κερδηθεί σε Ελλάδα και Ευρώπη.\n\nΟ ΣΥΡΙΖΑ-Π.Σ έχει ιστορική ευθύνη να ανακόψει ιδεολογικά και πολιτικά την επιστροφή του νεοφασισμού στη πατρίδα μας και στην Ευρώπη.",
    "Εκλογές στην Ιταλία: «Ο Πούτιν θα είναι ο πιο ευτυχισμένος άνθρωπος στον κόσμο αν…»": "Ο πρώην πρωθυπουργός της Ιταλίας και νυν επικεφαλής του κεντροαριστερού Δημοκρατικού Κόμματος, Ενρίκο Λέτα, σε συνέντευξή του στον Spiegel σημείωσε ότι η νίκη της Δεξιάς υπό την Τζόρτζια Μελόνι -που θεωρείται κάτι από περισσότερο από πιθανή- θα οδηγήσει σε αποδυνάμωση της ευρωπαϊκής ολοκλήρωσης και της ευρωπαϊκής υποστήριξης προς την Ουκρανία.\n\nΗ Ιταλία αντιμετωπίζει ενεργειακή κρίση και οι Ιταλοί φορολογούμενοι δεν ξέρουν πώς θα πληρώσουν τους αυξανόμενους λογαριασμούς τους αυτόν τον χειμώνα.\n\nΔιαβάστε επίσης: Πρωθυπουργός η Μελόνι, ακόμη και αν βγει δεύτερη!\n\n«Είναι διάχυτος ο φόβος. Και όταν υπάρχει φόβος, τα δεξιά κόμματα κερδίζουν. Στην Ιταλία, οι τιμές της ενέργειας προκαλούν σεισμό. Ορισμένες εταιρείες λαμβάνουν πλέον τιμολόγια 700.000 ευρώ αντί 100.000 ευρώ. Δεν μπορούν να πληρώσουν αυτά τα ποσά» είπε ο Λέτα.\n\nΟ επικεφαλής του PD, σύμφωνα με τον οποίο ο Πούτιν θέλει την Ευρώπη διχασμένη, προβλέπει ότι η ευρωπαϊκή ολοκλήρωση θα αρχίσει να καταρρέει, καθώς ανέρχονται στην εξουσία ολοένα και περισσότεροι ηγέτες που δεν υποστηρίζουν τις κυρώσεις κατά της Ρωσίας και υπό αυτό το πρίσμα ο Λέτα συνέκρινε τη σημασία των σημερινών εκλογών στην Ιταλία με το δημοψήφισμα για το Brexit στη Μεγάλη Βρετανία.\n\nΣτο πλαίσιο αυτό έσπευσε να επισημάνει πως, εάν η Δεξιά έρθει στην εξουσία στην Ιταλία, ο Βλαντιμίρ Πούτιν θα γίνει ο πιο ευτυχισμένος άνθρωπος στον πλανήτη.\n\nΔιαβάστε επίσης: Ο αστάθμητος «Καβαλιέρε» ξανά σε ρόλο ρυθμιστή",
    "Ιταλία: Το πρωτοσέλιδο της Liberation τσακίζει κόκκαλα: \"Φασισμός στην Ευρώπη\"": "Το συμπέρασμα της εφημερίδας Liberation που οδήγησε στον τίτλο και στο πρωτοσέλιδο για το φύλλο της Τρίτης (27/09) είναι σκληρό αλλά πέρα για πέρα αληθές.\n\nΗ ιστορική εφημερίδα δεν μασά τα λόγια της και κάνει λόγο για φασισμό μετά τα αποτελέσματα των εκλογών στην Ιταλία.\n\nADVERTISING\n\nΣυγκεκριμένα αναφέρει: \"Φασισμός στην Ευρώπη: Ολοι οι φόβοι οδηγούν στη Ρώμη\" , φράσεις τις οποίες συνοδεύει με μία φωτογραφία της Τζόρτζια Μελόνι να γελά σαρδόνια.\n\nΔείτε το πρωτοσέλιδο\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Βουλευτικές εκλογές στην Ιταλία: Μειωμένο το ποσοστό συμμετοχής σε σύγκριση με το 2018": "Κλείσιμο\n\nΗ συμμετοχή των ψηφοφόρων στις χθεσινές βουλευτικέςστηνπεριορίστηκε στο 64,6%, σύμφωνα με δεδομένα του υπουργείου Εσωτερικών που αφορούν τα δύο τρία των δήμων της χώρας.Στις εκλογές του 2018, η συμμετοχή είχε ανέλθει στο 74,2%.",
    "«Οι εκλογές στην Ιταλία δείχνουν ότι η μάχη με την ακροδεξιά δεν έχει τελειώσει»": "efsyn.gr\n\n«Και στην Ελλάδα υπάρχουν άνθρωποι και μηχανισμοί που θα ήθελαν να αναγεννήσουν ακροδεξιά πολιτικά μορφώματα. Ακόμα και μέσα στη ΝΔ υπάρχει διαδικασία κανονικοποίησης της Ακροδεξιάς από τον Κυριάκο Μητσοτάκη, όταν έχουν αναδειχθεί σε κεντρικά στελέχη ο Βορίδης, ο Αδ. Γεωργιάδης και ο Πλεύρης», σημείωσε.\n\n«Η μάχη απέναντι στην Ακροδεξιά δεν έχει τελειώσει», τόνισε ο εκπρόσωπος Τύπου του ΣΥΡΙΖΑ-Προοδευτική Συμμαχία, Νάσος Ηλιόπουλος, μιλώντας στοn Απόστολο Λυκεσά στον ραδιοφωνικό σταθμό «Στο Κόκκινο Θεσσαλονίκης 91.4 FM» με αφορμή τη νίκη της ακροδεξιάς υποψηφίου Τζόρτζια Μελόνι στις χθεσινές ιταλικές εκλογές.\n\n«Δυστυχώς, μετά την κρίση του 2008 βλέπουμε σε μια σειρά από χώρες αυτές τις δυνάμεις να έχουν επανακάμψει ή να έχουν πάρει ακόμα και ηγεμονική θέση, όπως έγινε τώρα στην Ιταλία. Η μόνη απάντηση είναι η ενδυνάμωση της Αριστεράς και άρα εδώ πρέπει να συζητήσουμε τι πρέπει να κάνει και ποια λάθη να αποφύγει, ώστε να κερδίσει αυτή το λαϊκό κόσμο και να μην αφήσει την οργή και τα αδιέξοδα της κοινωνίας να εκφραστούν σε μια αντιδραστική κατεύθυνση», υπογράμμισε ο Νάσος Ηλιόπουλος.\n\n«Και στην Ελλάδα υπάρχουν άνθρωποι και μηχανισμοί που θα ήθελαν να αναγεννήσουν ακροδεξιά πολιτικά μορφώματα. Ακόμα και μέσα στη ΝΔ υπάρχει διαδικασία κανονικοποίησης της Ακροδεξιάς από τον Κυριάκο Μητσοτάκη, όταν έχουν αναδειχθεί σε κεντρικά στελέχη ο Βορίδης, ο Αδ. Γεωργιάδης και ο Πλεύρης», σημείωσε, υπενθυμίζοντας ότι «την περίοδο που ψηφιζόταν η Συμφωνία των Πρεσπών, η ΝΔ του κ. Μητσοτάκη δεν είχε κανένα πρόβλημα να συναντηθεί στο δρόμο με τους νεοναζί».\n\n«Η κυβέρνηση Μητσοτάκη συνεχίζει να συντονίζει τη λεηλασία της κοινωνίας»\n\nΑναφερθείς στις κυβερνητικές εξαγγελίες για αυξήσεις στις συντάξεις, σχολίασε: «η ΝΔ εξαγγέλλει αυξήσεις με βάση το νόμο που ψήφισε ο ΣΥΡΙΖΑ, όμως τα όσα έχουν γίνει γενικά με τις συντάξεις από την κυβέρνηση Μητσοτάκη είναι μια τεράστια απάτη». «Όταν το 2019 η κυβέρνηση ΣΥΡΙΖΑ επανέφερε ένα μέρος της 13ης σύνταξης, μια μόνιμη δαπάνη 850 εκ. ευρώ το χρόνο, η ΝΔ το ψήφισε και είπε ότι θα το διατηρήσει όταν έρθει στην εξουσία. Όταν εκλέχτηκε, το κατήργησε. Ακόμα, όσον αφορά τα αναδρομικά, κυβερνητικά στελέχη όπως ο κ. Πέτσας, έλεγαν στον κόσμο να μην κάνει προσφυγές επειδή υποτίθεται ότι η κυβέρνηση θα τα επέστρεφε έτσι κι αλλιώς σε όλους, εφόσον έβγαινε σχετική δικαστική απόφαση. Τελικά η απόφαση του δικαστηρίου βγήκε και γνωρίζουμε ότι η κυβέρνηση δεν θα τα δώσει, πριν λίγες μέρες το παραδέχτηκε δημόσια ο κ. Σταϊκούρας. Πάνω από 1 εκατομμύριο συνταξιούχοι δεν θα πάρουν τα αναδρομικά τους», τόνισε ο Νάσος Ηλιόπουλος. «Με κυβέρνηση ΣΥΡΙΖΑ τα 2,5 δισ. των αναδρομικών θα δοθούν στους συνταξιούχους σε τρεις ετήσιες δόσεις, ενώ θα επανέλθει και η 13η σύνταξη που κατήργησε η ΝΔ», δήλωσε.\n\n«Αυτή τη στιγμή το 28% των πολιτών της χώρας είναι σε κίνδυνο φτώχειας και κοινωνικού αποκλεισμού, καταγράφουμε τον τρίτο χειρότερο δείκτη στην Ευρώπη. Η ετήσια αύξηση του φυσικού αερίου στην Ελλάδα είναι 221%, ενώ ο ευρωπαϊκός μέσος όρος είναι στο 62%. Ταυτόχρονα, οι εργαζόμενοι δίνουν δύο κατώτατους μισθούς το χρόνο για να θερμανθούν. Έχουμε μια κυβέρνηση η οποία όχι απλά δεν παίρνει πραγματικά μέτρα αντιμετώπισης αυτής της κατάστασης, αλλά συντονίζει τη λεηλασία κατά του εισοδήματος των πολιτών», επισήμανε ο Νάσος Ηλιόπουλος.\n\n«Μόνο για το Σεπτέμβρη φαίνεται ότι οι πάροχοι ηλεκτρικής ενέργειας θα έχουν ουρανοκατέβατα κέρδη πάνω από 500 εκ. Η κυβέρνηση πολύ συνειδητά δουλεύει για τα συμφέροντα των λίγων, από τα οποία εξαρτάται, και όχι για την ασφάλεια της κοινωνίας», συνέχισε, «την ίδια στιγμή που υπερεπενδύει σε ένα μιντιακό σύστημα το οποίο δεν αναδεικνύει τα πραγματικά προβλήματα της κοινωνίας και συμπεριφέρεται λες και οι πολίτες ζουν σε άλλη χώρα». «Η στρατηγική αυτή όμως θα καταρρεύσει στις επόμενες εκλογές», διεμήνυσε.\n\nΑναφερθείς στους ελεύθερους επαγγελματίες και τους αυτοαπασχολούμενους, επανέλαβε τη δέσμευση του Αλέξη Τσίπρα στη ΔΕΘ για «τη θέσπιση του αφορολόγητου σε αυτές τις κατηγορίες στα 10.000 ευρώ». «Το μέτρο αυτό θα κόστιζε 160 εκ., είναι ένα μέτρο κοστολογημένο, απόλυτα εφικτό και δίκαιο», πρόσθεσε.\n\nΑπαντώντας στα όσα ακούστηκαν τις τελευταίες μέρες από κυβερνητικής πλευράς περί αξιοπιστίας, ο Νάσος Ηλιόπουλος υπογράμμισε: «αξιοπιστία έχει η κυβέρνηση που κατάφερε να ολοκληρώσει τον κύκλο δημοσιονομικής προσαρμογής, που άφησε τη χώρα με 12 συνεχόμενα τρίμηνα ανάπτυξης, 37 δισ. μαξιλαράκι και το 80% του χρέους ρυθμισμένο με επιτόκιο 1% για τα επόμενα 10 χρόνια». «Αξιοπιστία δεν έχει ένα κόμμα όπως η ΝΔ, που στο παρελθόν άφησε τη χώρα με 12% έλλειμμα, αξιοπιστία δεν έχει η σημερινή κυβέρνηση της οποίας ο υπουργός Ενέργειας έλεγε πέρσι τέτοιες μέρες ότι το ρεύμα θα αυξηθεί μόλις 2 με 3 ευρώ», ανέφερε χαρακτηριστικά.\n\n«Η ηγεσία και τα στελέχη του ΣΥΡΙΖΑ-Προοδευτική Συμμαχία όλο το επόμενο διάστημα θα έχουν συνεχείς επαφές με την κοινωνία. Την προηγούμενη εβδομάδα ο Αλέξης Τσίπρας είχε συνάντηση με εργαζόμενους από το ΔΕΔΔΗΕ για να αναδείξει το γεγονός ότι μόνο το διάστημα Ιανουαρίου-Αυγούστου είχαμε 300.000 εντολές για διακοπές ηλεκτροδότησης», είπε, υπενθυμίζοντας και την επίσκεψη του προέδρου του ΣΥΡΙΖΑ-ΠΣ στο νοσοκομείο Αγία Σοφία, «ένα νοσοκομείο που έμεινε χωρίς αναισθησιολόγο».\n\nΤέλος, σε ερώτηση για την απόσυρση της πανεπιστημιακής αστυνομίας, δήλωσε: «το μέτρο για την πανεπιστημιακή αστυνομία έχει καταρρεύσει».\n\n«Όταν θες να στηρίξεις ένα μαγαζί, στην προκειμένη περίπτωση η κυβέρνηση θέλει να στηρίξει τα κολέγια, τότε δυσφημείς και τον ανταγωνιστή του. Ο ανταγωνιστής των κολεγίων είναι το δημόσιο πανεπιστήμιο», ανέφερε. «Η πανεπιστημιακή αστυνομία έχει ήδη ηττηθεί στη συνείδηση του κόσμου και θα είναι από τα πρώτα μέτρα της κυβέρνησης Μητσοτάκη που θα καταργηθούν με κυβέρνηση ΣΥΡΙΖΑ-Προοδευτική Συμμαχία», κατέληξε ο Νάσος Ηλιόπουλος.​",
    "Ενεργειακή κρίση: Ελλάδα, Ιταλία, Βέλγιο, Πολωνία στέλνουν επιστολή στην Κομισιόν για πλαφόν στην τιμή του αερίου": "Κλείσιμο\n\nEπιστολή για το ζήτημα του πλαφόν στοπροωθούνγια να αποσταλεί στην Ευρωπαϊκή Επιτροπή πριν από το Συμβούλιο τωνπου θα πραγματοποιηθεί την ΠαρασκευήΣύμφωνα με σημεία του προσχεδίου τα οποία έχει στη διάθεσή του το ΑΠΕ-ΜΠΕ, τονίζεται ότιμπορεί να σχεδιαστεί με τέτοιο τρόπο ώστε να διασφαλίσει την ασφάλεια των προμηθειών και την ελεύθερη ροή στην Ευρώπη πετυχαίνοντας ταυτόχρονα τον κοινό στόχο για μείωση της ζήτησης φυσικού αερίου. Μέχρι στιγμής τουλάχιστονείναι θετικές.Εκτός από την Ελλάδα, την Ιταλία, το Βέλγιο και την Πολωνία, οι οποίες είχαν ταχθεί υπέρ του συντονισμού και μιας κοινής γραμμής, «ναι» λένεενώ και άλλα κράτη-μέλη έχουν εκφράσει τη στήριξή τους, ωστόσο προτείνουν ορισμένες τροποποιήσεις.Οι συζητήσεις είναι σε εξέλιξη και ενδέχεται να υπάρξουν αλλαγές.",
    "Η Ιταλία, η ακροδεξιά και το μεγάλο ρεζιλίκι της κεντροαριστεράς…": "\n\n\n\nΓια τους γείτονες μιλάμε, αλλά νομίζω ότι το πιο χαρακτηριστικό παράδειγμα είναι οι Εγγλέζοι. Με νούμερο ένα παραμυθατζή τον Τόνυ Μπλερ, που έπεισε πριν από 27 έτη τους Εργατικούς να εγκαταλείψουν κάθε νύξη εθνικοποιήσεων στο πρόγραμμά τους. Πάρτε μια γεύση όσων δήλωνε τότε:\n\n«Η εξουσία δίχως ηθικές αρχές είναι στείρα. Αλλά και οι ηθικές αρχές δίχως εξουσία είναι μάταιες. Είμαστε κόμμα κυβερνητικό και θα ηγηθώ αυτού του κόμματος ως εάν να είμαστε κυβέρνηση».\n\nΚαι μια χαρά τα κατάφερε να ακολουθήσει το παράδειγμα της βαρώνης Θάτσερ, μεταμορφώνοντας τη Βρετανία σε κοινωνία του ενός τρίτου…\n\nΠράγμα το οποίο το κατάπιαν για έτη πολλά οι πολίτες της Γηραιάς Αλβιώνος, αλλά όταν μείνανε με το βρακί τρύπιο μας προέκυψε ο Τζέρεμι Κόρμπιν στην ηγεσία των Εργατικών, με ένα προεκλογικό πρόγραμμα, του 2019, που προέβλεπε εθνικοποίηση του νερού, του τομέα ενέργειας, των ταχυδρομείων και των σιδηροδρόμων. Για να υποστεί ήττα συντριπτική από τους ψηφοφόρους που μάσησαν με τον κλόουν Μπόρις Τζόνσον, θεωρώντας ότι θα τους οδηγούσε σε μια νέα εποχή θριαμβευτικής καλοπέρασης. Έκανε ακριβώς το αντίθετο, δάγκωσε την πιπεριά, όδευσε προς τον κάλαθο των αχρήστων. Κι ενώ η κοινή γνώμη της Βρετανίας (ακόμη και οι οπαδοί των Συντηρητικών!) βλέπει πλέον με μισό μάτι τις ιδιωτικοποιήσεις, τι πήγαν και κάνανε οι Εργατικοί; Βγήκε και δήλωσε ο ηγέτης τους Κιρ Στάρμερ ότι αφαιρούνται ξανά από το πρόγραμμα του κόμματους οι υποσχέσεις για εθνικοποιήσεις. Για να καταντήσει εκ νέου η πολιτική διαμάχη σε ένα ζήτημα απλής διαχείρισης:\n\nΨηφίστε εμένα, που είμαι καλύτερος μάνατζερ απ’ τον άλλο. και θα τα φέρω βόλτα μια χαρά. Κι ας λέμε πάνω κάτω τα ίδια!\n\nΤο αυτό και στην Ιταλία, όπου η κάποτε κραταιά κεντροαριστερά αφού ξεπούλησε κάθε αναφορά στο μαρξιστικό παρελθόν της, είδε τους πολίτες να της γυρίζουν την πλάτη και να στρέφονται προς την ακροδεξιά. Μην παριστάνω τώρα τον γνώστη, ορίστε ο πρύτανης του ιταλικού ρεπορτάζ Δημήτρης Δεληολάνης, εξηγεί όμορφα κι ωραία την ξεφτίλα:\n\n«Κατά τον Ακίλε Οκέτο, τον τελευταίο γραμματέα του Ιταλικού Κ.Κ., η μεγάλη καταστροφή συνέβη όταν διαλύθηκε το κόμμα και τα στελέχη του παρασύρθηκαν σε μια “φρενίτιδα κυβερνητισμού”, να κυβερνήσουν δηλαδή πάση θυσία. Η φρενίτιδα επιταχύνθηκε όταν οι πρώην κομμουνιστές συγχωνεύτηκαν με την χριστιανοδημοκρατική αριστερά στο Δημοκρατικό Κόμμα. Κάθε μεταρρυθμιστικό σχέδιο ξεχάστηκε, η νεοφιλελεύθερη ευρωζώνη έγινε πλήρως αποδεκτή, τα συνδικάτα εγκαταλείφθηκαν στη μοίρα τους και η κοινωνική παρέμβαση περιορίστηκε στον δημοκρατικό δικαιωματισμό. Αυτή η καμπή εξηγεί τους ανεπαρκείς ηγέτες: αναποφάσιστους όπως ο Μπερσάνι, πραγματικούς καραγκιόζηδες όπως ο Ρέντσι αλλά και ο Ενρίκο Λέτα. Ο Λέτα, ο τωρινός γραμματέας του Δημοκρατικού Κόμματος, προσπαθεί να αντλήσει ψήφους και συναίνεση από κάθε κατεύθυνση, από την αριστερά, τους Πράσινους αλλά και από το κέντρο και τη δεξιά. Χωρίς επιτυχία, επιχειρεί να επαναφέρει τον Ρέντσι στο Δημοκρατικο Κόμμα. Το αποτέλεσμα είναι ένα κόμμα εξουσίας χωρίς ταυτότητα».\n\nΗ διαχείριση που λέγαμε, από τα ψοφίμια της σοσιαλδημοκρατίας. Εμπιστευτείτε μας, όχι γιατί είμαστε διαφορετικοί από τους κεντροδεξιούς, αλλά διότι τα στελέχη μας είναι πιο ξύπνια, πιο γατιά, πιο εύστροφα. Έχουν πιο λαμπερά χαμόγελα, πετάνε γαμάτες ατάκες στην τηλεόραση, σπούδασαν στα καλύτερα πανεπιστήμια. Και θα βρούνε λύσεις σε όλα σας τα προβλήματα, λύσεις πρακτικές και αποτελεσματικές, προσαρμοσμένες στις ανάγκες του εικοστού πρώτου αιώνα, στη νέα ψηφιακή εποχή. Και απορούν ύστερα όταν ο άλλος που είναι βυθισμένος στην έσχατη ένδεια, που κυνηγάει και το τελευταίο ευρώπουλο με το ντουφέκι, που βλέπει το μέλλον μαύρο και άραχλο στρέφεται στον καραμπινάτο τσαρλατανισμό της Μελόνι…\n\nΥ.Γ.: Γι’ αυτό έχει σημασία όταν ένα κόμμα εξουσίας δηλώνει ότι θα εθνικοποιήσει τη ΔΕΗ και δεν αρκείται στο πρόστυχο μανατζεριλίκι.\n\n",
    "Ιταλία: Θα είναι η Μελόνι η επόμενη Πρωθυπουργός της χώρας;": "Στην οθόνη δίπλα στη σκηνή, ένα βίντεο με την υποψήφια στην τελευταία φάση. Η Τζόρτζια Μελόνι χαμογελά συνεχώς και κάνει χειραψίες. Πολύς κόσμος έχει έρθει από το Κάλιαρι, τη μεγαλύτερη πόλη της Σαρδηνίας για να ακούσει τη γυναίκα που έχει τις περισσότερες πιθανότητες να γίνει η επόμενη πρωθυπουργός της Ιταλίας.\n\nΑναμεσά τους και η Μερσέντες Ουζάι. Είναι μέλος του δεξιού εθνικιστικού κόμματος Αδέλφια της Ιταλίας, του κόμματος που ηγείται η Μελόνι. «Εργάζομαι ως καθαρίστρια σε μια ιδιωτική εταιρεία και ταυτόχρονα ως αναπληρώτρια δασκάλα σε ένα δημοτικό σχολείο», λέει η Μερσέντες Ουζάι. Χρειάζεται δύο δουλειές για να επιβιώσει. Μετά βίας μπορεί να πληρώσει το στεγαστικό δάνειο του σπιτιού της.Πολλοί που παρευρίσκονται σε εκδηλώσεις της Μελόνι στο Κάλιαρι ή σε άλλες ιταλικές πόλεις αφηγούνται παρόμοιες ιστορίες.\n\nΞαφνικά η μουσική δυναμώνει και εμφανίζεται η Μελόνι ντυμένη στα λευκά. Μιλάει από στήθους για μια ώρα. Καταδικάζει τους πολιτικούς της αντιπάλους που την παρουσίαζαν ως τέρας, ως ρατσίστρια. Διαφωνεί με την ανίκανη ΕΕ, η οποία θέλει να ρυθμίσει την καθημερινή ζωή των Ευρωπαίων μέχρι την παραμικρή λεπτομέρεια, αλλά αδυνατεί να θέσει υπό έλεγχο την ενεργειακή κρίση. Το μεγάλο κεφάλαιο και οι φιλελεύθερες ελίτ ευθύνονται για όλα όσα πηγαίνουν στραβά στην Ιταλία, λέει. Κυρίως όμως η μεταναστευτική και προσφυγική πολιτική.\n\nΕνάντια στους μετανάστες\n\nΚατά τη διάρκεια της προεκλογικής της εκστρατείας, η Μελόνι μοίρασε ένα βίντεο που φέρεται να δείχνει μια Ουκρανή να βιάζεται από έναν Αφρικανό. Για εκείνην πρόκειται για μια τρανή απόδειξη της επισφαλούς κατάστασης στην Ιταλία. Όταν δέχθηκε έντονη κριτική για αυτό, η Μελόνι αντεπιτέθηκε, κατηγορώντας την αριστερά ότι δείχνει αλληλεγγύη στις βιασμένες γυναίκες μόνο όταν ο δράστης είναι Ιταλός και «όχι παράνομος μετανάστης».\n\nΗ 45χρονη δεν φοβάται τις αντιπαραθέσεις. Τις περισσότερες φορές όμως προσπαθεί να εμφανίζεται μετριοπαθής. Τα Αδέλφια της Ιταλίας δεν πιέζουν πλέον για την έξοδο της Ιταλίας από την ΕΕ και παράλληλα τονίζουν την αλληλεγγύη τους προς την Ουκρανία. Σε μια ομιλία της στα διεθνή μέσα ενημέρωσης, η Μελόνι προσπάθησε να αποστασιοποιηθεί από τη φασιστική κληρονομιά του κόμματός της, υποστηρίζοντας ότι για την ιταλική δεξιά ο φασισμός είναι μέρος της ιστορίας της χώρας για δεκαετίες.\n\nΟ δικτάκτορας Μπενίτο Μουσολίνι\n\nΕδώ και χρόνια, ο ρεπόρτερ της εφημερίδας La Repubblica, Πάολο Βερίτσι ερευνά το φαινόμενο του νεοφασισμού στην Ιταλία. Τα Αδέλφια της Ιταλίας εξακολουθούν να εμπνέονται από υποστηρικτές του πρώην δικτάτορα Μουσολίνι, λέει. Δεν πιστεύει ότι είναι τυχαίο ότι η τρίχρωμη φλόγα που θεωρείται νεοφασιστικό σύμβολο στην Ιταλία, επιλέχθηκε ως λογότυπο του κόμματος. Υπάρχουν επίσης βουλευτές και άνθρωποι στο στενό κύκλο της Μελόνι που χρησιμοποιούν επανειλημμένα φασιστικά συνθήματα στα κοινωνικά δίκτυα.\n\nΟ φόβος της επιστροφής σε μια σκοτεινή εποχή\n\nΕν τω μεταξύ στο Κάλιαρι, η προεκλογική εμφάνιση της Μελόνι διακόπτεται απότομα. Ένας ακτιβιστής εισέβαλε στη σκηνή για να ξεδιπλώσει μια σημαία του ουράνιου τόξου. «Αφήστε τον να μιλήσει», φωνάζει η Μελόνι στους αστυνομικούς που θέλουν να απομακρύνουν τον άνδρα. «Θέλω το δικαίωμα να παντρευτώ και να υιοθετήσω παιδιά», λέει ο διαδηλωτής. «Εντάξει, θέλεις πολλά. Όλοι κάτι θέλουν», απαντά η Μελόνι. Μέλη της κοινότητας LGBTQ λένε ότι φοβούνται τη Μελόνι. «Ο φόβος μας είναι ότι γυρίζουμε τον χρόνο πίσω. Αντί να βελτιώσουμε τα δικαιώματά μας και να προωθήσουμε προοδευτικές ιδέες, οδηγούμαστε πίσω σε μια εποχή που φοβόμασταν».\n\nΟι υποστηρικτές της Μελόνι πάντως μπροστά στη σκηνή δεν φαίνεται να ενοχλούνται. Την πιστεύουν κι ελπίζουν να είναι η επόμενη Ιταλίδα πρωθυπουργός.\n\nΑλεξάντρα φον Νάμεν\n\nΕπιμέλεια: Μαρία Ρηγούτσου",
    "Ιταλία: Το τέλος του διπολισμού – Τα γεγονότα που άλλαξαν για πάντα την ιταλική πολιτική": "Την Κυριακή 25 Σεπτεμβρίου, οι Ιταλοί προσέρχονται στις κάλπες για τις ένατες γενικές εκλογές των τελευταίων 30 ετών στην Ιταλία.\n\nΗ RaiNews δημοσίευσε την παραμονή των εκλογών ένα ενδιαφέρον κείμενο, με τον τίτλο «30 χρόνια εκλογών σε 3 λεπτά – Συνασπισμοί, διασπάσεις και συγχωνεύσεις: όλα όσα πρέπει να ξέρετε για τη γέννηση και την κρίση του ιταλικού διπολισμού».\n\nΔιαβάστε επίσης:Πώς σκέφτεται η Τζόρτζια Μελόνι – Η αγέλη των λύκων και ο Άρχοντας των δαχτυλιδιών»\n\nΠότε μεταμορφώθηκε για πάντα η ιταλική πολιτική\n\nΗ 5η Απριλίου του 1992 είναι η ημέρα που οι Ιταλοί βρέθηκαν για τελευταία φορά στα ψηφοδέλτια με τα ιστορικά λογότυπα που κυριαρχούσαν στη χώρα για χρόνια.\n\nΗ πτώση του Τείχους του Βερολίνου και η Τανγκεντόπολι (εκτεταμένο σκάνδαλο διαφθοράς από το 1992 έως το 1994) μεταμόρφωσαν για πάντα την ιταλική πολιτική.\n\nΗ «Δεύτερη Δημοκρατία»\n\nΔύο χρόνια αργότερα, με τον επιχειρηματία Σίλβιο Μπερλουσκόνι και νέους σχηματισμούς να καταλαμβάνουν το πολιτικό πεδίο, ξεκίνησε η λεγόμενη «Δεύτερη Δημοκρατία»: μια εποχή που χαρακτηρίζεται από έναν ισχυρό διπολισμό, με επίκεντρο για χρόνια τους μεγάλους κεντροδεξιούς και κεντροαριστερούς συνασπισμούς, οι οποίοι άλλαξαν φυσιογνωμία με την πάροδο του χρόνου μέσω συγχωνεύσεων, διασπάσεων, ρήξεων και ανασυνθέσεων.\n\nΓια τον ιταλικό διπολισμό, η πρώτη πραγματική καμπή ήρθε το 1996, όταν ένας κεντροαριστερός συνασπισμός, η Ulivo του Ρομάνο Πρόντι, έθεσε υποψηφιότητα στις εκλογές εναντίον του κεντροδεξιού συνασπισμού του Σίλβιο Μπερλουσκόνι, αν και η Λέγκα του Βορρά του Ουμπέρτο Μπόσι αποφάσισε να κατέβει μόνη της.\n\nΤο Κίνημα 5 Αστέρων «τελείωσε» τον δικομματισμό\n\nΑκολούθησαν χρόνια ουσιαστικής εναλλαγής μεταξύ των δύο κύριων κομμάτων μέχρι το 2013: το έτος, κατά το οποίο το Κίνημα 5 Αστέρων προσήλθε για πρώτη φορά στις κάλπες και ανέτρεψε την εκλογική ισορροπία της Δεύτερης Δημοκρατίας.\n\nΤο 2018, ο διπολισμός εισέρχεται επισήμως σε κρίση και, για πρώτη φορά, σχηματίζεται μια πλειοψηφία στο Κοινοβούλιο που υπερβαίνει τους δύο παραδοσιακούς πόλους: το Κίνημα Πέντε Αστέρων και η Λέγκα γεννούν το Conte 1 (πρώτη κυβέρνηση υπό τον Τζουζέπε Κόντε).\n\nΗ εξουσία του διαρκεί λίγο περισσότερο από ένα χρόνο, αλλά το παραδοσιακό πολιτικό πλαίσιο έχει πλέον καταρρεύσει.\n\nΗ παραίτηση Ντράγκι και το «πρώτη φορά φθινόπωρο»\n\nΠράγματι, μετά την εμπειρία του Conte 2, που είδε τα 5 Αστέρια να έρχονται σε ρήξη με τη Λέγκα και να συμμαχούν με το PD, το Italia Viva και το Liberi e Uguali, γεννήθηκε η κυβέρνηση συνασπισμού του Μάριο Ντράγκι, η οποία υποστηρίχθηκε από όλα τα κόμματα που είναι παρόντα στη Βουλή, με εξαίρεση το Fratelli D’Italia.\n\nΜετά την κρίση που άνοιξαν τα 5 αστέρια, στις 20 Ιουλίου του 2022 η Forza Italia και η Λέγκα δήλωσαν ότι δεν θα συμμετάσχουν στην ψήφο εμπιστοσύνης και ο Ντράγκι ανακοίνωσε την παραίτησή του.\n\nΟι πρόωρες εκλογές της 25ης Σεπτεμβρίου θα είναι οι πρώτες στην ιστορία της Ιταλίας που θα διεξαχθούν το φθινόπωρο.",
    "Ιταλία: Λέγκα και Αδέλφια της Ιταλίας έσπασαν τη «σιωπή» την παραμονή των εκλογών": "Κλείσιμο\n\nΤοτου Ματέο Σαλβίνι αποφάσισε να μην σεβαστεί την καθιερωμένη, σημερινή ημέρα σιωπής, πριν τις αυριάνες. Το ίδιο έπραξαν και τα Αδέλφια της Ιταλίας, της Τζορτζια Μελόνι, με κοινό στόχο την Κεντροαριστερά.«Ητης Κεντροαριστεράς χαρακτηρίστηκε από, θέληση να αυξηθούν οι φόροι και οι αποβιβάσεις μεταναστών», τόνισε η Λέγκα μέσω Instagram και πρόσθεσε:«Χθες το κεντροαριστερό Δημοκρατικό Κόμμα του Λέτα έκλεισε την εκστρατεία του μεστην πλατεία του Λαού της Ρώμης μπροστά σε σημαία τηςΕπιτέλους, μια μικρή, μεγάλη αλήθεια: θυμίζει σε όλους ποιο κόμμα χρηματοδοτήθηκε με βαμμένα με αίμα ρωσικά ρούβλια.Επίσης το Σάββατο, τα Αδέλφια της Ιταλίας της Μελόνι, με αναφορά στο ίδιο θέμα της ανάρτησης της Λέγκα, υπογράμμισαν:στην χθεσινη συγκέντρωση του κεντροαριστερού Ενρίκο Λέτα, με την άδεια του Δημοκρατικού Κόμματος, όπως παραδέχθηκαν οι συμμετέχοντες στην διαδήλωση, οι οποίοι κρατούσαν με ενθουσιασμό τις σημαίες. Ο περιφερειακός συντονιστής του κόμματος, Αστόρε, να διαψεύσει ότι επέτρεψε να χρησιμοποιηθούν, στην πλατεία της συγκέντρωσης, τα σύμβολα μιας αιματηρής και βίαιης δικτατορίας, η οποία προκάλεσε εκατομμύρια νεκρούς σε όλο τον κόσμο».",
    "Ρόσι: 'Να είμαστε ταπεινοί κόντρα στην Ιταλία, αλίμονό μας αν γίνουμε αλαζόνες'": "Ο Μάρκο Ρόσι δίνει οδηγίες στους παίκτες της Ουγγαρίας σε ματς του Nations League απέναντι στην Γερμανία | 23 Σεπτεμβρίου 2022\n\nΗ Ουγγαρία θέλει μόνο έναν βαθμό στην \"Πούσκας Αρένα\" απέναντι στην Ιταλία την Δευτέρα (26/9) για να κλειδώσει την είσοδο στο Final-4 του Nations League, με τον Μάρκο Ρόσι να χτυπάει ωστόσο καμπανάκι στους παίκτες του απαιτώντας ταπεινότητα.\n\nΗ πρεμιέρα του φετινού Nations League βρήκε την Ουγγαρία να γνωρίζει την ήττα με 2-1 από την Ιταλία στην Τσεζένα όμως στη συνέχεια οι Μαγυάροι έκαναν πράματα και θάματα και με δύο τεράστιες εκτός έδρας επιτυχίες απέναντι σε Αγγλία (4-0) και Γερμανία (1-0) έφτασαν τους 10 βαθμούς που τους έχουν φέρει μία ανάσα από το... θαύμα.\n\nΌπου θαύμα φέρτε στο μυαλό σας την πρόκρισή της στο Final-4 της διοργάνωσης έχοντας αφήσει πίσω της Άγγλους, Ιταλούς και Γερμανούς, όμως για να το πετύχει αυτό χρειάζεται έναν βαθμό στο τελευταίο παιχνίδι της, στην \"Πούσκας Αρένα\" κόντρα στην σκουάντρα ατζούρα.\n\nΘεωρητικά, με τη φόρα που έχει πάρει και την ψυχολογία στα ύψη, έχει τον πρώτο λόγο για την πρόκριση έναντι της ομάδας του Ρομπέρτο Μαντσίνι που θέλει μόνο νίκη για το κόλπο γκρόσο, με τον Μάρκο Ρόσι να φροντίζει ωστόσο να ρίξει τους τόνους.\n\nΟ Ιταλός προπονητής της Ουγγαρίας είναι έμπειρος και γνωρίζει πως μία ήττα μέσα σε 90 λεπτά μπορεί να χαλάσει όλο αυτό που έχτισε η ομάδα του εδώ και μερικούς μήνες, με αποτέλεσμα να ζητήσει από τους παίκτες του να κατέβουν στο χορτάρι δείχνοντας τον απόλυτο σεβασμό προς τη μεγάλη αντίπαλό τους.\n\n\"Χρειάζεται να έχουμε ταπεινότητα σε μέγιστο βαθμό. Χάρη στη σπουδαία δουλειά από τα παιδιά, έχουμε τώρα 10 πόντους όμως δεν μπορούμε να ρισκάρουμε και να γίνουμε αλαζόνες\n\nΟ μόνος τρόπος για να φτάσουμε στην επιτυχία είναι να δουλέψουμε μαζί ως ομάδα, σεβόμενοι τη φανέλα που φοράμε. Αν φτάσουμε στο Final-4 θα έχουμε φτάσει ένα επίπεδο ενθουσιασμού στο οποίο δεν θα έχουμε ξαναβρεθεί ποτέ στο παρελθόν\", δήλωσε χαρακτηριστικά στη συνέντευξη Τύπου που παραχώρησε την Κυριακή (25/9).",
    "Εκλογές στην Ιταλία: Εξελέγη στη Γερουσία ο πρόεδρος της Λάτσιο": "Ο πρόεδρος της Λάτσιο, Κλαούντιο Λοτίτο, συμμετείχε στις εκλογές στην Ιταλία και εξελέγη στη Γερουσία, συγκεντρώνοντας το 43% των ψήφων με το κόμμα «Forza Italia», του Σίλβιο Μπερλουσκόνι.\n\nΟ Λοτίτο βρίσκεται στον προεδρικό θώκο της Λάτσιο από το 2004, έχοντας οδηγήσει την ομάδα της Ρώμης, στην κατάκτηση τριών Κυπέλλων Ιταλίας και τριών Σούπερ Καπ Ιταλίας.\n\nΔΙΑΦΗΜΙΣΗ\n\nΣτο παρελθόν δε, ήταν ιδιοκτήτης και της Σαλερνιτάνα, την οποία και ανέβασε από την Serie D στη Serie Α, αλλά αναγκάστηκε στη συνέχεια να αποδεσμευτεί από αυτή, αφού δεν επιτρέπεται από τους κανονισμούς να είναι στο “τιμόνι” δύο ομάδων της ίδιας κατηγορίας.\n\nΠλέον όμως, ο Λοτίτο θα βρίσκεται και στη Γερουσία, στο πλευρό ενός επίσης ιδιοκτήτη ομάδας της Serie A, αφού ο περιβόητος Σίλβιο Μπερλουσκόνι, είναι πλέον “αφεντικό” της Μόντσα, μετά την επί χρόνια παρουσία του στη Μίλαν.",
    "Ιταλία: Η δεξιά συμμαχία της Μελόνι έτοιμη για νίκη στις ερχόμενες εκλογές -Τι θα παίξει καθοριστικό ρόλο": "Για την Κυριακή 25 Σεπτεμβρίου έχουν προγραμματιστέι οι εθνικές εκλογές της Ιταλίας, μετά την ανατροπή της κυβέρνησης Ντράγκι από εσωκομματικές διαμάχες τον Ιούλιο.\n\nΣύμφωνα με το πρακτορείο Reuters, οι δημοσκοπήσεις δείχνουν σταθερά ότι ο δεξιός συνασπισμός υπό την ηγεσία του εθνικιστικού κόμματος «Αδελφοί της Ιταλίας» και τη συμμετοχή των κομμάτων «Λέγκα» και «Forza Italia» βρίσκεται σε τροχιά για μια ξεκάθαρη νίκη. Η ηγέτης των «Αδελφών της Ιταλίας» Τζόρτζια Μελόνι θεωρείται η πιο πιθανή επιλογή για να γίνει η πρώτη γυναίκα πρωθυπουργός της χώρας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤι θα παίξει καθοριστικό ρόλο στις εκλογές της Ιταλίας\n\nΤα «Αδέλφια της Ιταλίας» έχουν καταγράψει αύξηση στην υποστήριξη που λαμβάνουν, αφού παρέμειναν εκτός της κυβέρνησης εθνικής ενότητας του πρωθυπουργού Μάριο Ντράγκι. Η Λέγκα, με επικεφαλής τον Ματέο Σαλβίνι, και η Forza Italia του Σίλβιο Μπερλουσκόνι ήταν και οι δύο μέρος της κυβέρνησης, με την υποστήριξη απέναντί τους να έχει υποχωρήσει.\n\nΗ δεξιά έχει βοηθηθεί από διαιρέσεις στην κεντροαριστερά, όπου οι προσπάθειες του Δημοκρατικού Κόμματος (PD) να σχηματίσει μια ευρεία εκλογική συμμαχία κατέρρευσαν.\n\nΑυτό αφήνει τρεις κύριες ομάδες να παλεύουν για ψήφους -το PD και τους συμμάχους του, το κεντρώο κόμμα Azione και τον εταίρο του Italia Viva και το αντικαθεστωτικό «Κίνημα 5 Αστέρων».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο εκλογικό σύστημα της Ιταλίας ευνοεί ομάδες ικανές να σχηματίσουν ευρείες συμμαχίες, ενισχύοντας πιθανότατα τη νίκη του δεξιού μπλοκ.\n\nΠοια τα κύρια ζητήματα για τους Ιταλούς ψηφοφόρους\n\nΌπως και σε άλλες ευρωπαϊκές χώρες, η κρίση του κόστους ζωής έχει επισκιάσει άλλες ανησυχίες όπως η μετανάστευση, η εγκληματικότητα και οι δημόσιες υπηρεσίες.\n\nΗ συντηρητική συμμαχία έχει ζητήσει γενικές φορολογικές περικοπές που θα βοηθήσουν τους Ιταλούς να αντιμετωπίσουν τις αυξανόμενες τιμές, ενώ το PD θέλει οι φορολογικές μειώσεις να είναι πιο στοχευμένες σε ομάδες χαμηλότερου εισοδήματος.\n\nΗ Μελόνι έχει εκφράσει επανειλημμένα την υποστήριξή της στη δυτική πολιτική κατά της Ρωσίας μετά την εισβολή της στην Ουκρανία. Ωστόσο, ο ηγέτης της Λέγκας, Ματέο Σαλβίνι, ζήτησε από την Ευρωπαϊκή Ένωση να προστατεύσει τους Ιταλούς από τις οικονομικές επιπτώσεις των κυρώσεων που επιβλήθηκαν στη Ρωσία λόγω της εισβολής.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι πρωταγωνιστές της επερχόμενης εκλογικής διαδικασίας στην Ιταλία\n\nΗ 45χρονη Τζόρτζια Μελόνι. Η πρώην ακροδεξιά ακτιβίστρια από τη Ρώμη έχει ανανεώσει την ενέργεια του κόμματός της, το οποίο πρόκειται να δει το μερίδιό του στις ψήφους να εκτινάσσεταιί σε περίπου 25% από μόλις 4% στις τελευταίες εκλογές του 2018. Η υποστήριξή της στις κυρώσεις του ΝΑΤΟ και της Δύσης κατά της Ρωσίας συνέβαλαν στην άμβλυνση των ανησυχιών στο εξωτερικό σχετικά με την καταλληλότητά της για τη θέση της πρωθυπουργού.\n\nΟ 49χρονος Ματέο Σαλβίνι. Ο ηγέτης της Λέγκας, ο επιθετικός πρώην υπουργός Εσωτερικών, που ακολουθεί σκληρή γραμμή για τη μετανάστευση, έχει επισκιαστεί από τη Μελόνι τους τελευταίους μήνες.\n\nΟ 85χρονος Σίλβιο Μπερλουσκόνι. Ο πρώην πρωθυπουργός ξεπέρασε την επιδείνωση της υγείας του και τα σκάνδαλα και παρέμεινε σημαντικός παίκτης στη δεξιά συμμαχία, ακόμα κι αν το κόμμα του (Forza Italia) είναι αυτή τη στιγμή ο μικρότερος εταίρος ανάμεσα στα τρία κύρια κόμματά της.\n\n0 56 χρονος Ενρίκο Λέτα. Αρχηγός του PD και επίσης πρώην πρωθυπουργός. Η αποτυχία του να οικοδομήσει έναν σταθερό συνασπισμό κεντροαριστερών κομμάτων τον έφερε αντιμέτωπο με πολιτική ήττα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ 58χρονος Τζουζέπε Κόντε. Ηγέτης του Κινήματος των 5 Αστέρων και πρωθυπουργός την περίοδο 2018-21, προκάλεσε οργή όταν το κόμμα του απέσυρε την υποστήριξη προς την κυβέρνηση Ντράγκι τον Ιούλιο, πυροδοτώντας διχασμούς που οδήγησαν στις πρόωρες εκλογές. Η στρατηγική του έχει εν μέρει δικαιωθεί από την άνοδο των «Πεντάστερων» στις δημοσκοπήσεις, αλλά το κόμμα εξακολουθεί να αντιμετωπίζει αντιδράσεις στην αντιπολίτευση.\n\nΤο πριν και το μετά των εκλογών στην Ιταλία\n\nΟι κάλπες στην Ιτακία θα ανοίξουν στις 7:00 το πρωί της Κυριακής 25 Σεπτεμβρίου και θα κλείσουν στις 23:00 το βράδυ.\n\nΗ πρώτη πρόκληση για τη δεξιά συμμαχία θα είναι να κερδίσει την πλειοψηφία και στα δύο σώματα ενός αποδυναμωμένου κοινοβουλίου. Μια πλειοψηφία άνω των δύο τρίτων θα άνοιγε το δρόμο στο κοινοβούλιο για να κάνει αλλαγές στο σύνταγμα χωρίς να τις θέσει σε δημοψήφισμα.\n\nΟ σχηματισμός συνασπισμού στην Ιταλία είναι μια εξαιρετικά αργή διαδικασία, αλλά η προοπτική ενός πιο ξεκάθαρου αποτελέσματος σημαίνει ότι είναι απίθανο να επαναληφθεί η κατάσταση του 2018, όταν χρειάστηκε σχεδόν τρεις μήνες.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο νέο κοινοβούλιο θα συνεδριάσει στις 13 Οκτωβρίου. Μετά από αυτή την ημερομηνία, ο πρόεδρος Σέρτζιο Ματαρέλα μπορεί να ξεκινήσει τις διαβουλεύσεις με τους ηγέτες των κομμάτων για να συζητήσουν το σχηματισμό κυβέρνησης.",
    "Ιταλία – Αγγλία 1-0: Φοβερή προσπάθεια από τον Ρασπαντόρι! (vid)": "Ιταλία – Αγγλία 1-0: Φοβερή προσπάθεια από τον Ρασπαντόρι! (vid)\n\nH Iταλία ανοίγει το σκορ κόντρα στην Αγγλία με φοβερό κοντρόλ και σουτ του Ρασπαντόρι.\n\nΔείτε Ακόμα",
    "Ιταλία: Δεν υπάρχουν θύματα ούτε υλικές ζημιές μετά τον σεισμό": "Κλείσιμο\n\nΜέχρι αυτή την στιγμή δεν υπάρχουν θύματα ούτε υλικές ζημιές από τον σεισμό που πριν από μία ώρα και είκοσι λεπτά έπληξε την κεντρική Ιταλία , ανακοίνωσε η ιταλική Πυροσβεστική Υπηρεσία.Τα τηλεφωνικά κέντρα της Πολιτικής Προστασίας, των Πυροσβεστών και της Ιταλικής Αστυνομίας δεν έχουν λάβει, όπως έγινε γνωστό,",
    "Ουγγαρία-Ιταλία - Live Event by bwinΣΠΟΡ FM": "Ουγγαρία-Ιταλία\n\nΠαρακολουθήστε ζωντανά από το sport-fm.gr την εξέλιξη του αγώνα Ουγγαρία-Ιταλία για το Nations League.\n\n\n\n",
    "Ιταλία: Στους μισούς δήμους της χώρας, στις 12 το μεσημέρι, τοπική ώρα, είχε ψηφίσει το 18,39% των εχόντων δικαίωμα": "Σύμφωνα με τα επίσημα στοιχεία του ιταλικού υπουργείου εξωτερικών, στις 12 το μεσημέρι, στους μισούς δήμους της χώρας, για την ανανέωση της σύνθεσης της Βουλής είχε ψηφίσει το 18,39% των εχόντων δικαίωμα.\n\nΣτις προηγούμενες γενικές εκλογές, του 2018, το αντίστοιχο ποσοστό ήταν 19,18%.",
    "Bloomberg: Οι εκλογές στην Ιταλία απειλούν την ηρεμία στα ιταλικά ομόλογα": "Κρίνοντας τουλάχιστον από τις ιταλικές αγορές ομολόγων, οι επενδυτές δεν ανησυχούν από την προοπτική ανάληψης της εξουσίας από έναν δεξιό συνασπισμό μετά τις πρόωρες εκλογές της Κυριακής, σχολιάζει το Βloomberg, συμπληρώνοντας πως, ωστόσο, πολλοί φοβούνται ότι η ηρεμία δεν θα διαρκέσει για πολύ.\n\nΤο χρέος της χώρας έχει παρασυρθεί σε μια ευρύτερη περιπέτεια, ωθώντας το κόστος δανεισμού του 10ετούς κρατικού χρέους σε επίπεδα που είχαν παρατηρηθεί για τελευταία φορά το 2013. Αλλά το ασφάλιστρο απόδοσης της Ιταλίας έναντι της Γερμανίας, ένα μέτρο του ιδιοσυγκρασιακού κινδύνου, εξακολουθεί να είναι χαμηλότερο από ό,τι στις αρχές του μήνα, γεγονός που υποδηλώνει ότι οι κάτοχοι ομολόγων δεν αναμένουν ότι οι εκλογές που παρακολουθούνται στενά θα προκαλέσουν μεγάλη αναταραχή.\n\nΟύτε έχει μειωθεί η όρεξη για τα ομόλογα των ιταλικών εταιρειών, τα οποία, σύμφωνα με τα στοιχεία του Bloomberg, έχουν σημειώσει λιγότερο κακές επιδόσεις από τις περισσότερες ευρωπαϊκές ομοειδείς φέτος. Και μόλις 10 ημέρες πριν από την ψηφοφορία, η εταιρεία τυχερών παιχνιδιών Lottomatica SpA άντλησε 350 εκατ. ευρώ (340 εκατ. δολάρια) στις αγορές ομολόγων, λαμβάνοντας παραγγελίες τρεις φορές περισσότερες από το ποσό αυτό, παρά την αξιολόγηση της πιστοληπτικής της ικανότητας \"σκουπίδια\".\n\nΑυτό που έχει κρατήσει τη μεταβλητότητα υπό έλεγχο μέχρι στιγμής είναι η υπόσχεση του συνασπισμού να τηρήσει τις δημοσιονομικές δεσμεύσεις που έχει αναλάβει έναντι της Ευρωπαϊκής Ένωσης. Ο κίνδυνος είναι η υπόσχεση να αποδειχθεί κούφια και ο συνασπισμός να αυξήσει απότομα τις δαπάνες. Κάτι τέτοιο θα έθετε σε κίνδυνο εκατοντάδες δισεκατομμύρια ευρώ από τη χρηματοδότηση της ΕΕ, την ώρα που η Ιταλία απειλείται από μια κρίση εφοδιασμού με ηλεκτρική ενέργεια και οικονομική ύφεση.\n\n\"Αν κοιτάξετε το πολιτικό τους πρόγραμμα και τελικά κάνουν αυτό που λένε ότι θα κάνουν, θα υπάρξει μαζική δημοσιονομική επέκταση\", δήλωσε ο Axel Botte, παγκόσμιος στρατηγικός αναλυτής της Ostrum Asset Management.\n\nΡίξτε στο μείγμα τις υποσχόμενες φορολογικές περικοπές και το δημόσιο έλλειμμα σύντομα \"θα παραβιάσει τις προηγούμενες δεσμεύσεις έναντι της ΕΕ\", δήλωσε ο Botte, συμβουλεύοντας τους πελάτες να παραμείνουν short στην Ιταλία.\n\nΕταιρικοί φόβοι\n\n\n\nΟι πολιτικές που απομακρύνονται από την ευθυγράμμιση με την Ευρωπαϊκή Ένωση θα προστεθούν στον κατάλογο των ανησυχιών για τους τοπικούς δανειολήπτες, οι οποίοι αντιμετωπίζουν ήδη την έξαρση του πληθωρισμού και την υποχώρηση της στήριξης από την κεντρική τράπεζα.\n\nΓια τις εταιρείες, που ήδη αντιμετωπίζουν υψηλότερο κόστος δανεισμού, η απώλεια της πρόσβασης στα κεφάλαια της ΕΕ για την ανάκαμψη μετά την πανδημία θα αποδεικνυόταν καταστροφική. Ο επικεφαλής πιστωτικός στρατηγικός αναλυτής του Bloomberg Intelligence, Mahesh Bhimalingam, προειδοποιεί ότι θα μπορούσε να πυροδοτήσει χρεοκοπίες και υποβαθμίσεις αξιολογήσεων.\n\nΈνα ισχυρό χτύπημα στους Ιταλούς δανειολήπτες που έχουν χαρακτηριστεί ως \"σκουπίδια\" θα μπορούσε να αντηχήσει σε όλο το σύστημα. Πράγματι, οι ιταλικές επιχειρήσεις βαρύνουν πάνω από το 16% του ευρωπαϊκού δείκτη υψηλής απόδοσης του Bloomberg, περισσότερο από εκείνες οποιασδήποτε άλλης χώρας της ηπείρου.\n\nΑυτοί οι φόβοι εκδηλώθηκαν αυτή την εβδομάδα στα ομόλογα της κατασκευαστικής εταιρείας Webuild SpA. Έπεσαν περισσότερο από 4,5 σεντς/ ευρώ, αφού η Τζόρτζια Μελόνι, πιθανώς η επόμενη πρωθυπουργός, δήλωσε στα ιταλικά μέσα ενημέρωσης ότι το σχέδιο ανάκαμψης της ΕΕ χρειάζεται τελειοποίηση.\n\n\"Δεν μπορούμε να διακινδυνεύσουμε να ανασταλούν ή ακόμη και να σταματήσουν οι μεταφορές\", δήλωσε ο διευθύνων σύμβουλος της Webuild Pietro Salini σε εκδήλωση του κλάδου αυτή την εβδομάδα, καλώντας τους πολιτικούς ηγέτες να σεβαστούν το πλαίσιο και τους όρους του πακέτου μεταρρυθμίσεων που συμφωνήθηκε με την ΕΕ.\n\nΟ πιο αδύναμος κρίκος\n\n\n\nΜε υψηλό χρέος, υποτονική ανάπτυξη και ασταθή πολιτική, η Ιταλία θεωρείται εδώ και καιρό ο πιο αδύναμος κρίκος της Ευρώπης. Και υπάρχει άφθονο προηγούμενο για την αστάθεια που συνδέεται με τις εκλογές - μια ψηφοφορία του 2018 που προκάλεσε ανησυχίες για το μέλλον της συμμετοχής της Ιταλίας στο ευρώ φόρτωσε τους επενδυτές ομολόγων με τις μεγαλύτερες μηνιαίες απώλειες από την έναρξη των καταγραφών.\n\nΗ αθέτηση της δέσμευσης για δαπάνες και η αύξηση της χρηματοδότησης από την αγορά ομολόγων θα επιδείνωνε τον λόγο χρέους προς ΑΕΠ της Ιταλίας, που είναι ήδη ο δεύτερος υψηλότερος στην Ευρώπη με 151%.\n\nΚαι μετά από χρόνια εύκολου χρήματος, το κεφάλαιο γίνεται πιο ακριβό. Οι αγορές χρήματος βλέπουν σχεδόν 85% πιθανότητα αύξησης των επιτοκίων κατά 75 μονάδες βάσης από την Ευρωπαϊκή Κεντρική Τράπεζα τον Οκτώβριο. Οι υπεύθυνοι χάραξης πολιτικής εξετάζουν επίσης τον καλύτερο τρόπο για τη μείωση του τεράστιου ισολογισμού της ΕΚΤ.\n\nΠαρόλα αυτά, το υψηλότερο κόστος δανεισμού δεν θα αποτελούσε άμεση απειλή για την Ιταλία, η οποία εκμεταλλεύτηκε τα χρόνια των εξαιρετικά χαμηλών επιτοκίων για να επιμηκύνει τη μέση διάρκεια του χρέους της πέραν των επτά ετών. Αλλά ο δανεισμός με πολύ υψηλότερες αποδόσεις για παρατεταμένη περίοδο θα είχε τελικά το τίμημά του, δήλωσε ο Στέφαν Μονιέ, επικεφαλής επενδύσεων της Lombard Odier Private Bank.\n\n\"Η Ιταλία έκανε το σωστό, επιμηκύνοντας τη διάρκεια του χρέους της. Αλλά εξαρτάται επίσης από την πορεία της οικονομίας: αν υπάρξει ύφεση που θα διαρκέσει αρκετά χρόνια, η κατάστασή της είναι πολύ πιο επισφαλής\", είπε.\n\nΟ Μονιέ δήλωσε ότι θα εξέταζε το ενδεχόμενο να αγοράσει περισσότερα ιταλικά κρατικά ομόλογα μόνο εάν η διαφορά απόδοσης έναντι της Γερμανίας ξεπερνούσε τις 300 μονάδες βάσης. Την Παρασκευή βρισκόταν στις 232 μονάδες βάσης, περισσότερο από 10 μονάδες βάσης κάτω από τα υψηλά διετίας που είχαν αγγίξει τον Ιούνιο.\n\nΜετριαστικός παράγοντας\n\n\n\nΈνας παράγοντας που μετριάζει την ανησυχία των επενδυτών είναι ότι η ΕΚΤ θα συνεχίσει να ανακατευθύνει τα έσοδα από το χαρτοφυλάκιο ομολόγων της εποχής της πανδημίας προς την αγορά χρέους από τις χώρες της Νότιας Ευρώπης μέχρι τουλάχιστον το 2024. Το νέο της εργαλείο, το Transmission Protection Instrument, έχει σχεδιαστεί για να μετριάσει τις αδικαιολόγητες εκτοξεύσεις του κόστους δανεισμού για τα ασθενέστερα μέλη της ευρωζώνης.\n\nΠαρόλα αυτά, οι επενδυτές μπορεί να εμπιστεύονται υπερβολικά αυτό το στήριγμα. Αντί για μια διευκόλυνση διάσωσης για την Ιταλία, θα πρέπει να θεωρηθεί ως ένα μέσο για την πρόληψη της μετάδοσης σε όλο το μπλοκ, δήλωσε ο Μπότε της Ostrum.\n\nΟ Μπότε προειδοποίησε επίσης ότι ο συνασπισμός μεταξύ του κόμματος Αδελφοί της Ιταλίας της Μελόνι, της Lega του Σαλβίνι και της Forza Italia του Μπερλουσκόνι φαινόταν εύθραυστος.\n\n\"Έχουν διαφορετικές απόψεις για το πώς πρέπει να είναι η Ιταλία\", είπε. \"Δεν αποκλείουμε μια ανοιχτή κρίση κάποια στιγμή, αν αυτά τα κόμματα δεν μπορέσουν να κρατηθούν ενωμένα\".",
    "Νίκος Μαραντζίδης / «Το πρόβλημα δεν είναι μη γίνουμε Ιταλία, αλλά μην γίνει η Ιταλία σαν εμάς…»": "Ο καθηγητής μίλησε για «κριτήρια μαφίας στην λειτουργία της κυβέρνησης Μητσοτάκη», επικαλούμενος και την «ομερτά» στην εξεταστική επιτροπή\n\nΩς «μετα-Δημοκρατία με μαφιοκρατικά χαρακτηριστικά» περιέγραψε την κυβέρνηση Μητσοτάκη ο καθηγητής στο Πανεπιστήμιο Μακεδονίας, Νίκος Μαραντζίδης.\n\nΜιλώντας Στο Κόκκινο και στους Γιώργο Τραπεζιώτη και Γιώργο Μελιγγώνη, ο Νίκος Μαραντζίδης υπογράμμισε ότι το σκάνδαλο των υποκλοπών αναδεικνύει ότι βασικά στοιχεία της φιλελεύθερης δημοκρατίας έχουν υπονομευθεί από την κυβέρνηση. Πρόκειται για στοιχεία, όπως είπε, που «θα έπρεπε να χαρακτηρίζουν μια κανονική Δημοκρατία».\n\nΟ Ν. Μαραντζίδης μίλησε για «κριτήρια μαφίας στην λειτουργία της κυβέρνησης Μητσοτάκη», επικαλούμενος και την «ομερτά» στην εξεταστική επιτροπή: «Οι άνθρωποι λένε “δεν μιλώ” σε αυτούς που έχουν την βασική συνταγματική αρμοδιότητα να τους ελέγχουν», υπογράμμισε.\n\nΑαναφερόμενος στο εκλογικό αποτέλεσμα στην Ιταλία, ο Νίκος Μαραντζίδης υπογράμμισε ότι «η συζήτηση δεν είναι να μην γίνουμε εμείς Ιταλία, αλλά να μην γίνει Ιταλία σαν εμάς». Είναι χυδαίο λαϊκίστικο επιχείρημα το ότι «δεν είναι θέμα ότι δε μας ενδιαφέρει πολύ», πρόσθεσε ενώ χαρακτήρισε το εκλογικό αποτέλεσμα στην Ιταλία ως άσχημα νέα για την Ευρώπη, για την δημοκρατία, για την κοινωνική αλληλεγγύη. Πρόσθεσε ότι οι Βρυξέλλες έχουν τεράστιο μερίδιο ευθύνης προσθέτοντας ότι «αυτή η φαεινή ιδέα να διοικούν τραπεζίτες και να κουνάνε το δάχτυλο στους λαούς οι διαφορές ελίτ οδηγεί σε αυτά τα εκλογικά αποτελέσματα». «Οι ελίτ πρέπει να αντιληφθούν ότι στις δημοκρατίες χρειάζονται ηγέτες που να εμπνέουν τους λαούς», κατέληξε ο Νίκος Μαραντζίδης.",
    "Ιταλία: Ο Σαλβίνι αποκήρυξε τον Πούτιν, η Μελόνι ακολούθησε": "ΡΩΜΗ. Λίγες ημέρες πριν από τις ιταλικές βουλευτικές εκλογές της Κυριακής, ο γραμματέας της Λέγκας, Ματέο Σαλβίνι, δήλωσε στην αμερικανική τηλεόραση ότι η φιλία του με τον Ρώσο πρόεδρο Πούτιν ανήκει στο παρελθόν. «Η γνώμη μου για τον Πούτιν πραγματικά άλλαξε στη διάρκεια του πολέμου. Οταν κάποιος ξεκινάει να εισβάλλει, να βομβαρδίζει, να στέλνει τανκς σε μια άλλη χώρα, όλα αλλάζουν», δήλωσε ο Σαλβίνι. Ακολούθησε στον «χορό» των αποκηρύξεων η επικεφαλής των Αδελφών της Ιταλίας, Τζόρτζια Μελόνι, η οποία υποστήριξε εκ νέου ότι δεν έχει σχέση με τον φασισμό. «Ημουν μέλος της Εθνικής Συμμαχίας όταν ο Τζανφράνκο Φίνι (τότε επικεφαλής του νεοφασιστικού κόμματος) είχε χαρακτηρίσει τον φασισμό “το απόλυτο κακό”», είπε η Μελόνι. «Δεν θυμάμαι να διαχώρισα τη θέση μου».\n\nΚαθαίρεση Πιζάνο\n\nΗ εμφανής απόπειρα της Μελόνι να λειάνει το προφίλ της ώστε να μην τρομάξει τους Ιταλούς ψηφοφόρους έρχεται σε αντίθεση με αυτά που δήλωναν στο παρελθόν τα στελέχη του κόμματός της. Ο συντονιστής των Αδελφών της Ιταλίας στον Ακράγαντα της Σικελίας, Καλοτζέρο Πιζάνο, είχε χαρακτηρίσει το 2014 τον Χίτλερ «σπουδαίο ηγέτη», ενώ για τη Μελόνι είχε πει ότι είναι μια «σύγχρονη φασίστρια». Ο Πιζάνο παρέμενε στέλεχος του κόμματος μέχρι προχθές, όταν οι αναρτήσεις του ήρθαν στη δημοσιότητα και το κόμμα αναγκάστηκε να τον καθαιρέσει.\n\nΣε μία από τις τελευταίες προεκλογικές εμφανίσεις της, η Μελόνι ευχήθηκε η διαφαινόμενη επικράτηση του κόμματός της να ανοίξει το δρόμο για τη νίκη των ομοϊδεατών της του κόμματος Vox στην Ισπανία. Συγκρουόμενη με τον επικεφαλής του Δημοκρατικού Κόμματος, Ενρίκο Λέτα, η Μελόνι τον κατηγόρησε ότι επισκέφθηκε το Βερολίνο παραμονές των εκλογών για να «ανταλλάξει το προσωπικό του συμφέρον με το συμφέρον της χώρας». Η Μελόνι υποστηρίζει ότι εκείνη μπορεί να πείσει τη Γερμανία να δεχθεί πλαφόν στην τιμή του φυσικού αερίου και ότι ο Λέτα, αντί να πάει στη Γερμανία με αυτό το αίτημα, πήγε να αποσπάσει πολιτική υποστήριξη από τον καγκελάριο Σολτς.\n\nΕν τω μεταξύ, απούσα από την ιταλική προεκλογική συζήτηση είναι η κλιματική κρίση, παρά τις απανωτές καταστροφές που πλήττουν τη χώρα. Στην επαρχία Μάρκε, ακόμη αναζητούνται αγνοούμενοι από τις φονικές πλημμύρες, που ακολούθησαν τη χειρότερη ξηρασία των τελευταίων δεκαετιών και την αύξηση της θερμοκρασίας των υδάτων γύρω από την Ιταλία κατά 5 βαθμούς Κελσίου σε σχέση με τα φυσιολογικά επίπεδα.",
    "Ιταλία - εκλογές: Το προφίλ του Τζουζέπε Κόντε": "Ο δικηγόρος Τζιουζέπε Κόντε, «υπερασπιστής του λαού», όπως αυτοπροσδιορίζεται, κατάγεται από τη Φότζια και αναδύθηκε στην ιταλική πολιτική σχεδόν από το πουθενά.\n\nΈγινε πρωθυπουργός της χώρας τον Ιούνιο του 2018, επικεφαλής τους συνασπισμού μεταξύ του Κινήματος Πέντε Αστέρων και της Λέγκας, με αντιπροέδρους της κυβέρνησης τον Λουίτζι ντι Μάιο και τον Ματέο Σαλβίνι. Το Σεπτέμβριο του 2018 παρουσίασαν από κοινού το διάταγμα Σαλβίνι για την ασφάλεια και τη μετανάστευση.\n\nΌταν η «κιτρινοπράσινη» κυβέρνηση άρχισε να καταρρέει, ο Κόντε κατηγόρησε τον Σαλβίνι πως πυροδότησε την κρίση για προσωπικό συμφέρον και υπέβαλε την παραίτησή του στον πρόεδρο Σέρτζιο Ματαρέλα.\n\nΛίγες μέρες αργότερα απέσπασε ψήφο εμπιστοσύνης ως επικεφαλής μιας διαφορετικής κυβέρνησης συνασπισμού, του Κινήματος Πέντε Αστέρων και του Δημοκρατικού Κόμματος.\n\nΈχει έρθει η στιγμή για τον Κόντε να βγει στο προσκήνιο και να ενσαρκώσει τη φιγούρα του ισχυρού και αποφασιστικού πολιτικού, καθώς η Ιταλία γίνεται η πρώτη ευρωπαϊκή χώρα που χτυπήθηκε από το κύμα του Covid και ο πρωθυπουργός αναγκάζεται να ανακοινώσει πρωτοφανή δραστικά μέτρα, όπως το απόλυτο lockdown.\n\nΗ δημοτικότητά του εκτοξεύεται στα ύψη.\n\nΜήνες αργότερα, ο Τζιουζέπε Κόντε διαφώνησε με τον Ματέο Ρέντζι και ξέσπασε κυβερνητική κρίση. Στα τέλη Ιανουαρίου του 2021 αναγκάστηκε να παραιτηθεί και να παραχωρήσει τη θέση του στον Μάριο Ντράγκι.\n\nΕπτά μήνες αργότερα, ανέλαβε τα ηνία του Κινήματος Πέντε Αστέρων.\n\nΓια τον δύο φορές πρωθυπουργό της Ιταλίας, οι κάλπες του Σεπτεμβρίου σηματοδοτούν την πρώτη του εκλογική περιπέτεια.",
    "Ιταλία: Aντιπαράθεση Σαλβίνι – Μελόνι για το θεαθήναι": "ΡΩΜΗ. Στρατηγική «και με τον αστυφύλαξ και με τον χωροφύλαξ» ακολουθεί ο δεξιός συνασπισμός που διεκδικεί την εξουσία στις εκλογές της 25ης Σεπτεμβρίου στην Ιταλία, συλλέγοντας ψήφους τόσο από όσους συμφωνούν με τις κυρώσεις κατά της Ρωσίας όσο και από αυτούς που διαφωνούν.\n\nΗ επικεφαλής των Αδελφών της Ιταλίας, Τζόρτζια Μελόνι, μελλοντική πρωθυπουργός εφόσον επαληθευθούν οι δημοσκοπήσεις, υποστηρίζει χωρίς αστερίσκους την πολιτική της κυβέρνησης Ντράγκι, που μετέχει πλήρως στο καθεστώς των κυρώσεων κατά της Ρωσίας. Η Μελόνι υποστηρίζει ότι η ενεργειακή κρίση πρέπει να αντιμετωπιστεί με την επιβολή πλαφόν στο κόστος του ρωσικού αερίου, καθώς και με την αποσύνδεση της τιμής του ηλεκτρικού ρεύματος από την τιμή του αερίου.\n\nΑντιθέτως, ο Ματέο Σαλβίνι, επικεφαλής της Λέγκας και σύμμαχος της Μελόνι, εκφράζει διαφωνίες για τις κυρώσεις, σημειώνοντας ότι ώς το τέλος της χρονιάς θα έχουν βοηθήσει τη Ρωσία να συγκεντρώσει εμπορικό πλεόνασμα ύψους 140 δισ. δολαρίων. «Πρέπει να υπερασπιστούμε την Ουκρανία; Ναι», είπε ο Σαλβίνι, «αλλά δεν θέλω να βλάψουν οι κυρώσεις περισσότερο αυτούς που τις επιβάλλουν, παρά αυτούς στους οποίους επιβάλλονται».\n\nΟ Σαλβίνι διαβεβαίωσε ότι αν η Λέγκα εισέλθει στην κυβέρνηση, η Ιταλία «δεν θα αλλάξει συμμαχίες». Η διαβεβαίωση ήταν μάλλον περιττή, δεδομένης της πορείας της Λέγκας στην κυβέρνηση. Παρά τις σχέσεις του με τη Μόσχα και τον Βλαντιμίρ Πούτιν, ο Σαλβίνι όταν κυβερνούσε δεν άλλαξε θέση ως προς τη συμμετοχή της Ιταλίας στις κυρώσεις εις βάρος της Ρωσίας. Χθες επανήλθε στο θέμα της ενέργειας, υποστηρίζοντας ότι «έχει υποτιμηθεί». «Μου προξενεί τεράστια ανησυχία», είπε.\n\nΟ απερχόμενος υπουργός Εξωτερικών, πρώην στέλεχος του Κινήματος 5 Αστέρων, Λουίτζι ντι Μάιο, υποστήριξε ότι οι Ιταλοί δεν πρέπει να είναι υποχρεωμένοι να διαλέξουν ανάμεσα «στη Μελόνι, που θα μας απομονώσει από την Ευρώπη» και στους Σαλβίνι και Κόντε, «που παίζουν το παιχνίδι της Ρωσίας». Πάντως, Λέγκα και Αδελφοί της Ιταλίας συμφωνούν ότι οι κυρώσεις κατά της Ρωσίας έχουν επιπτώσεις στην ιταλική οικονομία. «Γι’ αυτό ζητάμε από τις ευρωπαϊκές χώρες που ήθελαν τις κυρώσεις, όπως η Ιταλία, να δημιουργήσουν τώρα ένα ταμείο αποζημιώσεων. Οι ΗΠΑ, η Ολλανδία και η Γερμανία πρέπει να βάλουν το ένα χέρι στην καρδιά και το άλλο στο πορτοφόλι και να βοηθήσουν χώρες όπως η Ιταλία, που έχει πληγεί από την ενεργειακή κρίση», δήλωσε ο σύμμαχος της Μελόνι, Iγκνάτσιο λα Ρούσα.",
    "Ιταλία: Το... διάστημα δίνει ώθηση στη βιομηχανική ανάπτυξη": "Για σχεδόν τρεις δεκαετίες συρρικνώνεται ο βιομηχανικός κλάδος στην Ιταλία.\n\nΤο πρόβλημα είναι περισσότερο ορατό στα βορειοδυτικά της χώρας, όπου ο τομέας της αυτοκινητοβιομηχανίας μειώνει κατά το ήμισυ το εργατικό δυναμικό του, δηλαδή περίπου το 1% του εθνικού εργατικού δυναμικού.\n\nΌμως η συγκεκριμένη περιοχή ανταποκρίθηκε στις προκλήσεις, κάνοντας ανοίγματα σε άλλους τομείς με υψηλή ποιότητα και εξειδίκευση.\n\nΜεταξύ αυτών, η αεροδιαστημική. Παρέχει ευκαιρίες για ανάπτυξη στην περιοχή του Τορίνο, με πέντε σημαντικούς παίκτες, από τη Leonardo μέχρι την Thales Alenia Space, και ένα οικοσύστημα 350 εταιρειών και 22.000 εργαζομένων που συμμετέχουν στα μεγάλα προγράμματα των διεθνών διαστημικών οργανισμών.\n\n«Δεν πρόκειται να γίνει απόλυτη μεταφορά του εργατικού δυναμικού. Ωστόσο, η κατασκευή αυτοκινήτων για μεγάλο χρονικό διάστημα έδωσε στην πόλη και στα εκπαιδευτικά της ιδρύματα το κατάλληλο DNA για να χειριστούν περίπλοκες τεχνολογικές διαδικασίες. Αυτά χρειάζονται τώρα ακόμη και σε τομείς που κάποτε δεν θα μπορούσαμε να σκεφτούμε», εξηγεί ο Τζουζέπε Ρούσο, διευθυντής του ερευνητικού κέντρου Λουίτζι Εϊνάουντι.\n\nΗ κινητικότητα εξελίσσεται καθώς η Ευρωπαϊκή Ένωση και η κυβέρνηση στρέφονται προς μια πιο πράσινη βιομηχανία.\n\nΟι καινοτομίες στον τομέα της αεροδιαστημικής μπορούν να συμπληρώσουν την αλυσίδα εφοδιασμού αυτοκινήτων.\n\nΒρεθήκαμε σε μια εταιρεία στην επαρχία του Τορίνο που παράγει ρευστοδυναμικά συστήματα για τον Διεθνή Διαστημικό Σταθμό.\n\n«Από τις λεγόμενες “μη επανδρωμένες” καμπίνες του μέλλοντος, χωρίς ανθρώπινη καθοδήγηση, μέχρι τις επιχειρήσεις logistics για χρήση στη γεωργία», λέει ο Αντρέα Ρομιτί, CEO της APR.\n\nΚαι ο επικεφαλής της Μονάδας E&A της εταιρείας Argotec, Αλεσάντρο Μπαλοσίνο προσθέτει: «Έχουμε μακρά παράδοση στο διάστημα. Η Ιταλία ήταν η τρίτη χώρα στον κόσμο που έστειλε δορυφόρο στο διάστημα, και σχεδόν κανείς δεν το ξέρει. Είναι επίσης μια χώρα που καταφέρνει να καλύψει ολόκληρη την αλυσίδα εφοδιασμού από μόνη της».\n\nΗ Ιταλίδα αστροναύτης Σαμάνθα Κριστοφορέτι κοιτάζει την καφετιέρα Espresso που σχεδίασε η Argotec στο Τορίνο. Αυτή η διαστημική εταιρεία με έδρα το Τορίνο ξεκίνησε με μια καφετιέρα για αστροναύτες.\n\nΔεκαπέντε χρόνια αργότερα, δημιούργησε τον μοναδικό ευρωπαϊκό δορυφόρο στην αποστολή Artemis, ο οποίος θα επαναφέρει την ανθρωπότητα στο φεγγάρι.\n\nΑυτή η βιομηχανία στοχεύει να πάει πολύ πέρα ​​από αυτό.\n\nΟ γενικός διευθυντής της LMA, Φούλβιο Μποσκόλο, υποστηρίζει ότι «πρέπει να συγκεντρώσουμε την τεχνογνωσία που μπορεί να προσφέρει κάθε εγκατάσταση για να εγγυηθεί ένα προϊόν υψηλής ποιότητας όπως αυτό που απαιτεί η αγορά που εκπροσωπούμε σήμερα».\n\nΗ αεροδιαστημική είναι μια ευκαιρία για ολόκληρη την ιταλική βιομηχανία: τοπικοί και εθνικοί φορείς συνεργάζονται με την ΕΕ για να την εκμεταλλευτούν.\n\nΕνάμισι δισεκατομμύριο του ιταλικού σχεδίου ανάκαμψης και ανθεκτικότητας προορίζεται για τη μελλοντική Αεροδιαστημική Πόλη του Τορίνο.\n\nΠρόκειται για ένα έργο ενοποίησης μεγάλων βιομηχανιών, μικρομεσαίων επιχειρήσεων, ερευνητικών και εκπαιδευτικών κέντρων, του Πολυτεχνείου και του Πανεπισημίου, από το οποίο αναμένονται επιπλέον 20.000 θέσεις εργασίας.\n\nΗ δημοσιογράφος του euronews Τζούλια Αβατανέο, μεταδίδει ότι «είναι ένα από τα πιο φιλόδοξα έργα στην ιταλική βιομηχανία και θα ξεκινήσει αυτό το φθινόπωρο με την τοποθέτηση του θεμελίου λίθου».",
    "Θεομηνία στην Ιταλία: Δέκα νεκροί, τέσσερις αγνοούμενοι, δεκάδες τραυματίες - Δείτε βίντεο": "Η σφοδρή κακοκαιρία έπληξε την περασμένη νύκτα την κεντρική Ιταλία, πλημμυρίζοντας δρόμους και κατοικίες\n\nΤουλάχιστον δέκα άνθρωποι βρήκαν το θάνατο στη σφοδρή κακοκαιρία που έπληξε την περασμένη νύκτα την κεντρική Ιταλία, πλημμυρίζοντας δρόμους και κατοικίες, ανέφεραν μέσα ενημέρωσης, ενώ σε 50 ανέρχονται οι τραυματίες.\n\nΕπίσης αγνοείται η τύχη άλλων τεσσάρων ανθρώπων, μεταξύ των οποίων ένα οκτάχρονο παιδί που βρισκόταν με τη μητέρα του μέσα σε αυτοκίνητο. Η μητέρα σώθηκε από τους πυροσβέστες, όμως το ισχυρό ρεύμα του νερού παρέσυρε το παιδί της, σύμφωνα με το πρακτορείο ειδήσεων AGI.\n\nΗ περιφέρεια που επλήγη περισσότερο είναι η επαρχία της Ανκόνα, λιμάνι στις όχθες της Αδριατικής, αλλά η κακοκαιρία έπληξε επίσης τη γειτονική περιφέρεια της Ούμπρια.\n\nΣτην επαρχία της Ανκόνα, πολλές περιοχές παραμένουν χωρίς ηλεκτροδότηση και χωρίς τηλεφωνικές γραμμές ενώ τα σχολεία θα παραμείνουν σήμερα κλειστά στις τοποθεσίες που έχουν πληγεί περισσότερο.\n\nΣύμφωνα με την Corriere della Sera, περίπου 400 χιλιοστά βροχής έπεσαν χθες, Πέμπτη, το βράδυ μέσα σε δύο ώρες, μια ποσότητα που σε φυσιολογικές συνθήκες πέφτει σ' αυτή τη ζώνη σε διάστημα έξι μηνών.\n\nΣε βίντεο από την πόλη Σενιγκάλια εικονίζονται διασώστες μέσα στους έρημους δρόμους να αναζητούν εγκλωβισμένους με το νερό να τους φτάνει μέχρι τη μέση και άλλους να κωπηλατούν μέσα σε λαστιχένια λέμβο.\n\nΤο νερό πλημμύρισε τα υπόγεια και πολλά οχήματα παρασύρθηκαν από χειμάρρους ή καλύφθηκαν από κατολισθήσεις λάσπης.\n\nΠτώσεις δένδρων και κατολισθήσεις έχουν αποκλείσει πολλές τοπικές οδούς και δυσχεραίνουν το έργο των διασωστών.\n\n«Διασώθηκαν δεκάδες άνθρωποι που είχαν καταφύγει πάνω σε δένδρα και σε σκεπές σπιτιών», έγραψαν σήμερα το πρωί οι πυροσβέστες στο λογαριασμό τους στο Twitter.\n\n«Αυτό αποκαλείται κλιματική κρίση, όχι κακοκαιρία», αντέδρασε από την πλευρά του στο Twitter ο ιταλικός κλάδος των «Παρασκευών για το Μέλλον» («Fridays for Future»), της κίνησης των νέων για το κλίμα, ενώ ο πρόεδρος του ιταλικού Ερυθρού Σταυρού Φραντσέσκο Ρόκα εξέφρασε την «ανησυχία του για την αύξηση των ακραίων κλιματικών φαινομένων».\n\nΠηγή: ΑΜΠΕ - skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΟΥΓΓΑΡΙΑ ΕΝΑΝΤΙΟΝ ΙΤΑΛΙΑ": "Ανάλυση - Προγνωστικά\n\n*Παιχνίδι για την Α’ κατηγορία του Nations League. Ο πρώτος κάθε ομίλου προκρίνεται στο Final 4 της διοργάνωσης, ο τελευταίος υποβιβάζεται στη Β’ κατηγορία.\n\n*Στον πρώτο γύρο: Ουγγαρία – Ιταλία 2-1\n\n*Για δύο αποτελέσματα αγωνίζεται απόψε η Ουγγαρία, στην προσπάθεια που κάνουν για πρόκριση στο Final 4 της διοργάνωσης. Η Ιταλίας θα κατακτήσει την πρώτη θέση του 3ου ομίλου μόνο με νίκη.\n\n*Over 2,5 στα 3/4 τελευταία μεταξύ τους παιχνίδια.\n\n*Η Ιταλία παραμένει αήττητη στα επτά τελευταία μεταξύ τους παιχνίδια (5-2-0).\n\nΔείτε τα Προγνωστικά Nations League\n\nΟΥΓΓΑΡΙΑ ΑΝΑΛΥΣΗ\n\nΠροηγούμενο ματς: Επικράτησε εκτός έδρας (1-0) της Γερμανίας. Το μοναδικό γκολ σημείωσε ο Σζάλαϊ στο 17′.\n\nΜετά την ιστορική νίκη που πανηγύρισε επί της Αγγλίας στο “Wembley” (4-0), η Ουγγαρία έκανε την έκπληξη και στη “Red Bull Arena” της Λειψίας πετώντας στο καναβάτσο τους Γερμανούς, χάρη σε ένα εκπληκτικό τακουνάκι του Α. Σζάλαϊ στο 17′. Όσο κι αν φαίνεται περίεργο είχε τις πιο κλασικές ευκαιρίες στην αναμέτρηση, πέρα του γκολ, εκμεταλλεύτηκε την κακή απόδοση των γηπεδούχων και δεν λύγισε σε κανένα σημείο από τον παθητικό ρόλο παιχνιδιού της.\n\n“Νιώθω υπερηφάνεια που είναι Ιταλός, αλλά η Ουγγαρία αποτελεί την δεύτερη πατρίδα μου. Θέλουμε να πραγματοποιήσουμε μία σπουδαία εμφάνιση”, υπογράμμισε μεταξύ άλλων ο ομοσπονδιακός τεχνικός Ρόσι. Για τελευταία φορά θα φορέσει τη φανέλα με το εθνόσημο ο αρχηγός Άνταμ Σζάλαϊ, καθώς ανακοίνωσε ήδη την αποχώρησή του από την Εθνική. Ο 34χρονος επιθετικός της Βασιλείας μετράει 85 συμμετοχές και 25 γκολ με αυτή.\n\nΕθνική Ουγγαρίας ρόστερ\n\nΤερματοφύλακες: Γκουλάτσι (Λειψία), Ντιμπούζ (Φερεντσβάρος), Σζαπάνος (Χόνβεντ) – Αμυντικοί: Λανγκ (Ομόνοια), Κεκσκές (ΛΑΣΚ Λιντζ), Α. Σζάλαϊ (Φενέρμπαχτσε), Φιόλα (Φέχερβαρ), Ορμπάν (Λειψία), Νέγκο (Φέχερβαρ), Μπότκα (Φερεντσβάρος), Μπολά (Γκρασχόπερς), Κερκέζ (Άλκμααρ), Μότσι (Ζαλάεγκερσζεγκ) – Μέσοι: Α. Νάγκι (Πίζα), Κλάινχαϊσλερ (Όσιγιεκ), Σομποσλάι (Λειψία), Σέφερ (Ουνιόν), Γκαζντάγκ (Φιλαδέλφια), Στίλες (Μίλγουολ), Βέτσεϊ (Φερεντσβάρος), Μπαράτ (Ντέμπρετσεν) – Επιθετικοί: Α. Σζάλαϊ (Βασιλεία), Βάργκα (Χατάισπορ), Αντάμ (Ουλσάν), Βάνκσα (Λόλεμ)\n\nΟΥΓΓΑΡΙΑ ΣΤΑΤΙΣΤΙΚΑ\n\n*Κράτησε το μηδέν στα δύο τελευταία παιχνίδια της.\n\n*Under 2,5 στα 2/3 τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα |\n\nΙΤΑΛΙΑ ΑΝΑΛΥΣΗ\n\nΠροηγούμενο ματς: Επικράτησε εντός έδρας (1-0) της Αγγλίας. Σκόραρε ο Ρασπαντόρι στο 68′.\n\nΜπορεί να μην έφτασε σε μεγάλη εμφάνιση, ωστόσο το πανέμορφο γκολ του Ρασπαντόρι στο 68′ ήταν αρκετό για την Ιταλία ώστε να επιστρέψει στα νικηφόρα αποτελέσματα, αφήνοντας πίσω τον διασυρμό που γνώρισε στη Γερμανία, επικρατώντας της Αγγλίας με 1-0 στο Μιλάνο. Εκ των κορυφαίων για την πρωταθλήτρια Ευρώπης αναδείχθηκε ο τερματοφύλακας Ντοναρούμα, φώναξε παρών όποτε χρειάστηκε καταγράφοντας τέσσερις αποκρούσεις.\n\nΦτάνοντας τους οχτώ βαθμούς η “σκουάντρα ατζούρα” θα τα παίξει όλα για όλά στη Βουδαπέστη για πρόκριση στο Final 4 του Nations League. “Ποτέ δεν είναι εύκολη μία αναμέτρηση με την Ουγγαρία, δεν βλέπω ξεκάθαρο φαβορί. Θα προχωρήσουμε σε κάποιες αλλαγές, πρέπει να είμαστε υπομονετικοί”, ανέφερε μεταξύ άλλων ο ομοσπονδιακός τεχνικός Μαντσίνι.\n\nΕθνική Ιταλίας ρόστερ\n\nΤερματοφύλακες: Ντοναρούμα (Παρί Σεν Ζερμέν), Μερέτ (Νάπολι), Προβεντέλ (Λάτσιο), Βικάριο (Έμπολι) – Αμυντικοί: Μπονούτσι (Γιουβέντους), Έμερσον Παλμιέρι (Γουέστ Χαμ), Ατσέρμπι (Ίντερ), Ντι Λορέντζο (Νάπολι), Μπαστόνι (Ιντερ), Ντιμάρκο (Ίντερ), Λουίς Φελίπε (Μπέτις), Γκάτι (Γιουβέντους), Τολόι (Αταλάντα), Ματσόκι (Σαλερνιτάνα) – Μέσοι: Ζορζίνιο (Τσέλσι), Μπαρέλα (Ιντερ), Κριστάντε (Ρόμα), Εσπόζιτο (ΣΠΑΛ), Φρατέζι (Σασουόλο), Πομπέγκα (Τορίνο) – Επιθετικοί: Ρασπαντόρι (Νάπολι), Σκαμάκα (Γουέστ Χαμ), Καντσελιέρι (Λάτσιο), Νιόντο (Λιντς), Ζερμπίν (Νάπολι), Γκαμπιαντίνι (Σαμπντόρια), Γκρίφο (Φράιμπουργκ)\n\nΙΤΑΛΙΑ ΣΤΑΤΙΣΤΙΚΑ\n\n*Κράτησε το μηδέν στα 2/3 τελευταία παιχνίδια της.\n\n*Under 2,5 στα 3/5 τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Ιταλία: Δύο σεισμικές δονήσεις καταγράφηκαν στην κεντρική Ιταλία": "Δύο σεισμικές δονήσεις καταγράφηκαν στις 12:25 και 12:26 (τοπική ώρα) στην περιοχή του Άσκολι Πιτσένο, στην κεντρική Ιταλία. Η πρώτη δόνηση ήταν μεγέθους 4,1 βαθμών και η δεύτερη 3,6. Το εστιακό βάθος ήταν 24 χιλιόμετρα.\n\nΜέχρι τώρα δεν προκύπτει να υπάρχουν θύματα ή υλικές ζημιές.\n\nΠΗΓΗ: ΑΜΠΕ",
    "Εκλογές Ιταλία - Αποτελέσματα: Πτώση για PD και Λέγκα στο 11% των ψήφων": "Η πρώτη προβολή βάσει πραγματικών ψήφων σε ότι αφορά την ιταλική γερουσία, σύμφωνα με το ινστιτούτο δημοσιοπήσεων Swg και το τηλεοπτικό δίκτυο La 7, είναι η εξής:\n\nΣυντηρητική συμμαχία 43,30%\n\nΚεντροαριστερά 25,40%\n\nΚίνημα Πέντε Αστέρων 17%\n\nΡέντσι- Καλέντα 7,90%\n\nΌσον αφορά τα κόμματα των δυο βασικών συμμαχιών, η προβολή είναι η εξής:\n\nΣυντηρητικό Μέτωπο:\n\nΑδέλφια της Ιταλίας 26%\n\nΛέγκα 8,40%\n\nΦόρτσα Ιτάλια 7,90%\n\nΕμείς οι μετριοπαθείς 1%\n\nΚεντροαριστερά:\n\nΔημοκρατικό Κόμμα 18,1%\n\nΟικολόγοι και Αριστερά 3,60%\n\nΠερισσότερη Ευρώπη 3,1%\n\nΠροσπάθεια Πολιτών 0,60%\n\nΚατά τις πρώτες εκτιμήσεις, η Λέγκα και το Δημοκρατικό Κόμμα με βάση αυτή την πρώτη προβολή βάσει του 11% των ψήφων, καταγράφουν χαμηλότερα ποσοστά από ό,τι έδειξαν τα exit polls.\n\nΑν η πτώση επιβεβαιωθεί, δεν αποκλείεται να ξεσπάσουν εσωκομματικές θύελλες τόσο στους Δημοκρατικούς, όσο και στη Λέγκα του Σαλβίνι.",
    "Κουλουσέφσκι: «Το να φύγω από την Ιταλία ήταν το καλύτερο που μπορούσα να κάνω»": "Ένα εκπληκτικό γκολ έβαλε η Κ13 της Σάντος με το βίντεο να έχει γίνει viral σε όλο τον κόσμο.\n\nΓια την απόφασή του να αφήσει τη Γιουβέντους για την Τότεναμ σχολίασε ο Ντέγιαν Κουλουσέφσκι.\n\nΕίναι από τις κινήσεις που έχουν κάνει την διαφορά στην Τότεναμ. Ο Ντέγιαν Κουλουσέφσκι θεωρείται ως ένα από τα ανερχόμενα αστέρια της Σουηδίας και στην Premier League το επιβεβαιώνει με κάθε τρόπο.\n\nΟ 22χρονος εξτρέμ μπορεί να έχει παραχωρηθεί ως δανεικός από τη Γιουβέντους αλλά δείχνει να μην θέλει να επιστρέψει στην Ιταλία. Όπως τόνισε σε συνέντευξή του στο «Gazzetta dello Sport», η απόφαση να πάει στα «σπιρούνια» ήταν η καλύτερη.\n\nΑναλυτικά είπε:\n\n«Δεν έχω αλλάξει τίποτα όσον αφορά τον εαυτό μου: Ψυχικά πάντα πήγαινα και πάντα θα πηγαίνω στο γήπεδο για να δώσω τον καλύτερό μου εαυτό. Στη Γιουβέντους, ωστόσο, δεν λειτούργησε. Στη Γιουβέντους δεν ένιωθα καλά για πολλούς διαφορετικούς λόγους και όταν συνειδητοποιείς ότι τα πράγματα δεν πάνε καλά, τότε είναι δύσκολο να το αντιστρέψεις παραμένοντας στο ίδιο περιβάλλον. Επομένως, η επιλογή να φύγω από την Ιταλία και ήταν ό,τι καλύτερο θα μπορούσα να κάνω σε αυτή την κατάσταση\n\nΣτην Αγγλία είναι υπέροχα και όλα είναι καλύτερα από ό,τι στο Τορίνο, τόσο εντός όσο και εκτός γηπέδου. Όπως είπα, τώρα θέλω πραγματικά να παίζω ποδόσφαιρο. Η δουλειά του Κόντε πάνω μου ήταν πολύ σημαντική. Στην Τότεναμ το σώμα μου άλλαξε, κυρίως χάρη στις ασκήσεις στο γυμναστήριο, σε πολύ σύντομο χρονικό διάστημα. Δουλεύουμε πολύ καθημερινά και καλύτερα από ό,τι στην Ιταλία. Μου αρέσει ο τρόπος που προπονούμαστε στο Λονδίνο και σίγουρα τα εύσημα πάνε στον προπονητή μας: Είμαι πολύ χαρούμενος που θα παίξω για αυτόν.\n\nΑν υπάρχει τόση διαφορά μεταξύ του Κόντε και του Αλέγκρι; Ειλικρινά, ναι. Δεν θέλω να πω ότι ο ένας είναι καλύτερος από τον άλλον, γιατί τρέφω μεγάλο σεβασμό τόσο για τον Αλέγκρι όσο και για τον Κόντε και και οι δύο έχουν κερδίσει πολλά στην καριέρα τους, αλλά η δουλειά και η ιδέα του ποδοσφαίρου είναι τελείως διαφορετικές. Στην Τότεναμ δυσκολεύεσαι πολύ περισσότερο στο γυμναστήριο και μπορείς να δεις τα αποτελέσματα. Μπορώ να πω ότι από τη Γιούβε στην Τότεναμ ο κόσμος με άλλαξε. Δεν έχω γνωρίσει ποτέ στη ζωή μου, ακόμη και εκτός ποδοσφαίρου, ένα άτομο με κίνητρα όπως ο Αντόνιο Κόντε. Ένας τέτοιος, όταν σου μιλάει, αναπόφευκτα μπαίνει στην καρδιά σου»",
    "Δρομολόγια: Σεπτέμβριος στη Βόρεια Ιταλία": "«Θέλουμε τα πάντα! Ας κατακτήσουμε την πόλη!» Κάποιος φοιτητής έχει γράψει αυτό το σύνθημα στον τοίχο της πόλης που τον έχει κατακτήσει. Αυτό το σύνθημα ο Γάλλος συγγραφέας Λοράν Μπινέ θα το «κλέψει» και θα το βάλει στο βιβλίο του Η έβδομη λειτουργία της γλώσσας (εκδ. Opera), τη στιγμή που ένας αστυνομικός και ένας γλωσσολόγος ψάχνουν στα σοκάκια και στα στέκια της Μπολόνια τον Ουμπέρτο Έκο, για να τους βοηθήσει στη φανταστική υπόθεση δολοφονίας του διανοούμενου Ρολάν Μπαρτ. Φτάνω στον ίδιο σταθμό που οι δύο ήρωες, στις 10.25 π.μ., στις 2/8/1980, θα τον δουν να ανατινάζεται.\n\nΘα ακολουθούσα τη λίστα ενός Μαδριλένου φίλου, θα περπατούσα την ατελείωτη κεντρική οδό με τα παλιά σινεμά που έγιναν πολυκαταστήματα, η οποία βγάζει στην Πιάτσα Ματζιόρε. Θα χανόμουν σε αδιέξοδα μέχρι να βρω την Osteria del Sole, ένα μπολονέζικο στέκι για κρασοκατάνυξη. Θα έψαχνα φρέσκα πανίνι με αλλαντικά και τυριά και θα έπεφτα πάνω στα νέα της αντικατάστασης του Μιχαΐλοβιτς, προπονητή της τοπικής ομάδας, με τον γνωστό μας Κλαούντιο Ρανιέρι. Όμως έρχεται αυτό το μήνυμα: «Θα έρθεις;». Οπότε πηγαίνω στη Βενετία.\n\nΚρατιέμαι να μη γράψω κλισεδιά. Μόλις όμως κατεβαίνω από την ταχεία και βγαίνω έξω στην πολιτεία όπου τα μάτια θα αντικρίσουν τα κανάλια, τα βαπορέτι και τους τουρίστες που παλεύουν να σηκώσουν τις βαλίτσες τους για να περάσουν τις γέφυρες, καταλαβαίνω γιατί ένα βλέμμα στη Βενετία αφήνει το στόμα ορθάνοιχτο. Εκείνος φαίνεται στο βάθος. Σφιχτή αγκαλιά, GPS ανοιχτό. Χάνει συνέχεια τον προσανατολισμό του, μέχρι να φτάσουμε σ’ εκείνη την εκκλησία του 13ου αιώνα, όπου φιλοξενείται το ολλανδικό περίπτερο στη φετινή Μπιενάλε. Η φράση «Ένας κόσμος με περισσότερα αγγίγματα θα ήταν πιο ειρηνικός» συνοψίζει την πρόθεση της εγκατάστασης του/της Μέλανι Μπονάγιο, When the body says yes.\n\nΤο σώμα λέει ναι, αλλά γιατί λιγουρεύεται μικρά μεζεδάκια με ψάρι. Μιλάμε για το τώρα. Σαν να βρεθήκαμε χθες. Σε διαφορετική γλώσσα ο καθένας. Πώς συμβαίνει να επικοινωνείς πιο αποτελεσματικά μ’ εκείνους που δεν μιλάτε την ίδια γλώσσα παρά με τους γύρω σου; «Προλαβαίνεις να πάμε στο φεστιβάλ;» Ο χρόνος φτάνει ίσα για λίγη Πενέλοπε Κρουθ και Τίλντα Σουίντον που πατούν στην κόκκινη γη της Μόστρα. Επιστροφή.\n\nΒάπτισμα του πυρός στο φεστιβάλ της Βενετίας, αλλά και της Δράμας. Νεαροί δημιουργοί έχουν κατακτήσει με την αύρα και τις ταινίες τους το πάρκο με τα νερά της Αγίας Βαρβάρας. Δοκιμάζουν, τολμούν, τους βγαίνει το πλάνο. Η φετινή διοργάνωση έχει ανοίξει στη Δράμα, υπάρχει αυτοπεποίθηση και μια θετική ενέργεια που παίζει να μην την έχω δει ποτέ σε αυτή την πόλη. Βράδυ στην οδό Βενιζέλου. Μια λαϊκή σοφία λέει πως «όποιος βράδυ περπατεί, όλα τα ωραία ζει». Το μόνο που μένει πριν από το χάραμα είναι οι άχνες και οι κανέλες από τις μπουγάτσες που πέφτουν πάνω στις κομψές μπλούζες. 5 π.μ. Ύπνος γλυκός.",
    "Ιταλία – Ξεκίνησαν τους φασιστικούς χαιρετισμπούς": "Ο Εφιάλτης της Ακροδεξιάς αναβιώνει στην Ιταλία δυο 24ωρα πριν ανοίξουν οι κάλπες. .Ένας φασιστικός χαιρετισμός συνεργάτη της Τζώρτζια Μελόνι που προηγείται στις δημοσκοπήσεις έδειξε τι έρχεται στην γειτονική χώρα την ερχόμενη Κυριακή.\n\nΑκολουθήστε τον alphatv.gr στο Google News και μάθετε πρώτοι όλες τις ειδήσεις"
}