{
    "Bośnia i Hercegowina. Typy, kursy, zapowiedź 26.09": "Liga Narodów: Rumunia – Bośnia i Hercegowina (26.09, 20:45) – zapowiedź meczu\n\nLiga Narodów: Rumunia - Bośnia i Hercegowina (26.09, 20:45) - typy i przewidywane składy\n\nTypy Rumunia - Bośnia i Hercegowina\n\n2.06 WYGRANA RUMUNII ZAGRAJ\n\nW trzeciej grupie Ligi B swój los znają już Bośniacy i Czarnogórcy. Bośnia i Hercegowina wygrała tą grupę już przed rozegraniem ostatniej kolejki i trener ma swobodę rotacji i sprawdzenia nowych graczy. Odpuścić tego spotkania nie może jednak Rumunia. Rumuni są na ostatnim miejscu w grupie, co powoduje spadek do Ligi C. Mają oni wciąż szansę wyprzedzić Finlandię, ale aby do tego doszło muszą wygrać w tym meczu i liczyć na to, że Finowie nie wygrają z Czarnogórą. Rumuni mogą też zremisować, ale wtedy Finlandia musi przegrać z Czarnogórą.Rumunia będzie bardzo zmotywowana do wygrania tego meczu. Rozegra to spotkanie przed własną publicznością i reprezentanci kraju zrobią wszystko, aby utrzymać się w Lidze B. W pierwszym meczu z Bośnią i Hercegowiną przegrali tylko 1:0 na wyjeździe, więc bez wątpienia mają szansę na 3 punkty w tym meczu.\n\nPrzewidywane składy\n\nRumunia: Radu; Ratiu, Rus, Nedelcearu, Bancu; R. Marin, Baluta, Tanase; Man, Alibec, Sorescu\n\nRadu; Ratiu, Rus, Nedelcearu, Bancu; R. Marin, Baluta, Tanase; Man, Alibec, Sorescu Bośnia i Hercegowina: Sehic; Dedic, Hadzikadunic, Sanicanin, Kolasinac; Besic, Hadziahmetovic; Stevanovic, Gojak, Demirovic; Prevljak\n\nLiga Narodów: Rumunia - Bośnia i Hercegowina (26.09, 20:45) - gdzie obejrzeć? transmisja tv, online, na żywo\n\nRelację live można śledzić na sport.betfan.pl. Relacja do oglądania znajduje się poniżej\n\nPoniedziałkowy mecz Rumunii z Bośnią i Hercegowiną odbędzie się 26 września o 20:45 na Stadionul Giuleşti - Valentin Stănescu w Bukareszcie. Transmisja z tego meczu będzie dostępna w Polsce na kanale Polsat Sport Premium 2 oraz w aplikacji mobilnej Polsat Box Go po wykupieniu odpowiedniej subskrypcji.",
    "Rumunia rozważa zakup izraelskiego systemu obrony powietrznej Żelazna Kopuła": "Rumunia rozważa kupienie od Izraela systemu obrony powietrznej Żelazna Kopuła - podał izraelski dziennik \"Haarec\", powołując się na źródła komentujące ubiegłotygodniową wizytę rumuńskiego ministra obrony Vasile Dincu w Izraelu.\n\n\"Jeśli umowa wejdzie w życie, należąca do NATO Rumunia będzie pierwszym europejskim państwem posiadającym ten izraelski system obrony powietrznej\" - przypomniał dziennik.\n\n\"Chcemy rozwinąć współpracę z Izraelem w zakresie bezpieczeństwa i uzbrojenia, chcemy sprowadzić do kraju izraelskie technologie i innowacje; nasze wojsko jest przestarzałe. Dowiedziałem się, że Izrael - w odróżnieniu od innych państw - nie chce jedynie sprzedać nam uzbrojenia, ale także produkować je w Rumunii, a to dla nas naprawdę ważne\" - powiedział Dincu. Polityk odmówił \"Haarecowi\" komentarza na temat chęci zakupu Żelaznej Kopuły.\n\nKażda bateria wprowadzonego w 2011 roku systemu obrony powietrznej kosztuje około 150 mln dol., a każda rakieta przechwytująca - 50 tys. dol.\n\nIn an interview with Haaretz, Romanian Defense Minister declines to discuss Iron Dome, but said his country was eager to sign upgraded security cooperation agreements with Israelhttps://t.co/ed64sfrq2Y — Haaretz.com (@haaretzcom) September 20, 2022\n\nIzrael sprzedał dotąd systemy wchodzące w skład Żelaznej Kopuły Stanom Zjednoczonym oraz Azerbejdżanowi. Singapur, Kanada, Korea Południowa, Indie, Finlandia, Słowacja oraz Czechy kupiły jedynie radary. Żelazna Kopuła jest wspólnym projektem Izraela i USA, dlatego jej sprzedaż każdorazowo wymaga zgody Waszyngtonu. (PAP)\n\nkw/",
    "Rumunia: Okręt marynarki wojennej uderzył w dryfującą minę na Morzu Czarnym": "​Rumuński okręt marynarki wojennej uderzył w dryfującą minę na Morzu Czarnym. Incydent nastąpił podczas próby rozbrojenia ładunku wybuchowego. Mimo eksplozji nikt nie ucierpiał. Dryfującą minę zlokalizowano 46 km na północny wschód od rumuńskiego portu Konstanca na Morzu Czarnym.\n\nZdjęcie ilustracyjne / Shutterstock\n\n\"Akcja rozbrajania miny na Morzu Czarnym miała miejsce w czwartek przy niesprzyjających warunkach atmosferycznych\" - poinformowała agencja Reutera, cytując komunikat rumuńskiego ministerstwa obrony. Mimo wybuchu nikt z liczącej 75 osób załogi nie ucierpiał.\n\n\"Nie ma ofiar ani rannych w następstwie eksplozji, 75 żołnierzy na okręcie nie jest zagrożonych, zdolność do unoszenia się na wodzie nie została naruszona i nie ma większych szkód na pokładzie\" - poinformowało ministerstwo.\n\nW komunikacie wyjaśniono, że statek został zaalarmowany o minie dryfującej około 25 mil morskich (46 kilometrów) na północny wschód od rumuńskiego portu Konstanca na Morzu Czarnym. Nie zdołano jej rozbroić, zanim okręt został przez nią uderzony z powodu silnych wiatrów i fal.\n\nMiny zaczęły dryfować na Morzu Czarnym po tym, jak Rosja zaatakowała Ukrainę 24 lutego. Rumuńskie, bułgarskie i tureckie ekipy nurków wojskowych próbują je na swoich wodach terytorialnych unieszkodliwić.\n\nMorze Czarne ma kluczowe znaczenie dla wysyłki zboża, ropy i produktów naftowych.\n\nJego wody dzielą Bułgaria, Rumunia, Gruzja i Turcja, a także Ukraina i Rosja. Od początku wojny Turcja, Rumunia, Bułgaria i Ukraina zniszczyły 28 min na zachodnich wodach Morza Czarnego - zaznacza Reuters.",
    "Szef MON: Rumunia popiera postulat, by wydatki obronne wyłączyć z nadmiernego deficytu": "Rumunia popiera na forum UE starania polskich władz, by wydatki obronne wyłączyć z procedury nadmiernego deficytu - powiedział w poniedziałek wicepremier Mariusz Błaszczak po spotkaniu z Vasile Dincu, ministrem obrony Rumunii. Wspólnie staramy się, aby władcy Kremla nie odbudowali \"imperium zła\", aby wojna na Ukrainie nie rozlała się dalej - dodał wicepremier.\n\nW poniedziałek polski wicepremier i minister obrony narodowej Mariusz Błaszczak wspólnie z rumuńskim ministrem obrony narodowej Vasile Dincu odwiedził opolską 10 Brygadę Logistyczną. Po zamkniętym dla prasy spotkaniu obydwaj ministrowie wygłosili oświadczenia.\n\nMinister MON zwrócił uwagę, że Rumunia popiera na forum UE starania polskich władz, by wydatki obronne wyłączyć z procedury nadmiernego deficytu. Jak zaznaczył, poprzez wydatki na obronność Polska i Rumunia państwa te dbają nie tylko o swoje bezpieczeństwo. \"Wzmacniając polskie siły zbrojne czy rumuńskie siły zbrojne, dbamy o bezpieczeństwo nie tylko Polski i Rumunii, tylko całej wschodniej flanki NATO. Jesteśmy państwami, których sąsiadów spotkała wojna. Staramy się o to, żeby wzmocnić nasze siły zbrojne, żeby odstraszyć agresora, żeby władcy Kremla nie odbudowali 'imperium zła', żeby wojna na Ukrainie nie rozlała się dalej\" - powiedział Błaszczak.\n\nBłaszczak: Polska i Rumunia podzielają ocenę zagrożeń na wschodniej flance\n\nZaznaczył, że Polska i Rumunia podzielają ocenę zagrożeń na wschodniej flance. \"Szukamy wspólnie odpowiedzi, a tą podstawową odpowiedzią jest to, że wzmacniamy nasze siły zbrojne. (...) Bardzo się cieszymy z tego, że żołnierze rumuńscy są w Polsce, żołnierze polscy są obecni w Rumunii, to jest właśnie praktyczne budowanie interoperacyjności między naszymi wojskami\" – powiedział Błaszczak, nawiązując do wkładu obu państw w wielonarodowe grupy bojowe NATO na wschodnich obrzeżach NATO.\n\nTakże Dincu podkreślił wspólne stanowisko Rumunii i Polski w sprawach bezpieczeństwa; wskazał na postulat rozbudowy natowskiego systemu zaopatrzenia w paliwa, tak by związana z nim infrastruktura objęła kraje wschodniej flanki. \"Mamy też wspólne projekty, jeśli chodzi o Europejską Agencję Obrony (EDA)\" - dodał. Wyraził nadzieję na współpracę także przy zakupach sprzętu wojskowego.\n\n\"Nasze wojska mają bogatą współpracę. Rozmawialiśmy dzisiaj o tym, w jaki sposób możemy wzbogacić nasze relacje i naszą współpracę, żeby razem iść razem. Zależy nam, aby dalej iść razem. Cieszę, że mogłem spotkać się z rumuńskimi żołnierzami, którzy trenują w Polsce i bardzo chwalili sobie warunki. To kolejny dowód na to, że jesteśmy razem na wschodniej ścianie. Mamy bardzo dużo wspólnych spraw. Mógłbym powiedzieć, że w 99 procentach rozwiązania proponowane przez Polskę są zgodne z tym, co proponuje Rumunia\" - powiedział Dincu.\n\nPo wizycie w opolskiej jednostce ministrowie udali się do Centralnego Muzeum Jeńców Wojennych w podopolskich Łambinowicach, gdzie na odrestaurowanym cmentarzu spoczywa ponad dwa tysiące rumuńskich żołnierzy, ofiar I wojny światowej. (PAP)\n\nAutor: Marek Szczepanik\n\ndsk/",
    "Jeśli chodzi o odnawialne źródła energii, Rumunia jest powyżej europejskiej średniej": "Skończyłem filozofię na Uniwersytecie Warszawskim.\n\nRadiowcem zostałem przez przypadek. Zaczęło się w Radiu Zet. Mistrz Andrzej Woyciechowski wybrał mnie do prowadzenia rozmów politycznych. Stworzyłem Śniadanie z Radiem Zet i audycję Jazda Polska. W 2002 prowadziłem w Polsacie program Czarny Pies i Biały Kot, a od 2005 w TVP1 – W i O, program publicystyczny komentujący tydzień. Później było dyrektorowanie w Trójce. Udało się przywrócić jej dawny charakter, zwiększyć słuchalność i wpływy z reklam. Za to serdecznie mi podziękowano. W 2009 roku powstało Radio Wnet, w którym prowadzę Poranki Wnet.\n\nOd 2011 roku jestem prezesem Stowarzyszenia Dziennikarzy Polskich. Od marca 2015 r. prowadzę program „24 minuty” w TVP Info.",
    "Rumunia obniży wiek uzyskania prawa jazdy? Brakuje kierowców": "Światowa organizacja przewoźników Iru szacuje, że w Rumunii brakuje 71 tys. kierowców ciężarówek. Jest to poważny problem dla kraju, który jeszcze kilka lat temu dostarczał kierowców ciężarówek do reszty Europy, i aby przeciwdziałać temu niedoborowi, stowarzyszenie przewoźników Untrr zaapelowało do rządu, by ten obniżył minimalny wiek uzyskania prawa jazdy i usunął limity na zatrudnianie imigrantów spoza UE.\n\nWiek uzyskania prawa jazdy w Rumunii\n\nRumuńskie przepisy stanowią, że minimalny wiek uzyskania prawa jazdy WE wynosi 21 lat, chociaż UE zezwala na to w wieku 18 lat. Jak argumentuje Untrr, w ciągu tych trzech lat młodzi ludzie szukają innej pracy lub emigrują do krajów europejskich, w których jest to możliwe w wieku 18 lat (Austria, Czechy, Niemcy, Dania, Estonia, Francja, Grecja, Chorwacja, Węgry, Irlandia, Litwa, Holandia, Polska, Portugalia, Słowenia, Szwecja i Wielka Brytania). Stowarzyszenie zwraca uwagę, że „badania przeprowadzone w tych krajach wykazały, że nie ma związku między wiekiem kierowców a wypadkami, natomiast najważniejszym czynnikiem wpływającym na bezpieczeństwo na drogach jest szkolenie kierowców”.\n\nJak zaznacza stowarzyszenie, w tym kontekście istnieje pilna potrzeba zmiany rumuńskiego ustawodawstwa, tak aby młoda osoba mogła zostać zawodowym kierowcą od 18 roku życia, a także przyznania funduszy europejskich na rozwój krajowej sieci zawodowych szkół jazdy, aby zapewnić szkolenie w celu zatrudnienia młodych talentów w sektorze transportu drogowego. Firmy zajmujące się przewozem drogowym są skłonne zapewnić młodym ludziom niezbędne szkolenie, a na początku 18-latkowie mogą jeździć z drugą osobą przez okres od trzech do sześciu miesięcy.\n\nCzytaj też: Ukraińskie prawo jazdy będzie uznawane przez wszystkie kraje UE\n\nBrakuje kierowców\n\nDrugim wątkiem w poszukiwaniu kierowców jest imigracja, rozwiązanie, które zostało już powszechnie przyjęte przez inne kraje europejskie. Przykładowo w Polsce w 2021 roku padł rekord liczby wystawionych obcokrajowcom zezwoleń na pracę i oświadczeń dotyczących zatrudnienia pracowników ze Wschodu. Bez nich liczba wakatów byłaby dużo większa.\n\nPodczas gdy państwa Europy Zachodniej przyciągają kierowców z Rumunii, którzy zostali przeszkoleni zgodnie z unijnymi standardami i mogą pracować dla zachodnich firm, rumuńscy przewoźnicy muszą sprowadzać kierowców z krajów spoza Unii Europejskiej. Wiąże się to jednak ze skomplikowanymi procedurami – wskazuje Untrr.\n\nCzytaj też: Brak kierowców w Wielkiej Brytanii rozpętał mały kryzys paliwowy",
    "Rumunia czyści rządowe komputery z rosyjskich antywirusów": "Polityka i prawo Rumunia czyści rządowe komputery z rosyjskich antywirusów Szymon Palczewski 19.09.2022 11:10 Drukuj\n\nPDF\n\n\n\n\n\nFot. pxhere.com/CC0 / Blue Coat Photos/Flickr/CC BY-SA 2.0 Facebook\n\nTwitter\n\nLinkedIn\n\nKopiuj link\n\nWyślij email Z rumuńskich systemów zniknie rosyjskie oprogramowanie antywirusowe z obawy przed zagrożeniem ze strony Kremla. Nowe przepisy zakazują również jego kupna.\n\nReklama\n\nRumuński rząd przyjął projekt ustawy o ochronie systemów informatycznych administracji i podmiotów publicznych w związku z inwazją Rosji na Ukrainę.\n\nReklama\n\nW komunikacie do sprawy wskazano, że nowe przepisy ustanawiają ramy prawne i instytucjonalne mające na celu zakazanie w tym kraju nabywania oraz używania przez sektor państwowy „oprogramowania i usług antywirusowych pochodzących z Federacji Rosyjskiej\".\n\nW sytuacji, gdy tego typu antywirusy zostały już zainstalowane, zostaną odinstalowane i usunięte z państwowej infrastruktury przy wsparciu ze strony m.in. rumuńskiego resortu ds. badań, innowacji i cyfryzacji ; urzędu ds. cyfryzacji oraz dyrekcji ds. cyberbezpieczeństwa.\n\nReklama\n\nCzytaj też Ukraińska kontrofensywa. Tak odwrócono uwagę Rosjan\n\nReklama\n\nRyzyko\n\nReklama\n\nRząd tłumaczy, że taka decyzja wiąże się z ostrzeżeniami ze strony ekspertów, którzy wskazują, iż obecność rosyjskiego oprogramowania stanowi ryzyko dla krajowych władz i instytucji.\n\nIstnieje ryzyko, że Rosja wykorzystuje oprogramowanie antywirusowe do cyberataków.\n\nKomunikat rumuńskiego rządu\n\nJak wskazano w komunikacie, wprowadzony zakaz ma charakter tymczasowy i obowiązuje do dnia podpisania traktatu pokojowego lub trwałego rozejmu przez Rosję w celu zapewnienia integralności terytorialnej Ukrainy.\n\nReklama\n\nReklama\n\nRumunia mówi głosem USA?\n\nReklama\n\nArgumentacja rumuńskiego rządu jest zbliżona do twierdzeń głoszonych przez Waszyngton.\n\nStany Zjednoczone już w marcu ostrzegały sojuszników przed rosyjskim oprogramowaniem antywirusowym (np. Kaspersky), ponieważ stanowi ono „zagrożenie dla bezpieczeństwa kraju”. Amerykanie tłumaczyli, że Kreml może „manipulować oprogramowaniem antywirusowym, aby wyrządzić szkody”.\n\nReklama\n\nW efekcie popularny producent antywirusów Kaspersky trafił na tzw. „czarną listę” dostawców usług, co odbyło się na podstawie decyzji Federalnej Komisji Łączności.\n\nCzytaj też Wojna z Rosją. Specjalna gorąca linia dla żołnierzy ukraińskiej obrony terytorialnej\n\nSerwis CyberDefence24.pl otrzymał tytuł #DigitalEUAmbassador (Ambasadora polityki cyfrowej UE). Jeśli są sprawy, które Was nurtują; pytania, na które nie znacie odpowiedzi; tematy, o których trzeba napisać – zapraszamy do kontaktu. Piszcie do nas na: [email protected]",
    "Pierwszy śnieg w Rumunii. Okolice zamku Drakuli pod białym puchem": "W górach w Rumunii spadł pierwszy w tym sezonie śnieg. Najzimniej było na górze Omu, gdzie temperatura spadła do -7 stopni Celsjusza, zaś w Górach Kelimeńskich warstwa śniegu osiągnęła grubość 14 centymetrów. Według meteorologów, zimno utrzyma się jeszcze przez kilka dni.\n\nPogoda Długoterminowa Weekend\n\nPoczątek kalendarzowej i astronomicznej jesieni jeszcze przed nami, ale do niektórych części Europy zawitała już zimowa aura. W ciągu ostatnich dni śnieg spadł nie tylko w Tatrach i Karkonoszach, ale także w innych europejskich pasmach górskich.\n\nŚnieg u Drakuli\n\nBiało zrobiło się między innymi na Drodze Transfogaraskiej, słynnej górskiej trasie prowadzącej obok zamku Poenari, należącego niegdyś do Włada III Palownika. Miejscami warstwa śniegu mierzyła tam 5 centymetrów. Drogowcy usunęli śnieg i rozsypali na trasie półtorej tony soli, ale zalecają kierowcom przygotowanie się do zimowych warunków. Podobnie jest z osobami wybierającymi się na górską wycieczkę.\n\n- Wiatr wieje umiarkowanie, a widoczność jest niewielka - wskazał Andrei Nicut, ratownik górski z okręgu Ardżesz. - Turystom, którzy chcą wybrać się w góry o tej porze roku, zalecamy posiadanie odpowiedniego sprzętu na sezon zimowy.\n\nPierwszy śnieg w Rumunii ENEX\n\nPierwszy śnieg w Rumunii ENEX\n\nTemperatura utrzyma się przez kilka dni\n\nJak wskazują służby meteorologiczne, najniższe temperatury zostały w ostatnich dniach odnotowane na szczycie góry Omu, gdzie było -7 stopni Celsjusza, a nad popularnym wśród turystów jeziorem Bâlea zanotowano -4 st. C. Lokalne media podają, że w Górach Kelimeńskich spadło nawet 14 centymetrów śniegu.\n\nW niektórych wioskach w okręgu Bistrița-Năsăud temperatura w nocy spadła do zaledwie 4 stopni Celsjusza. W efekcie, mieszkańcy zaczęli ogrzewać swoje domy, jakby to był środek zimy.\n\nMeteorolodzy ostrzegają, że niskie temperatury utrzymają się przez najbliższe dni. W górach temperatura spadnie do -5 st. C, a śnieg może dalej padać. Po krótkim, cieplejszym okresie w przyszłym tygodniu temperatury ponownie spadną pod koniec miesiąca.\n\nPierwszy śnieg w Rumunii ENEX\n\nAutor:as\n\nŹródło: ENEX, Stirile Pro",
    "Rumunia: Rosja ogłosiła mobilizację w Międzynarodowy Dzień Pokoju": "Premier Rumunii, Nicolae Ciuca, skomentował w środę ogłoszenie częściowej mobilizacji w Rosji jako niepokojące oraz świadczące o braku szacunku dla obchodzonego właśnie Międzynarodowego Dnia Pokoju. Zarówno władze Rumunii, jak i sąsiedniej Mołdawii mocno skrytykowały też plan przeprowadzenia pseudoreferendów w sprawie przyłączenia do Rosji okupowanych obszarów Ukrainy.\n\n„Rumunia zachowuje zrównoważoną postawę (wobec decyzji Rosji o mobilizacji) i będzie nadal spokojnie analizować sytuację” – oświadczył Nicolae Ciuca.\n\nSkrytykował również planowane w dniach 23-27 września referenda w Donbasie oraz w okupowanych częściach obwodów chersońskiego i zaporoskiego Ukrainy.\n\nW podobnym tonie o planowanych głosowaniach wypowiedzieli się przedstawiciele władz Mołdawii, nazywając kroki Rosji „drwiną” z prawa międzynarodowego.\n\n„Surowo potępiamy rosyjski plan zajęcia okupowanych ukraińskich regionów w ramach planowanych referendów. Popieramy suwerenność i terytorialną integralność Ukrainy” – zaznaczył wicepremier i szef MSZ Mołdawii, Nicu Popescu.\n\nPAP",
    "Rumunia i Francja porozumiały się w sprawie przesyłu zbóż z Ukrainy": "Zawarte porozumienie służy realizacji transportów kołowych ze zbożem z Ukrainy przez Rumunię do Unii Europejskiej, fot. Shutterstock\n\nRządy Rumunii i Francji porozumiały się w poniedziałek w sprawie współpracy w przesyle zbóż z Ukrainy. Ich transport utrudnia rosyjska inwazja na ten kraj zapoczątkowana 24 lutego br.\n\nRozpoczęła się rejestracja na naszą konferencję Narodowe Wyzwania w Rolnictwie 2022, która odbędzie się 27 października. Zapraszamy!\n\nCytująca francuskiego ministra transportu Clementa Beaune agencja Ukrinform podała, że do podpisania umowy doszło w poniedziałek w Paryżu. W trakcie uroczystości stronę rumuńską reprezentował sekretarz stanu ds. transportu Ionel Scriosteanu.\n\nZawarte porozumienie służy realizacji transportów kołowych ze zbożem z Ukrainy przez Rumunię do Unii Europejskiej, a także do krajów rozwijających się, w tym państw basenu Morza Śródziemnego.\n\nMinister Beaune potwierdził w swoim wpisie na twitterze, że Francja udzieli Rumunii wsparcia logistycznego w zakresie przesyłu ukraińskich transportów ze zbożem.\n\nW komunikacie dodał, że w poniedziałkowej uroczystości wziął udział również ambasador Ukrainy we Francji Wadim Omelczenko.",
    "Rumunia: Media: przyznano rekordowy kredyt na inwestycję w centra handlowe - 410 mln euro": "Konsorcjum pięciu działających na terytorium Rumunii banków przyznało rekordowy kredyt na inwestycję w centra handlowe w tym kraju. Opiewa on na kwotę 410 mln euro - poinformował w środę bukareszteński dziennik “Ziarul Financiar”.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWedług gazety pożyczka przyznana holdingowi Iulius, należącemu do rumuńskiej spółki Iulius i południowoafrykańskiego funduszu Atterbury Europe, dowodzi rosnącego potencjału na przedsięwzięcia w nieruchomości o przeznaczeniu handlowo-rozrywkowym na terenie Rumunii.\n\nBiura do wynajęcia. Zobacz oferty na PropertyStock.pl",
    "Rumunia: wskutek suszy straty na blisko 460 tys. hektarów upraw": "W rezultacie utrzymującej się w Rumunii suszy zniszczonych zostało w tym roku prawie 460 tys. hektarów upraw, głównie zbóż - podało w komunikacie ministerstwo rolnictwa tego kraju.\n\nRozpoczęła się rejestracja na naszą konferencję Narodowe Wyzwania w Rolnictwie 2022, która odbędzie się 27 października. Zapraszamy!\n\nWedług rumuńskiego resortu rolnictwa tylko w ostatnim tygodniu sierpnia obszar zniszczonych w efekcie niedoboru wody upraw powiększył się o prawie 30 tys. hektarów.\n\nKierownictwo ministerstwa sprecyzowało, że spośród 41 okręgów Rumunii tylko w sześciu nie doszło do zniszczeń na obszarach rolnych w efekcie suszy.\n\nWedług obliczeń resortu największy zniszczony przez suszę obszar upraw rolnych to tereny, gdzie posiano zboża, szczególnie pszenicę i pszenżyto. W sumie uszkodzeniu uległy uprawy tych roślin zajmujące blisko 207 tys. ha.\n\nNa kolejnych miejscach pod względem wielkości obszaru zniszczonego przez suszę znajdują się kukurydza i słonecznik, w przypadku których doszło odpowiednio do powstania szkód na 118,4 tys. ha oraz 58,2 tys. ha.\n\nNiedobór wody doprowadził również do zniszczenia 33,3 tys. ha, na których posiano jęczmień, owies i żyto, a także 31 tys. ha rzepaku - przekazało ministerstwo rolnictwa Rumunii.",
    "Rumunia: Rząd: stan rezerw gazu ziemnego przekracza już 80 proc.": "Stan rezerw w magazynach gazu ziemnego Rumunii przekracza już 80 proc., podał w poniedziałek minister energii tego kraju Virgil Popescu.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nPrzedstawiciel rumuńskiego rządu sprecyzował, że poziom stanów magazynowych surowca wymagany przez Komisję Europejską w związku z możliwością odcięcia dostaw gazu przez Rosję został osiągnięty w sobotę.\n\nPopescu przypomniał, że Rumunia była zobowiązana do osiągnięcia stanu gazowych rezerw najpóźniej do 1 listopada 2022 r.\n\nW poniedziałkowym oświadczeniu przedstawiciel rządu Rumunii stwierdził, że jego zdaniem obecne ceny energii są zbyt wysokie na krajowym rynku.\n\nPolityk wezwał rządową agendę Narodowy Urząd ds. Reglamentacji Energii (ANRE) do ochrony konsumentów w związku z nadmiernymi, jego zdaniem, kosztami zużycia energii w Rumunii.\n\nMarcin Zatyka\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.\n\nZobacz nasze najnowsze 1x1 z Jerzym Polaczkiem z PiS. Czy województwo straci wpływ na ważny port lotniczy?\n\nBiura do wynajęcia. Zobacz oferty na PropertyStock.pl",
    "Rumunia: Eksplozja w bloku, pięć osób rannych, w tym dziecko": "Do silnej eksplozji doszło we wtorek w bloku mieszkalnym w centrum miasta Kluż-Napoka, na północnym zachodzie Rumunii. Obrażenia odniosło pięć osób, w tym roczne dziecko.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nJak poinformowała bukareszteńska telewizja Antena3, ze wstępnych ustaleń śledczych wynika, że przyczyną eksplozji mogła być awaria instalacji centralnego ogrzewania.\n\nW wyniku tragicznego zdarzenia konieczne było przetransportowanie do szpitala poszkodowanych, w tym dziecka, a także ewakuacja mieszkańców bloku.\n\nWedług służb medycznych żadnej z poszkodowanych osób nie grozi utrata życia.\n\nŚwiadkowie zdarzenia odnotowują, że eksplozja była bardzo silna, a w rezultacie wybuchu uszkodzonych zostało kilka samochodów zaparkowanych pod blokiem.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Rumunia ostro tnie wydatki na oświetlenie parlamentu. Obiekt zużywa tyle prądu co małe miasto": "fot. ecstk22 / / Shutterstock\n\nWładze Rumunii ograniczyły o 50 proc. wydatki na oświetlenie budynku parlamentu w Bukareszcie, a także zakazały oświetlania jego elewacji nocą - podała telewizja Digi24, przypominając, że to największy w Europie budynek administracji państwowej.\n\nWładze administracji budynku, zwanego Pałacem Parlamentu, pozwoliły jedynie na użycie oświetlenia elewacji obiektu przez dwie godziny wieczorem.\n\nStacja cytująca administratorów obiektu, którego budowę w dekadzie lat 80. XX w. rozpoczął komunistyczny dyktator prezydent Nicolae Ceausescu, ujawniła, że władze Rumunii z powodów formalnych nie mogą ubiegać się o wsparcie od UE na modernizację systemów oświetlenia redukujących zużycie energii.\n\n“Głównym problemem jest fakt, że zainaugurowany w 1997 r. obiekt dotychczas nie otrzymał jeszcze potwierdzenia odbioru budynku” - podała rumuńska stacja, zaznaczając, że ma on 12 kondygnacji.\n\nPrzypomniała, że wraz z kryzysem energetycznym w 2020 r. co miesiąc władze parlamentu muszą wydawać ponad 200 tys. euro na zużywaną w Pałacu Parlamentu energię elektryczną. Służy ona m.in. do zasilania 120 tys. żarówek, tysięcy klimatyzatorów, pomp wodnych, wind, a także komputerów i innych urządzeń.\n\nSzacuje się, że nazywany w przeszłości Domem Ludowym budynek, usytuowany w centrum Bukaresztu, zużywa podobną ilość energii elektrycznej co miejscowość, w której znajduje się 20 tys. domów.\n\nzat/ mal/",
    "Rumunia: Prezydent Duda dla Agerpres: Rosja zawsze chce władzy nad całą Europą Środkową i Wschodnią": "Prezydent Polski Andrzej Duda w opublikowanym w sobotę tekście w rumuńskiej agencji Agerpres przestrzegł przed imperialnymi działaniami Rosji, zaznaczając, że zawsze chce ona władzy nad całą Europą Środkową i Wschodnią.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"Rosja (…) chce tego samego, co w 1939 i 1940 r., kiedy działała w sojuszu z hitlerowskimi Niemcami, a także w latach 1945-1991, kiedy samodzielnie władała naszymi krajami\", napisał prezydent.",
    "Rumunia: Media: armia kupi od Turcji 18 dronów Bayraktar TB2": "Rumuńska armia kupi w Turcji 18 dronów bojowych Bayraktar TB2, by wzmocnić swój potencjał obronny - podał w czwartek bukareszteński portal G4Media, powołując się na komunikat ministerstwa obrony w Bukareszcie.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nJak wynika z odpowiedzi udzielonej portalowi przez resort, w ramach transakcji zostanie kupiony też \"wstępny pakiet wsparcia logistycznego oraz (...) sprzętu szkoleniowego i treningowego\". Koszt transakcji ma wynieść w sumie 300 mln dolarów.\n\nG4Media zauważa, że cena Bayraktarów TB2 jest bardzo zróżnicowana, a jej ostateczna wysokość zależy od wyposażenia.\n\nPortal odnotowuje, że wpływ na decyzję władz Rumunii o zakupie tureckich maszyn bojowych mogła mieć ich wysoka skuteczność na Ukrainie, gdzie są wykorzystywane przez siły ukraińskie w walce z wojskiem rosyjskim.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "PayPo wchodzi do Rumunii. Modivo partnerem": "Według danych Ecommerce Europe i EuroCommerce, rumuński rynek e-commerce urósł w roku 2021 o 11 proc. względem roku poprzedniego osiągając wartość 6,2 mld euro. Aktualne prognozy mówią o dalszym wzroście, o 13 proc. do poziomu 7 mld w tym roku. To prawie połowa wyceny całości łączonych rynków Mołdawii, Ukrainy, Bułgarii i krajów z zachodnich Bałkanów. Tymczasem w Rumunii usługi BNPL w modelu kup teraz, zapłać za 30 dni to nowość, więc debiut PayPo wiąże się z wprowadzeniem do zakupów internetowych zupełnie nowej jakości.\n\nW Rumunii usługi BNPL w modelu kup teraz, zapłać za 30 dni to nowość\n\n\n\n– Branża e-commerce w Rumunii ma bardzo duży potencjał, który zamierzamy wykorzystać. Tamtejszy rynek jest jednym z najszybciej rozwijających się w Europie, a przy tym bardzo podobny do naszego, choćby pod względem zachowań i przyzwyczajeń konsumentów. Liczymy, że ze względu na wartości dodane, które otrzymują klienci korzystający z PayPo, jak możliwość odebrania i sprawdzenia zamówienia przed zapłatą, nasze usługi zyskają tam na popularności – mówi Radosław Nawrocki, CEO w PayPo. – Jest nam niezmiernie miło, że jednym z naszych pierwszych partnerów na rynku rumuńskim jest marka Modivo, z którą działamy już od ponad roku w Polsce. Modivo to marka otwarta na innowacje, która widzi bardzo duży potencjał w rozwiązaniach BNPL, również na tamtejszym rynku, co bardzo nas cieszy. Rumunia to pierwszy kraj, od którego rozpoczynamy naszą ekspansję międzynarodową. Niebawem pojawimy się na kolejnych europejskich rynkach, realizując naszą strategię, której celem jest wzmocnienie pozycji jako lidera w regionie CEE, gdzie planujemy zainwestować 50 mln EUR w ciągu najbliższych kilku lat – dodaje.\n\nPłatności odroczone napędem dla rozwoju e-commerce\n\nZa realizację działań biznesowych firmy odpowiada nowo utworzona spółka rumuńska - PayPo Plati Amanate IFN S.A. Fintech uruchomił też rumuńską stronę internetową pod adresem www.paypo.ro i zapowiada stałe powiększanie grona partnerów na tamtejszym rynku.\n\nPłatności PayPo są już dostępne dla klientów sklepu internetowego MODIVO.ro, należącego do Grupy CCC. MODIVO to multibrandowa platforma, oferująca odzież, obuwie i akcesoria od setek marek z sektorów casual, premium i streetwear.\n\n– Dążymy do tego, by zakupy były maksymalnie proste i przyjemne. Dzięki synergii Grupy CCC, której jesteśmy częścią, konsekwentnie rozwijamy omnichannelowy model sprzedaży i udostępniamy użytkownikom nowe udogodnienia, również w obszarze płatności. Jesteśmy przekonani, że dzięki współpracy z PayPo, nasi rumuńscy klienci bardzo szybko przekonają się do korzyści, jakie płyną z wykorzystania BNPL podczas zakupów online. Choć płatności odroczone są wciąż w Rumunii nowością, to wierzymy, że współpraca z PayPo wzmocni naszą pozycję, a BNPL stanie się jedną z ich ulubionych metod płatności – mówi Agnieszka Urbańska, Head of Payments w MODIVO SA.",
    "Rumunia zacieśnia współpracę energetyczną z Ukrainą i Mołdawią": "Rumunia, Mołdawia i Ukraina zawarły umowę w sprawie wzmocnionej współpracy w dziedzinie energetyki i uruchomienia nowego interkonektora, który pozwoli sprawniej dostarczać gaz do Mołdawii i na Ukrainę.\n\nRządy wszystkich trzech państw porozumiały się co do bardziej intensywnej współpracy w dziedzinie przesyłu prądu i podpisały krótko-, średnio- i długoterminowe kontrakty w tej sprawie, przekazał rumuński minister energii Virgil Popescu.\n\nMinistrowie energii i spraw zagranicznych spotkali się w Odessie. „Stworzenie tego trójstronnego formatu służy wzmocnieniu współpracy między trzema sąsiadującymi państwami, zarówno w obecnym kontekście niesprawiedliwej i bezprawnej agresji Rosji na Ukrainę oraz wielowymiarowego kryzysu, jako dotyka Ukrainę, jak i w perspektywie długoterminowego dialogu i potrzeby stworzenia mechanizmów współpracy”, ocenił Popescu.\n\nPodczas spotkania nacisk położony został na konieczność niezwłocznego podjęcia kroków w związku że zbliżającym się sezonem grzewczym zarówno na Ukrainie, jak i w Mołdawii, ale również na długoterminowych działaniach na rzecz wzmocnienia bezpieczeństwa energetycznego obu tych krajów, oświadczył minister.",
    "KGMH z partnerem z Rumunii będą rozwijać energetykę jądrową. \"Atom to niższe koszty i niezależności\"": "Współpraca pomiędzy KGHM, a SN Nuclearelectrica ma na celu wymianę doświadczeń oraz know-how. Memorandum, które nie jest jednak wiążące, ma obowiązywać 36 miesięcy. Współpraca obejmuje zakres techniczny, ekonomiczny, prawny, finansowy oraz organizacyjny, niezbędny dla rozwoju projektów małych reaktorów modułowych, które mają zostać opracowane przez Rumunię i Polskę.\n\nREKLAMA\n\nKGHM rozpoczyna współpracę z rumuńską spółką\n\n- Cieszymy się, że możemy współpracować i dzielić się naszymi doświadczeniami i konkluzjami dot. atomu oraz wspierać KGHM w pierwszych krokach we wdrażaniu bezpiecznej, czystej i innowacyjnej technologii - przekazał Cosmin Ghita, dyrektor generalny, SN Nuclearelectrica SA.\n\nNuclearelectrica, z którą KGHM nawiązał współpracę, jest państwową spółką produkującą energię elektryczną, ciepło i paliwo jądrowe. Działa pod nadzorem Ministerstwa Energii Rumunii. Państwo posiada 82,49 proc. jej udziałów.\n\nPolska i Rumunia, dzięki innowacyjnej technologii małych reaktorów modułowych NuScale, wzmocnią swoje bezpieczeństwo energetyczne. Przy pomocy nowego, czystego źródła energii, osiągnąć mają jednocześnie swoje cele w zakresie dekarbonizacji.\n\nWięcej informacji z kraju i ze świata na stronie głównej Gazeta.pl.\n\nElektrownia jądrowa w Polsce? \"Przełom w polskiej gospodarce\"\n\n- Atom dla KGHM to niezależność energetyczna i niższe koszty. (...) Wprowadzenie innowacyjnej technologii energetyki jądrowej, opartej na małych modułach, to przełom w polskiej gospodarce. Współpraca z Nuclearelectrica to istotne wsparcie tego przedsięwzięcia - powiedział Marcin Chludziński, prezes KGHM.\n\nMemorandum pomiędzy obiema stronami obejmuje kompleksowe podejście do wszelkich działań związanych z rozwojem projektu SMR, od wyboru lokalizacji po wygaszenie elektrowni, w celu opracowania solidnych, bezpiecznych i opłacalnych projektów SMR w Rumunii i Polsce.\n\nTechnologia SMR w Polsce jeszcze w tej dekadzie\n\nProjekt, który Rumunia zrealizuje we współpracy z NuScale, będzie składał się z 6 modułów, każdy o mocy zainstalowanej 77 MWe, łącznie 462 MWe i wygeneruje 193 stałych miejsc pracy w zakładzie, 1500 miejsc pracy w budownictwie, 2 300 miejsc pracy w sektorze produkcji i pozwoli Rumunii uniknąć uwalniania do atmosfery 4 milionów ton CO2 rocznie.\n\nKGHM wspólnie z firmą NuScale zamierza wdrożyć technologię SMR w Polsce w tej dekadzie. Pierwsza elektrownia zapewni czystą energię zakładom produkcyjnym miedziowej Spółki. W tym zakresie KGHM złożył już wniosek do Państwowej Agencji Atomistyki o ocenę technologii i przygotowania studium lokalizacyjnego. W tym celu trwają prace nad utworzeniem w Polsce Symulatora Sterowni SMR (Centrum Edukacji - Centrum E2) do szkolenia operatorów i specjalistów jądrowych.",
    "Rumunia: Wz. z wojną na Ukrainie w porcie w Konstancy wybudowano 10 linii kolei towarowej": "Z powodu rosyjskiej inwazji na Ukrainę w porcie w Konstancy, na wschodzie Rumunii, wybudowano 10 linii kolejowych przewozów towarowych. Obsługują one ładunki surowców docierających z Ukrainy, m.in. zbożem i metalami, podał w piątek bukareszteński portal Hotnews cytując władze największego rumuńskiego portu.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nStołeczny dziennik online odnotował, że po zamknięciu w lutym ukraińskich portów na Morzu Czarnym Konstanca stała się alternatywą dla szybkiego transportu surowców przez ten akwen.\n\nBiura do wynajęcia. Zobacz oferty na PropertyStock.pl",
    "Rumunia: mamy bogate rezerwy gazu. UE musi oddzielić jego cenę od wartości energii elektrycznej": "fot. Octav Ganea / / Reuters\n\nRząd Rumunii jest bliski spełnienia warunku UE dotyczącego napełnienia przed 1 listopada magazynów gazu w 80 proc. ich pojemności - oświadczył we wtorek rumuński minister energii Virgil Popescu.\n\nPrzedstawiciel rządu Rumunii stwierdził w rozmowie z telewizją Digi24, że Bukareszt wyprzedził harmonogram Komisji Europejskiej i już teraz posiada 72,5 proc. rezerw gazu ziemnego. Dodał, że w najbliższych tygodniach przekroczony zostanie poziom stanu magazynowego oczekiwanego przez władze UE.\n\nMinister Popescu oświadczył, że rząd Rumunii opowiada się za oddzieleniem ceny gazu ziemnego od wartości energii elektrycznej.\n\n“W ten sposób moglibyśmy uchronić cenę energii elektrycznej, która jest wytwarzana przez elektrownie gazowe, przed oczywistymi manipulacjami, jakie Moskwa prowadzi na rynku gazu” - dodał Popescu, zaznaczając, że w ten sposób Rosja dąży do wywołania sztucznych podwyżek cen prądu w UE.\n\nSzef rumuńskiego resortu energii zarzucił Kremlowi złą wolę i chęć destabilizacji UE poprzez podwyżki cen gazu ziemnego.\n\n“Wszyscy słyszeliśmy wypowiedzi niektórych urzędników Federacji Rosyjskiej, którzy grożą i szantażują UE cenami gazu (…) na poziomie 5 tys. euro za 1000 m sześć. surowca. Opowiadają oni, jak Rosja zamierza podbijać ceny i manipulować rynkiem europejskim. To się musi skończyć” - podkreślił Popescu. (PAP)\n\nzat/ mal/",
    "Rumunia przygotowała program wsparcia energetycznego Mołdawii": "fot. Serghei Starus / / Shutterstock\n\nPremier Rumunii Nicolae Ciuca ogłosił podczas wtorkowego spotkania z premier Mołdawii Natalią Gavrilitą, że Bukareszt przygotował program wsparcia energetycznego dla Kiszyniowa i “dokłada starania”, by zapewnić bezpieczeństwo energetyczne swojego sąsiada.\n\nPodczas spotkania w stolicy Rumunii Ciuca sprecyzował, że jego kraj gotowy jest udzielić pomocy Mołdawii w dostawach energii elektrycznej oraz gazu ziemnego.\n\n“W przypadku energii elektrycznej będzie ona dostarczana w ramach istniejącej już infrastruktury przesyłowej (…). W średnim i długim okresie czasu powstaną nowe połączenia międzysystemowe”, dodał Ciuca.\n\nRumuński premier zaznaczył, że w sumie w ramach pomocy energetycznej Mołdawia może otrzymać 100 mln euro.\n\nWe wtorek rano prezydent Mołdawii Maia Sandu zapowiedziała, że w przypadku możliwego wstrzymania w październiku br. dostaw gazu ziemnego przez rosyjski Gazprom, Kiszyniów otrzyma od Rumunii wsparcie w zaopatrzeniu w ten surowiec.\n\nZastrzegła, że wsparcie to obejmie separatystyczny region Naddniestrza tylko wtedy, jeśli zacznie on płacić za surowiec. Dodała, że od 30 lat prorosyjskie władze Naddniestrza nie uiszczają opłat za gaz ziemny dostarczany do Mołdawii i przekazywany zbuntowanemu regionowi tego kraju.\n\nMarcin Zatyka (PAP)\n\nzat/ drag/",
    "Rumunia: Media: pomimo niechęci społeczeństwa do sowieckich pomników władze nie chcą ich usuwać": "W ocenie mediów z Rumunii rosnące w tym kraju wraz z rosyjską inwazją na Ukrainie niezadowolenie społeczne wobec sowieckich pomników nie potwierdza się w działaniach władz państwowych i samorządowych. Powodem takiej postawy są m.in. trwające dekadami zabiegi Rumunów o miejsca pamięci dla rodzimych żołnierzy poległych podczas II wojny światowej w ZSRR.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nKomentatorzy telewizji Digi24 oraz bukareszteńskiego dziennika \"Romania Libera\", oceniając działania Estonii i Łotwy służące dekomunizacji miejsc pamięci, sceptycznie odnoszą się do możliwości podobnych akcji na terenie Rumunii.",
    "Rumunia: Lasy państwowe zwiększą ilość drewna opałowego dla firm i gospodarstw domowych": "Rumuńskie Lasy Państwowe (Romsilva) ogłosiły w środę, że w związku z kryzysem energetycznym zwiększą ilość drewna opałowego dla spółek przemysłowych o 500 tys. m sześć., więcej drewna trafi też do gospodarstw domowych.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nPodczas zorganizowanej w środę wideokonferencji dyrektor generalny spółki Romsilva Daniel Nicolaescu zapowiedział, że dokładne zasady przekazania firmom przemysłowym drewna opałowego zostaną ustalone do końca września br.\n\nBiura do wynajęcia. Zobacz oferty na PropertyStock.pl",
    "Ukraina na wojnie. Jest porozumienie z Rumunią": "Armia i Służby Ukraina na wojnie. Jest porozumienie z Rumunią Szymon Palczewski 02.09.2022 07:46 Drukuj\n\nPDF\n\n\n\n\n\nFot. Arsen Pietrow/Defense of Ukraine (@DefenceU)/Twitter Facebook\n\nTwitter\n\nLinkedIn\n\nKopiuj link\n\nWyślij email Ukraina oraz Rumunia podpisały protokół dotyczący współpracy na rzecz cyberobrony. Oba państwa zobowiązały się do wzajemnego dzielenia się wiedzą, doświadczeniem oraz prowadzenia szkoleń dla specjalistów. „Tylko razem możemy pokonać wroga” – komentuje sprawę Kijów.\n\nReklama\n\nPodpisany przez Państwową Służbę Łączności Specjalnej i Ochrony Informacji Ukrainy (SSSCIP) oraz Narodową Dyrekcję Cyberbezpieczeństwa Rumunii protokół stanowi kolejny krok w kierunku budowania cyberodporności naszego wschodniego sąsiada i jego sojuszników.\n\nReklama\n\nCyberprzestrzeń nie ma granic. Nie tylko Ukraina jest dotknięta atakami rosyjskich hakerów. Problem ten dotyczy także innych demokratycznych państw na świecie. W związku z tym współcześnie najważniejsze jest zjednoczenie i koordynacja wysiłków, aby skutecznie przeciwdziałać zagrożeniom. Tylko razem możemy pokonać wroga.\n\nPaństwowa Służba Łączności Specjalnej i Ochrony Informacji Ukrainy\n\nReklama\n\nReklama\n\nWspółpraca na różnych polach\n\nReklama\n\nPorozumienie obejmuje wymianę doświadczeń oraz najlepszych praktyk dotyczących cyberobrony, a także informacji o incydentach, metodach wykrywania podatności i reagowaniu na cyberzagrożenia.\n\nOba państwa zadeklarowały także podjęcie współpracy dotyczącej prowadzenia nowych badań nad cyberbezpieczeństwem oraz projektów, których celem jest dalsze podnoszenie zdolności instytucji publicznych i podmiotów prywatnych w zakresie cyberobrony.\n\nReklama\n\nNiemniej ważnym zobowiązaniem jest współdziałanie w obszarze kształcenia i szkolenia specjalistów odpowiedzialnych za cyberbezpieczeństwo.\n\nPodpisanie protokołu o współpracy między Ukrainą a Rumunią.\n\nFot. Państwowa Służba Łączności Specjalnej i Ochrony Informacji Ukrainy (SSSCIP)\n\nWojenne doświadczenie Ukrainy\n\n„Od początku inwazji Rosji, Ukraina zdobyła ogromne doświadczenie w odpieraniu cyberataków – na dzisiaj mówimy o liczbie przekraczającej tysiąc incydentów” – wskazuje w komunikacie przesłanym naszej redakcji Jurij Szihol, szef SSSCIP.\n\nReklama\n\nPodkreślił, że Kijów chętnie dzieli się pozyskaną wiedzą oraz doświadczeniem ze swoimi partnerami, a także stara się od nich uczyć, aby stale się rozwijać. Podnoszenie zdolności w obszarze cyberobrony jest dla Ukrainy jednym z priorytetów, biorąc pod uwagę wojnę prowadzoną przez Rosję.\n\nPorozumienie z Polską\n\nPrzypomnijmy, że w ostatnim czasie również Polska zawarła porozumienie z Ukrainą dotyczące cyberbezpieczeństwa. Odbyło się to pod koniec sierpnia br. podczas wizyty ministra Janusza Cieszyńskiego (sekretarz stanu w KPRM i pełnomocnik rządu ds. cyberbezpieczeństwa) w Kijowie.\n\nReklama\n\nOba państwa zadeklarowały, że ich celem jest promowanie współpracy i prowadzenie wymiany informacji w dziedzinach związanych z technologiami informacyjno-komunikacyjnymi.\n\nJak informowaliśmy, w efekcie porozumienia 29 sierpnia br. doszło do spotkania gen. bryg. Karola Molendy (Dowódca Komponentu Wojsk Obrony Cyberprzestrzeni - DKWOC), oficerów DKWOC oraz gen. bryg. Oleksandra Potiego (zastępca przewodniczącego State Service of Special Communications and Information Protection of Ukraine).\n\nReklama\n\nPodczas rozmów wojskowi omówili m.in. działalność aktorów działających w cyberprzestrzeni oraz doświadczenia Ukrainy w obszarze cyberobrony i cyberbezpieczeństwa.\n\nCzytaj też Ukraina wzorem pod względem cyberobrony? Tak twierdzi ważny urzędnik z USA\n\nSerwis CyberDefence24.pl otrzymał tytuł #DigitalEUAmbassador (Ambasadora polityki cyfrowej UE). Jeśli są sprawy, które Was nurtują; pytania, na które nie znacie odpowiedzi; tematy, o których trzeba napisać – zapraszamy do kontaktu. Piszcie do nas na: [email protected]",
    "Rumunia: MSZ złożyło do MTS wniosek o interwencję w sprawie domniemanego ludobójstwa na Ukrainie": "Ministerstwo spraw zagranicznych Rumunii złożyło we wtorek do Międzynarodowego Trybunału Sprawiedliwości (MTS) w Hadze wniosek o interwencję w sprawie domniemania popełnienia przez siły zbrojne Rosji aktów ludobójstwa podczas wojny na Ukrainie.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nJak poinformował na twitterze szef rumuńskiej dyplomacji Bogdan Aurescu, Bukareszt tym samym popiera złożoną przez Kijów skargę w sprawie domniemania popełnienia aktów ludobójstwa.\n\nRumuński minister sprecyzował, że postępowanie przed MTS dotyczy sporu w kwestii chronionej Konwencją w sprawie Zapobiegania i Karania Zbrodni Ludobójstwa, zatwierdzoną przez ONZ w 1948 r.\n\nWedług informacji MSZ w Bukareszcie pełnomocnikiem Rumunii przed MTS będzie właśnie minister Aurescu.\n\nAurescu jest członkiem Komisji Prawa Międzynarodowego ONZ, a także profesorem prawa międzynarodowego na Uniwersytecie Bukareszteńskim. W przeszłości był już pełnomocnikiem Rumunii przed MTS w sprawie dotyczącej delimitacji morskiej na Morzu Czarnym.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Francja i Rumunia porozumiały się w sprawie przesyłu zbóż z Ukrainy": "Francja i Rumunia porozumiały się w sprawie przesyłu zbóż z Ukrainy\n\nAutor: PAP\n\nData: 13-09-2022, 11:40\n\nRządy Rumunii i Francji porozumiały się w sprawie współpracy w przesyle zbóż z Ukrainy. Ich transport utrudnia rosyjska inwazja na ten kraj zapoczątkowana 24 lutego 2022 r.\n\n\n\n\n\n\n\nRządy Francji i Rumunii porozumiały się w sprawie przesyłu zbóż z Ukrainy/fot. shutterstock",
    "Rumunia: trwa ekumeniczny szczyt obrońców życia": "Obrady pod hasłem „Serce jednego człowieka może zmienić świat” obejmują warsztaty, wymianę doświadczeń, a także wizytę w bukaresztańskim ośrodku pro life, prowadzonym przez Kościół prawosławny.\n\nW przesłaniu do uczestników szczytu prawosławny patriarcha rumuński Daniel podkreślił, że działania w obronie ludzkiego życia „stają się wyrazem miłosiernej miłości Boga i przypominają kobiecie, że ma ona wyjątkową moc i powołanie dawania życia”.\n\nKościół prawosławny w Rumunii prowadzi 16 ośrodków pomocy w kryzysowej ciąży. Zdaniem hierarchy jest ich zbyt mało, dlatego „potrzebne są nieustanne wysiłki, aby matki w trudnej sytuacji znalazły w każdym okręgu kraju miejsce, w którym mogą poprosić o pomoc”.\n\nZałożone w 1971 roku w Stanach Zjednoczonych Heartbeat International jest międzynarodowym i międzywyznaniowym stowarzyszeniem chrześcijańskim, skupiającym obrońców życia. Tworzy największą na świecie sieć ośrodków ciąży kryzysowej, z ponad 2000 oddziałami (z czego ponad tysiąc w USA) w 50 krajach. Działa głównie w Ameryce Północnej i Łacińskiej, w południowej Europie i w Afryce.",
    "Wykoleił się pociąg towarowy z ukraińskim zbożem. Śledczy nie wykluczają sabotażu": "W środę rano w okręgu Marusza w środkowej Rumunii wykoleił się pociąg towarowy przewożący ukraińskie zboże, podała bukareszteńska telewizja Pro TV. Sprecyzowała, że policja uruchomiła już dochodzenie w sprawie przyczyn zdarzenia i nie wyklucza sabotażu.\n\nDotychczas śledczy nie wykluczyli żadnej z hipotez, wśród których jest m.in. awaria trakcji kolejowej oraz sabotaż.\n\nW efekcie wypadku doszło do wyrzucenia z trasy kolejowej dwóch wagonów wypełnionych kukurydzą. Pro TV twierdzi, że wysypanych zostało kilka ton ziarna tego zboża.\n\nZ informacji przekazanej przez lokalne władze wynika, że do wypadku doszło we wsi Rapa de Jos, przez którą przejeżdżał liczący 30 wagonów pociąg towarowy udający się z ukraińskim zbożem do portu w Konstancy, na południowym wschodzie Rumunii.\n\n\n\n\n\nWedług bukareszteńskiej telewizji w środę po południu rozpoczęto prace służące usunięciu wykolejonych wagonów i udrożnieniu trasy kolei towarowej łączącej ten największy rumuński port z centralną częścią kraju.",
    "Rumunia: Dziennikarka oskarżyła premiera Ciucę o plagiat, teraz otrzymuje groźby i obelgi": "Rumuńska dziennikarka śledcza Emilia Sercan stała się celem ataków po opublikowaniu przez nią doniesień o domniemanym plagiacie, którego miałby się dopuścić premier Rumunii Nicolae Ciuca - poinformowały we wtorek agencja AFP i francuska telewizja France 24.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nW ciągu ostatnich siedmiu lat Sercan ujawniła około 50 przypadków plagiatów z udziałem znanych postaci, m.in. ministrów, prokuratorów i sędziów łamiących zasady przy publikowaniu książek, artykułów naukowych czy prac dyplomowych. Premier Ciuca miałby się dopuścić nieprawidłowości w pracy doktorskiej z dziedziny nauk wojskowych, napisanej w 2003 roku - powiadomiła AFP.",
    "Za nami konferencja „Doing business in Romania”": "O tym jak rozwijać biznes w Rumunii rozmawiano w Krakowskim Parku Technologicznym, podczas konferencji „Doing business in Romania”, której organizatorami byli Centrum Business in Małopolska i Konsulat Honorowy Rumunii w Krakowie. W wydarzeniu wziął udział wicemarszałek Józef Gawron.\n\nPolska i Rumunia, to kraje które łączą wielowiekowe więzi polityczne, kulturalne, a także gospodarcze. Dla województwa małopolskiego Rumunia jest 8. najważniejszym partnerem eksportowym. Warto w tym kontekście wspomnieć, że rumuński region Kluż jest jednym z regionów partnerskich Małopolski. Bardzo dziękuję za Państwa obecność na konferencji, a organizatorom wydarzenia: Centrum Business in Małopolska i Konsulatowi Honorowemu Rumunii w Krakowie za tę cenną inicjatywę. Mam nadzieję, że konferencja stanie się ważnym impulsem do dalszego rozwoju współpracy gospodarczej pomiędzy Małopolską i Rumunią\n\n- mówi wicemarszałek Józef Gawron.\n\nKonferencja cieszyła się dużym zainteresowaniem, co potwierdza, że możliwości jakie oferuje rynek rumuński są niezwykle interesujące dla małopolskich firm. Wydarzenie zapewniło słuchaczom sporą dawkę wiedzy, a także szansę na indywidualne rozmowy i wymianę doświadczeń.\n\nWydarzenie zostało objęte patronatem przez Marszałka Województwa Małopolskiego Witolda Kozłowskiego, Ambasadę Rumunii w Polsce, Polską Agencję Inwestycji i Handlu oraz Krajową Izbę Gospodarczą.\n\nWięcej informacji o wydarzeniu: Konferencja Doing business in Romania\n\nGaleria zdjęć",
    "Niezwykłe odkrycie w Rumunii: skarb bogatej kobiety i ślady po sarmackiej osadzie": "Odkrycia\n\nArcheolodzy znaleźli skarbiec w prehistorycznym grobowcu, a w nim między innymi 169 złotych pierścieni, które pewna kobieta miała nosić we włosach. Kim była ta osoba?\n\nGrupa rumuńskich i węgierskich archeologów prowadziła wykopaliska w gminie Biharia, która znajduje się na zachodzie Rumunii, tuż obok Oradei, przy granicy z Węgrami. Naukowcy przeszukiwali region, w którym wkrótce ma powstać nowa droga, która połączy miasto z autostradą. Badania, które odbywały się od marca do czerwca, przyniosły kilka niezwykłych i owocnych odkryć. Odnaleziono m.in. artefakty z okresu neolitu, epoki brązu oraz z czasów imperium rzymskiego i średniowiecza.\n\nNa miejscu jednego stanowiska archeologicznego archeolodzy odnaleźli grobowiec, w którym złożono kobietę. W jego wnętrzu tuż obok zwłok, znajdowała się skrytka z cennymi kosztownościami. W środku odnaleziono 169 złotych pierścieni, 800 koralików z kości i ozdobną bransoletkę, którą wykonano z miedzi.\n\nBadacze po zawartości skarbca wnioskują, że kobieta należała do bogatej rodziny. Ponadto analiza DNA wykazała, że nie cierpiała na żadne poważniejsze choroby oraz nie była niedożywiona. Według uczonych oznacza to, że pogrzebana w dawnych czasach cieszyła się wysokim statusem społecznym. Co ciekawe, pochówki kobiet i mężczyzn różniły się przede wszystkim tym, że w męskich grobowcach umieszczano zazwyczaj broń.\n\nNaukowcy po przeprowadzeniu analizy metodą datowania radiowęglowego stwierdzili, że ciało pochodzi prawdopodobnie sprzed 6500 lat. Călin Ghemiș, główny autor odkrycia twierdzi, że kobieta mogła należeć do kultury Tiszapolgár. Była to była chalkolityczna kultura, która występowała na terytorium Wielkiej Niziny Węgierskiej, Banatu, wschodniej Słowacji i ukraińskiego Zakarpacia w Europie Środkowej. Kultura istniała w latach 4500–4500 p.n.e. Niewiele wiadomo o jej ludziach, a większość informacji pochodzi z nekropolii odnajdywanych w Rumunii.\n\n– To niesamowite odkrycie. Takich skarbów w Europie Środkowej i Wschodniej już się nie znajduje! – mówił Călin Ghemiș. Badacze przesłali szczątki kobiety do laboratoriów na Węgrzech i w Holandii, aby dowiedzieć się o niej więcej. Uczeni mają nadzieję, że uda im się zdobyć nowe informacje o kulturze Tiszapolgár. – Chcemy dowiedzieć się również, czy pierścienie zostały wykonane ze złota, które pochodziło z Transylwanii – dodaje uczony.\n\nPodczas trwających kilka miesięcy wykopalisk, naukowcom udało się odnaleźć również pozostałości po dwóch domostwach w pobliżu wsi Sântandrei. Odkopano tam ceramikę, która pochodziła z okresu od II wieku p.n.e. do II wieku n.e. Archeolodzy odkryli również sarmacką osadę z III lub IV wieku n.e. Był to irański lud koczowniczo-pasterski, spokrewniony ze Scytami. Sarmaci tworzyli różne plemiona, które przemieszczały się sezonowo między terenami obecnej Mołdawii, Ukrainy, wybrzeżami Morza Czarnego, Jeziora Aralskiego oraz Kazachstanu i Syberii.\n\nCo ciekawe, polska ideologia sarmatyzmu, która utrwaliła się przez działaczy oświeceniowych i była propagowana przez szlachtę, głosiła, że szlachta pochodzi właśnie od Sarmatów. Niektórzy historycy i kronikarze twierdzili, że najstarszymi przodkami Polaków byli starożytni Sarmaci. Idea ta głosiła wolność szlachty od obowiązków pełnionych wobec państwa, przywiązanie do wartości życia wiejskiego oraz światopoglądowy partykularyzm. W myśl tego mitu założycielskiego Sarmaci mocno wierzyli w praworządność, tolerancję religijną, patriotyzm oraz idee republikańskie. Jednocześnie szlachta uważała, że podlegli jej chłopi wywodzą się z innej, gorszej rasy.\n\nŹródło: Tarii Crisurilor Museum.",
    "Rumunia ma program „Wrak Plus”. Efekty już widać": "Rumunia ma program „Wrak Plus”. Efekty już widać Podziel się:\n\nW Rumunii sprzedaż samochodów elektrycznych i hybrydowych po raz pierwszy była większa niż w przypadku aut z silnikiem diesla. Liczba pojazdów na prąd, które zakupiono w tym roku była dwukrotnie wyższa niż w analogicznym okresie przed rokiem. Rosnącą popularność elektryki i hybrydy zawdzięczają państwowemu programowi wsparcia, które pozwala na sfinansowanie nawet połowy kosztów zakupu auta.\n\nRumuński resort środowiska pochwalił się niedawno zmianami na krajowym rynku samochodowym, w przypadku samochodów zasilanych prądem. „Sprzedaż samochodów elektrycznych i hybrydowych przewyższyła w tym roku, po raz pierwszy, sprzedaż samochodów z silnikami diesla. To bezpośrednia zasługa zachęt w ramach Programu Rabla Plus” – napisano w komunikacie opublikowanym przy okazji prezentacji najnowszych wyników.\n\nJak prezentują się dane sprzedażowe? Jak wynika z danych Stowarzyszenia Producentów i Importerów Samochodów (APIA), elektryki i hybrydy stanowiły 20,7 proc. nowych aut rejestrowanych w Rumunii w tym roku. Sprzedaż samochodów z silnikiem diesla wyniosła natomiast 14,1 proc. całości sprzedaży. Rumuński portal Ziare.com zwraca uwagę, że sprzedaż aut elektrycznych i hybrydowych była dwukrotnie większa niż w analogicznym okresie roku poprzedniego.\n\nSukces rumuńskiego programu „Rabla Plus”\n\nO danych z rumuńskiego rynku jako pierwszy w Polsce informował na Twitterze Kamil Całus, ekspert związany z Ośrodkiem Studiów Wschodnich (OSW). Analityk zwrócił przy tym uwagę, że w dużej mierze jest to wynik państwowego wsparcia. A to wygląda imponująco, w porównaniu choćby z analogicznymi dopłatami w przypadku Polski.\n\nWspomniany program nosi nazwę „Rabla Plus” (dosł. Wrak Plus), która odnosi się do zasady, według której wsparcie otrzymuje się po zezłomowaniu starego pojazdu. Jak czytamy na stronach branżowego Obserwatorium Rynku Paliw Alternatywnych (ORPA), wprowadzony kilka lat temu program zwiększył znacząco popularność pojazdów elektrycznych.\n\n„Według danych Europejskiego Stowarzyszenia Producentów Samochodów (ACEA) w 2018 r. w Rumunii zarejestrowano 605 pojazdów osobowych z napędem elektrycznym. Poskutkowało to wzrostem sprzedaży na poziomie 221,8 proc. r/r – najwyższym spośród wszystkich państw członkowskich Unii Europejskiej, za wyjątkiem Danii” – podaje ORPA. Jak wynika z opublikowanych właśnie danych, popularność pojazdów na prąd nadal rośnie.\n\nDofinansowanie nawet 50 proc. kosztów elektryka\n\nWspomniany program „Rabla Plus” wyróżnia się wysokim poziomem wsparcia. Ile może ono wynieść? Jak podał Kamil Całus na Twitterze, „każdy Rumun który zdecyduje się na zezłomowanie swojego starego auta i zakup nowego otrzymuje bon o wartości:\n\n26 000 lei (ok. 25 tys. PLN) na zakup nowego samochodu hybrydowego typu plug-in o emisji CO2 mniejszej lub równej 80g CO2/km;\n\n29 000 lei na zakup nowego samochodu hybrydowego typu plug-in o emisji CO2 mniejszej lub równej 78g CO2/km;\n\n51 000 lei (ale nie więcej niż 50 proc. wartości zakupionego nowego samochodu) na zakup auta w 100 proc. elektrycznego;\n\n54 000 lei (ale nie więcej niż 50 proc. wartości zakupionego nowego samochodu) na zakup samochodu w 100 proc. elektrycznego, przy założeniu że zezłomuje najpierw dwa stare samochody”.\n\nLej rumuński ma wartość zbliżoną do polskiej złotówki. W chwili przygotowywania tekstu kurs wynosił 97 groszy. Jak wylicza Kamil Całus, „dzięki programowi Rabla Plus produkowany przez Dacię, elektryczny model Spring kosztuje obywatela rumuńskiego zaledwie ok. 11 tysięcy euro”. Po aktualnym kursie to w przybliżeniu 52 tys. złotych.\n\n_",
    "Trasy motocyklowe w Rumunii": "Wiele osób nie zdaje sobie sprawy z atrakcyjności Rumunii pod względem motoryzacyjnym. Ten urokliwy kraj skrywa kilka nieszablonowych tras, które przypadną do gustu miłośnikom jazdy na motorze. W artykule przedstawiamy najważniejsze z nich i podpowiadamy, dlaczego warto się tam wybrać.\n\nTrasa Transfogaraska\n\nRumunia to nie tylko Transylwania i Bukareszt. W tym malowniczym kraju znajduje się jedna z najciekawszych, a zarazem najniebezpieczniejszych dróg na Starym Kontynencie. Mowa o trasie Transfogarskiej, a konkretnie o drodze krajowej DN7, która jest położona w centrum Rumunii. Jest niezwykle kręta i przebiega przez południowy odcinek rumuńskiej części Karpat. Trasa transfogaraska przyciąga malowniczymi widokami, regionalnymi górskimi zabudowaniami oraz przede wszystkim możliwością jazdy z dużą dawką adrenaliny.\n\nZe względu na ilość znajdujących się na niej serpentyn, wzniesień oraz spadków wprowadzono tam ograniczenie prędkości do 40 km/h. Pomimo tego jej pokonywanie dostarcza dużo emocji i wymaga sporo doświadczenia w jeździe na motocyklu. Najlepszym momentem do jej przejazdu jest okres od czerwca do początku października. W pozostałych miesiącach jest tam zbyt wietrznie i chłodno, a droga zostaje zamknięta.\n\nSam przejazd trasy zajmuje około 4 godzin, jednak warto zatrzymać się przy wielu znajdujących się tam atrakcjach. Pierwszą z nich jest miasteczko Braszów, w którym można podziwiać średniowieczną architekturę i spróbować niezwykle smacznych, regionalnych potraw. Ponadto na trasie znajduje się zamek Poenari, który stanowił siedzibę legendarnego Vlada Palownika zwanego hrabią Drakulą. Wzdłuż drogi znajduje się sporo miejsc noclegowych, dzięki czemu znalezienie odpowiedniego miejsca na wypoczynek po długie jeździe nie stanowi tam żadnego problemu.\n\nTransalpina\n\nKolejna nietuzinkowa droga w Rumunii to Transalpina stanowiąca jedną z najbardziej widowiskowych dróg na świecie. Podobnie jak swoja poprzedniczka składa się dużą ilość ostrych zakrętów oraz wysokich wzniesień. Jest położona w górach Parag, które znajdują się w Karpatach Południowych. Ze względu na tamtejsze zapierające dech w piersiach pejzaże przyciąga rzesze turystów z całej Europy.\n\nSprawdzi się wśród miłośników dzikiej przyrody, górskich wycieczek, a także wśród fanów jazdy na motorach. Jej przejazd jest możliwy od czerwca do końca października, co jest związane z wysokim położeniem trasy i zalegającym tam śniegiem. Pokonanie trasy bez zatrzymywanie trwa mniej więcej 3 godziny, jednak warto zwrócić uwagę na znajdujące się przy niej atrakcje.\n\nJedną z nich jest rezerwat przyrody Cindrel, gdzie można podziwiać wspaniałe bukowe lasy, moreny, klify oraz jeziora polodowcowe. Kolejna to monastyr w Obarsia Lotrului, którego kształt przypomina prawosławny krzyż. Na całej długości trasy znajdują się hotele, apartamenty oraz restauracje, wśród których każdy wybierze coś odpowiedniego na swoją kieszeń. Poza tym istnieje możliwość nocowania w miejscowości Novaci, w której znajduje się baza noclegowa na całkiem przyzwoitym poziomie.",
    "Bogdan Racovițan z występem w kadrze Rumunii U-21": "Bogdan Racovițan rozegrał pełne 90 minut w towarzyskim meczu reprezentacji Rumunii U-21 z Hiszpanią.\n\nDrużyna Bogdana uległa rywalom 1:4. Dla reprezentacji Rumunii było to pierwsze spotkanie podczas wrześniowego zgrupowania. W kolejnym meczu towarzyskim zagrają z rówieśnikami z Holandii. Spotkanie odbędzie się we wtorek, 27 września o godzinie 17:00.\n\nRumunia U-21 - Hiszpania U-21 1:4 (0:0)\n\nBramki: Miculescu 85 - Ruzi 8, 18, Riquelme 80, 90\n\nFoto: Echipa națională de fotbal a României",
    "Minister Rau z wizytą w Rumunii": "\"Podstawowym celem środowej wizyty pana ministra jest udział w rumuńskiej naradzie ambasadorów, czyli takim samym tego rodzaju wydarzeniu, jakie ma miejsce w Polsce i innych krajach. Polski minister został zaproszony do wygłoszenia przemówienia do ambasadorów z całego świata\"\n\n- przekazał rzecznik MSZ Łukasz Jasina.\n\nMinister weźmie udział w sesji \"The impact of the war in Ukraine on the security of NATO’s Eastern Flank, implications for the Black Sea region and beyond\" (Wpływ wojny w Ukrainie na bezpieczeństwo wschodniej flanki NATO, implikacje dla regionu Morza Czarnego i poza nim).\n\nTematem wystąpienia ministra Raua i późniejszych dwustronnych konsultacji politycznych z szefem rumuńskiego MSZ Bogdanem Aurescu - jak przekazał Jasina - \"będą bilateralne stosunki polsko-rumuńskie, miejsce Polski i Rumunii na wschodniej flance NATO, to jak możemy się wspierać w tej trudnej sytuacji jaką mamy, a także silne przypomnienie, że wracamy do bardzo silnego polsko-rumuńskiego sojuszu, takiego samego jaki miał miejsce 100 lat temu, kiedy po raz pierwszy został zawarty przy okazji wizyty marszałka Piłsudskiego w Rumunii\". \"To taka historyczna klamra\" - zaznaczył rzecznik MSZ.\n\nPo spotkaniu zaplanowano wspólne oświadczenia prasowe ministrów spraw zagranicznych Rumunii i Polski.\n\nW czwartek, bezpośrednio z Bukaresztu, szef polskiego MSZ i zarazem przewodniczący Organizacji Bezpieczeństwa i Współpracy w Europie uda się do Pragi z roboczą wizytą; weźmie udział w otwarciu sesji plenarnej 30. Forum Ekonomiczno-Środowiskowego OBWE.\n\nŹródło: PAP, niezalezna.pl,",
    "To nie był ich dzień. Polacy zastopowani w Portugalii i Rumunii": "To nie był ich dzień. Polacy zastopowani w Portugalii i Rumunii\n\nDaniel Michalski i Maks Kaśnikowski zdecydowali się na start w turnieju singla podczas zawodów rangi ATP Challenger Tour. Pierwszy z Polaków grał na portugalskiej mączce. Drugi wybrał się do Rumunii.\n\nMateriały prasowe / Lotos PZT Polish Tour / Na zdjęciu: Daniel Michalski\n\nNajwięcej emocji było w pierwszym secie. Michalski szybko stracił serwis, ale zdołał wyrównać na po 3. Potem doszło do interesującej końcówki. Muller podawał po zwycięstwo, ale ambitnie walczący Polak doprowadził do rozgrywki tiebreakowej. W niej obaj panowie mieli kłopoty ze zdobywaniem punktów przy własnym serwisie. Jako pierwszy problem ten skorygował reprezentant Trójkolorowych i on też zamknął premierową odsłonę.\n\nW drugiej partii Muller szybko opanował sytuację na korcie i wyszedł na 3:0. Michalski miał okazje na powrót do gry, ale przeciwnik lepiej prowadził wymiany. W ósmym gemie Francuz jeszcze raz zaatakował na returnie. Wypracował piłkę meczową i po dwóch godzinach i 7 minutach zwieńczył pojedynek wynikiem 7:6(4), 6:2. Dzięki temu awansował do II rundy, w której jego przeciwnikiem będzie Amerykanin Nicolas Moreno de Alboran lub Argentyńczyk Marco Trungelliti.\n\nMichalski nie żegna się jeszcze z Bragą. W środę przystąpi wspólnie z Aleksandrem Szewczenką do rywalizacji w deblu, a ich przeciwnikami będą Nick Hardt z Dominikany i Australijczyk Jason Taylor. Na portugalskiej mączce zaprezentuje się również w tej konkurencji Piotr Matuszewski. Polak i Holender Mats Hermans zmierzą się w środę z chorwacko-portugalskim duetem Duje Ajduković i Goncalo Oliveira.\n\nMaks Kaśnikowski (ATP 501) zdecydował się na występ w Sybinie. Na rumuńskiej mączce musiał grać kwalifikacje, w których został rozstawiony z 12. numerem. W niedzielę warszawianin rozgromił grającego z dziką kartą Rumuna Marka Popescu 6:0, 6:0. W poniedziałek poprzeczka poszła już znacznie wyżej, bowiem przeciwnikiem Polaka był doświadczony w challengerach Steven Diez (ATP 398).\n\nOznaczony \"piątką\" Kanadyjczyk był faworytem meczu, ale panowie rozegrali trzysetowy pojedynek. W pierwszym secie Polak częściej był pod presją, jednak to on zdobył kluczowe przełamanie w 12. gemie. Z kolei w drugiej odsłonie Kaśnikowski był bliski zwycięstwa. Jednak w końcowej fazie seta Diez zaskoczył rywala i wyrównał stan rywalizacji. W trzeciej partii 19-latek z Warszawy walczył dzielnie i odrobił nawet stratę przełamania. Potem jednak reprezentant Kraju Klonowego Liścia zdobył dwa breaki i to on uzyskał przepustkę do głównej drabinki.\n\nMecz trwał aż dwie godziny i 41 minut. Diez zwyciężył ostatecznie 5:7, 7:5, 6:3 i w I rundzie zawodów Sibiu Open zmierzy się we wtorek z Bośniakiem Mirzą Basiciem. Kaśnikowski zakończył tym samym występ w Sybinie. Na rumuńskiej mączce wywalczył 2 punkty do rankingu ATP oraz czek na sumę 225 euro.\n\nBraga Open, Braga (Portugalia)\n\nATP Challenger Tour, kort ziemny, pula nagród 45,7 tys. euro\n\nponiedziałek, 19 września\n\nI runda gry pojedynczej:\n\nAlexandre Muller (Francja, 4) - Daniel Michalski (Polska) 7:6(4), 6:2\n\nI runda gry podwójnej:\n\nDaniel Michalski (Polska) / Aleksander Szewczenko - Nick Hardt (Dominikana) / Jason Taylor (Australia) *środa\n\nPiotr Matuszewski (Polska) / Mats Hermans (Holandia) - Duje Ajduković (Chorwacja) / Goncalo Oliveira (Portugalia) *środa\n\nSibiu Open, Sybin (Rumunia)\n\nATP Challenger Tour, kort ziemny, pula nagród 45,7 tys. euro\n\nniedziela-poniedziałek, 18-19 września\n\nII runda eliminacji gry pojedynczej:\n\nSteven Diez (Kanada, 5) - Maks Kaśnikowski (Polska, 12) 5:7, 7:5, 6:3\n\nI runda eliminacji gry pojedynczej:\n\nMaks Kaśnikowski (Polska, 12) - Marc Popescu (Rumunia, WC) 6:0, 6:0\n\nCzytaj także:\n\nWielkie emocje w Słowenii. Maraton Czeszki z mistrzynią Wimbledonu o tytuł\n\nPoznaliśmy zwycięzcę Pekao Szczecin Open. Trzy sety walki w finale\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Daniel Michalski awansuje w 2022 roku do Top 200? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Innowacyjność w UE. Polska czwarta od końca w najnowszym rankingu Komisji Europejskiej": "Polska znalazła się na 24. miejscu spośród 27 krajów członkowskich w najnowszym, opublikowanym przez Komisję, Europejskim Rankingu Innowacyjności 2022. Publikowany co roku raport umożliwia porównanie poziomu innowacji, w tym rozwoju cyfrowego, inwestycji w projekty badawcze czy poziomu zatrudnienia przy innowacyjnych projektach w państwach UE, krajach sąsiadujących z Unią oraz gospodarkach światowych.\n\nREKLAMA\n\nZobacz wideo Derski: Warto teraz brać umowy za prąd na kilka miesięcy, żeby móc je szybciej zmienić\n\nPolska początkującym innowatorem\n\nW tegorocznym rankingu gorzej od Polski wypadły jedynie Łotwa, Bułgaria i Rumunia, która z wynikiem poniżej 32,6 proc. unijnej średniej okazała się być najmniej innowacyjną gospodarką w Unii Europejskiej. Tym samym, razem w Chorwacją, Węgrami i Słowacją, siedem krajów członkowskich z wynikiem poniżej 70 proc. unijnej średniej zakwalifikowanych zostało w rankingu do grupy tzw. początkujących lub wschodzących innowatorów. Jak jednak pocieszają eksperci, Polska pod względem innowacyjności rozwija się coraz prężniej, a jej wyniki w ciągu ostatnich siedmiu lat poprawiły się o ponad 11 punktów procentowych, co na tle pozostałych państw Wspólnoty jest bardzo dobrym rezultatem.\n\n– Różnica pomiędzy wynikami Polski a UE jest coraz mniejsza – przyznają unijni urzędnicy. Jak pokazuje raport, mocną stroną Polski są zasoby intelektualne, w tym duża liczba osób z wyższym wykształceniem, mobilność pracowników w sektorze nauki i technologii czy też inwestycje w cyfryzację, m.in. w łącza szerokopasmowe. Natomiast najsłabszym i wciąż pogarszającym się aspektem jest brak inwestycji w technologie środowiskowe, brak nakładów na prace badawczo-rozwojowe, brak wsparcia dla pracowników naukowych. W Polsce wciąż niewiele osób pozyskuje tytuł doktora, wciąż też zbyt mało jest innowacyjnych przedsiębiorstw.\n\nMoskwa o limicie 2000 kWh: \"Każdy skorzysta\". Jest jedno \"ale\"\n\nSzwecja królową rankingu\n\nZ tegorocznego raportu wynika, że Unia jako całość od 2015 r. poprawiła swoje wyniki w zakresie innowacyjności o około 10 proc. Jeśli zaś chodzi o poszczególne państwa członkowskie, to w ciągu ostatniego roku 19 z nich poprawiło wyniki, a osiem – pogorszyło. I tak, od lat najbardziej rozwiniętym pod względem innowacyjności krajem w UE jest Szwecja, która teraz z wynikiem 135 proc. unijnej średniej wypadła jeszcze lepiej niż w ostatnich latach. Poza Szwecją wśród tzw. liderów innowacji, czyli krajów które uzyskały wyniki powyżej 125 proc. unijnej średniej, znalazły się Belgia, Dania, Finlandia, a w tym roku do grupy awansowała również Holandia.\n\nWśród państw, które wypadły w tym roku gorzej niż w poprzednim, znalazły się natomiast Niemcy, gdzie poziom innowacyjności co prawda nadal rośnie, ale w tempie wolniejszym niż w pozostałych państwach Wspólnoty. Co nie zmienia faktu, że z wynikiem 117,5 proc. unijnej średniej Berlin znalazł się w grupie silnych innowatorów obok Irlandii, Francji, Luksemburga, Austrii, a od tego roku także Cypru.\n\nRząd szuka miliona ton węgla w tajemniczym świecie hałd\n\nNiemcy. Umiejętności cyfrowe słabym punktem\n\nWśród mocnych stron Niemiec autorzy raportu wymieniają wysoką liczbę doktorantów, partnerstwo publiczno-prywatne czy wysoki odsetek zatrudnionych w innowacyjnych przedsiębiorstwach, najsłabiej oceniane są natomiast poziom wsparcia rządowego na rzecz projektów badawczych, liczba osób z wykształceniem wyższym w całej populacji ogóle oraz odsetek mieszkańców nieposiadających umiejętności cyfrowych.\n\nPodobnie jak w Polsce, także i w Niemczech odnotowano spadek inwestycji w technologie na rzecz środowiska, zwłaszcza w porównaniu z 2015 r. W trzeciej grupie tzw. umiarkowanych innowatorów, których wyniki plasują się na poziomie 70-100 proc. średniej UE, znalazły się natomiast Czechy, Grecja, Hiszpania, Włochy, Litwa, Malta, Portugalia i Słowenia. W tym roku do kategorii tej trafiła także Estonia, która zaliczyła najmocniejszy w UE spadek (- 8,9 punktów procentowych) w porównaniu z ubiegłym rokiem, kiedy to postrzegana była jako silny innowator.\n\nWięcej informacji z Polski przeczytasz na stronie głównej Gazeta.pl\n\nPrzepaść Wschód-Zachód\n\nAutorzy raportu zauważają, że w UE nadal utrzymuje się przepaść innowacyjna na linii Wschód-Zachód.\n\n- Liderzy innowacji i najsilniejsi innowatorzy występują głównie w Europie Północnej i Zachodniej, a większość umiarkowanych i początkujących innowatorów znajduje się w Europie Południowej i Wschodniej – przyznają unijni urzędnicy. Komisja Europejska już zapowiada, że zamierza skoncentrować swoje działania na likwidowaniu tej luki, co ma również pomóc UE w uzyskaniu pozycji lidera innowacyjności na płaszczyźnie globalnej. Dzisiaj UE nadal pozostaje w tyle za swoimi światowymi konkurentami, jak Australia, Kanada, Korea Południowa.\n\n– Chociaż różnica ta się zmniejsza – zapewnia Komisja Europejska. I przypomina, że od ubiegłego roku UE udało się pod względem innowacyjności wyprzedzić Japonię.\n\n– Autonomia i konkurencyjność Europy będą zależeć od zdolności do zajęcia pozycji lidera pod względem technologii i handlu w strategicznych obszarach, takich jak przestrzeń kosmiczna, obrona, wodór, akumulatory, chipy kwantowe i obliczenia wielkiej skali – przekonuje komisarz UE ds. rynku wewnętrznego Thierry Breton.\n\nArtykuł pochodzi z serwisu Deutsche Welle",
    "Liga Narodów: piłkarze z PKO Ekstraklasy błysnęli skutecznością. Aż trzy gole!": "Liga Narodów: piłkarze z PKO Ekstraklasy błysnęli skutecznością. Aż trzy gole!\n\nTo był bardzo owocny wieczór dla reprezentantów grających w klubach PKO Ekstraklasy. Bramki w Lidze Narodów zdobyło aż trzech z nich.\n\nPAP/EPA / Robert Ghement / Na zdjęciu: Amar Dedic (z lewej) i Deian Sorescu\n\nW tym meczu 90 minut spędzili na boisku Robert Ivanov z Warty Poznań, a także Richard Jensen z Górnika Zabrze. Z ławki w 25. minucie wszedł Sasa Balić (Korona Kielce). Kallman zaś zakończył występ na kwadrans przed ostatnim gwizdkiem sędziego.\n\nW tej samej grupie Rumunia efektownie wygrała z Bośnią i Hercegowiną (4:1), a 56 minut zebrał w jej składzie Deian Sorescu (Raków Częstochowa).\n\nW grupie 4. dywizji C 1. miejsce przypieczętowała Gruzja, pokonując na wyjeździe Gibraltar (2:1). Jedną z bramek dla zwycięzców zdobył zawodnik Lecha Poznań Heorhij Citaiszwili, który zagrał w pełnym wymiarze. Po 90 minut zaliczyli również Otar Kakabadze (Cracovia) oraz Nika Kwekweskiri (Lech).\n\nEstonia zakończyła rywalizację w grupie 2. dywizji D z kompletem punktów, a na finiszu ograła na wyjeździe San Marino 4:0. Jeden z goli powędrował na konto Rauno Sappinena z Piasta Gliwice, który wyszedł w podstawowym składzie i spędził na boisku 84 minuty. W drugiej połowie do gry wszedł Bogdan Vastsuk (Stal Mielec).\n\nCzarnogóra - Finlandia 0:2 (0:0)\n\n0:1 - Oliver Antman 47'\n\n0:2 - Benjamin Kallman 53'\n\nLiga Narodów, dywizja B - grupa 3.\n\n# Drużyna M Z R P Bramki Pkt 1 Bośnia i Hercegowina 6 3 2 1 8:8 11 2 Finlandia 6 2 2 2 8:6 8 3 Czarnogóra 6 2 1 3 6:6 7 4 Rumunia 6 2 1 3 6:8 7\n\nGibraltar - Gruzja 1:2 (0:1)\n\n0:1 - Chwicza Kwaracchelia (k.) 19'\n\n0:2 - Heorhij Citaiszwili 49'\n\n1:2 - Louie John Annesley 75'\n\nLiga Narodów, dywizja C - grupa 4.\n\n# Drużyna M Z R P Bramki Pkt 1 Gruzja 6 5 1 0 16:3 16 2 Bułgaria 6 2 3 1 10:8 9 3 Macedonia Północna 6 2 1 3 7:7 7 4 Gibraltar 6 0 1 5 3:18 1\n\nSan Marino - Estonia 0:4 (0:1) 0:1 - Henri Anier 38' 0:2 - Taijo Teniste 56' 0:3 - Rauno Sappinen 66' 0:4 - Henri Anier 79'\n\nLiga Narodów, dywizja D - grupa 2.\n\n# Drużyna M Z R P Bramki Pkt 1 Estonia 4 4 0 0 10:2 12 2 Malta 4 2 0 2 5:4 6 3 San Marino 4 0 0 4 0:9 0\n\nCzytaj także:\n\nNiechlubny rekord Lewandowskiego. Są powody do obaw\n\n\"To odpowiedni przeciwnik\". Kulesza zdradził, z kim Polska zagra tuż przed mundialem\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Heorhij Citaiszwili powinien być podstawowym piłkarzem Lecha? Tak Nie zagłosuj, jeśli chcesz zobaczyć wyniki\n\nPolub Piłkę Nożną na Facebooku\n\nZgłoś błąd",
    "Wernisaż wystawy fotografii autorstwa członków RSF pod tytułem „Rumunia\"": "Wernisaż wystawy fotografii autorstwa członków RSF pod tytułem „Rumunia\" Urszula Sobol\n\nW piątek, 2 września o godz. 18 w Galerii Nierzeczywistej RSF, przy ul. J. Matejki 10 w Rzeszowie odbędzie się wernisaż wystawy fotografii autorstwa członków RSF pod tytułem „Rumunia\". Wystawa będzie czynna do 22 września.",
    "Rumunia: Premier Morawiecki w Agerpres: w Europie panuje wstydliwe wyparcie prawdy o bierności w pierwszej fazie II wojny światowej": "Współczesna Europa zbudowana jest na pamięci o zwycięstwie nad nazizmem i jednocześnie wstydliwym wyparciu prawdy o bierności w pierwszej fazie wojny - napisał premier Mateusz Morawiecki w tekście, opublikowanym we wtorek przez rumuńską agencję prasową Agerpres.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nPremier przypomina, że kiedy Polska wykrwawiała się, stawiając jako pierwsza czoła zbrodniczemu reżimowi, w Paryżu czy nawet Londynie ciągle wielu wierzyło, że Hitler zatrzyma się na Warszawie.",
    "Eurowizja 2023: kolejne kraje potwierdzają udział, pomimo kontrowersji": "Choć Eurowizja 2023 dopiero za niecałe dziewięć miesięcy, piosenki opublikowane po 1 września będą mogły zostać zgłoszone do konkursu. Coraz mniej czasu pozostało także do zamknięcia listy nadawców zainteresowanych udziałem w konkursie. W ostatnich dniach swój start w Wielkiej Brytanii potwierdziły Dania, Grecja, Islandia, Rumunia czy Serbia.\n\nPoczątek jesieni to zwykle moment, w którym nadawcy publiczni muszą określić, czy są zainteresowani udziałem w konkursie. Jeszcze jesienią powinniśmy poznać pełną listę krajów uczestniczących w Eurowizji 2023. W ubiegłym roku ogłoszenie państw biorących udział w widowisku miało miejsce 20 października. Warto podkreślić, że BBC – nadawca organizujący przyszłoroczną edycję – wciąż nie zakończył procesu wyboru miasta-organizatora. Siódemka wstępnie wyłonionych lokalizacji do 8 września musi przedstawić pełne zgłoszenie. Następnie przedstawiciele brytyjskiego nadawcy i Europejskiej Unii Nadawców odwiedzą miasta i na przełomie września i października zdecydują, gdzie odbędzie się Eurowizja 2023. Prawdopodobnie ogłoszenie listy uczestniczących krajów nastąpi po wyborze miasta-organizatora.\n\nEurowizja 2023 na Islandii. Söngvakeppnin bez zmian\n\nPo raz kolejny reprezentanta Islandii wyłonią selekcje Söngvakeppnin. Tak jak w ostatnich latach fani Eurowizji obejrzą trzy wieczory – dwa półfinały i finał. Pierwszy półfinał zaplanowano na 18 lutego, zaś artystę z Islandii poznamy 4 marca. Komisja jurorska wyłoni dziesięć propozycji, które powalczą o reprezentowanie kraju w dwóch półfinałach. Z każdego półfinału awansują dwie najlepsze piosenki zdaniem widzów. Piątego finalistę wyłonią jurorzy. Nabór utworów do Söngvakeppnin 2023 właśnie się rozpoczął i potrwa do 4 października.\n\nEurowizja 2022: Islandię będzie reprezentować zespół Systur. For. eurovision.tv\n\nDania stawia na sprawdzony format\n\nPodobnie jak Islandczycy, także Duńczycy nie zerwą z tradycją organizowania selekcji. Następca zespołu Reddi zostanie wyłoniony dzięki Dansk Melodi Grand Prix. Format DMGP 2023 nie jest jeszcze znany. Możliwe, że czekają nas drobne zmiany z uwagi na to, że reprezentant Danii już drugi rok z rzędu nie awansował do finału konkursu. W poprzednich latach priorytetem dla Duńczyków było stawianie na lokalnych twórców i na ekspozycję duńskiej kultury. Czy i tym razem czeka nas jeden wieczór z duńskimi selekcjami?\n\nEurowizja 2023: Serbia po raz piętnasty\n\nNadawca RTS potwierdził, że weźmie udział w przyszłorocznym konkursie. Eurowizja 2023 będzie dla Serbii piętnastą edycją. Ostatnia okazała się wyjątkowo udana, bowiem reprezentująca kraj Konstrakta zajęła wysokie, szóste miejsce w finale. Choć stacja nie podała, w jaki sposób wyłoni kolejnego uczestnika, najbardziej prawdopodobne jest, że zorganizuje selekcje, które wybiorą zarówno wykonawcę, jaki i utwór.\n\nEurowizja 2022: lauretka piątego miejsca, Konstrakta z Serbii, fot. EBU/Nathan Reinds\n\nGrecja wybierze wewnętrznie\n\nMimo trendu na organizację selekcji, grecki nadawca ERT od kilku lat jest wierny wewnętrznemu wyborowi reprezentanta. Nie inaczej będzie w tym roku, a przygotowania do procesu wyboru już się rozpoczęły. Zainteresowani kandydaci mogą nadsyłać zgłoszenia do siedziby ERT do 9 października. Muszą oni spełnić podstawowe warunki, zgodne z regulaminem Konkursu Piosenki Eurowizji. Tym samym jedno zgłoszenie może obejmować udział maksymalnie sześciu osób oraz trzy autorskie kompozycje, które nie były wcześniej nigdzie wydane i wykonane.\n\nDodatkowo, nadawca weźmie pod uwagę wszystkie przedstawione w aplikacji pomysły na promocję i występ sceniczny. ERT zastrzega, że nadesłane piosenki nie mogą brać udziału w ramach selekcji i wyborów wewnętrznych w innych krajach.\n\nEurowizja 2022: Amanda Georgiadi Tenfjord z Grecji jest jedną z największych faworytek pierwszego półfinału. Fot.: EBU / NATHAN REINDS\n\nEurowizja 2023 jednak z Rumunią\n\nOstatni udział Rumunii w Eurowizji wywołał wiele kontrowersji zarówno w środowisku sympatyków konkursu, jak i w kraju. Mowa tu o aferze z głosowaniem w półfinale i finale Eurowizji 2022. Rumuni, obok Polaków, byli jedną z sześciu nacji podejrzanych o manipulowanie głosami jurorów. Choć wszystkie kraje zamieszane w skandal wyraziły dezaprobatę dla analiz przedstawionych przez Europejską Unię Nadawców, to nadawca TVR prezentował najbardziej krytyczne stanowisko. Jeszcze na przełomie maja i czerwca Rumuni zastanawiali się, czy w świetle oskarżeń powinni wziąć udział w Eurowizji 2023. Przeprowadzono nawet sondę w ramach jednego z programów na żywo, w której widzowie decydowali, czy Rumunia powinna startować w kolejnej edycji.\n\nOstatecznie władze TVR posłuchały widzów i Rumunia znajdzie się na liście krajów uczestniczących w Eurowizji 2023. Nie oznacza to jednak, że Rumuni zapomnieli o całej sprawie. TVR chce skontaktować się z prawnikami w Szwajcarii (siedziba EBU), by ocenić, czy ma szansę w sporze sądowym z Europejską Unią Nadawców w sprawie dyskwalifikacji głosów rumuńskiego jury w półfinale i finale Eurowizji 2022.\n\nhttps://www.youtube.com/watch?v=nPpuwy79sHs\n\nEurowizja 2023 – co nowego?\n\nW ostatnich dniach na stronie eurovision.tv pojawiło się szereg aktualizacji związanych z przyszłorocznym konkursem. Znajdziemy tam m.in. aktualną wersję zasad konkursu na 2023 rok. Tak jak w ostatnim roku EBU dopuszcza możliwość występu z podkładem zawierającym wgrane chórki. To rozwiązanie dzieli fanów konkursu. Z jednej strony pozwala ono na prezentację utworu w wersji zbliżonej do studyjnej, z drugiej zaś sprawia, że łatwo jest przykryć niedoskonałości wokalne uczestników. EBU wciąż stoi na stanowisku, że tzw. chórki z taśmy pozwalają w kreatywny i nowoczesny sposób przedstawić propozycję. Jednocześnie dzięki temu zabiegowi nadawca może zmniejszyć koszty udziału, nie włączając w skład delegacji kilkorga chórzystów.\n\nWśród zmian na stronie, jest także adnotacja, że akredytacje na przyszłoroczny konkurs zostaną przyznane profesjonalnym dziennikarzom. To rodzi obawę, że po znaczących limitach dla mediów fanowskich i eurowizyjnych w 2022 roku, zabraknie ich przedstawicieli na Eurowizji 2023. Wśród innych spekulacji, Florian Wieder, konstruktor ośmiu eurowizyjnych scen, deklaruje zgłoszenie swojego projektu, jeśli BBC zaprosi go do złożenia oferty.",
    "Rządzimy w Młodzieżowych ME w Rumunii. Brawo Polacy!": "Samuel Kulczycki zagra z Miłoszem Redzimskim, a Vladislav Ursu z Maciejem Kołodziejczykiem w niedzielnych półfinałach gry pojedynczej Młodzieżowych U-21 Mistrzostw Europy w Cluj-Napoca w Rumunii.\n\nMiłosz Redzimski i Mołdawianin Vladislav Ursu grają w klubach LOTTO Superligi – aktualnym Mistrzu Polski Dartomie Bogorii Grodzisk Mazowiecki i Wicemistrzu Polski LOTTO Polski Cukier Gwiazda Bydgoszcz. Samuel Kulczycki był zawodnikiem Olimpii-Unii Grudziądz, a obecnie w krajowych zawodach gra w barwach Dekorglassu Działdowo (Mistrz Polski z 2021 roku). Reprezentujący Austrię Maciej Kołodziejczyk występował w ZKS Palmiarnia Zielona Góra.\n\nW 1/8 finału padły wyniki: Samuel Kulczycki (Polska) – Lilian Bardet (Francja) 4:3 (6:11, 13:11, 8:11, 8:11, 11:6, 12:10, 11:4), Miłosz Redzimski (Polska) – Carlo Rossi (Włochy) 4:2 (11:9, 10:12, 11:6, 7:11, 11:7, 11:2), Maciej Kubik (Polska) – Maciej Kołodziejczyk (Austria) 1:4 (4:11, 11:9, 10:12, 13:15, 10:12), Vladislav Ursu (Mołdawia) – Csaba Andras (Węgry) 4:1 (5:11, 11:4, 20:18, 11:9, 11:6).\n\nNatomiast ćwierćfinałowe mecze zakończyły się wynikami: Samuel Kulczycki – Iulian Chirita (Rumunia) 4:3 (11:8, 12:10, 11:13, 11:13, 9:11, 11:6, 11:4), Miłosz Redzimski – Borgar Haug (Norwegia) 4:1 (15:13, 11:9, 8:11, 13:11, 11:8), Vladislav Ursu – Eduard Ionescu (Rumunia) 4:0 (11:9, 12:10, 11:5, 11:6), Maciej Kołodziejczyk – Ivor Ban (Chorwacja) 4:1 (11:7, 11:9, 11:9, 7:11, 11:7).\n\nW grze podwójnej brązowe medale MME w Cluj-Napoca zdobyli: Maciej Kubik i Samuel Kulczycki oraz Vladislav Ursu i Maciej Kołodziejczyk.\n\nW spotkaniach półfinałowych Maciej Kubik/Samuel Kulczycki przegrali z Chorwatem Ivorem Banem i Węgrem Csabą Andrasem 1:3 (15:17, 11:5, 5:11, 11:13), zaś Vladislav Ursu i Maciej Kołodziejczyk z Włochami Johnem Oyebode i Carlo Rossim 1:3 (11:9, 6:11, 9:11,13:15).",
    "Deian Sorescu powołany do reprezentacji Rumunii!": "Deian Sorescu otrzymał powołanie do kadry reprezentacji Rumunii na wrześniowe mecze Ligi Narodów.\n\nW tym czasie reprezentacja Rumunii zagra z Finlandią oraz Bośnią i Hercegowina.\n\nPlan gier:\n\nFinlandia - Rumunia (23 września, 20:45)\n\nRumunia - Bośnia i Hercegowina (26 września, 20:45)\n\nWystępująca w grupie 3 Ligi B, reprezentacja Rumunii po 4 rozegranych meczach z dorobkiem 3 punktów zajmuje 4. miejsce w tabeli.",
    "FoodSHIFT 2030: za nami spotkanie projektowe w Rumunii": "Tym razem uczestnicy projektu FoodSHIFT 2030 spotkali się w Braszowie, w Rumunii. W projekcie uczestniczy 9 miast LABów - Berlin, Barcelona, Braszów, Awinion, Ateny, Kopenhaga, Ostenda, Bari i właśnie Wrocław. Każde z nich skupia się na innym aspekcie dotyczącym żywności, zmian nawyków żywieniowych (promocja diety roślinnej), skrócenie łańcuchów dostaw czy łączenie lokalnych wytwórców z odbiorcami.\n\n– We Wrocławiu koncentrujemy nasze działania wokół ogrodów warzywnych w placówkach edukacyjnych i wspierania ogrodów społecznych oraz lokalnych innowatorów. W Braszowie zaś głównym celem jest zintegrowanie lokalnych wytwórców tradycyjnej żywności w kooperatywach. Dzięki temu mają bogatszą ofertę i mogą dotrzeć do świadomej grupy odbiorców – podkreślają przedstawiciele Urzędu Miejskiego Wrocławia.\n\nPodczas spotkania w Rumunii była okazja poznać miejscowych producentów żywności, zobaczyć jak - w tradycyjny sposób - funkcjonują małe gospodarstwa, prowadzone często przez wielopokoleniowe rodziny. Oczywiście była to doskonała okazja na poznanie lokalnych smaków czy spotkanie młodych szefów kuchni, którzy w bardzo nowoczesny sposób interpretują tradycyjną rumuńską kuchnię, w duchu niemarnowania żywności.",
    "Teatr Krzyk z Maszewa wygrał festiwal we Włoszech. Kolejny przystanek - Rumunia": "Teatr Krzyk z Maszewa wygrał Międzynarodowy Festiwal Teatralny we Włoszech. W Oliveto Citra w Kampanii artyści zdobyli nagrody w trzech kategoriach: najlepsze aktorstwo, reżyseria i przedstawienie. Na festiwalu zaprezentowali spektakl „Hej, ty” w reżyserii Anny Giniewskiej i Marka Kościółka.\n\n„To kolejne nagrody dla tego minimalistycznego spektaklu, gdzie najważniejsze jest aktorstwo, wykonawczynie i ich energia na scenie. To charakteryzuje nasz teatr od 20 lat” - napisali artyści na Facebooku.\n\nW niedzielę ten sam spektakl zostanie zaprezentowany na międzynarodowym festiwalu w Rumunii w Alba Iulia. Z kolei w przyszłym tygodniu Aleksandra Czubińska oraz Nikola Palej (studentki Akademii Sztuki w Szczecinie) zagrają \"Hej, ty\" na Łotwie.\n\n(MON)",
    "Radio Wnet w Turcji. Relacje ze Stambułu": "W czasie Wielkiej Wyprawy przejedziemy około 10 tysięcy kilometrów. Wysłuchają Państwo audycji z czternastu państw Europy Środkowej i państw bałtyckich. Wyprawa nad trzy morza: Bałtyk, Morze Czarne i Adriatyk.\n\nPraga | Budapeszt | Bukareszt | Konstanca | Burgas | Stambuł | Sofia\n\nWielka Wyprawa to opowieść o polityce, kulturze i życiu codziennym. Mamy świadomość, że dzieje się to podczas wojny na Ukrainie, dlatego często będą padać pytania o zagrożenia dla wolności i przyszłość naszej części Europy.\n\nDzień piętnasty: Stambuł\n\nJuż niebawem nowe relacje ze Stambułu.\n\nDzień czternasty: Adampol\n\nRelacja Krzysztofa Skowrońskiego z Polonezköy, znanego jako Adampol, tureckiego miasta zamieszkanego przez Polaków.\n\nDzień trzynasty: Stambuł\n\nDzień dwunasty: w drodze do Stambułu\n\nJarmark w Kruszewcu, bułgarskie róże, spór Hanny i Piotra Mateusza, rozmowa z prof. Constantinem Geambaşu i wiele więcej w specjalnej audycji Wielkiej Wyprawy w drodze do Stambułu.\n\nDzień jedenasty: Burgas\n\nWielka Wyprawa wyruszyła do Bułgarii. Po drodze do kolejnego punktu naszej podróży – Burgas – podziwialiśmy malownicze widoki miast nad Morzem Czarnym.\n\nDzień dziesiąty: Konstanca\n\nAudycja specjalna z Konstancy\n\nHistoria obrazu „Szpieg” jednego z najwybitniejszych malarzy rumuńskich Nicolae’a Grigorescu. Wykonał go podczas wojny o niepodległość w 1877.\n\nWojciech Jankowski mówi o różnicach w języku Tatarów krymskich i rumuńskich, a także o ich historii przesiedlania się.\n\nClaudia Balint opowiada o Międzykulturowym Festiwalu Kurultaj, promujący kulturę tatarską. Naświetla także sytuację Tatarów krymskich.\n\nBogdan Polipciuc mówi o problemach, z którymi obecnie borykają się Rumuni, a także o tym, co łączy Polskę z tym krajem.\n\nRozmówca Hanny Tracz opowiada o historii swojej rodziny.\n\nHistoria wyjątkowego posągu Glykona, odnalezionego w Konstancy.\n\nPracownik Muzeum Marynarki w Konstancy tłumaczy pochodzenie nazwy Morza Czarnego.\n\nW starożytności w Tomis, dzisiejszej Konstancy, ostatnie lata swojego życia spędził wygnany tu z Rzymu słynny poeta Owidiusz.\n\nHistoria Konstancy sięga czasów starożytnych, kiedy to greccy koloniści z Miletu założyli tu osadę i nazwali ją Tomis. Na początku IV wieku p.n.e. miasteczko zyskało nową dzielnicę, która na cześć ówczesnego cesarza Konstantyna Wielkiego nazwana została Constantiana. Zachęcamy do wysłuchania wywiadu o historii dwudziestopięciowiecznego miasta.\n\nMorze Czarne jest najmłodszym morzem w świecie. O tym jak powstało, opowiada pracownik Muzeum Archeologicznego.\n\nPoranek Radia Wnet nad Morzem Czarnym\n\nNela Oleksiejewa i Anastazja Suraj o ukraińskiej restauracji Czernomorka w Konstancy, a także o sytuacji uchodźców w Rumunii.\n\nFechet Mircea mówi o zanieczyszczeniu Morza Czarnego. Rumunia obserwuje nowe zjawiska, które, według polityka, są wynikiem zmian klimatycznych. Ponadto, naświetla zróżnicowaną strukturę źródeł energii tego kraju.\n\nMarian Cruşoveanu i Mircea Banias mówią o historii i obecnym znaczeniu ważnego punktu transportowego, którym jest port w Konstancy. Dziś zboże z Ukrainy jest transportowane między innymi przez ten port.\n\nDzień dziewiąty: Konstanca\n\nKrzysztof Skowroński opowiada o drugim morzu na trasie Wielkiej Wyprawy – Morzu Czarnym – które od czasów starożytnych budziło grozę wśród marynarzy. W podcaście także wywiad Piotra Mateusza Bobołowicza z rumuńskim polonistą – profesorem Constantinem Geambaşu – tłumaczem dzieł Józefa Mackiewicza.\n\nWielka Wyprawa dotarła do miasta Konstanca, leżącego nad Morzem Czarnym.\n\nPodsumowanie pobytu Rumunii\n\n„Rumuni są jak trzcina potrafią się naginać i jak jeże potrafią się bronić gdy jest taka konieczność”- cytat z jednej z rozmów w Bukareszcie, gdzie udało się porozmawiać z dwoma analitykami, którzy przedstawili odmienna ocenę sytuacji na Ukrainie.\n\nAnalityk pierwszy:\n\nPutin już przegrał wojnę. Chciał iść drogą Piotra I, a idzie drogą cara Mikołaja I. Rozchodzą się drogi Putina, który chce wejść do historii jako odnowiciel imperium, z jego najbliższym otoczeniem, które ma w nosie jakie miejsce w historii zajmie Putin, martwiąc się o to, co z nimi się stanie po wojnie. Putin wierzył w to, że wojna potrwa tydzień. Putin nie użyje nawet taktycznej broni nuklearnej, bo nie zgodzi się na to jego otoczenie. Rosja się rozpadnie i wpadniemy w przestrzeń wielu niewiadomych. Chiny, patrząc na przewagę technologiczną Zachodu, nie podejmą żadnych działań skierowanych przeciw Tajwanowi. Amerykanie nie mogą pozwolić sobie na przegraną Ukrainy. Ukraina po wojnie stanie się jednym z najważniejszych podmiotów w Europie. Zwycięstwo Ukrainy przypieczętuje klęskę polityki niemieckiej. Z punktu widzenia Polski ważne jest jaką pozycje zajmiemy przy odbudowie Ukrainy. Czekamy na traktat polsko – ukraiński. Rumunia boi się, że zwycięstwo Ukrainy pogorszy jej pozycje geopolityczna, ale z tego nie wynika zwrot w jej polityce. Trzecim morzem w koncepcji polskiej nie jest Adriatyk, a morze Kaspijskie. W interesie Polski jest nawiązanie jak najlepszych kontaktów z Turcją. Upadek Putina nie spowoduje bezpośrednio upadku Łukaszenki. Największą niewiadomą są wyniki wyborów w Polsce. Jeśli wygra opozycja, to przestaniemy odgrywać samodzielną rolę w polityce zagranicznej.\n\nAnalityk drugi:\n\nW czasie ukraińskiej kontrofensywy nie ma istotnych i kluczowych zwycięstw. Zasoby militarne i gospodarcze Rosji są wystarczające, by pokonać Ukrainę. Putin nie cofnie się i może wykorzystać taktyczną broń nuklearną. Putin wygra wojnę na Ukrainie.\n\nDzień ósmy: Bukareszt\n\nKrzysztof Skowroński i Joanna Rawik o pięknie stolicy Rumunii i bogatej kulturze tego kraju.\n\nHistoria pewnego obrazu, nazywanego węgierską dumą.\n\nPoranek Radio Wnet w stolice Rumunii\n\nW dzisiejszej audycji powróciliśmy do spraw węgierskich. W rozmowie z Lőrincem Nacsą poruszyliśmy temat sporu Węgier i Polski z Unią Europejską. Według węgierskiego polityka, problem leży przede wszystkim w sferze obyczajowej i ideologicznej. Całego wywiadu mogą Państwo wysłuchać tutaj.\n\nJoanna Rawik rozmawia z właścicielem bukaresztańskiej kawiarnio-cukierni.\n\nJoanna Rawik opowiada o Bukareszcie, który nazwała małym Paryżem. Mówi także o wielkich rumuńskich filozofach – Nae Ionescu, Mircea Eliade i Constantin Noica. Piotr Mateusz Bobołowicz opowiada historię pewnej piosenki.\n\nDr Ernest Oberländer – Târnoveanu mówi o języku rumuńskim, który jest świadectwem skomplikowanej historii tego narodu. A także tłumaczy, co znaczy być Rumunem i jaką dumę odczuwa, będąc nim. Jednak wrażenie na nim roi również historia naszego kraju.\n\nDzień siódmy: Bukareszt\n\nKrzysztof Skowroński i Joanna Rawik z relacją z Bukaresztu. Między innymi mówią o tzw. Domu Ludowym, w którym mieści się siedziba parlamentu.\n\nSztuka jest magią – audycja specjalna\n\nProfesor Constantin Geambaşu, rumuński slawista i polonista, mówi o swoim zamiłowaniu do języka polskiego i wielkiej pasji, którą jest tłumaczenie polskich dzieł na język rumuński.\n\nJoanna Rawik wraz z Wielką Wyprawą znajduje się w Bukareszcie. Wspomina czasy dzieciństwa w Rumunii i relacjonuje swój pierwszy pobyt od 1968 roku.\n\nPiękno w chaosie bukaresztańskiej architektury.\n\nZ Czech, przez Węgry, ekipa Wielkiej Wyprawy przybywa do Rumunii i odwiedza jej stolicę, gdzie 10 czerwca 2022 roku odbył się szczyt Bukaresztańskiej Dziewiątki. Radio Wnet, realizując swoją misję radia w podróży, odwiedziła kraje należące do B9. relację można zobaczyć tutaj.\n\nDzień szósty: w drodze do Bukaresztu, Sighişoara\n\nSighişoara, miasto urodzin Vlada Țepeșa (Drakuli), które znajduje się na liście UNESCO, jest kolejnym przystankiem Radio Wnet na drodze do Bukaresztu.\n\nDzień piąty: w drodze do Bukaresztu, Oradea\n\nWielka Wyprawa znajduje się w Rumunii i podziwia widoki nocnej Oradei, miasta przy granicy Węgier.\n\nOtwarcie kanału żeglugowego przez Mierzeję Wiślaną\n\nW sobotę 17 września – w rocznicę napadnięcia Związku Radzieckiego na Polskę w 1939 roku. Przeprowadzenie uroczystości otwarcia przeprawy w ten dzień podkreśla suwerenny wymiar tego przedsięwzięcia. otwarcie kanału żeglugowy na Mierzei Wiślanej, który pozwala Polsce na uniezależnienie sprawy przyjmowania transportu morskiego od decyzji Rosji.\n\nKrzysztof Skowroński z relacją z Mierzei Wiślanej.\n\nBudapeszt\n\nPodsumowanie pobytu w stolicy Węgier:\n\nWęgierska polityka zagraniczna podyktowana jest przez zależność od rosyjskiego gazu (85%) i historii (traktat z Trianon). Stopień uzależnienia od Rosyjskiego gazu nie jest konsekwencja polityki Victora Orbana, ale blokady budowy gazociągu Nabucco, która m.in. zablokowali sami Węgrzy. Węgrzy uważają, że krytyka ze strony Polski ich stosunku do wojny na Ukrainie jest niesprawiedliwa, bo nie uwzględnia sytuacji gospodarczej Węgier. Węgry chcą być europejskim portem na jedwabnym szlaku. Węgrzy mają gwarantowaną cenę benzyny (480 forintów czyli 5 zł 60 gr), ale często tej benzyny na stacjach nie ma. Dużo małych stacji zbankrutowało, cześć ma krótsze godziny otwarcia. Różnice między ceną komercyjną a gwarantowaną pokrywa MOL. Cena gwarantowana jest tylko dla obywateli Węgier. Gwarantowana jest też cena na niektóre produkty spożywcze, m.in. chleb, mleko, olej słonecznikowy, cukier, ale trudno się zorientować jak ten system funkcjonuje. Węgrów czekają (nie tylko ich oczywiście) olbrzymie podwyżki cen energii i gazu. Proporcjonalnie większe niż w innych krajach. Inflacja wynosi 16% 9. Węgrzy mają dodatni bilans handlowy (1.6 mld euro). Najdziwniejsze twierdzenie: „Węgrzy giną na tej wojnie”, ale winni są Ukraińcy, którzy powołują ich do wojska, a nie Rosjanie, którzy do nich strzelają. Ukraina nie powinna walczyć, nie powinna chcieć być w NATO. Powinna zaakceptować fakt bycia terenem wpływu Kremla.\n\nWęgrzy nie lubią Ukraińców i Rumunów. Węgrzy lubią Polaków i Serbów. Są pragmatyczni i cenią niezależność, prowadzą samodzielną politykę. Gospodarka węgierska jest mieszanką socjalizmu i wolnego rynku, z powiększającą się częścią socjalistyczną. Parlament węgierski jeszcze nie zaakceptował rozszerzenia NATO o Szwecję i Finlandię. W żadnym mieście nie widzieliśmy tylu restauracji i barów transmitujących wydarzenia sportowe. Węgry są obserwatorem w radzie państw tureckich. Najbogatszy Węgier to Lorenc Meszaros (majątek 1.5 mld $). Prywatnie jest kolegą premiera. Wywiad Wojskowy ma skrót KMNBSZ. Szef MSZ Węgier Péter Szijjártó otrzymał z rąk szefa rosyjskiej dyplomacji Siergieja Ławrowa Order Przyjaźni, przyznany przez prezydenta Rosji Władimira Putina ( w grudniu 2021). Rosyjski dostawca technologii jądrowej – Rosatom otrzymał pozwolenie na budowę dwóch nowych bloków w węgierskiej elektrowni jądrowej Paks. Na terenie budowy powiewają dwie flagi – rosyjska i węgierska.\n\nDzień czwarty: Budapeszt\n\nLőrinc Nacsa wypowiada się na temat konfliktu Węgier z Unią Europejską. Jest zdania, że „biurokratom” w Brukseli zależy na tym, aby pokazać, iż demokracja liberalna jest jedyną właściwą ideologią.\n\nTeresa Worowska opowiada o specyfice języka węgierskiego. Podkreśla jego obrazowość. Choć wydaje się skomplikowany, ma o wiele mniej wyjątków niż język polski. Rozmowę prowadzi Piotr Mateusz Bobołowicz.\n\nDzisiaj do ekipy Wielkiej Wyprawy dołączył Lech Rustecki. Spotkaliśmy go na dworcu zachodnim w Budapeszcie.\n\nPoranek Radio Wnet w Budapeszcie\n\nTibor Navracsics odniósł się do różnicy w podejściu Warszawy i Budapesztu do sankcji wobec Rosji.\n\nNie rozumiemy, czemu Polska krytykuje Węgry, ponieważ nie jesteśmy w tej samej sytuacji. Wy macie węgiel i inne surowce.\n\nWęgry są uzależnione od rosyjskiego gazu, co warunkuje węgierską politykę. Nie oznacza to jednak, jak podkreślił, że Węgry są prorosyjskie i antyukraińskie.\n\nKrzysztof Ducki do lat 80. mieszka w Budapeszcie. W rozmowie z Hanną Tracz mówi o życiu na Węgrzech i charakterze obywateli tego państwa. Zauważa, że mają kompleks małego kraju.\n\nDruga część rozmowy z Krzysztofm Duckim, w której grafik tłumaczy czym jest plakat.\n\nDzień trzeci: Budapeszt\n\nW stolicy Węgier Wielką Wyprawę spotkało prawdziwe oberwanie chmury.\n\nW Pradze spędziliśmy 40 intensywnych godzin. Udało się przeprowadzić cztery polityczne rozmowy:\n\nZ Jaroslavem Kurfürstem, wiceministrem spraw zagranicznych. Tym razem przyjął nas w pięknym pałacu Czerninów na Hradczanach. Kolejna rozmowa dotyczyła ukraińskich archiwów KGB, o których opowiadał pierwszy szef czeskiego IPN a obecnie przewodniczący sejmowej Komisji Obrony – Pavel Žaček. Na trzecie spotkanie umówiliśmy się w Instytucie Polskim z byłym premierem Czech Mirkiem Topolankiem. Ale pierwszym, wprowadzającym nas w czeska politykę, był David Stulik, z którym spotkaliśmy się na dworcu głównym.\n\nPo tych rozmowach – następujące wnioski:\n\nNie możemy liczyć na wsparcie Pragi w sporze z Unią Europejską. Nie znajdziemy wsparcia Czechów w naszych staraniach o reparacje wojenne. Agentura Rosyjska może politycznie zdestabilizować Czechy. Rząd w Pradze w pełni popiera Ukrainę i z tego poparcia się nie wycofa. Jest pewien podziw Czechów dla strategii i myślenia geopolitycznego rządów polskich. Wojna na Ukrainie bardzo zbliżyła Pragę i Warszawę i pokazała nad Wełtawą sensowność koncepcji Trójmorza i włączenia do niej Ukrainy. Rząd Czeski nie ma własnej koncepcji walki z kryzysem energetycznym i nie ma skłonności do zanegowania pakietów klimatycznych. Politycy czescy uważają, że polityka Polska opiera się o dwa aksjomaty: niechęci do Niemiec i nienawiści do Rosji. Z czeskiego punktu widzenia Wyszehrad przez p ostawę Węgier na razie stracił sens. Czesi nie rozumieją spraw i sporów wewnątrz polskich. Rząd Petra Fiali łączy z rządem PIS wspólnota poglądów euroatlantyckich, ale dzieli wizja przyszłości Europy. Czesi boją się ruskiego miru. W Czechach mieszka 40 tys. Rosjan. Rząd Czeski jest za rozszerzeniem Unii o kraje bałkańskie.\n\nNie zabrakło na naszej drodze ciekawostek o miejscach, w które odwiedzaliśmy:\n\nApostoł św. Bartłomiej zginął prawdopodobnie na terenie dzisiejszego Azerbejdżanu. Na pałacu Thunów jest tablica upamiętniającą Józefa Czapskiego. Na przeciw pałacu „Czapskiego” jest kamienica, w której tuż przed drugą wojna ukrywał się Wojciech Korfanty. Miejsce kapłana w świątyni Salomona miało rozmiar 27 na 9 metrów i takich rozmiarów są kościółki romańskie. Na praskim uniwersytecie wykładał Albert Einstein, a w Teatrze Stanów Mozart dyrygował podczas premiery Wesela Figara. Vaclav Havel, dziadek Vaclava Havla, wybudował na początku XX wieku wspaniały secesyjny dom handlowo-rozrywkowy „Pałac Lucerna”.\n\nO godzinie 15 Wielka Wyprawa opuściła Pragę, by przez pola bitwy pod Austerlitz dojechać do Budapesztu. Przybyliśmy na miejsce o 21.\n\nEkipa Wielkiej Wyprawy pragnie wyrazić serdeczne podziękowania dla księdza Edwarda Walczyka, proboszcza parafii św. Bartłomieja za gościnę, śniadania, msze świętą i ojców dominikanów oraz studentów rzeszowskich za zaproszenie na kolacje; Macieja Ruczaja, dyrektora Instytutu Polskiego i całego zespołu za pomoc w umawianiu gości; Jerzego Dziewięckiego, naszego przewodnika po Pradze, tłumacza i słuchacza Radia Wnet; Mariusza Surosza i Piotra Góreckiego za zdradzenie kilku czeskich sekretów.\n\nDzień drugi: Praga\n\nPoranek Radio Wnet w czeskiej stolicy\n\n\n\nMirek Topolánek tłumaczy, jakie znaczenie ma inicjatywa Trójmorza, podkreślając, że częścią tego układu powinny stać się Mołdawia i Ukraina. Krytykuje politykę Unii Europejskiej i sposób, w jaki rozwiązuje konflikty z innymi państwami.\n\n\n\nMirek Topolánek wskazuje na konieczność znalezienia środków rozwiązania kryzysu energetycznego. Tłumaczy, że mechanizm rozwoju cen w Europie został zachwiany przez Zielony Ład i agresję Rosji na Ukrainę.\n\n\n\nPremier Czech z lat 2006-2009 wypowiada się na temat największych zagrożeń dla Europy, którymi są rosyjski imperializm oraz dżihad.\n\n\n\nJaroslav Kurfürst mówi o wysiłkach, które podejmuje rząd czeski w zakresie bezpieczeństwa energetycznego. Ponadto, komentuje spór Polski i Komisji Europejskiej o KPO i wojnę w Ukrainie.\n\n\n\nWiceminister spraw zagranicznych Czech już był gościem Radio Wnet w ramach Bukaresztańskiej 9. Mówił m.in. o tym, kiedy Ukraina może liczyć na wstąpienie do UE i rosyjskim kolonializmie.\n\nPavel Žaček mówi o ukraińskich archiwach KGB, które zostały wywiezione. Dzięki digitalizacji udało się dowiedzieć się o operacjach KGB w Europie Środkowej.\n\n\n\nInna Kuroczkina o wspomnieniach swojej młodości w Gruzji z czasów walki o niepodległość, rosyjskiej mentalności i literaturze oraz o tym, jak różnią się one od zachodnich. Wywiad został przeprowadzony przez Piotra Mateusza Bobołowicza na ll Forum Wolnych Narodów Rosji.\n\nDavid Stulik w rozmowie z Krzysztofem Skowrońskim mówi o wsparciu, jakie udzielają Czechy Ukrainie. Ubolewa nad uzależnieniem energetycznym od Rosji.\n\n\n\nKs. Edward Walczyk opowiada o swojej posłudze w Czechach. A także relacjonuje niedawny pobyt na Białorusi i w Kirgistanie.\n\n\n\n\n\nProboszcz parafii św. Bartłomieja o patronie trzynastowiecznego kościoła w Pradze.\n\n\n\nSpacer Wielkiej Wyprawy po Pradze\n\n\n\nW ramach audycji „Co słychać?” Krzysztof Skowroński i Jerzy Dziewięcki spacerują po Rynku Staromiejskim, ukazując uroki czeskiej stolicy.\n\n\n\n\n\nRozmowa o kulturze, kuchni i mentalności Czechów w Lucernie. Szczególnego charakteru nadawały czeskie piosenki, dobrane przez Piotra Mateusza Bobołowicza.\n\n\n\nDyrektor Instytutu Polskiego w Pradze Maciej Ruczaj opowiada o śladach, jakie po sobie w stolicy Czech zostawiły stare rody arystokratyczne.\n\n\n\nTak minął pierwszy dzień Wielkiej Wyprawy (13.09.2022).\n\nWidoki wieczornej Pragi.\n\nDavid Stulik, ekspert w Centrum Polityki Bezpieczeństwa Europejskiego i były dyplomata UE w Kijowie, który spędził w Ukrainie 12 lat, mówi m.in. o Václavie Klausie, rosyjskich wpływach na politykę Czech oraz o chińsko-amerykańskim konflikcie.\n\nCiąg dalszy rozmowy usłyszą Państwo w jutrzejszym Poranku Radio Wnet.\n\nKrzysztof Skowroński, redaktor naczelny Radia Wnet, z relacją z Pragi. Nakreśla plany Wielkiej wyprawy w Złotym Mieście. Nie zabraknie wywiadów o kulturze, polityce i życiu codziennym mieszkańców polskiego sąsiada.\n\nKsiądz Edward tuż po powrocie z Kirgistanu gości ekipę Wielkiej Wyprawy.\n\nStudio nad Nysą\n\nWielka Wyprawa po drodze do pierwszego celu zatrzymała się w Görlitz. Jan Bogatko, gospodarz Studio za Nysą, oprowadza po swojej skarbnicy i prezentuje obraz, ukazujący starą Warszawę.\n\n\n\nTakie niebo spotkało nas przed pierwszym postojem w drodze do Pragi w Studiu za Nysą.\n\nZobacz naszą podróż po państwach nadbałtyckich. Zwiedziliśmy Wilno, Kowno, Kłajpedę, Rygę, Tallinn, Helsinki, Sztokholm i Szczecin.",
    "Jest nowy ranking WTA. Są zmiany w czołówce": "Jest nowy ranking WTA. Są zmiany w czołówce\n\nIga Świątek 26. tydzień z rzędu jest liderką rankingu WTA. W poniedziałek doszło do zmian w czołówce. Które miejsca zajmują pozostałe reprezentantki Polski?\n\nWP SportoweFakty / Krzysztof Porębski / Na zdjęciu: Iga Świątek\n\nMimo tego Świątek ciągle ma ponad 5 tys. punktów przewagi nad drugą w rankingu WTA Tunezyjką Ons Jabeur. Zmiana nastąpiła na trzeciej pozycji, bowiem Hiszpanka Paula Badosa wyprzedziła Estonkę Anett Kontaveit. Spadek zaliczyła również Maria Sakkari. Greczynka jest siódmą rakietą świata, bo wyprzedziła ją Białorusinka Aryna Sabalenka. Powyższe roszady są efektem utraty punktów przez Kontaveit i Sakkari za ubiegłoroczny występ w Ostrawie. Przypomnijmy, że wówczas Estonka pokonała Greczynkę w meczu o tytuł.\n\nRozgrywane w ubiegłym tygodniu imprezy głównego cyklu zakończyły się triumfem Rosjanek, które w poniedziałek poprawiły życiówki w rankingu WTA. Mistrzyni z Seulu, Jekaterina Aleksandrowa, awansowała na 21. pozycję. Z kolei na 23. lokatę przesunęła się Ludmiła Samsonowa, czyli triumfatorka zawodów w Tokio.\n\nStartująca w koreańskiej stolicy Magda Linette dotarła do ćwierćfinału, w którym przegrała z Brytyjką Emmą Raducanu. Mimo tego poznanianka spadła z 51. na 55. pozycję. Powód? Utrata punktów za zeszłoroczny występ w Ostrawie. Niewielki spadek zaliczyła również Magdalena Fręch, która jest obecnie 121. rakietą globu. 156. miejsce utrzymała Maja Chwalińska, a Katarzyna Kawa przesunęła się w dół na 163. lokatę.\n\nW tym tygodniu odbędą się dwie imprezy głównego cyklu, w Parmie i Tallinie (obie rangi WTA 250). Na włoskiej mączce zaprezentuje się Fręch.\n\nNotowanie WTA w grze pojedynczej:\n\n1. Iga Świątek (Polska) 10180 pkt\n\n2. Ons Jabeur (Tunezja) 5090\n\n3. Paula Badosa (Hiszpania) 3934\n\n4. Anett Kontaveit (Estonia) 3860\n\n5. Jessica Pegula (USA) 3501\n\n6. Aryna Sabalenka 3470\n\n7. Maria Sakkari (Grecja) 3176\n\n8. Coco Gauff (USA) 3047\n\n9. Simona Halep (Rumunia) 3025\n\n10. Caroline Garcia (Francja) 2930\n\n11. Daria Kasatkina 2895\n\n12. Garbine Muguruza (Hiszpania) 2875\n\n13. Weronika Kudermetowa 2561\n\n14. Belinda Bencić (Szwajcaria) 2295\n\n15. Beatriz Haddad Maia (Brazylia) 2295\n\n16. Danielle Collins (USA) 2277\n\n17. Jelena Ostapenko (Łotwa) 2271\n\n18. Madison Keys (USA) 2248\n\n19. Karolina Pliskova (Czechy) 2061\n\n20. Petra Kvitova (Czechy) 2003\n\n...\n\n55. Magda Linette (Polska) 980\n\n121. Magdalena Fręch (Polska) 523\n\n156. Maja Chwalińska (Polska) 407\n\n163. Katarzyna Kawa (Polska) 394\n\n278. Weronika Falkowska (Polska) 228\n\n381. Urszula Radwańska (Polska) 139\n\n490. Martyna Kubka (Polska) 88\n\n754. Olivia Lincer (Polska) 33\n\n840. Anna Hertel (Polska) 24\n\n861. Stefania Rogozińska-Dzik (Polska) 22\n\n913. Weronika Baszak (Polska) 19\n\n948. Katarzyna Piter (Polska) 17\n\n1016. Anastazja Szoszyna (Polska) 14\n\n1032. Joanna Zawadzka (Polska) 14\n\n1097. Paula Kania-Choduń (Polska) 11\n\n1295. Daria Kuczer (Polska) 7\n\nLista kwalifikacyjna do WTA Finals:\n\n1. Iga Świątek (Polska) 9560 pkt\n\n2. Ons Jabeur (Tunezja) 4496\n\n3. Jessica Pegula (USA) 3232\n\n4. Coco Gauff (USA) 2983\n\n5. Caroline Garcia (Francja) 2896\n\n6. Aryna Sabalenka 2871\n\n7. Daria Kasatkina 2831\n\n8. Simona Halep (Rumunia) 2661\n\n9. Weronika Kudermetowa 2497\n\n10. Maria Sakkari (Grecja) 2358\n\n...\n\n49. Magda Linette (Polska) 900\n\n96. Magdalena Fręch (Polska) 356\n\nNotowanie WTA w grze podwójnej:\n\n1. Katerina Siniakova (Czechy) 7365 pkt\n\n2. Barbora Krejcikova (Czechy) 6222\n\n3. Elise Mertens (Belgia) 5575\n\n4. Weronika Kudermetowa 5175\n\n5. Coco Gauff (USA) 4560\n\n6. Jessica Pegula (USA) 4445\n\n7. Giuliana Olmos (Meksyk) 4400\n\n8. Gabriela Dabrowski (Kanada) 4305\n\n9. Jelena Ostapenko (Łotwa) 4190\n\n10. Nicole Melichar-Martinez (USA) 4105\n\n...\n\n36. Alicja Rosolska (Polska) 1900\n\n48. Magda Linette (Polska) 1593\n\n70. Katarzyna Kawa (Polska) 1168\n\n91. Katarzyna Piter (Polska) 857\n\n144. Paula Kania-Choduń (Polska) 568\n\n165. Weronika Falkowska (Polska) 493\n\n189. Maja Chwalińska (Polska) 440\n\n201. Magdalena Fręch (Polska) 413\n\n285. Martyna Kubka (Polska) 271\n\n506. Iga Świątek (Polska) 120\n\n582. Anna Hertel (Polska) 90\n\n892. Stefania Rogozińska-Dzik (Polska) 33\n\n954. Daria Kuczer (Polska) 29\n\n1057. Olivia Lincer (Polska) 22\n\n1190. Anastazja Szoszyna (Polska) 16\n\n1241. Aleksandra Jeleń (Polska) 15\n\n1277. Weronika Baszak (Polska) 14\n\n1393. Joanna Zawadzka (Polska) 11\n\n1527. Urszula Nebelska (Polska) 6\n\n1527. Rozalia Gruszczyńska (Polska) 6\n\n1595. Julia Oczachowska (Polska) 4\n\nLista kwalifikacyjna debli do WTA Finals:\n\n1. Krejcikova / Siniakova 4301 pkt\n\n2. Dabrowski / Olmos 4155\n\n3. Kiczenok / Ostapenko 3655\n\n4. Mertens / Kudermetowa 3581\n\n5. Pegula / Gauff 3426\n\n6. Xu / Yang 3335\n\n7. Schuurs / Krawczyk 3105\n\n8. Melichar-Martinez / Perez 2871\n\n9. Garcia / Mladenović 2560\n\n10. Haddad Maia / Danilina 2466\n\n...\n\n13. Rosolska / Routliffe 1592\n\nCzytaj także:\n\nŁotyszka bez drugiego tytułu w Seulu. Jest nowa mistrzyni\n\nChinka nie zatrzymała rewelacji ostatnich miesięcy. Znamy mistrzynię turnieju w Tokio\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Iga Świątek wygra WTA Finals 2022? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd"
}