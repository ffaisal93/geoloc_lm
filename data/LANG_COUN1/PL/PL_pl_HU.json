{
    "Węgry są słabe jak nigdy. Odcięcie unijnych funduszy to dla kraju katastrofa": "Komisja Europejska zaproponowała uruchomienie wobec Węgier mechanizmu warunkowości. Oznaczałoby to zawieszenie ok. 7,5 mld euro dla Budapesztu z unijnych funduszy. Jak podała KE, \"ma to zapewnić ochronę budżetu UE i interesów finansowych UE przed naruszeniami zasad praworządności na Węgrzech\". Chodzi o nieprawidłowości w przepisach dotyczących zamówień publicznych, brak zabezpieczeń przed konfliktami interesów i nieskuteczną walkę z korupcją — wskazał unijny komisarz ds. budżetu Johannes Hahn.\n\n— Korupcja na Węgrzech to problem systemowy. Fakt, że związani z władzą oligarchowie korzystają z unijnych funduszy i wygrywają publiczne przetargi, jest częścią systemu politycznego, który zbudował Viktor Orban. Ten układ funkcjonuje już od 10 lat. Oligarchowie są w zasadzie \"obsługiwani\" środkami z Unii, a w zamian np. wspierają media przychylne władzy — tłumaczy w rozmowie z Business Insider Polska Andrzej Sadecki, ekspert Ośrodka Studiów Wschodnich.\n\nRada Unii Europejskiej ma teraz miesiąc na podjęcie decyzji. Uruchomienie mechanizmu warunkowości wymaga większości kwalifikowanej. Mechanizm ten został ustanowiony dwa lata temu, a Węgry byłyby pierwszym państwem, wobec którego został zastosowany. Perspektywa ukarania Węgier budzi niepokój nad Wisłą. Taka decyzja może zwiastować ostry kurs także wobec Polski, która nadal nie otrzymała środków na Krajowy Plan Odbudowy.\n\nWysoka cena wygranych wyborów\n\nKomisja proponuje zawieszenie 65 proc. środków przyznanych Węgrom na trzy programy operacyjne w ramach polityki spójności. 7,5 mld euro to ok. 5 proc. szacowanego PKB na 2022 r. — podaje Polska Agencja Prasowa, powołując się na wyliczenia Agencji Reutera. Kwota niebagatelna, zważywszy na to, że obecny kryzys Węgier nie oszczędza.\n\n— Węgry są w bardzo trudnej sytuacji, na co wskazują wszystkie główne wskaźniki. Rośnie dług publiczny, inflacja bije rekordy, poważnie osłabia się waluta. To konsekwencja polityki ostatnich lat, a przede wszystkim miesięcy i bardzo dużych wydatków socjalnych w okresie przed kwietniowymi wyborami parlamentarnymi. Widać już było pierwsze oznaki kryzysu, a rząd mimo to zdecydował się m.in. na zamrożenie cen paliwa — mówi Andrzej Sadecki.\n\nDalsza część artykułu znajduje się poniżej materiału wideo:\n\nW listopadzie 2021 Viktor Orban wprowadził maksymalne ceny na wybrane produkty spożywcze, a w styczniu 2022 zdecydował się na zamrożenie oprocentowania hipotek na poziomie z października 2021 r. Nie będzie zaskoczeniem, że te decyzje odbijają się dziś na gospodarce.\n\n— Sytuacja jest na tyle trudna, że musiano zrezygnować z polityki niskich cen energii. Od sierpnia ceny prądu i gazu na Węgrzech zostały uwolnione — tłumaczy specjalista OSW. — Fundusze unijne są kluczowe dla utrzymania stabilności gospodarczej w kraju, a tymczasem rząd ma napięte relacje z instytucjami unijnymi. Ryzyko utraty środków przyznanych w ramach perspektywy finansowej 2021-2027 to jedno, druga kwestia to nieuzyskanie przez Węgry środków z Funduszu Odbudowy — dodaje.\n\nNie takie pewne źródło surowców\n\nPod koniec sierpnia węgierski bank centralny podniósł referencyjną stopę procentową o cały punkt procentowy do 11,75 proc. To najwyższy poziom w Unii Europejskiej. Cykl podwyżek stóp rozpoczął się w czerwcu 2021 r. Wtedy główna stopa procentowa w kraju wynosiła 0,6 proc. Jednocześnie rząd kontynuuje program ochrony kredytobiorców, którzy płacą raty według oprocentowania z października 2021 r. Węgierska tarcza miała wygasnąć z końcem roku, ale najpewniej zostanie przedłużona.\n\nW sierpniu inflacja w kraju sięgnęła 15,6 proc. i jest najwyższa od 24 lat. Najbardziej wzrosły ceny żywności — o 30,9 proc. rdr, a w samym sierpniu o 3,3 proc. mdm. Najmocniej drożały: margaryna (o 66,9 proc. rdr), pieczywo (o 64,3 proc. rdr), ser (o 61 proc. rdr), makaron (o 57,9 proc. rdr), nabiał (o 54,7 proc.) i masło (o 54,5 proc. rdr). Żywność sezonowa, czyli owoce i warzywa podrożały o 15,9 proc. rdr. W samym tylko sierpniu w porównaniu z lipcem cena masła poszła w górę o 8,2 proc., makaronu o 6,1 proc., a ryżu o 5,6 proc.\n\nJeśli chodzi o surowce, Viktor Orban kupuje ropę i gaz od Władimira Putina. Ropa płynie na Węgry rurociągiem Przyjaźń. Co do gazu, dotychczas Gazprom dostarczał 4,5 mld m sześc. surowca rocznie, czyli 12,3 mln dziennie. 31 sierpnia Węgry podpisały aneks do umowy z Gazpromem, opiewający na dodatkowe do 5,8 mln sześć. gazu dziennie. Gaz ma być dostarczany przez gazociąg TurkStream i odbierany na granicy Węgier z Serbią.\n\nJak pisał w swojej analizie Andrzej Sadecki, pod koniec sierpnia węgierskie magazyny o łącznej pojemności 6,3 mld m3, były zapełnione w 63 proc. Rozszerzając aneks do umowy z Węgrami, Rosja tylko częściowo przychyliła się do postulatów kontrahenta.\n\n\"Zamiast jednorazowego podpisania umowy na cały ten wolumen strona rosyjska chce uzgadniać dodatkowe dostawy ad hoc, by utrzymać instrument wpływu na Węgry i prawdopodobnie domagać się w zamian ustępstw politycznych. [...] Tymczasem od sierpnia drastycznie (nawet pięciokrotnie) wzrosły detaliczne ceny gazu w kraju, co sugeruje, że Węgry prawdopodobnie płacą teraz za surowiec z Rosji stawkę rynkową\" — czytamy w publikacji eksperta OSW.\n\nRząd Orbana nie może być więc pewny Władimira Putina i szykuje się na trudną zimę. W ramach oszczędzania gazu nakazał instytucjom państwowym zmniejszenie zużycia surowca o 25 proc. Temperatura ogrzewania w budynkach administracji publicznej ma zostać zmniejszona do 18 st. C.\n\nNa początku września Gergely Gulyas — szef kancelarii premiera, wezwał obywateli do oszczędnego korzystania z gazu i energii elektrycznej. Zapowiedział, że rząd będzie regulował ceny drewna opałowego, mówił też o zwiększeniu wydobycia węgla. Oprócz konsumentów wsparcie mają otrzymać małe i średnie przedsiębiorstwa.\n\nSłaby forint, słaba pozycja międzynarodowa Węgier\n\nDuża zależność od rosyjskiej energii i niepewność co do miliardów euro z funduszy unijnych sprawiają, że węgierska waluta jest jednym z najmniej pożądanych aktywów na świecie — pisze Bloomberg. Forint osłabił się w tym roku o prawie 12 proc. wobec euro — to drugi co do wielkości spadek wśród 23 walut rynków wschodzących śledzonych przez Bloomberga. Po niedzielnej decyzji Komisji Europejskiej ceny węgierskich euroobligacji spadły do rekordowo niskich poziomów.\n\nEkspert OSW tłumaczy, że Węgry są słabsze niż wcześniej, a Unia dostała dodatkowe narzędzia nacisku na kraj w postaci mechanizmu warunkowości. Państwo Orbana ma mniej sojuszników na arenie międzynarodowej: w efekcie wojny w Ukrainie rozluźniła się współpraca w ramach Grupy Wyszehradzkiej, a Fidesz odszedł z Europejskiej Partii Ludowej. Spekuluje się, czy Węgry nie będą próbowały politycznego szantażu, uzależniając swoje poparcie dla ważnych unijnych decyzji od wypłaty środków. — Węgry będą próbowały utrudniać działania UE wymierzone w Rosję, wątpię jednak, by były zdolne samodzielnie je zablokować. Choć długo sprzeciwiały się szóstemu pakietowi sankcji, ostatecznie zagłosowały za embargiem na ropę — komentuje specjalista.\n\n— Konsekwencje zawieszenia środków z unijnego funduszu spójności byłyby dla węgierskiej gospodarki dramatyczne — podkreśla Andrzej Sadecki. — Jestem jednak zdania, że obie strony będą dążyć do kompromisu. Węgrzy bardzo zabiegają o wypłatę środków z funduszu spójności i obiecują szereg zmian, w tym utworzenie instytucji antykorupcyjnej, która jest teraz przedmiotem negocjacji — dodaje.",
    "Liga Narodów: Węgry - Włochy. Relacja i wynik na żywo": "Czy poniedziałek 26 września zapisze się w historii węgierskiego futbolu? Tego dnia bowiem reprezentacja \"Madziarów\" ma niepowtarzalną szansę, aby wywalczyć awans do turnieju finałowego Ligi Narodów. Ostatnią przeszkodą są Włochy. Relacja i wynik na żywo na Polsatsport.pl.\n\nWywalczenie przez Węgrów awansu do najlepszej czwórki rozgrywek Ligi Narodów byłby gigantyczną sensacją, zwłaszcza jeżeli spojrzymy na to, w jakiej grupie rywalizują. Przeciwnicy bowiem to ścisła światowa czołówka, która dotychczas musiała uznać wyższość \"kopciuszka\".\n\nWęgrzy w pięciu spotkaniach odnieśli trzy zwycięstwa - u siebie z Anglią 1:0 oraz dwa na wyjeździe - ponownie z Wyspiarzami, i to aż 4:0 oraz z Niemcami 1:0. Do tego należy dodać remis u siebie z naszymi zachodnimi sąsiadami 1:1 i jedyną porażkę w Italii 1:2.\n\nZOBACZ TAKŻE: Grzegorz Lato: Utrzymanie nie było pewne\n\nEkipa z Półwyspu Apenińskiego, poza wspomnianym zwycięstwem z Węgrami 2:1, dwukrotnie zremisowała - u siebie z Niemcami 1:1 oraz na wyjeździe z Anglią 0:0. W starciach rewanżowych mistrzowie Europy okazali się lepsi na własnym boisku od wicemistrzów, pokonując ich 1:0, a wcześniej ponieśli dotkliwą porażkę w Niemczech 2:5.\n\nTerminarz oraz sytuacja w tabeli ułożyła się w ten sposób, że bezpośrednie starcie w Budapeszcie pomiędzy Węgrami a Włochami rozstrzygnie kwestie pierwszego miejsca i awansu do turnieju finałowego. Gospodarzom, dla których samo utrzymanie się w najwyższej dywizji Ligi Narodów jest już wielkim sukcesem, do realizacji tego celu wystarczy remis.\n\nRelacja i wynik na żywo meczu Węgry - Włochy od godz. 20:45 na Polsatsport.pl.\n\nKN, Polsat Sport",
    "Węgry: Współpracownik premiera o wynikach wyborów we Włoszech: w trudnych czasach potrzebujemy przyjaciół": "W tych trudnych czasach bardziej niż kiedykolwiek potrzebujemy przyjaciół, z którymi dzielimy wspólną wizję i podejście do wyzwań stojących przed Europą – napisał na Twitterze doradca ds. politycznych premiera Węgier Balazs Orban, gratulując włoskiej prawicy zwycięstwa w niedzielnych wyborach parlamentarnych.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nRównież premier Viktor Orban złożył krótkie gratulacje włoskiej polityk Giorgii Meloni. \"Brawo Giorgia! Zasłużone zwycięstwo. Gratulacje!\" - zacytował premiera jego rzecznik prasowy Zoltan Kovacs na Twitterze.\n\nWedług cząstkowych wyników niedzielnych wyborów parlamentarnych we Włoszech, blok partii centroprawicowych otrzymał ponad 43 proc. głosów. Najwięcej głosów w obu izbach parlamentu - około 26 proc. dostała partia Bracia Włosi (Fratelli d'Italia) Giorgii Meloni.\n\nNa wyniki wyborów zareagowała też na swoim koncie na Facebooku minister sprawiedliwości Węgier Judit Varga.\n\n\"Gratulacje dla Giorgii Meloni i jej sojuszników. Prawica we Włoszech powraca! Dziś rano cieszymy się wspólnie z Włochami, choć mamy nadzieję, że wieczorem cieszyć się będziemy tylko my\" - napisała minister, odnosząc się do poniedziałkowego meczu piłki nożnej pomiędzy Węgrami a Włochami w rozgrywkach Ligi Narodów.\n\nW ostatnich latach węgierscy politycy, w tym premier Orban i prezydent Katalin Novak (ta ostatnia jeszcze przed objęciem stanowiska głowy państwa) spotykali się z Meloni kilkukrotnie.\n\n\"Premier Orban jest dla nas wzorem do naśladowania, pokazując jak z dumą stać w obronie suwerenności oraz chrześcijańskiej tożsamości swojego narodu. Pokazuje również, jak bronić granic swojego kraju przed masową imigracją oraz prawdziwej gospodarki przed spekulacyjnym finansowaniem\" - powiedziała w 2019 roku Meloni w wywiadzie dla węgierskiej gazety \"Magyar Nemzet\".\n\nKiedy w połowie września Parlament Europejski przyjął raport, w którym uznano, że Węgry nie są już w pełni funkcjonującą demokracją, Meloni stanęła w obronie Orbana wskazując, że ten kilkukrotnie wygrywał demokratyczne wybory w swoim kraju.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Węgry: Premier Orban: wojna na Ukrainie to lokalny konflikt zbrojny i globalny konflikt gospodarczy": "Zachodnie sankcje nałożone na Rosję w związku z atakiem na Ukrainę zmieniły lokalny konflikt zbrojny w globalny konflikt gospodarczy - powiedział w poniedziałek w parlamencie premier Viktor Orban.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nW globalnej wojnie gospodarczej każdy kraj posiada swoje własne interesy; dla Węgier najważniejsze są ochrona bezpieczeństwa, gospodarki i suwerenności - dodał Orban, twierdząc, że Zachód stoi po stronie wojny, a Węgry - po stronie pokoju.\n\nPremier powiedział też, że wojna na Ukrainie będzie się przedłużać, jako że Kijów jest wspierany przez UE i USA bronią i pieniędzmi, a Rosja posiada niewyczerpane rezerwy. Wezwał jednocześnie do natychmiastowego zawieszenia broni i rozpoczęcia rozmów pokojowych.\n\nZaznaczył, że drastyczny wzrost cen energii nie jest winą gospodarki, ale wynikiem decyzji politycznych. Przywołał sytuację w USA, gdzie ceny gazu i energii elektrycznej są dużo niższe niż w Europie.\n\nSankcje poważnie szkodzą Europie; zostały wprowadzone niedemokratycznie przez biurokratów - stwierdził Orban. Potwierdził jednocześnie informacje medialne sprzed kilku dni o przygotowaniu narodowych konsultacji na temat sankcji nałożonych na Rosję.\n\nPremier powiedział również, że rząd węgierski udzielił największej w UE pomocy w zakresie cen energii. Obiecał, że wsparcie to będzie poszerzane w następnych miesiącach.\n\nOrban wystąpił w poniedziałek przed Zgromadzeniem Narodowym, prezentując \"Sprawozdanie z decyzji rządu podjętych między sesjami parlamentu\".\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "PE uznał, że Węgry nie są już demokracją. Jakie konsekwencje czekają Budapeszt?": "W lipcu 2014 r., w czasie organizowanego w rumuńskim Siedmiogrodzie Băile Tușnad (węg. Tusnádfürdő), Viktor Orbán po raz pierwszy użył terminu „demokracji nieliberalnej”. W 2018 r., także w Rumunii, padł kolejny termin – „chrześcijańska demokracja” – który po prostu zastąpił ten pierwszy. Ta językowa ekwilibrystyka definiowała to, co koalicja Fidesz–KDNP chciała stworzyć na Węgrzech: całkowicie nowy system, zrywający z przeszłością, zupełnie niezależny i tworzony w imię wyższych idei. Wyższych, bo opartych na przeświadczeniu o „dziejowym sprawstwie”, wielkiej misji, którą w 2010 r. miał zacząć realizować stojący na czele Fideszu Viktor Orbán. Przyjmując raport autorstwa europosłanki Zielonych Gwendoline Delbos-Corfield, PE nazwał teraz ten system hybrydową autokracją wyborczą.\n\nReklama\n\nPaństwo to ja\n\nReklama\n\nAutokracja to „system rządzenia, w którym cała władza należy do jednego człowieka i jest sprawowana poza jakąkolwiek kontrolą społeczną” (Słownik Języka Polskiego PWN pod red. W. Doroszewskiego). Termin ten doskonale oddaje rządy Viktora Orbána, który de facto jest jedynym źródłem władzy na Węgrzech – skupia wokół siebie wszystkie trzy władze – wykonawczą, ustawodawczą i, dzięki całkowitej reformie, którą zrealizowano po 2010 r., także sądowniczą. Proces trwał przez ponad dekadę, ewoluując w kierunku coraz dalej posuniętego ograniczania demokracji liberalnej.\n\nNa przestrzeni lat podporządkowano władzy sądownictwo poprzez przejęcie odpowiednika Krajowej Rady Sądownictwa, decydującej o miejscu pracy i karierze sędziów. Usunięto z urzędu prezesa Sądu Najwyższego poprzez zmianę nazwy sądu. Dotychczasowy prezes András Baka wygrał z węgierskim państwem sprawę przed trybunałem w Strasburgu. Otrzymał odszkodowanie, do pracy jednak nie powrócił, bowiem zarządzana przez niego instytucja… formalnie nie istniała. Parlamentarna większość przejęła wreszcie Sąd Konstytucyjny, czyniąc go w dużej mierze wykonawcą politycznej woli Fideszu–KDNP. Dzięki kolejnym nowelizacjom ustawy zasadniczej odpowiednik TK nie może orzekać w sprawach związanych z materią zmian w konstytucji. Może tylko sprawdzać proces instytucjonalnych nowelizacji, ale nie to, czego zmiana konstytucji dotyczy.\n\nTreść całego artykułu można przeczytać w piątkowym, weekendowym wydaniu Dziennika Gazety Prawnej oraz w eDGP.",
    "Węgry murem za Putinem - sprzeciwiają się nowym sankcjom i straszą odcięciem dostaw gazu do Europy": "Gaz Węgry murem za Putinem - sprzeciwiają się nowym sankcjom i straszą odcięciem dostaw gazu do Europy Jakub Kajmowicz 09.09.2022 08:31 Drukuj\n\nPDF\n\n\n\n\n\nFot. The Official CTBTO Photostream / Flickr Facebook\n\nTwitter\n\nLinkedIn\n\nKopiuj link\n\nWyślij email Węgierskie MSZ oświadczyło, że wprowadzenie limitu cenowego na rosyjski gaz jest złym pomysłem, ponieważ może doprowadzić do całkowitego wstrzymania dostaw.\n\nReklama\n\nPéter Szijjártó, odznaczony przez Siergieja Ławrowa Orderem Przyjaźni, stwierdził, że propozycja dotycząca limitu cenowego na rosyjski gaz jest sprzeczna zarówno z interesami Węgier, jak i Europy.\n\nReklama\n\nKomisja Europejska zapowiedziała dążenie do wprowadzenia ograniczeń związanych z rosyjskim gazem. Chodzi o to, by z jednej strony zmniejszyć potencjał ekonomiczny kraju-agresora, a z drugiej, żeby ograniczyć możliwość „spieniężania” kryzysu, który został przezeń wywołany.\n\nCzytaj też Rosja obawia się pomysłu G7 dotyczącego cen ropy i grozi wstrzymaniem dostaw\n\nPowyższe wypowiedzi węgierskiego ministra, które nieprzypadkowo padają przed specjalnym posiedzeniem unijnych ministrów ds. energii, oznaczają, że Węgrzy nie poprą propozycji KE w tym zakresie. I dla nikogo nie jest to raczej zaskoczenie.\n\nReklama\n\nSzijjártó, którego słowa przywołuje Reuters, dodał również, że implementacja tego rozwiązania doprowadziłaby jego zdaniem do „natychmiastowego” odcięcia dostaw rosyjskiego gazu do Europy. Zapomniał jednak, że tylko w bieżącym roku ten rodzaj szantażu Moskwa zastosowała już w stosunku do wielu europejskich krajów - ostatnio zakręcając kurek na rurociągu Nord Stream 1.",
    "Polska w finale All Stars Adventure. Silv4n i spółka podejmą Węgry": "Już dzisiaj reprezentacja Polski zagra w finale All Stars Adventure. Nasi rodacy podejmą drugą co do wielkości siłę tego wydarzenia, czyli Węgry. Spotkanie rozpocznie się już o godzinie 17:00.\n\nPolska w finale All Stars Adventure\n\nNasza reprezentacja w greckim All Stars Adventure jak na razie pokazała się z bardzo mocnej strony, ponieważ prowadzi w klasyfikacji punktowej i wygląda na to, że ma spore szanse na osiągnięcie sukcesu. W skład naszej streamerskiej kadry wchodzą Mikołaj „Silv4n” Sinacki, Damian „Nervarien” Ziaja, Dominika „Mai Linh” Linh, Dominik „Maquk” Makowiak oraz Wiktoria „ViAndHerArt” Małachowska. O koronę Europy Wschodniej zmierzą się z ekipą Węgrów, która jak na razie radziła sobie równie dobrze na całym turnieju.\n\nTEAM POLAND 🇵🇱​ Już dzisiaj o godzinie 17:00 Wielki Finał! 🏆​\n\nZapraszamy na relację, która odbędzie się na naszym profilu. 📺 Transmisja na żywo:\n\n​https://t.co/WJRjjDMBmXhttps://t.co/hCR4pQdXjBhttps://t.co/0vt7OFsaRchttps://t.co/OrxSQxoTSLhttps://t.co/9573bfgsTy pic.twitter.com/eQQuE7Jdkk — League of Legends Polska (@LoLPL) September 26, 2022\n\nW ciągu ostatnich kilku dni reprezentacje Czech i Słowacji, Serbii, Rumunii, Grecji i Cypru, Węgier oraz Polski rywalizowały w kilku kategoriach. Oprócz samej tradycyjnej rozgrywki na Rozpadlinie Przywoływaczy, zawodnicy mierzyli się też innych dyscyplinach. Mogliśmy zobaczyć potyczki w Wild Rifcie, przeróżnych quizach i aktywnościach. All Stars Adventure zamknie się natomiast już dzisiaj, razem z ostatnią finałową serią rozegraną w formie Best Of Five. Finał rozpocznie się dzisiaj o godzinie 17:00. Polakom podczas tego starcia będziemy mogli kibicować na ich kanałach na Twitchu.",
    "Węgry stracą dostęp do środków z Funduszu Odbudowy? To zły omen dla Polski": "Fundusz Odbudowy to dodatkowe wsparcie Unii Europejskiej dla państw członkowskich. Został uchwalony w związku z kryzysem wywołanym przez pandemię koronawirusa. Aby je otrzymać, wszystkie państwa musiały przygotować krajowe plany odbudowy (KPO), pokazując Komisji Europejskiej, na co chcą przeznaczyć unijne pieniądze.\n\nSpośród wszystkich krajów członkowskich UE tylko Węgry nie mają zatwierdzonego KPO. W czwartek 15 września, Parlament Europejski przyjął rezolucję, w której wezwał Komisję Europejską, by powstrzymała się od zatwierdzenia węgierskiego KPO. Rezolucję w tej sprawie poparło 433 europosłów, 123 było przeciwko, a 28 wstrzymało się od głosu.\n\nKomisja Europejska ma podjąć decyzję w tej sprawie w niedzielę, 18 września. Nieoficjalnie mówi się, że może albo rekomendować zawieszenie około 70 proc. środków UE przewidzianych dla Węgier, albo, w bezprecedensowym posunięciu, zalecić Radzie UE całkowite odcięcie kraju od pieniędzy z Funduszu Odbudowy. Rada UE będzie miała trzy miesiące na podjęcie decyzji, mając rekomendację KE.\n\nPieniądze za praworządność\n\nBatalia KE z Węgrami trwa od kwietnia tego roku. Komisja zarzuca Węgrom łamanie zasad praworządności. W kwietniu KE uruchomiła tzw. mechanizm warunkowości. Zakłada on, że UE może zamrozić fundusze unijne dla danego kraju, jeśli uzna, że jest ryzyko ich niewłaściwego wykorzystania, np. defraudacji. KE zarzuca Węgrom nie tylko łamanie praworządności, ale wskazuje także na panoszenie się w kraju korupcji. Premier Węgier Wiktor Orban podpisał niedawno dekret zapowiadający utworzenie niezależnego urzędu antykorupcyjnego, ale w kuluarach mówi się, że to za mało, by przekonać KE.\n\nDalsza część artykułu pod video:\n\nPolska czeka na pieniądze\n\nNiedzielna decyzja jest istotna także dla Polski. Nasz kraj ma co prawda już zatwierdzony KPO, ale wciąż nie otrzymał żadnej wypłaty pieniędzy z Funduszu Odbudowy. Dlaczego? KE postawiła jasne żądania wobec Polski. — Zatwierdzenie planu wiąże się z wyraźnymi zobowiązaniami Polski dotyczącymi niezależności sądownictwa, które będą musiały zostać zrealizowane przed dokonaniem jakiejkolwiek faktycznej płatności. Z radością oczekuję na wdrożenie tych reform – mówiła Ursula von der Leyen, przewodnicząca KE, ogłaszając decyzję o zatwierdzeniu polskiego Krajowego Planu Odbudowy.\n\nMiesiące niepewności?\n\nJaka może być niedzielna decyzja KE? – Trudno ocenić, jak duże jest prawdopodobieństwo odcięcia Węgier od środków KPO. Wiedząc jak działa KE, bardzo zdziwiłabym się, gdyby taka decyzja – ostateczna i finalna – zapadła. Ja bym raczej podejrzewała, że proces KPO będzie jeszcze trwał miesiącami, zarówno w Polsce, jak i na Węgrzech – mówi nam, prosząc o anonimowość osoba, zajmująca się zagadnieniami związanymi z funduszami europejskimi.\n\nO tym, że trudno przewidzieć niedzielną decyzję KE, mówi Business Insider Polska także prof. Stanisław Flejterski z Wyższej Szkoły Bankowej w Szczecinie.\n\n– Należę do licznej grupy zwolenników trwałej obecności Polski w Unii Europejskiej, którzy opowiadają się za szybkim dostępem do unijnych środków z Funduszu Odbudowy. Od niedawna pojawiają się informacje o zmianie podejścia rządu węgierskiego wobec uprawnionych obaw i zarzutów UE, co do rzetelnego przestrzegania zasad praworządności. Taka zmiana świadczyłaby o pragmatyzmie premiera Orbana. Pomimo tego, Parlament Europejski nadal krytycznie ocenia stan demokracji w tym kraju. Opinia Parlamentu może skłonić Komisję Europejską do braku zgody na uruchomienie środków – zauważa profesor.\n\nJednocześnie podkreśla, że trudno przewidzieć, jaki to może mieć wpływ na przypadek Polski, chociaż analogii jest niemało. – Jedno jest pewne, rzeczywista praworządność z trójpodziałem władzy, niezależnością sądownictwa oraz wolnymi mediami jest filarem funkcjonowania państwa i kanonem z perspektywy dobrej gospodarki. Nie tracę nadziei, że deklarowana ewolucja stanowiska węgierskiego okaże się inspirującym impulsem dla obecnego, koalicyjnego rządu polskiego. W czasach radykalnej niepewności i rozmaitych kryzysowych turbulencji pilnie potrzebujemy obiecanych miliardów. Ufam, że konstruktywny dialog i rzeczywiste spełnienie wszystkich \"kamieni milowych\" doprowadzi nas do tego celu – mówi prof. Stanisław Flejterski.\n\nW grze jest sporo pieniędzy. Węgrzy mają dostać z Funduszu Odbudowy aż 5,8 mld euro. Polska ma otrzymać z Brukseli ponad 158,5 mld zł. Łącznie Fundusz Odbudowy, który ruszył w lutym ubiegłego roku, to 723,8 mld euro, z czego 338 mld euro stanowią bezzwrotne granty, a 385,8 mld euro to pożyczki.",
    "Węgry w objęciach Putina - sprowadzą jeszcze więcej rosyjskiego gazu": "Wiadomości Węgry w objęciach Putina - sprowadzą jeszcze więcej rosyjskiego gazu Karol Byzdra 01.09.2022 12:11 Drukuj\n\nPDF\n\n\n\n\n\nFot. Pexels Facebook\n\nTwitter\n\nLinkedIn\n\nKopiuj link\n\nWyślij email Węgry podpisały umowę z Gazpromem na dodatkowy przesył gazu do kraju. Dostawy już ruszyły.\n\nReklama\n\nWęgierski minister spraw zagranicznych Peter Szijjarto poinformował, że od pierwszego września na Węgry trafi dziennie dodatkowe 5,8 mln m3 rosyjskiego gazu.\n\nReklama\n\nCzy się to komuś podoba, czy nie, będziemy kontynuować rozmowy z Rosjanami na temat zwiększonych dostaw gazu na Węgry - deklarował minister w trakcie prowadzenia rozmów z Gazpromem.\n\nW swoim oświadczeniu minister po raz kolejny podkreślił, że węgierska gospodarka nie są w stanie funkcjonować bez rosyjskiego gazu.\n\nReklama\n\nWe wrześniu ubiegłego roku Węgry podpisały umowę z Gazpromem na dostawy 4,5 mld m3 gazu rocznie przez kolejne 15 lat. Paliwo ma być dostarczane do kraju dwoma szlakami - przez Austrię oraz Serbię.",
    "Parlament Europejski przyjął raport. \"Węgry nie są już w pełni demokratyczne. To autokracją wyborcza\"": "\"Wśród ekspertów panuje coraz większa zgoda, że Węgry nie są już demokracją\" - uważają europosłowie\n\nReklama\n\nW swojej rezolucji członkowie europarlamentu wskazują bezpośrednio na premiera Viktora Orbána, który kieruje krajem od 2010 roku. Potępili \"celowe i systematyczne działania\" jego rządu, aby podważyć podstawowe wartości UE.\n\nCzytaj więcej Dyplomacja KE chce odebrać środki unijne Węgrom Komisja Europejska zamierza rekomendować odebranie środków unijnych administracji premiera Węgier, Viktora Orbana, co jest następstwem obawa związanych z szerzącą się w tym kraju korupcją.\n\nEuroposełowie wyrazili zaniepokojenie długą listą praw podstawowych, które ich zdaniem są zagrożone, w tym system wyborczy, niezależność sądownictwa, wolność słowa, pluralizmem mediów, wolność akademicka, prawa osób LGBTIQ oraz ochrona mniejszości i osób ubiegających się o azyl.\n\nPosłowie skrytykowali również instytucje UE za to, że pozwalają na niekontrolowane ograniczanie demokracji.\n\nReklama\n\nParlament \"wyraża głęboki żal, że brak zdecydowanych działań ze strony UE przyczynił się do załamania demokracji, rządów prawa i praw podstawowych na Węgrzech, przekształcając kraj w hybrydowy reżim autokracji wyborczej\" - przekazano w raporcie\n\nZa przyjęciem raportu były 433 głosy, przeciw 123, a 28 europosłów wstrzymało się od głosu.\n\nRaport przygotowano pod kierownictwem Gwendoline Delbos-Corfield, francuskiej eurodeputowanej. Raport analizuje rozwój sytuacji, który miał miejsce na Węgrzech od momentu uruchomienia procedury z artykułu 7 w 2018 roku.\n\n- Sytuacja na Węgrzech uległa dramatycznej degradacji - powiedziała Delbos-Corfield w rozmowie z Euronews dzień przed głosowaniem.",
    "Szef dyplomacji Węgier jedynym ministrem spraw zagranicznych UE, który spotkał się w Nowym Jorku z Ławrowem": "Fakt ten podkreślił sam Szijjarto po spotkaniu w czwartek ze swoim rosyjskim odpowiednikiem.\n\nReklama\n\n„W kraju przedstawiciele opozycji, eksperci i prasa spytają zapewne, w jakim celu spotkałem się z Ławrowem. Ja twierdzę, że nie będzie pokoju bez dialogu. Jeśli w najbliższym czasie nie rozpoczną się rozmowy pokojowe, świat stanie w obliczu jeszcze bardziej tragicznych konsekwencji niż do tej pory” – powiedział szef węgierskiej dyplomacji, cytowany przez agencję MTI.\n\nDodał, że sesja Zgromadzenia Ogólnego ONZ była doskonałą okazją do rozmów pokojowych, przyznał jednak, że taki scenariusz jest mało realny. Podkreślił przy tym, że Węgry – jako sąsiad Ukrainy – są szczególnie narażone na skutki wojny, takie jak fale uchodźców i inflacja.\n\nReklama\n\nSzijjarto stwierdził również, że Węgry prowadzą odpowiedzialną politykę energetyczną, odwołując się do współpracy z rosyjskim koncernem Gazprom oraz budową przez Rosjan nowych bloków elektrowni jądrowej Paks. Nowe moce w elektrowni mają pomóc Węgrom częściowo uodpornić się na wahania cen energii na rynkach międzynarodowych - dodał szef MSZ Węgier.\n\nW środę szef węgierskiego MSZ spotkał się również z ministrem spraw zagranicznych Chin Wangiem Yi. Głównym tematem rozmów była węgiersko-chińska współpraca gospodarcza. (PAP)",
    "Węgry chcą przekonać Unię Europejską do odblokowania miliardów euro": "Węgry planują utworzyć niezależny organ antykorupcyjny oraz grupę roboczą, które będą miały za zadanie nadzorować wydatkowanie europejskich funduszy. Celem jest odblokowania 5,8 mld euro z unijnego Funduszu Odbudowy.\n\nRząd w Budapeszcie ogłosił powołanie nowych organów w poniedziałek (5 września). Działania te mają pomóc Węgrom odblokować środki z unijnego Funduszu Odbudowy. Jedynymi krajami, które do tej pory nie uzyskały pieniędzy są Polska i właśnie Węgry.\n\nBruksela zarzuca rządowi Viktora Orbana łamanie praworządności, a głównymi zarzutami są korupcja, łamanie praw osób LGBTQ i brak równych szans w ubieganiu się o kontrakty publiczne.\n\nSzef gabinetu Viktora Orbana powiedział w zeszłym miesiącu, że Węgry są gotowe zmodyfikować ustawy krytykowane przez Komisję Europejską do końca października, jeśli dojdzie do porozumienia w kwestii wypłaty funduszy.\n\nPrzypomnijmy, że w kwietniu KE zastosowała wobec Węgier tzw. mechanizm warunkowości. Zakłada on, że Bruksela może zamrozić środki unijne dla kraju członkowskiego, jeśli stwierdzi, że istnieje ryzyko ich niewłaściwego wykorzystania, np. defraudacji.\n\nWęgry: Kontrowersje wokół biznesowego partnera Orlenu. Chodzi o korupcję Węgierski MOL ma kupić ponad 400 stacji połączonego właśnie z PKN Orlen Lotosu, Orlen od MOL-a zaś blisko 200 stacji na Węgrzech i Słowacji.\n\nNowe organy antykorupcyjne\n\nStosowny dekret ws. utworzenia niezależnego urzędu antykorupcyjnego opublikowano w poniedziałek wieczorem w węgierskim dzienniku urzędowym „Magyar Kozlony”. Nowy urząd antykorupcyjny ma zostać utworzony do 21 listopada.\n\nUstawa przedstawiona przez węgierski rząd powołuje dwa nowe organy. Pierwszy z nich ma działać w sytuacji gdy węgierskie władze nie podejmą wystarczających kroków w celu „przeciwdziałania, badania i rozwiązywania spraw dotyczących defraudacji, konfliktów interesów, korupcji i innych przestępstw” związanych z wydatkowaniem funduszy unijnych.\n\nDruga z instytucji ma być organem doradczym, którego połowa członków składa się z przedstawicieli rządu, a druga połowa z przedstawicieli organizacji pozarządowych.\n\nWęgry ustępują Brukseli ws. praworządności? Rząd Węgier obiecał Komisji Europejskiej, że do końca października zmieni część spornych ustawy, o ile uda się osiągnąć porozumienie ws. uwolnienia unijnych funduszy, poinformował wczoraj szef kancelarii premiera Gergely Gulyas.\n\nProblemy Węgier\n\nBudapesztowi zależy na jak najszybszym otrzymaniu pieniędzy z Funduszu Odbudowy, ponieważ węgierska gospodarka znalazła się na ostrym zakręcie.\n\nOd początku roku forint stracił wobec dolara blisko 20 proc., inflacja w lipcu wyniosła 13,7 proc., a bank centralny podniósł stopy procentowe już 16 razy. Obecnie wynoszą one 11,75 proc. czyli najwięcej od 18 lat.\n\nWęgrom zależy na czasie również dlatego, że każdy kraj ma czas do końca roku by zaprogramować 70 proc. pieniędzy z Funduszu Odbudowy. Jeżeli rząd węgierski nie zdąży, wówczas część środków może Węgrom przepaść.\n\nPomimo braku zatwierdzenia węgierskiego Krajowego Planu Odbudowy, kraj ten wydał już blisko 527 mld forintów (6,1 mld zł), czyli niemal jedną czwartą przewidzianych dla niego pieniędzy.",
    "Włochy jak Polska i Węgry? Szefowa KE grozi palcem": "– Moje podejście jest takie, że pracujemy z każdym demokratycznym rządem, gotowym pracować z nami – stwierdziła również szefowa KE.\n\nJej słowa na temat \"narzędzi\" skomentował lider prawicowej Ligi Matteo Salvini, którego ugrupowanie wchodzi w skład centroprawicowej koalicji, prowadzącej we wszystkich sondażach przed wyborami.\n\n\"To nędzna groźba, nieproszona ingerencja. Ta pani reprezentuje wszystkich Europejczyków, jej pensja płacona jest przez nas wszystkich. To obrzydliwa i arogancka pogróżka\" – stwierdził przywódca Ligi, zapowiadając, że grupa parlamentarna Ligi złoży w Parlamencie Europejskim wniosek o wotum nieufności wobec przewodniczącej Komisji.\n\nWybory do parlamentu odbędą się we Włoszech w niedzielę 25 września.\n\nZobacz także: Polska i kraje bałtyckie znalazły nowego sojusznika. Oto pomysł na sankcje",
    "Tajemniczy kontrakt z Węgrami. Dotarli do sądowych dokumentów": "Firma Adama Hofmana miała zebrać informację o tym, jak MOL jest postrzegany w Polsce i jak polska opinia publiczna zareagowałaby na wiadomość o zaangażowaniu węgierskiego koncernu na polskim rynku. MOL i R4S zobowiązały się do utrzymania w tajemnicy kontraktu, który miał być obsługiwany przez Igora Janke.",
    "Węgry zapowiadają zniesienie limitów cen m.in. na paliwo. \"Zbyt kosztowne i antyrynkowe\"": "- Prędzej czy później limity cenowe będą musiały zostać zniesione, ponieważ nie są to środki prorynkowe, lecz antyrynkowe. Pytanie brzmi, jak szybko i w jaki sposób przywrócić ceny rynkowe - mówił w środę Marton Nagy na antenie Inforadia. Wskazał, że przy podejmowaniu decyzji o kolejnych krokach rząd rozważy m.in. tempo inflacji.\n\nREKLAMA\n\nZ kolei w zeszłym tygodniu Gergely Gulyas, szef kancelarii premiera Viktora Orbana zapowiadał, że rząd utrzyma limity cenowe do 1 października br., a dalsze decyzje w tej kwestii zostaną podjęte na tydzień lub dwa tygodnie przed tą datą.\n\nWięcej informacji ze świata przeczytasz na stronie głównej Gazeta.pl\n\n\n\nWęgry. Stopy procentowe podniesione po raz 16.\n\nWęgry walczą z inflacją. Wiceprezes banku centralnego: Trudno przewidzieć, gdzie osiągnie szczyt\n\nWęgierski rząd wprowadził limity cen na paliwo, rachunki za energię i ceny niektórych podstawowych artykułów spożywczych, a także oprocentowanie kredytów hipotecznych, aby chronić konsumentów przed inflacją, która osiągnęła najwyższy poziom od 24 lat. Limity cen na paliwo i artykuły spożywcze mają obowiązywać do października br., a oprocentowanie kredytów hipotecznych jest zamrożone do końca 2022 r.\n\nWiceprezes węgierskiego banku centralnego Barnabas Virag powiedział we wtorek, że obecnie trudno jest przewidzieć, gdzie inflacja może osiągnąć szczyt, ale oczekuje się dalszego wzrostu cen w nadchodzących miesiącach - podaje Agencja Reutera.\n\nWęgry zaskoczyły. Inflacja \"roztrzaskała oczekiwania rynku\"\n\nInflacja na Węgrzech \"roztrzaskała oczekiwania rynku\". Stopy procentowe też w górę\n\nW lipcu ceny towarów i usług konsumpcyjnych wzrosły na Węgrzech o 13,7 proc. rok do roku. Jeszcze w czerwcu wskaźnik był na poziomie 11,7 proc. Eksperci mBanku skomentowali, że \"węgierska inflacja w lipcu roztrzaskała oczekiwania rynku\".\n\nNa wtorkowym posiedzeniu Rada Monetarna Węgierskiego Banku Narodowego podwyższyła po raz kolejny stopy procentowe. Oprocentowanie bazowe zwiększono o 100 punktów procentowych. Oznacza, że stopa bazowa od tej pory wynosi na Węgrzech 11,75 procent. Wiceprezes węgierskiego banku centralnego Barnabas Virag zapowiadał, że podwyżki stóp będą kontynuowane, aż perspektywy dla inflacji staną się stabilniejsze.\n\nW komunikacie po posiedzeniu rady wyjaśniono, że podniesienie stopy to efekt dalszego zwiększania się inflacji, a także utrzymującego się zagrożenia wzrostu cen. Powody tego zagrożenia to, według członków rady, wojna w Ukrainie, możliwa nowa fala epidemii koronawirusa, wysokie ceny surowców i ciągłe problemy z łańcuchem dostaw.",
    "Węgry - Włochy 0-2 w Lidze Narodów. Zapis relacji na żywo": "Węgry - Włochy 0-2 w Lidze Narodów. Zapis relacji na żywo\n\nSchodzi z boiska Wilfried Gnonto , a za niego wchodzi Manolo Gabbiadini.\n\nPrzyjezdni umiejętnie wybijają przeciwnika z rytmu i skutecznie się bronią.\n\nNawałnica Węgrów trwa. Szoboszlai dostarczył piłkę z rzutu wolnego, ale Donnarumma dziś jest bardzo czujny.\n\nGra nie ulega zmianie. Gospodarze są stroną dominującą, ale na razie niewiele z tego wynika.\n\nSchodzi z boiska Giacomo Raspadori , a za niego wchodzi Gianluca Scamacca.\n\nSchodzi z boiska Jorginho , a za niego wchodzi Tommaso Pobega.\n\nSchodzi z boiska Loic Nego , a za niego wchodzi Bendeguz Bolla.\n\nSchodzi z boiska Adam Szalai , a za niego wchodzi Martin Adam.\n\nWyraźnie siadło tempo gry. Na murawie nie dzieje się zbyt wiele ciekawego.\n\nAdam przewrócił się po starciu z rywalem w polu karnym i rozłożył ręce. Sędzia nie użył jednak gwizdka.\n\nSędzia wyczekiwał na podpowiedź z wozu VAR i utrzymał swoją pierwotną decyzję, o nieprzyznaniu rzutu karnego.\n\nWęgrzy nieco nieporanie próbują atakować, ale nie mają sposobu na defensywę gości.\n\nSchodzi z boiska Dominik Szoboszlai , a za niego wchodzi Laszlo Kleinheisler.\n\nDimarco dośrodkował piłkę z lewej strony boiska do Di Lorenzo, który zwolnił grę i wycofał piłkę do obrony.\n\nŻółtą kartkę otrzymuje Attila Fiola.\n\nDimarco przymierzył z długi róg, jednak Gulacsi w znakomity stylu sparował futbolówkę! Dobijał jeszcze Scamacca, ale trafił w boczną siatkę.\n\nSchodzi z boiska Giovanni Di Lorenzo , a za niego wchodzi Pasquale Mazzocchi.\n\nArbiter doliczył do drugiej odsłony co najmniej cztery minuty.\n\nOstatnie fragmenty meczu upływają pod atakami gospodarzy, ale Włosi umiejętnie się bronią.",
    "Jednym ruchem Węgry spowodowały, że Polska zarobi więcej": "Ogłoszony w lipcu nowy podatek Viktora Orbana, mający na celu załatanie dziur w budżecie „nadzwyczajnymi zyskami” wielkich firm, już wpływa na zimową siatkę połączeń w Europie. Linie latające z Węgier uciekają do innych państw regionu. Naturalnym wyborem dla wielu jest Polska.\n\nZapraszamy do Katowic na Międzynarodowe Targi Obrabiarek, Narzędzi i Technologii Obróbki TOOLEX. Targi pod patronatem WNP.PL odbędą się 4-6 października 2022 r. - w ich ramach zapraszamy na ciekawą konferencję Nowy Przemysł 4.0. Rejestracja trwa!\n\nEkstra podatkiem są objęci pasażerowie wylatujący z węgierskich portów lotniczych. Ceny biletów zdrożały o ponad 10 euro.\n\nBudżet Węgier ma na tym zyskać nawet 30 miliardów forintów, czyli ponad 360 mln złotych.\n\nPodatek najbardziej dotkliwy jest dla tanich przewoźników, w tym dla wywodzącego się z Węgier Wizz Aira… który już zaplanował częściową wyprowadzkę swojej floty.\n\nPodatek jest tak skonstruowany, że tylko w teorii wydaje się niewycelowany w linie lotnicze, które w pierwszych dwóch latach pandemii przeżywały największy kryzys w historii branży.\n\n- Ten podatek jest nałożony na agenta handlingowego, który przerzuca to dalej. Czyli to on obciąża nas dodatkową opłatą doliczoną do każdego pasażera. Lufthansa, Wizz Air czy Ryanair nie płacą więc podatku do kasy Węgier. My płacimy po prostu podwyższoną o 10 euro opłatę za usługę, a podatek odprowadza finalnie agent handlingowy - wyjaśnia Michał Kaczmarzyk, szef Ryanaira na kraje Europy Środkowo-Wschodniej.\n\nWarszawa i Praga zdystansują Budapeszt? 10 euro dla wielu klientów może mieć znaczenie\n\nW przypadku irlandzkiego przewoźnika do każdego jego pasażera dodać trzeba było 10 euro, co de facto spowodowało wzrost kosztów wylotu z Węgier o 30 proc.\n\n- Ten podatek został odpowiednio w systemie dopisany przez nas do ceny biletów i połączeń realizowanych z Budapesztu. To w zrozumiały sposób nie podoba się władzom lokalnym, niemniej tak samo zrobiły pozostałe linie, które operują z Budapesztu - dodaje Kaczmarzyk.\n\nZa ten ruch Węgrzy nałożyli na linię grzywnę. Trwa spór sądowy, który bez względu na rozstrzygnięcie już odbija się na biznesowej obecności Ryanaira w Budapeszcie - z zimowego rozkładu na dobre zniknęło osiem tras (do Krakowa, Rygi, Kolonii, Bordeaux i Bournemouth) i wiele wskazuje na to, że to dopiero początek.\n\nMniejszy zarobek to bardzo szybka, biznesowa decyzja linii niskokosztowych\n\n- My mamy określoną liczbę samolotów. Alokujemy je w zależności od tego, ile zarabiają i gdzie. W momencie, gdy mamy sytuację, że samolot jest w stanie zarobić więcej np. w Krakowie czy w Katowicach, to go tam przerzucamy. To jest bardzo prawdopodobne, że Węgry stracą ruch kosztem innych lotnisk w regionie - mówi wprost prezes środkowoeuropejskiego Ryanaira.\n\nWiele zależy od tego, jak szybko będzie odradzał się ruch lotniczy w Europie i kiedy na powrót wielką popularnością będzie cieszył się znów ruch typu city-break.\n\n- Gdy do wyboru będą porównywalne lokalizacje z ceną przelotu wyższą o 30 proc., to klient będzie wybierał tam, gdzie jest taniej. Jak najbardziej uważam, że Polska ma szansę na tym skorzystać i przyciągnąć w tej sytuacji dodatkowych pasażerów już tej zimy, a w następnym sezonie to już niemal na pewno, jeśli oczywiście sytuacja na Węgrzech się nie zmieni - sumuje Michał Kaczmarzyk.\n\nWizz Air bierze szybki rozwód z Orbanem? Część walizek już została spakowana\n\nIdentyczne podatkowe piekło przeżywa teraz wywodząca się właśnie z Wegier tania linia Wizz Air. Prezesa tej grupy lotniczej zapytaliśmy w rozmowie, czy to koniec wielkiej miłości firmy z węgierskim rządem.\n\n- Nie określiłbym tego w ten sposób. Mamy dobre relacje z węgierskim rządem, ale faktem jest, że nie jesteśmy w stanie wpływać na ich polityczne decyzje - odpowiada Robert Carey z Wizz Air.\n\nWęgierska linia, która lata na zlecenie Budapesztu rządowym samolotem cargo… zarabiając przy tym niemało, otwarcie nie krytykuje gabinetu Orbana za nowy podatek.\n\n- Uważam, że za mało czasu minęło po kryzysie w naszej branży wywołanym pandemią, by nakładać na nas dodatkowy podatek. To w sposób automatyczny musi przełożyć się na wzrost opłat, które ponieść będzie musiał pasażer. Zamierzamy poprawić naszą efektywność, by nie podnosić kosztów swojej działalności - tłumaczy prezes Wizz Aira.\n\nDo obniżenia kosztów znacząco przyczynić się ma dopiero co powołana spółka-córka - Wizz Air Malta.\n\nMalta od dłuższego czasu tworzy przyjazne podatkowe i finansowe reguły dla linii lotniczych, by te przenosiły swój biznes właśnie do nich. Ryanair już korzysta z tamtejszej licencji, latając należącymi do nich liniami Lauda oraz Malta Air.\n\nWizz Air nie ukrywa, że w najbliższych latach i oni sukcesywnie będą przerejestrowywać swoje samoloty z Węgier właśnie na Maltę.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.\n\nZobacz nasze najnowsze 1x1 z Jerzym Polaczkiem z PiS. Czy województwo straci wpływ na ważny port lotniczy?\n\nSzukasz magazynu do wynajęcia. Zobacz ogłoszenia na PropertyStock.pl",
    "Węgry na prowadzeniu w grupie śmierci. Anglia żegna się z elitą Ligi Narodów!": "Węgry na prowadzeniu w grupie śmierci. Anglia żegna się z elitą Ligi Narodów!\n\nReprezentacja Anglii straciła po porażce z Włochami matematyczne szanse na utrzymanie się w najwyższej dywizji Ligi Narodów oraz znalezienie się w pierwszym koszyku przed losowaniem eliminacji Mistrzostw Europy w 2024 roku.\n\nWielu obserwatorów nie miało wątpliwości po losowaniu fazy grupowej trzeciej edycji Ligi Narodów, że z najciekawszą rywalizacją w najwyższej dywizji będziemy mieli do czynienia w grupie trzeciej z udziałem Włoch (aktualni mistrzowie Europy), Anglii (aktualni wicemistrzowie Europy), Niemiec (gospodarz EURO 2024) oraz Węgier.\n\nW tej stawce skazywani na poniesienie sromotnych porażek byli ci ostatni. Tymczasem utarli oni nosa wyżej notowanym rywalom i na kolejkę przed końcem rywalizacji zajmują sensacyjne pierwsze miejsce w tabeli, mając przed sobą spotkanie na własnym terenie ze „Squadra Azzurra” o znalezienie się w Final Four Ligi Narodów po pokonaniu na wyjeździe Niemiec (1:0, poprzednio remis 1:1), a wcześniej dwukrotnie Anglii (1:0, 4:0) i poniesieniu minimalnej porażki z Włochami (1:2).\n\nTaki stan rzeczy oznacza, że jedna z wiodących europejskich reprezentacji pożegna się z elitą Starego Kontynentu i w czwartej edycji wspomnianych rozgrywek przyjdzie jej rywalizować w Dywizji B.\n\nTą drużyną będzie Anglia. Podopieczni Garetha Southgate'a nie odnieśli żadnego zwycięstwa w pięciu rozegranych spotkań i tym samym po porażce zanotowanej z Włochami (0:1) stracili przed pojedynkiem z Niemcami matematyczne szanse na utrzymanie.\n\nDla „Trzech Lwów” nie jest to jedyny problem, ponieważ przed losowaniem fazy eliminacyjnej EURO 2024 zaplanowanym na 9 października, nie znajdą się w gronie najwyżej rozstawionych ekip w pierwszym koszyku.\n\nTen zgodnie z przyjętymi zasadami jest przeznaczony dla dziesięciu najwyżej uplasowanych zespołów w Lidze Narodów - dwa pierwsze zespoły z każdej grupy (razem osiem) z najwyższej dywizji i dwie najlepsze punktowo ekipy z trzecich miejsc.",
    "Węgry: Aborcja po posłuchaniu serca. Węgry wprowadzili nowe przepisy": "Do tej pory aborcja na Węgrzech była możliwa do 12. tygodnia ciąży, jeśli kobieta powoła się na trudną sytuację osobistą i weźmie udział w obowiązkowych konsultacjach. W czwartek do listy warunków doszedł jeszcze jeden - kobieta, która zdecyduje się na usunięcie płodu, musi posłuchać bicia jego serca.\n\nOd czwartku kobieta, która zdecyduje się na aborcję musi przedstawić zaświadczenie z podpisem lekarza specjalisty, w którym przyzna, że \"zapoznała się z czynnikami wskazującymi na obecność funkcji życiowych płodu\".\n\nZOBACZ: Donald Tusk: Aborcja do 12 tygodnia tylko i wyłącznie decyzją kobiety. Przygotowaliśmy projekt\n\n\"Deutsche Welle\" przypomina, że pomysł na \"wsłuchanie się\" w bicie serca został zaproponowany przez prawicową ekstremistyczną partię Mi Hazank Mazgalom (Ruch Naszej Ojczyzny), która cieszy się aprobatą rządzącego Fideszu i \"otrzymuje wsparcie w prorządowych mediach\".\n\nWęgierskie ministerstwo: Kompleksowe rozwiązanie dla kobiet\n\nWęgierskie ministerstwo spraw wewnętrznych w wydanym oświadczeniu stwierdziło, że \"prawie dwie trzecie Węgrów kojarzy początek życia dziecka z pierwszym uderzeniem serca\".\n\n\"Nowoczesny sprzęt może wykrywać bicie serca we wczesnym okresie ciąży, aby zapewnić bardziej kompleksowe informacje dla kobiet w ciąży\" - przekazano.\n\nAmnesty International: Krok wstecz\n\n- Jedynym \"osiągnięciem\" tej poprawki będzie to, że kobiety próbujące uzyskać dostęp do aborcji będą bardziej straumatyzowane - powiedział Áron Demeter z Amnesty International Hungary.\n\nZOBACZ: \"Interwencja\": lekarz stwierdził, że ciąża zagraża jej życiu. Kobieta urodziła zdrowe dziecko\n\nW rozmowie ze Sky News Demeter przyznał, że \"rozwiązanie to krok wstecz\", a organizacja wzywa do uchylenia rozporządzenia.\n\n- Nie chodzi o przekazywanie kobietom informacji tak, by podjęły świadomą decyzję, ale o wywieranie na nie presji, by rezygnowały z aborcji. Stanowi to naruszenie praw człowieka - stwierdził aktywista.\n\nWIDEO: Mateusz Lachowski: Mobilizacja to zawsze mobilizacja Twoja przeglądarka nie wspiera odtwarzacza wideo...\n\nbas/grz/ Polsatnews.pl",
    "Węgry poparły przedłużenie sankcji na Rosję za agresję przeciw Ukrainie": "Węgry poparły przedłużenie o kolejne pół roku wygasających za tydzień sankcji na Rosję za agresję przeciw Ukrainie – poinformował portal Radio Wolna Europa/Radio Swoboda (RFE/RL), powołując się na źródła dyplomatyczne w Brukseli. We wtorek media podały, że Budapeszt będzie chciał wycofania z listy sankcyjnej nazwisk trzech rosyjskich oligarchów.\n\nWe wtorek media podały, że Budapeszt będzie chciał wycofania z listy sankcyjnej nazwisk trzech rosyjskich oligarchów.\n\nWęgrzy zaznaczyli jednak, że podniosą swoje wątpliwości co do składu listy w odpowiednich grupach roboczych przy kolejnym odnawianiu sankcji w marcu przyszłego roku – podaje portal.\n\nWedług RFE/RL, Węgry zagroziły zablokowaniem przedłużenia na kolejne sześć miesięcy unijnej listy sankcyjnej (ponad 1200 nazwisk i ponad 100 podmiotów) jeśli nie znikną z niej nazwiska trzech rosyjskich oligarchów uważanych za blisko powiązanych z Władimirem Putinem: Aliszera Usmanowa, Piotra Awena oraz Wiktora Rasznikowa.\n\n„Unijne listy sankcyjne są stale poddawane przeglądowi i wciąż pojawiają się wątpliwości, że umieszczenie na liście określonych osób lub podmiotów nie jest dostatecznie uzasadnione. Jednak decyzja zostanie podjęta wspólnie, a sankcje najprawdopodobniej zostaną przedłużone” – napisał we wtorek wieczorem na Twitterze rzecznik węgierskiego rządu Zoltan Kovacs.\n\nW środę ambasadorowie państw Unii Europejskiej zebrali się w Brukseli, aby omówić sprawę przedłużenia unijnej listy sankcyjnej przed terminem jej odnowienia, który upływa 15 września. Sankcje mogą być przedłużone tylko w drodze jednomyślnego głosowania.\n\n„W Brukseli pojawiają się spekulacje, że Węgrzy wykorzystują sprawę odnowienia sankcji jako nacisk na Brukselę w celu otrzymania unijnych funduszy” – dodaje RFE/RL.\n\nW chwili obecnej Węgry starają się o odblokowanie środków finansowych (ok. 5,8 mld euro) z unijnego Funduszu Odbudowy. W tym celu rząd zapowiedział w poniedziałek utworzenie niezależnego organu antykorupcyjnego. W środę do Brukseli udała się też węgierska minister sprawiedliwości Judit Varga, gdzie będzie dyskutować z unijnymi urzędnikami na temat rządów prawa oraz unijnych funduszy.\n\nZ Budapesztu Marcin Furdyna (PAP)\n\nkw/",
    "UE chce odciąć Węgry od unijnych pieniędzy za nieprzestrzeganie prawa. Decyzja ma zapaść w niedzielę": "Komisja Europejska od kwietnia toczy walkę z Węgrami. Pod koniec lipca do rąk Viktora Orbana trafił list ostrzegawczy, który postawił go przed wyborem: albo podejmie działania, które zbliżą politykę kraju do europejskich standardów, albo część europejskich funduszy ze wspólnego budżetu nie trafi już na węgierskie konta. Okazuje się, że polityk postawił na drugą opcję.\n\nREKLAMA\n\nWięcej informacji ze świata i kraju znajdziesz na stronie głównej portalu Gazeta.pl.\n\nZobacz wideo Węgry są uzależnione energetycznie od Rosji. Jakie mogą być tego skutki?\n\nUE chce odciąć Węgry od unijnych pieniędzy. Zdecydują o tym kraje członkowskie\n\nKomisja Europejska zamierza sformalizować swoją ocenę w niedzielę (18 września) - podaje Bloomberg, powołując się na wysokiej rangi urzędników, którzy poprosili o zachowanie anonimowości. Węgry są pierwszym krajem poddanym śledztwu na podstawie nowych przepisów, które pozwalają UE karać członków naruszających jej interesy.\n\nNie oznacza to jednak jeszcze odcięcia Węgier od unijnego budżetu. Zdecyduje o tym Rada Unii Europejskiej, złożona z przedstawicieli wszystkich krajów członkowskich. W tym przypadku potrzebna jest akceptacja przez co najmniej 55 procent krajów UE reprezentujących co najmniej 65 procent populacji Wspólnoty.\n\nWęgry zagrożone odcięciem od unijnych funduszy. KE ostrzega Orbana\n\n\"UE musi zrobić porządek we własnym domu\"\n\nMechanizm warunkowości nazywany również \"pieniądze za praworządność\", jest w Polsce dobrze znany. Zarówno Polska, jak i Węgry próbowały dowieść przed Trybunałem Sprawiedliwości Unii Europejskiej, że jest on niezgodny z przepisami wspólnotowymi. TSUE nie podzielił jednak tej opinii.\n\nBloomberg wyjaśnia, że Unia Europejska wprowadziła nowe budżetowe założenia w styczniu 2021, gdyż jest zmęczona wezwaniami do utrzymywania niezależności sądów czy walki o prawa mniejszości. \"UE musi zrobić porządek we własnym domu\" - cytował 20 lipca wypowiedź jednego z polityków w Brukseli Bloomberg.\n\n\"Der Spiegel\": Von der Leyen chciała \"zgniłego kompromisu\" z Polską",
    "Chorwacja jest nadzieją Węgier na uniezależnienie się od Rosji. Jednak ich relacje są na ostrzu noża": "O relacjach węgiersko-chorwackich piszą eksperci Ośrodka Studiów Wschodnich (OSW) Andrzej Sadecki oraz Łukasz Kobeszko. Zwracają uwagę, że doniesienia chorwackiego tygodnika \"Nacional\", z których wynika, że rząd Chorwacji dąży do zablokowania sprzedaży przez rosyjski Sbierbank 43 proc. udziałów w Fortenova, czyli największym przedsiębiorstwie spożywczym. Nabyć je chciał węgierski fundusz Indotek. W kwietniu podpisano już zresztą list intencyjny w tej sprawie.\n\nGra o tron w największej spółce chorwackiej\n\nOSW zauważa, że naciski na podmioty węgierskie działające w Chorwacji się nasilają. Przykładem może być sytuacja w największej chorwackiej spółce – INA. 44,8 proc. akcji w niej posiada chorwacki Skarb Państwa, a 49,1 proc. wraz z kontrolą menadżerską – węgierski MOL. W spółce doszło do przetasowań w wyniku afery korupcyjnej.\n\nChorwacki Urząd ds. Zwalczania Korupcji i Przestępczości Zorganizowanej oskarżył pięć osób o spekulację gazem, co miało narazić INA na stratę ok. 140 mln euro. Aresztowani zostali m.in. dyrektor firmy ds. handlu gazem, prezes Chorwackiej Izby Adwokackiej i dyrektorka spółki Plinara Istočne Slavonije, uznawanej za jednego z głównych sponsorów rządzącej partii HDZ. W następnie do dymisji podał się też prezes INA (choć on akurat nie należy do kręgu podejrzanych) Węgier Sándor Fasimon.\n\nDalsza część artykułu pod materiałem wideo\n\nZobacz także: Rząd ostrzegał Europę przed Putinem, ale sam niewiele zrobił? \"Kuriozalne zachowanie\"\n\nMinister gospodarki Chorwacji Davor Filipović zadecydował też 14 września, że INA ma zwiększyć wydobycie gazu o 10 proc. Pominął przy tej decyzji MOL, gdyż, jak ocenił, Węgrzy nie mają możliwości zablokowania tej decyzji. Wydobyty surowiec ze złóż krajowych ma też trafiać do odbiorców wewnętrznych.\n\nEksperci OSW podkreślają, że spór o INA ciągnie się już od dekady. Chorwacja oskarża MOL o zaniedbywanie zobowiązań inwestycyjnych wobec tej firmy. Koncern węgierski odpowiada, że jest to niemożliwe, bo Zagrzeb nie kwapi się do liberalizacji rynku gazu.\n\nAfera korupcyjna w tle\n\nSmaczku dodaje fakt, że w 2009 r. MOL przejął kontrolę menedżerską nad INA w następstwie procederów korupcyjnych. Zresztą w tej sprawie za przyjęcie łapówki prawomocnie skazano byłego premiera Chorwacji Ivona Sanadera, a wieloletni prezes MOL Zsolt Hernádi jest ścigany międzynarodowym listem gończym, choć Węgrzy nie chcą go wydać.\n\nZarówno Budapeszt, jak i MOL kwestionują wyroki chorwackich sądów. I, co istotne, wygrywają kolejne sprawy w sądach arbitrażowych. W lipcu Międzynarodowe Centrum Rozstrzygania Sporów Inwestycyjnych w Waszyngtonie nakazało Chorwacji wypłacić odszkodowanie w wysokości 236 mln dolarów na rzecz MOL.\n\nEksperci OSW wskazują, że skupienie opinii publicznej przez premiera Andreja Plenkovicia na złym zarządzaniu w INA jest jednocześnie próbą odwrócenia uwagi od faktu, że w aferę korupcyjną umoczone są osoby powiązane z rządzącą partią HDZ.\n\nNapięcia chorwacko-węgierskie\n\nW money.pl pisaliśmy już o trudnych relacjach na linii Zagrzeb-Budapeszt. Viktor Orban co rusz prowokuje sąsiadów, sugerując, że w ich władaniu są ziemie historycznie należące do Węgrów, które zostały im \"odebrane\". Wcześniej też np. sugerował, że jest premierem 10-milionowego państwa oraz \"milionów\" etnicznych Węgier, którzy dziś z przyczyn geopolitycznych mieszkają poza swoim państwem.\n\nDla Węgrów, dziś mocno uzależnionych od rosyjskich surowców kopalnych, wybawieniem mogłaby być... właśnie Chorwacja. Zagrzeb już dziś zapewnia Węgrom dostęp do dostaw ropy i gazu drogą morską. Import tą drogą władze mogłyby rozszerzyć, jednak nie wydaje się to prawdopodobne w obecnej sytuacji. Oba państwa dzielą spory historyczne, a także ten gospodarczy o spółkę INA.\n\nMasz newsa, zdjęcie lub filmik? Prześlij nam przez dziejesie.wp.pl\n\npolityka geopolityka węgry\n\nOceń jakość naszego artykułu: Twoja opinia pozwala nam tworzyć lepsze treści.",
    "Tak wysokiej inflacji na Węgrzech nie było od 24 lat. Ale i tak jest niższa niż w Polsce": "KSH podał 8 września, że ceny konsumpcyjne towarów i usług na Węgrzech wzrosły w sierpniu o 15,6 proc. rok do roku. W zestawieniu z lipcem inflacja podskoczyła o 1,8 proc. Z danych węgierskiego GUS-u wynika, że najbardziej podrożała żywność (o 30,9 proc.). Inflacja bazowa - bez uwzględnienia cen energii i żywności - wyniosła natomiast 19 proc.\n\nDrożyzna na Węgrzech jest zatem nieco niższa niż w Polsce. GUS podał, że w sierpniu inflacja w naszym kraju osiągnęła 16,1 proc. Węgierscy eksperci spodziewają się jednak, że najgorsze dopiero przed rządem Viktora Orbana.\n\nInflacja na Węgrzech jeszcze wzrośnie\n\nOd 1 sierpnia rząd węgierski zniósł dopłatę do rachunków za energię elektryczną i gaz dla tych gospodarstw domowych, które zużywają ponad 2523 kWh energii oraz ponad 1729 m sześc. gazu rocznie. Natomiast pod koniec lipca ograniczono zakres pojazdów upoważnionych do tankowania po niższych, dotowanych cenach.\n\n\"Wzrost opłat za energię dla gospodarstw domowych nie został uwzględniony w bieżących danych, ponieważ pierwsze rachunki po podwyżce przychodzą na przełomie sierpnia i września\" – podkreślił węgierski tygodnik ekonomiczny HVG. \"Z drugiej strony sierpniowe dane uwzględniają już ograniczoną liczbę uprawnionych do tańszego tankowania na stacjach benzynowych, a ceny benzyny i oleju napędowego są o 6,2 proc. wyższe niż w sierpniu roku ubiegłego\" – dodał.\n\nWęgierskie media zaznaczają, że to nie koniec wzrostu inflacji. W związku z zapowiedzią zniesienia przez rząd zbyt kosztownych limitów cen spodziewają się dalszych wzrostów. Obecnie te na paliwo i artykuły spożywcze mają obowiązywać do października.\n\nDalsza część artykułu pod materiałem wideo\n\nZobacz także: Podwyżki stóp już nie działają? \"Mamy chaos w polityce rządu. Polacy nie wierzą, że premier mówi prawdę\"\n\nRośnie deficyt Węgier w handlu zagranicznym\n\nWęgierski GUS poinformował ponadto, że Węgry odnotowały w lipcu 1,15 mld euro deficytu w handlu zagranicznym, tj. o 975 mln euro więcej niż w tym samym okresie w roku ubiegłym. To największy deficyt spośród kolejnych trzynastu deficytowych miesięcy. Wcześniej oparta na eksporcie węgierska gospodarka do czerwca 2021 r. odnotowywała wyraźne nadwyżki handlowe.\n\n\"Mamy duży deficyt pomimo faktu, że eksport ma się dobrze. Stoją za tym oczywiście wysokie ceny importowanej energii\" – wskazał serwis ekonomiczny Portfolio.\n\nW okresie od stycznia do lipca 2022 r. wartość węgierskiego eksportu wzrosła o 16,4 proc., a importu o 27,2 proc. w porównaniu z analogicznym okresem w roku ubiegłym. Siedem miesięcy 2022 r. kraj zakończył z deficytem w handlu zagranicznym wysokości 3 mld 327 mln euro.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Prof. Szymanowski dla Niezalezna.pl: Polska i Węgry padły ofiarą. Wykonano ciężką pracę, żeby nas skłócić": "Aleksander Mimier, Niezalezna.pl: Lata ostrzegania Unii Europejskiej przed Rosją jako państwem nieprzyjaznym nie przynosiło skutku. Europie Środkowej przyznaje się rację dopiero po ponownej agresji na Ukrainie, a region zyskuje swoją podmiotowość. Zdaje się, że to główna oś, wokół której toczą się dyskusje na Szczycie Konserwatywnym w Bratysławie.\n\nProf. Maciej Szymanowski, dyrektor Instytutu Współpracy Polsko-Węgierskiej: Fizyk powie zawsze, że czas płynie linearnie. Historyk, którym jestem, powie zaś, że czasami przyspiesza. Jesteśmy właśnie w takim momencie, kiedy zegar historii - pisanej przez wielkie „H” - przyspiesza ewidentnie; widzimy to w wielu punktach. Wojna na Wschodzie, rozstrzygnięcia kolejnych wyborów dalece inne (prof. wskazuje na ostatnie wybory do szwedzkiego Riksdagu) niż przed rokiem czy dwoma byłyby oczekiwane, sytuacja w Europie Środkowej, gdzie wieją wichry historii, wojna informacyjna…\n\nBardzo cieszę się z tej inicjatywy (Szczytu Konserwatywnego - aut.). Inicjatywy, która skupia ludzi, którzy nie są ideologami, nie są pseudo-dziennikarzami. To osoby zaangażowane w życie publiczne swoich krajów, tutaj w Europie Środkowej głównie. Wiedzą, jak dokonywać zmian i są pozytywnie nastawione do współpracy. Nie jesteśmy tu po to, by wystawiać sobie rachunki krzywd z przeszłości. Patrzymy na szklankę do połowy pełną, z perspektywą kolejnego napełnienia. Jako Europa Środkowa, region najszybciej rozwijający się na świecie w ciągu ostatnich dwudziestu lat, powinniśmy mieć coraz więcej do powiedzenia w Unii Europejskiej. Ta świadomość rośnie. W Polsce jest ona obecna, podobnie jak na Węgrzech.\n\nTa inicjatywa świadczy o tym, że Słowacy czują, że chcieliby się pod to podłączyć. Ewidentnie pytają nas: „co mamy zrobić, żeby…?”. Z regionu, który wcześniej był popychadłem - mówię o latach sprzed 1989 roku, ale też po - stajemy się podmiotem. To bardzo dobry sygnał.\n\nW jakich formatach wdrażać w życie omawiane projekty?\n\nGrupa Wyszehradzka jest dwa razy ważniejsza gospodarczo dla największej gospodarki Unii - Niemiec - niż Francja. Miejmy świadomość tych proporcji. Ta sama Grupa Wyszehradzka, która była w stanie zatrzymać pomysł masowej migracji nieeuropejczyków do Europy kilka lat temu. W tym formacie jesteśmy w stanie jeszcze bardzo dużo zrobić.\n\nPonadto mamy Inicjatywę Trójmorza - porozumienie wschodniej flanki NATO i państw Unii Europejskiej. Mamy również miękki format - od Gruzji i Armenii po Austrię - Europę Karpat, czemu patronuje Sejm i marszałek Marek Kuchciński.\n\nJeśli pojawiają się głosy, że „coś się nie da”, w tej części Europy zazwyczaj się da. Tak mówi Polska, tak mówią Węgry; potem dołączają kolejne państwa. Tak to jest, że musimy być samotną flagą na okręcie, który ciągnie resztę. Nie bójmy się tego, to rola Polski. Bardzo dobrze, że w ostatnich latach nasze rządy - najpierw premier Beaty Szydło, dziś premiera Mateusza Morawieckiego - mają tego pełną świadomość. Co nie oznacza, że nie ma problemów z tą strategią.\n\nJak ocenia pan stosunki polsko-węgierskie, blisko siedem miesięcy po wybuchu wojny na Ukrainie? Przekaz części mediów rysuje obraz podzielonych bratanków.\n\nPolska i Węgry padły ofiarą. Przekręcano wypowiedzi premierów Mateusza Morawieckiego oraz Viktora Orbana. Wiele środowisk i wpływowych mediów - zwłaszcza o niemieckim kapitale - wykonało bardzo ciężką pracę, żeby nas skłócić. Nikt oczywiście nie kwestionuje tego, że jest rozdźwięk pomiędzy polityką Warszawy a Budapesztu. Nie ma jednak różnic co do celów; Węgry nie mają wątpliwości, że to Rosja napadła na Ukrainę i to Rosja musi się wycofać z Ukrainy. Na Węgrzech na pewno nie ma poparcia dla Rosji. Jest tam różnica zdań co do taktyki.\n\nWęgrzy się bardzo boją, że w momencie, kiedy zabraknie gazu, a przemysł stanie, dojdzie do porozumienia ponad państwami, na przykład w formacie Niemcy-Francja-Rosja. Węgrzy pamiętają to, co stało się po aneksji Krymu. Pomnikiem ataku na Ukrainę w 2014 roku jest Nord Stream 2. Pamiętajmy, że to przeforsowały Niemcy. Gdyby wtedy obowiązywała zasada głosowania większościowego i braku weta, wszyscy finansowalibyśmy z naszych podatków, również polskich, budowę tego gazociągu.\n\nUczestnicy Szczytu Konserwatywnego omawiali wyzwania, przed którymi stoi współczesna Europa. Wyzwania były rozpatrywane z uwzględnieniem perspektywy regionu Europy Środkowej oraz w kontekście wartości i dziedzictwa chrześcijańskiego. Dyskutowano również o rosyjskiej agresji na Ukrainie czy tendencjach centralizacyjnych w UE.\n\nSzczyt organizowany jest przez Wspólnotę Ladislava Hanusa - to akademickie stowarzyszenie ze Słowacji. Organizatorzy wydarzenia podkreślają, że Polska stanowi dla nich pozytywny przykład wdrażania konserwatywnej agendy w życiu publicznym.\n\nLadislav Hanus był rzymskokatolickim księdzem, historykiem sztuki oraz wybitnym przedstawicielem słowackiej filozofii kultury, który żył w latach 1907-1994.\n\nŹródło: niezalezna.pl",
    "\"Sueddeutsche Zeitung\" bije na alarm. Chodzi o Polskę, Węgry i nowych \"wrogów Europy\"": "Na niedzielnym, nadzwyczajnym posiedzeniu Komisji Europejskiej zapadła historyczna decyzja o obcięciu unijnych funduszy dla Węgier.\n\nKolegium komisarzy Komisji Europejskiej zdecydowało w niedzielę o uruchomieniu wniosku o zablokowanie 65 proc. środków z trzech programów polityki spójności dla Węgier. Chodzi o kwotę 7,5 mld euro. Decyzja zapadła jednomyślnie. Informację przekazał unijny komisarz ds. budżetu UE Johannes Hahn.\n\nDecyzja komisarzy wywołała wiele komentarzy zarówno w Polsce, jak i w innych europejskich krajach.\n\nSueddeutsche Zeitung krytycznie o Polsce i Węgrach\n\nNiektóre niemieckie media są coraz bardziej zaniepokojone wzrostem tendencji konserwatywnych w poszczególnych europejskich państwach. Na łamach \"Sueddeutsche Zeitung\" (SZ) Hubert Wetzel przekonuje, że nadeszły ciężkie czasy dla UE. W swoim niedzielnym komentarzu narzeka na Węgry, Polskę, ale także szereg innych państw.\n\n\"To nie jest dobra jesień dla Unii Europejskiej. Na Wschodzie robi się ponuro. Węgry, jak stwierdził właśnie Parlament Europejski, nie są już demokracją lecz \"autokracją z wyborami\". W niedzielę Komisja Europejska zaleciła rządom państw europejskich obcięcie Budapesztowi pieniędzy z powodu stałych naruszeń wspólnych reguł” – pisze w niedzielnym tekście.\n\n\"Polska zachowuje się podobnie. Gdyby Węgry i Polska nie były członkami UE i złożyły teraz wniosek o przyjęcie, ich wniosek zostałby prawdopodobnie odrzucony” – dodaje.\n\nWłochy i Szwecja w \"nieliberalnym bloku\" – \"wrogowie Europy\"\n\nW dalszej części tekstu porusza m.in. temat szeroko pojętej europejskiej prawicy, czy formacji za prawicowe w Brukseli i Berlinie uznawanych. W tym kontekście twierdzi, że \"prawicy zależy na europejskich pieniądzach. Europejskie wartości – demokracja, prawa człowieka, praworządność, podział władz i wolna prasa – nie są dla niej tak ważne”.\n\nWetzel ubolewa na \"zwrot na prawo\" w Szwecji, na Węgrzech i we Włoszech. Ocenia, że jest to przede wszystkim rezultat tego, że UE zawiodła w kwestii polityki migracyjnej. \"To jest gorzkie, lecz wytłumaczalne” – twierdzi publicysta, dodając, że Bruksela nie może teraz popełnić błędy w obecnym kryzysie energetycznym.\n\n\"Na dłuższą metę Europa nie poradzi sobie z sytuacją, gdy w sporej liczbie krajów członkowskich rządzić będą wrogowie Europy. Żadna organizacja państw, która istnieje nie dzięki przymusowi lecz dzięki wspólnym wartościom, ideałom i interesom, funkcjonująca jedynie w oparciu o kompromisy, nie przeżyje tego\" – pisze Wetzel.\n\nAutor ostrzega, że Unia przykrywa problemy pieniędzmi, ale pewne podziały stają się zbyt głębokie. Zaznacza, że już teraz Brukseli ciężko \"radzić sobie\" ze \"stosunkowo małymi łamaczami reguł\" tzn. Polską i Węgrami, a jeśli dojdą następni – Włochy i Szwecja, to \"nieliberalny blok osiągnie powoli krytyczną masę\".\n\nCzytaj też:\n\nNadzwyczajne posiedzenie KE. Historyczna decyzja wobec WęgierCzytaj też:\n\nBratysława: Premier weźmie udział w Szczycie Konserwatywnym",
    "Węgry - Włochy, Niemcy - Anglia: kiedy i o której odbędą się mecze? Terminarz grupy A3 - Liga Narodów": "Zobacz przygotowania piłkarzy Anglii do starcia z Albanią w 9. kolejce eliminacji do mistrzostw świata 2022. Anglia prowadzi w grupie I z dorobkiem 20 punktów, druga Polska ma trzy punkty mniej.\n\nOgromna grupa kibiców zebrała się w strefie kibica w Budapeszcie, by razem oglądać mecz Niemcy – Węgry. Fani najpierw mogli się radować, ale ostatecznie spotkanie zakończyło się remisem 2:2, przez co Węgry spadły na ostatnie miejsce w tabeli grupy F.\n\nZobacz trening reprezentacji Węgier przed spotkaniem z Anglią w Lidze Narodów. Po trzech kolejkach w grupie trzeciej prowadzą Włosi, Węgry są na drugiej pozycji, a Anglia zajmuje ostatnią lokatę.\n\nWęgrzy jedynej porażki w rozgrywkach doznali w czerwcu właśnie z Italią. Z 10 punktów sześć wywalczyli dwukrotnie pokonując Anglików, którzy już na pewno spadną do drugiej dywizji Ligi Narodów, a cztery zdobyli na Niemcach, w tym trzy wygrywając w piątek w Lipsku 1:0.\n\nSensacyjny sukces trener Marco Rossi może przypieczętować w poniedziałek w spotkaniu z ojczystą reprezentacją. Początek o godzinie 20.45.\n\nLiga Narodów - grupa A3 Miejsce Drużyna Liczba meczów Punkty Zwycięstwa Remisy Porażki Bilans bramek\n\n1. Węgry 5 10 3 1 1 8:3 2. Włochy 5 8 2 2 1 6:7 3. Niemcy 5 6 1 3 1 8:6 4. Anglia 5 2 0\n\n2 3 1:7\n\nWyjątkowy mecz dla trenera i napastnika Węgrów\n\n- Podchodzę do tego tak, że już mamy drugie miejsce, a w takiej stawce rywali to bez wątpienia olbrzymi sukces, którego nikt z nas na początku rywalizacji na pewno nie oczekiwał. Jestem bardzo wdzięczny zawodnikom za ich postawę w dotychczasowych meczach, bo to głównie ich zasługa - zaznaczył Rossi, których od czterech lat prowadzi Madziarów.\n\n\n\n- Dla mnie to będzie oczywiście podwójnie wyjątkowy mecz, ale to ma drugorzędne znaczenie - dodał 58-letni szkoleniowiec.\n\nW dniu meczu na Instagramie zaapelował do kibiców: \"Razem przeciwko wszelkim formom rasizmu. Dziś wieczorem po prostu bawmy się dobrze!\".\n\n\n\nWyświetl ten post na Instagramie Post udostępniony przez Marco Rossi (@mrrossiofficial)\n\nSzczególny charakter poniedziałkowa potyczka na Puskas Arenie w Budapeszcie będzie mieć również dla Adama Szalaia. 34-letni napastnik FC Basel, który dotychczas zaliczył 85 meczów i zdobył 26 bramek w drużynie narodowej, zagra w niej po raz ostatni.\n\nŹródło: Imago W ten sposób Szalai strzelił zwycięskiego gola Niemcom\n\nMancini: nie mamy prawa narzekać\n\nWłosi również przed ostatnim meczem są zadowoleni z ośmiopunktowego dorobku i faktu, że wciąż mają szansę na pierwsze miejsce w grupie.\n\nAnglicy opuszczają elitę Ligi Narodów. Sensacyjna porażka Niemców Niespodziewane... czytaj dalej »\n\n- W grupie z Niemcami i Anglią oraz po wielu kadrowych zmianach, z kilkoma młodymi zawodnikami w składzie, do ostatniego meczu walczymy o pierwszą pozycję, więc nie mamy prawa narzekać - zauważył selekcjoner mistrzów Europy Roberto Mancini, który Ligę Narodów traktuje też jako przygotowanie do eliminacji Euro 2024, gdyż w mundialu Italii, podobnie jak Węgrów, zabraknie.\n\n\n\n- Nie zagramy w Katarze, ale wygranie grupy LN byłoby krokiem w dobrą stronę - ocenił kapitan Azzurich Leonardo Bonucci.\n\nNiemcy - Anglia: o honorowe pożegnanie\n\nW drugim spotkaniu grupy A3 pozostająca bez zwycięstwa Anglia, która na pewno spadnie do niższej dywizji, w Londynie na Wembley podejmie Niemcy (początek 20.45). Poza prestiżem goście mogą myśleć o drugim miejscu, ale warunkiem jest porażka Włochów w Budapeszcie.\n\n\n\nZwycięzcy każdej z czterech grup Dywizji A LN w czerwcu przyszłego roku zagrają w turnieju finałowym. Pewni występu są: Duńczycy i Holendrzy. Do Węgrów lub Włochów we wtorek dołączą Portugalczycy lub Hiszpanie.\n\nTerminarz grupy A3\n\n1. kolejka, 4 czerwca\n\nWęgry - Anglia 1:0\n\nWłochy - Niemcy 1:0\n\n2. kolejka, 7 czerwca\n\nWłochy - Węgry 2:1\n\nNiemcy - Anglia 1:1\n\n3. kolejka, 11 czerwca\n\nWęgry - Niemcy 1:1\n\nAnglia - Włochy 0:0\n\n4. kolejka, 14 czerwca\n\nAnglia - Węgry 0:4\n\nNiemcy - Włochy 5:2\n\n5. kolejka, 23 września\n\nWłochy - Anglia 1:0\n\nNiemcy - Węgry 0:1\n\n6. kolejka, 26 września\n\nWęgry - Włochy (Budapeszt, 20.45)\n\nAnglia - Niemcy (Londyn, 20.45)",
    "Perspektywy polskiej gospodarki najgorsze na świecie. Węgry na drugim biegunie": "Węgry, Szwajcaria, Indie – tam są obecnie najlepsze perspektywy rozwoju przemysłu na świecie. Tak przynajmniej wynika z sierpniowych badań renomowanej firmy S&P Global, która na podstawie ankiet wypełnianych przez menadżerów do spraw zakupów w firmach przemysłowych wylicza indeks PMI.\n\nPMI dla przemysłu Węgier wyniósł 57,8 pkt., przy 58 w poprzednim miesiącu, co oznacza kontynuację wysokiego wzrostu. 50 pkt. to poziom równowagi, a wszystko co powyżej oznacza wzrost. W czwartek podano też wyniki węgierskiej gospodarki i PKB wzrósł tam w drugim kwartale o 1 proc. kwartał do kwartału i 6,5 proc. rdr. Przypominamy, że polski PKB spadł o 2,1 proc. kdk i wzrósł o 5,5 proc. rdr.\n\nPolska zresztą jest na samym dnie zestawienia państw monitorowanych przez S&P Global. Nasz PMI wyniósł zaledwie 40,9 pkt., czyli jest silnie spadkowy i to jedno z najgorszych wskazań w historii pomiarów.\n\nPoza Polską najgorzej prezentuje się zagrożony militarnie ze strony Chin Tajwan. Słabo wypadają też Czechy i Wielka Brytania. Tu wpływ mają z pewnością ceny gazu i energii elektrycznej. Wielka Brytania ponad 40 proc. energii w sierpniu produkowała z gazu i siłą rzeczy ceny prądu nie są tam niskie.\n\nW nastrojach w firmach przemysłowych trudno nie zauważać wpływu cen surowców energetycznych. Węgry podpisały 1 września z Gazpromem umowę na dostawę 5,8 mln m sześc. gazu. Oprócz Węgier po najbardziej wzrostowej stronie jest też przemysł Indii, które czerpią pełnymi garściami z dostępu do tańszej rosyjskiej ropy.\n\nNiezbyt szczęśliwi z dobrej kondycji szwajcarskiego przemysłu – która znalazła się w zestawieniu poziomów PMI w sierpniu na drugim miejscu, za Węgrami, a przed Indiami – są ci polscy frankowicze, którzy jeszcze nie przewalutowali swoich kredytów. W czwartek akurat złoty się nieznacznie umacnia względem franka, ale to efekt oczekiwań wzrostu stóp po środowych danych o rosnącej inflacji. Od początku roku złoty stracił do franka prawie 9 proc.\n\nOpracował: Jacek Frączyk, dziennikarz Business Insider Polska",
    "Hegemonia Viktora Orbána. \"Węgry są dziś ograniczoną demokracją\"": "Dr Dominik Héjj politolog i ekspert w tematyce węgierskiej, tłumaczy, jakie są Węgry Viktora Orbána i na czym polega fenomen węgierskiego premiera, który zajmuje to stanowisko nieprzerwanie od 12 lat. — To jest człowiek, który chciałby przywrócenia pozycji Węgier w Europie — wyjaśnia gość Witolda Jurasza i dodaje: \"Viktor Orbán zakłada, że w nowym podziale geopolitycznym Rosja będzie odgrywała tak dużą rolę, że Węgry będą beneficjentem tego układu\". Zwraca przy tym uwagę, że na Węgrzech nie używa się w tym kontekście słowa \"prorosyjskość\", ale \"prowęgierskość\". O sposobie rządzenia Victora Orbána gość Witolda Jurasza mówi — \"hegemoniczny\", a o demokracji na Węgrzech — \"ograniczona\". Zdaniem dr. Héjja Unia Europejska \"przespała\" proces reformy sądownictwa i systemu medialnego w tym kraju. — Mam wrażenie, że teraz w pośpiechu próbuje to nadrobić, ale już się nie da. To jest nie do odczarowania — podsumowuje. W \"Raporcie międzynarodowym\" o roli mediów, Ukrainie, konformizmie, korupcji i wartościach na Węgrzech.",
    "Prezydent Katalin Novak: Węgry potępiają agresję Rosji na Ukrainę": "Węgry potępiają agresję Rosji na Ukrainę i wzywają Narody Zjednoczone do uznania pokoju za najwyższy priorytet – powiedziała prezydent Węgier Katalin Novak podczas przemówienia na 77. sesji Zgromadzenia Ogólnego Organizacji Narodów Zjednoczonych (ZO ONZ). Agresja Rosji na Ukrainę jest głównym tematem tej sesji ZO ONZ w Nowym Jorku. Podczas jej trwania, w środę rano, prezydent Rosji Władimir Putin ogłosił częściową mobilizację w kraju.\n\nCzytaj więcej w raporcie: Wojna na Ukrainie\n\n– W Międzynarodowym Dniu Pokoju staję tutaj, żeby wezwać światowych przywódców do wierności dziedzictwu Elżbiety II, abyśmy mogli żyć w pokoju – powiedziała Novák.\n\n\n\n\n\nPrezydent zacytowała na początku swojego wystąpienia słowa zmarłej niedawno brytyjskiej królowej, wypowiedziane podczas sesji ZO ONZ w 2010 roku: „Prawdopodobnie zawsze tak było, że działanie na rzecz pokoju to najtrudniejsza ze wszystkich forma przywództwa”.\n\nNovák powiedziała, że wojna na Ukrainie „napawa nas szczególną troską, zwłaszcza że etniczni Węgrzy mieszkający po drugiej stronie granicy również przelali swoją krew”.\n\nZaznaczyła, że Węgry stanowczo potępiają rosyjską agresję, która zniszczyła pokój w Europie, spowodowała ogromne cierpienia i zniszczenia, a także ma poważne konsekwencje dla globalnego porządku. Węgierska głowa państwa wezwała również do przeprowadzenia „śledztwa w sprawie popełnionych zbrodni wojennych na ludności cywilnej”.\n\nCzytaj także: Stosunki Polska-Węgry w grze na forum Unii Europejskiej w kontekście wojny na Ukrainie\n\nPrezydent Węgier podkreśliła, że jej kraj od początku konfliktu wspierał ofiary, prowadząc „największą akcję humanitarną w historii kraju”, w którą zaangażowane są osoby prywatne, kościoły organizacje i rząd.\n\n– Co chcemy osiągnąć w ONZ? Czy chcemy wygrać wojnę? – zapytała Novák, odpowiadając jednocześnie, że celem powinno być przywrócenie pokoju. Dodała, że Węgry są członkiem takich organizacji, jak NATO, Unia Europejska i Rada Europy, które zostały powołane w celach pokojowych.\n\n\n\n\n\n\n\n",
    "Jest reakcja Węgier na kryzys. Orban nakazuje oszczędzanie gazu": "\"W ciągu najbliższych dwóch tygodni ministerstwa powinny opracować swoje plany, aby zużywać tylko trzy czwarte zeszłorocznego poziomu gazu\" – powiedział Gulyas. Temperatura ogrzewania w budynkach administracji publicznej będzie zmniejszona do 18 st. C.\n\nOgraniczenia nie dotkną szpitali i instytucji opieki społecznej.\n\nSzef kancelarii premiera Viktora Orbana wezwał ponadto konsumentów do oszczędnego korzystania z gazu i energii elektrycznej. Dodał również, że rząd będzie regulował ceny drewna opałowego, aby zapewnić gospodarstwom domowym dostęp do surowca po przystępnych cenach przed sezonem grzewczym. Dodał również, że na Węgrzech może wzrosnąć wydobycie węgla.\n\nPonadto rząd pracuje nad programem wsparcia dla energochłonnych małych i średnich przedsiębiorstw – zapowiedział Gulyas.\n\nW czwartek podczas otwarcia Bosch Budapest Innovation Campus premier Orban uspokajał zebranych, że Węgrom nie zabraknie energii.\n\n\"Nie będziemy mieli do czynienia z niedoborami energii. To nie obietnica, to stwierdzenie faktu. Na Węgrzech będzie wystarczająca ilość gazu i energii elektrycznej, więc żadna fabryka nie będzie zamknięta z powodu niedoborów\" – powiedział szef rządu.\n\nZ kolei minister przemysłu i technologii Laszlo Palkovics poinformował we wtorek na konferencji Portfolio Sustainable World 2022, że Węgry planują znaczącą redukcję zużycia gazu do 2030 r.\n\nOgłoszone w czwartek na konferencji prasowej zmiany mają ograniczyć zużycie gazu na Węgrzech o ok. 200 mln m sześc.\n\nNa Węgrzech rocznie zużywa się ok. 10 mld m sześc. gazu. We wrześniu 2021 r. rząd węgierski podpisał z Gazpromem 15-letnią umowę na dostawy 4,5 mld m sześc. gazu rocznie. W ostatnich miesiącach Węgry negocjowały z Rosją dodatkowe dostawy i zgodnie z ostatnim porozumieniem we wrześniu i październiku do kraju ma trafiać dodatkowo 5,8 mln m sześc. gazu dziennie rurociągiem Turkish Stream przez Serbię.\n\nDalsza część artykułu jest pod materiałem video:\n\nEuropa oszczędza energię\n\nW Polsce nie zapadły jeszcze odgórne decyzje o oszczędzaniu energii. Pojawiają się już jednak oddolne inicjatywy samorządów. Gmina Ostrów Wielkopolski zdecydowała się na ograniczenie oświetlenia i ogrzewania.\n\nZachodnia Europa tymczasem prześciga się w pomysłach, jak już teraz ograniczyć zużycie energii. Niemieckie miasta już od dawna wyłączają częściowo latarnie czy przestają ogrzewać baseny. Francuzi walczą z podświetlanymi reklamami, a fińskie władze namawiają obywateli, żeby ograniczyli korzystanie z saun – choć w tym kraju jest to narodowa tradycja.",
    "Minister ds. rozwoju regionalnego i funduszy europejskich na Węgrzech: Węgry są zdominowane przez rosyjską energię": "Tibor Navracsics o polityce Węgier wobec Rosji i stosunkach polsko-węgierskich: nie rozumiem dlaczego Polska zaatakowała Węgry. Jesteśmy przecież w zupełnie innej sytuacji geopolitycznej.\n\n\n\nZachęcamy do wysłuchania całej audycji!\n\nRozmówca Krzysztofa Skowrońskiego ubolewa nad tym, że Polska krytykuje węgierską politykę, którą uważano za przychylną Rosji. Wskazuje na to, że Węgry są zdominowane przez rosyjską energię. Jest to skutek podporządkowania radzieckiemu systemowi energetycznemu.\n\nNie jesteśmy w tej samej sytuacji. Wy macie węgiel i inne surowce. U nas wszystko opiera się na rosyjskim gazie, co oznacza, że nie jesteśmy wolni, gdy decydujemy o naszych połączeniach energetycznych. Z kolei stanowisko Polski w dziedzinie energii i polityki energetycznej jest mocno zdeterminowane sytuacją waszych kopalni węgla.\n\nNie oznacza to jednak, jak podkreślił Tibor Navracsics, że Węgry są prorosyjskie i antyukraińskie. Węgry przyjęły wielu uchodźców z Ukrainy. Jednak głównym celem jest wyjście z wojny i pozostanie neutralnymi wobec konfliktu.\n\nDyrektor węgierskiego Centrum Rozwoju uważa, że Polska i Węgry mają wiele wspólnego i ma nadzieje na odnowienie dobrych relacji.\n\nCzytaj także:",
    "Węgry: zielone światło dla Rosatomu w Paks": "Analizy\n\nWęgry: zielone światło dla Rosatomu w Paks\n\n25 sierpnia Węgierski Urząd Energii Atomowej (OAH) wydał pozwolenie na budowę przez Rosatom dwóch nowych bloków elektrowni jądrowej w Paks. Procedura licencyjna weryfikująca spełnienie wymagań prawnych dotyczących bezpieczeństwa budowy i funkcjonowania elektrowni została wszczęta przez OAH w lipcu 2020 r. i miała się zakończyć w ciągu 12 miesięcy. Ze względu na liczne zastrzeżenia urzędu trwała jednak ponad dwa razy dłużej.\n\nInwestycja realizowana jest przez koncern Rosatom na podstawie węgiersko-rosyjskiej umowy międzyrządowej z 2014 r. i udzielonego przez Moskwę kredytu (opiewającego na kwotę 10 mld euro, która pokrywa ok. 80% kosztów przedsięwzięcia). Spółka ma powiększyć funkcjonującą od lat osiemdziesiątych elektrownię jądrową w Paks (obecnie cztery reaktory VVER-440 o łącznej mocy 2000 MW) o nową siłownię, składającą się z dwóch reaktorów VVER-1200 o łącznej mocy 2400 MW. Jak podkreśliły władze rosyjskiego koncernu, udzielone przez OAH pozwolenie jest pierwszą zgodą na budowę tego rodzaju reaktorów w UE. Po wycofaniu się Finlandii z podobnego projektu z Rosatomem w maju br. Węgry pozostają jedynym państwem UE, w którym koncern będzie budować nowe bloki elektrowni jądrowej (Rosatom realizuje podobne projekty m.in. w Egipcie i Bangladeszu).\n\nKomentarz",
    "Viktor Orban ma duży kłopot. Oto jak Węgrzy próbują się ratować": "Jak zauważa agencja Bloomberga, ruch ze strony Węgrów stoi w opozycji do regionalnych trendów, bo szefowie banków centralnych Polski i Czech zdążyli już zapowiedzieć, że ich cykl podwyżek stóp zbliża się ku końcowi. Powodem – który wymienia Bloomberg – ma być kryzys energetyczny wywołany przez wojnę w Ukrainie, który stłumi w tych krajach wzrost gospodarczy. Szef NBP Adam Glapiński stwierdził w wypowiedzi z poniedziałku, że RPP podwyższy stopy jeden raz o 25 punktów bazowych lub dwa razy po 25.\n\nWęgrzy mają większe problemy niż Czechy czy Polska\n\nBloomberg stwierdza, że Węgrzy mają jednak większy problem, bo są w większym stopniu zależni od rosyjskich surowców, a środki płynące z Unii pozostały jak na razie zawieszone. Te dwa czynniki sprawiają, że \"forint należy do jednych z najmniej pożądanych aktywów na świecie\".\n\nWęgierska waluta od początku roku straciła w stosunku do euro 12 proc., co jest najgorszym wynikiem wśród 23 walut rynków wschodzących, na temat których Bloomberg gromadzi dane. Inflacja też jest większym problemem niż w Polsce czy w Czechach, bo za cały 2022 r. może nawet przekroczyć 20 proc.\n\nDalsza część artykułu pod materiałem wideo\n\nZobacz także: Węgry chcą rozbioru Ukrainy? \"Tego nikt nie powie publicznie\"\n\nJak zauważyła wcześniej w tym miesiącu agencja Reuters, eksperci spodziewają się dalszego przyspieszenia tempa wzrostu cen w całym regionie Europy Środkowo-Wschodniej, co zmusi premiera Węgier Viktora Orbana do dalszego kontynuowania polityki zaciskania pasa. Wysokie ceny energii wymuszają cięcia w szerokim programie dopłat do kosztów energii dla gospodarstw domowych i dalsze podwyżki stóp procentowych.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Polska-Węgry. Mateusz Morawiecki i Viktor Orban wrócą do współpracy?": "Kiedy wszystkie kraje Unii Europejskiej przywdziewały błękitno-żółte barwy w geście solidarności z Ukrainą, Budapeszt pozostawał, mówiąc delikatnie, powściągliwy. Premier Viktor Orban wyjaśniał, że agresja Rosji na Ukrainę nie może być traktowana zerojedynkowo. Trudno się dziwić - był ostatnim europejskim przywódcą, którego stopa stanęła na Kremlu przed 24 lutego 2022 roku.\n\nMinęło pół roku, a Orban znów pojawił się w Moskwie. W sobotę jako jedyny zagraniczny przywódca wziął udział w uroczystościach pogrzebowych Michaiła Gorbaczowa. Tym razem nie spotkał się jednak z Władimirem Putinem (który nie brał udziału w wydarzeniu - red.), ale moskiewskie władze doceniły gest węgierskiego przyjaciela. Bo nie ma wątpliwości, że właśnie w ten sposób Orban traktowany jest w Rosji. To jedyny europejski polityk od początku agresji Rosji na Ukrainę, który jasno stawia sprawę, że w tej wojnie kibicuje Kremlowi.\n\nReklama\n\nSwój punkt widzenia stara się też zaszczepić węgierskiemu społeczeństwu. Instytut Idea przeprowadził sondaż, w którym zapytał wyborców partii Orbana, kto w największym stopniu odpowiada za wojnę na Ukrainie. Co ciekawe, na pierwszym miejscu uplasowały się Stany Zjednoczone (47 proc.), a tylko 3 proc. twierdzi, że to Rosja jest odpowiedzialna za wybuch wojny. Kilkanaście procent wyborców Orbana uważa, że winę ponoszą sami Ukraińcy.\n\nDylemat premiera Morawieckiego\n\nTe liczby i stanowisko Węgier doskonale zna premier Mateusz Morawiecki.\n\n- Nasz stosunek do Ukrainy jest bardzo konkretny - pomagać, bo tam jest dzisiaj linia frontu i nie chcemy, by była ona bliżej Polski. Chcę jednak zwrócić uwagę na jedno - jakkolwiek jestem krytyczny wobec wielu wypowiedzi naszych węgierskich sojuszników, to jednak wszystkie pakiety sankcji mogły być ustalone tylko dlatego, że były ustalone jednomyślnie - a więc Węgrzy również głosowali za tymi pakietami - zaznaczył premier, który mimo jasnych słów Węgrów widzi jedno \"ale\".\n\n- Z Węgrami łączy nas bardzo, bardzo wiele. Węgry to jest - razem z Czechami i ze Słowacją - najbliższy sojusznik w ramach Unii Europejskiej. Nasi węgierscy przyjaciele wiedzą doskonale, w jaki sposób prowadzi się politykę w Brukseli. Razem z całą Grupą Wyszehradzką jesteśmy w stanie w bardziej efektywny sposób bardziej realizować naszą politykę - mówił premier.\n\nTym samym ochłodzenie stosunków na linii Warszawa-Budapeszt trwało zaledwie pół roku. Premier zapowiedział powrót do współpracy w ramach Grupy Wyszehradzkiej, mimo że stosunek Węgrów do rosyjskiej inwazji się nie zmienił.\n\nZalewski: To wytrych\n\n- Trzeba oddzielić współpracę z Węgrami od współpracy w ramach Grupy Wyszehradzkiej. To rzeczy powiązane, ale nie są tożsame. Morawiecki tak naprawdę mówi o powrocie do współpracy z Węgrami. Legitymizuje to współpracą w ramach Grupy Wyszehradzkiej. To instytucja, która ma sens, mimo fatalnej polityki Orbana. W moim przekonaniu jednak to hasło służy jedynie do uzasadnienia powrotu do współpracy z samym Orbanem. To wytrych, który ma osłodzić Polakom powrót do współpracy z agentem Kremla w UE - mówi Interii Paweł Zalewski, poseł Polski 2050 Szymona Hołowni.\n\nDlaczego jednak polskiemu rządowi ma zależeć na dobrej współpracy z Węgrami, nawet mimo tego, że wyłamują się one z europejskiej solidarności? W opinii Zalewskiego odpowiedź jest oczywista i dotyczy \"większego wroga\" od Rosji.\n\n- Kiedy ogłoszono upadek tego projektu, już wtedy mówiłem, że to nie jest szczere. PiS ma bowiem ważniejszy interes w relacjach z Węgrami, którym jest działanie na rzecz osłabienia Unii Europejskiej. Nie dziwię się, że nastąpi powrót do współpracy z Węgrami, bo w moim przekonaniu ta wcześniejsza rezygnacja była fałszywa. Istotę stosunku PiS do Węgier wyznacza transakcja sprzedaży Lotosu MOL-owi - podnosi polityk opozycji.\n\nW jego opinii powrót do rozmów z Węgrami wynika z pragmatyzmu politycznego ukierunkowanego na wspólny front przeciwko instytucjom unijnym.\n\n- Morawiecki i PiS zaangażowali zbyt wiele kapitału politycznego we wsparcie Ukrainy, by dziś ustawić się do niej bokiem. To nie o to chodzi. Chodzi o to, co powiedział europoseł Zdzisław Krasnodębski, że zagrożenie ze strony UE jest większe niż ze strony Rosji. Dla PiS UE jest ostatnią instytucją, która jest jeszcze w stanie wpływać na obronę wymiaru sprawiedliwości w Polsce i dlatego jest przez PiS traktowana jako większy wróg niż Rosja. Dlatego partia rządząca potrzebuje współpracy z Węgrami, które mają podobny pogląd - wyjaśnia Zalewski.\n\nSiemoniak: Stara miłość nie rdzewieje\n\nW podobnym tonie wypowiada się Tomasz Siemoniak, wiceprzewodniczący Platformy Obywatelskiej, który moment na powrót do współpracy z Węgrami określa \"fatalnym\".\n\n- Nie jest tak, że można oddzielać jedne sprawy od drugich. To tak, jakby ktoś powiedział, że z Rosją będziemy sobie rozmawiali o jednych rzeczach, a o innych nie, bo prowadzi wojnę. Węgry absolutnie wyłamują się z solidarności Zachodu, jeśli chodzi o postawę w sprawie wojny. Węgierscy politycy jeżdżą do Moskwy, więc jest to bardzo zła deklaracja, pokazująca, że nieszczere były wypowiedzi dystansujące się wobec Węgier - uważa Siemoniak.\n\n- Stara miłość nie rdzewieje. Wszystkie układy z Salvinim i Le Pen, których kluczem był Orban, wciąż działają. Nie rozumiem, jakie są kalkulacje premiera i PiS. Słowacja i Czechy to bardzo dobrzy partnerzy, trzeba z nimi współpracować, ale ich postawa jest klarowna. Nie ma Grupy Wyszehradzkiej, jeśli Węgry są po innej stronie w wojnie Rosja-Ukraina. To nieprzemyślana deklaracja ze strony Morawieckiego. Jeśli jednak, jak słychać z ust polityków PiS, większym zagrożeniem jest Zachód, to owszem, Węgry są dobrym sojusznikiem - ironizuje wiceprzewodniczący PO.\n\nPytanie jednak, jak na współpracę z Węgrami będą zapatrywać się inni partnerzy - Czechy i Słowacja. Czy Grupa Wyszehradzka w obecnym kształcie ma jeszcze szansę powodzenia?\n\n- Nie ma żadnych wiecznych formatów, trzeba na politykę patrzeć pragmatycznie. Każdy patrzy na swoje interesy. Co za przeszkoda, by spotykali się premierzy Polski, Czech i Słowacji? Dziś nie mamy wspólnego interesu z Węgrami, a przynajmniej nie powinna ich mieć demokratyczna Polska, która jest członkiem Zachodu - podkreśla Siemoniak.\n\nŁukasz Szpyrka",
    "Węgry Non Grata? Istotne spotkanie bez ich udziału": "Spotkanie szefów dyplomacji Grupy Wyszehradzkiej w Nowym Jorku odbyło się bez obecności węgierskiego ministra Petera Szijjarto - powiedział w poniedziałek rzecznik MSZ Łukasz Jasina. Szef MSZ Zbigniew Rau spotkał się również m.in. ze swoimi odpowiednikami z Armenii, Palestyny i państw UE.\n\nRau odbył szereg spotkań w ramach pierwszego dnia wielodniowej wizyty w USA w Nowym Jorku i Waszyngtonie.\n\nJak powiedział Jasina, w rozmowie ministrów spraw zagranicznych państw V4 uczestniczył nowy szef słowackiej dyplomacji Rastislav Kaczera, ale nie było przedstawiciela Węgier Petera Szijjarto. Pytany przez PAP o powody nieobecności Węgra, Jasina odparł:\n\n„To już wie najlepiej minister Szijjarto. On jest tutaj w Nowym Jorku i liczymy na spotkanie z węgierskim ministrem” - powiedział rzecznik. W odpowiedzi na pytanie o doniesienia Radia Wolna Europa o tym, że Węgry planują zablokowanie przedłużenia europejskich sankcji przeciwko Rosji, przyznał, że nie jest tajemnicą, że poglądy Polski i Węgier są różne i „przesadne zbliżenie w tej sprawie nie następuje”.\n\nRau odbył również rozmowy ze swoim armeńskim odpowiednikiem Araratem Mirzojanem na temat wznowionego niedawno konfliktu z Azerbejdżanem. Pytany o polskie podejście do konfliktu, zacytował słowa papieża Pawła VI z wizyty w Nowym Jorku: „Pokój, pokój, pokój”.\n\n„Minister, zarówno jako polski minister, jak i przewodniczący OBWE, stara się o jak największe zbliżenie stanowisk Armenii i Azerbejdżanu. Staramy się pomóc Kaukazowi Południowemu, żeby tam panował pokój, a nie wojna” - powiedział rzecznik. Jak dodał, Rau spotka się wkrótce także z szefem dyplomacji Azerbejdżanu. Nie wykluczył też spotkań z dyplomatami z Kirgistanu i Tadżykistanu, między którymi również w ostatnich dniach doszło do wymiany ognia. Zasugerował, że rosnące napięcia to m.in. wynik wojny na Ukrainie.\n\n„W wyniku tej niestabilności [na Ukrainie] rozszerza nam się niestabilność w Kaukazie Południowym, Azji Środkowej innych miejscach” - powiedział.\n\nJasina zapowiedział też, że Rau prawdopodobnie spotka się w najbliższych dniach ze swoim amerykańskim odpowiednikiem Antonym Blinkenem.\n\n„Sekretarz Blinken rzadko kiedy odmawia ministrowi Rauowi, jeśli trzeba porozmawiać o ważnych sprawach, a jest o czym rozmawiać” - powiedział Jasina. Wcześniej Rau weźmie udział w wydanej przez Blinkena roboczej kolacji transatlantyckiej wraz z szefami dyplomacji Wielkiej Brytanii, Czech i Litwy. Głównym tematem rozmów ma być wojna na Ukrainie.\n\nJasina wykluczył spotkania z szefem rosyjskiego MSZ Siegiejem Ławrowem, mówiąc że „nie ma takiej potrzeby, ani nikt takiego spotkania z naszej strony nie pragnie”, bo warunki od ostatniego takiego spotkania - rok temu również w Nowym Jorku - zmieniły się diametralnie.\n\nW poniedziałek Rau wziął też udział w rozmowach z ministrem spraw zagranicznych Autonomii Palestyńskiej, a także w nieformalnym spotkaniu szefów dyplomacji UE. W następnych dniach weźmie też udział w spotkaniu nieformalnej grupy MIKTA (Meksyk, Indonezja, Kanada, Turcja i Australia).\n\nRau będzie towarzyszyć w Nowym Jorku prezydentowi Andrzejowi Dudzie, który przybył do USA w poniedziałek wieczorem, by wziąć udział w 77. sesji Zgromadzenia Ogólnego ONZ.\n\nZ Waszyngtonu Oskar Górzyński\n\nPAP/ as/",
    "Niemcy - Węgry, Włochy - Anglia: wyniki meczów i relacje - Liga Narodów": "Zobacz trening reprezentacji Węgier przed spotkaniem z Anglią w Lidze Narodów. Po trzech kolejkach w grupie trzeciej prowadzą Włosi, Węgry są na drugiej pozycji, a Anglia zajmuje ostatnią lokatę.\n\nPiłkarska reprezentacja Anglii trenowała przed meczem z San Marino w eliminacjach mistrzostw świata 2022. „Synowie Albionu” zapewnili już sobie bezpośredni awans na mundial, więc selekcjoner Gareth Southgate zapowiedział, że w ostatnim spotkaniu kwalifikacji na boisko wyjdą zawodnicy, którzy mniej grali we wcześniejszych meczach.\n\nSpośród wszystkich piątkowych meczów zdecydowanie na pierwszy plan wysuwały się konfrontacje w grupie A3. Tym bardziej, że przed piątą kolejką niespodziewanymi liderami tabeli byli Węgrzy. Dzięki m.in. dwóm zwycięstwom nad Anglią wywalczyli w tej trudnej grupie siedem punktów.\n\nMagiczna pięta Węgra\n\nW piątek mogli wyprzedzić ich Niemcy. Warunkiem było jednak ich zwycięstwo w bezpośrednim starciu. Tyle że Madziarzy nie zamierzali ułatwiać im zadania. W 17. minucie Dominik Szoboszlai podszedł do rzutu rożnego. Znakomicie wypatrzył Adama Szalaia, który stojąc tyłem do bramki popisał się kapitalnym uderzeniem piętą. Było ono tak precyzyjne, że piłka przelobowała i zaskoczyła nawet tak wytrawnego fachowca jak Marc-Andre ter Stegena.\n\nŹródło: Imago W ten sposób Szalai strzelił zwycięskiego gola Niemcom\n\nLiga Narodów UEFA 2022. Wyniki i tabela grupy 4 Liga Narodów UEFA... czytaj dalej » Dla piłkarza, który zapowiedział zakończenie kariery po następnym meczu z Włochami, było to już 26 trafienie w narodowych barwach. W XXI wieku nie było zawodnika, który strzeliłby więcej goli od Szalaia. Ten zrównał się bramkami z Zoltanem Gerą.\n\nChociaż Niemcy mieli momentami przygniatającą przewagę, Peter Gulacsi nie dał się pokonać ani razu. Zrobił to Timo Werner w 53. minucie, ale sędzia nie zaliczył trafienia z powodu spalonego.\n\nFatalni wicemistrzowie\n\nJeszcze ciekawiej zapowiadała się równolegle tocząca rywalizacja Włochów z Anglikami, czyli rewanż za finał ubiegłorocznego Euro 2021. Chcąc nie spaść z dywizji A Ligi Narodów, ostatnie w grupie Trzy Lwy nie mogły w Mediolanie z Włochami pozwolić sobie na porażkę.\n\nNie udało się. O wygranej gospodarzy przesądziła sytuacja z 68. minuty. Giacomo Raspadori otrzymał podanie od Leonardo Bonucciego, wymanewrował Kyle'a Walkera i kąśliwym strzałem umieścił piłkę w bramce. Mistrzowie Europy dali trochę radości swoim kibicom po ostatnich niepowodzeniach związanych przede wszystkim z brakiem awansu na drugi mundial z rzędu.\n\nŹródło: Getty Images Raspadori dał wygraną Włochów z Anglikami\n\nHarry Kane i spółka nie musieli opuszczać San Siro w smutnych nastrojach, jednak nie potrafili znaleźć sposobu na Gianluigiego Donnarummę. W 85. minucie mogli natomiast przegrywać już 0:2. Anglików uratował słupek po próbie Federico Dimarco.\n\nWygrana Włochów i porażka Niemców oznaczają, że na kolejkę przed końcem zespół Roberto Manciniego awansował na drugie miejsce (8 punktów), zbliżając się na dwa do Węgier (10). Zwyciężając w ostatniej serii gier z Madziarami, Italia wygra grupę i tym samym uzyska kwalifikację do Final Four. Anglików czeka już tylko walka o honorowe pożegnanie z dywizją A i podreperowanie bilansu (dwa punkty, w bramkach 1:7).\n\nWyniki piątkowych meczów Ligi Narodów:\n\nGrupa A3\n\n\n\nWłochy - Anglia 1:0\n\nNiemcy - Węgry 0:1\n\ngrupa B3\n\n\n\nBośnia i Herc. - Czarnogóra 1:0\n\nFinlandia - Rumunia 1:1\n\ngrupa C4\n\n\n\nGruzja - Macedonia Płn. 2:0\n\nBułgaria - Gibraltar 5:1",
    "To ma być dotkliwe uderzenie w finanse Rosji. Minister Moskwa: Tylko Węgry były przeciw": "W piątek w Brukseli ministrowie ds. energii państw UE spotkali się, by rozmawiać o tym, jak zaradzić kryzysowi energetycznemu w UE.\n\nReklama\n\nJak poinformowała Moskwa, w dyskusji największa zgoda wśród państw członkowskich dotyczyła wprowadzenia ceny maksymalnej na importowany gaz. - Dwanaście państw poparło to bardzo mocno, trzy państwa wyraziły zainteresowanie tym rozwiązaniem. Pojawił się tylko jeden głos sprzeciwu, głos Węgier, przeciwko cenie maksymalnej za gaz. Żadne z pozostałych państw nie wyraziło sprzeciwu. To rozwiązanie będzie podstawą do prac mam nadzieję w najbliższych dniach, a nie tygodniach - powiedziała.\n\nZaznaczyła, że chodzi o cały wolumen gazu, który jest importowany do UE. - To jest rozwiązanie, które chcielibyśmy zobaczyć w ostatecznym pakiecie - zaznaczyła.",
    "Węgry: W Instytucie Polskim otwarto wystawę rysunków polskich i ukraińskich dzieci o doświadczeniach wojennych": "Przed Instytutem Polskim w Budapeszcie na ulicy Nagymezo, określanej niekiedy jako \"węgierski Broadway\", otwarto plenerową wystawę „Mamo, ja nie chcę wojny!”. Są na niej prezentowane rysunki polskich i ukraińskich dzieci, poświęcone ich wojennym przeżyciom.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"Jako kobiety i matki, a zarazem osoby zaangażowane zawodowo w służbę dobru publicznemu, z całą mocą sprzeciwiamy się potwornościom wojny napastniczej\" - powiedziała podczas otwarcia wystawy Joanna Urbańska, dyrektor Instytutu Polskiego w Budapeszcie. Podkreśliła, że to właśnie dzieci są największymi ofiarami wszelkich wojen.",
    "Patryk Jaki w Parlamencie Europejskim. Pomyłka posła": "W środę w Parlamencie Europejskim debatowano nad praworządnością na Węgrzech. \"System dowodzenia, kleptokracja, terror państwowy\" - takie stwierdzenia padły z ust niektórych europosłów. Komitet Wolności Europejskich również potępił działania Węgier prowadzące do podważania wartości europejskich.\n\nWęgry pod lupą UE. Debata w Europarlamencie\n\nW 2018 roku Parlament Europejski uruchomił procedurę art. 7, w którym zawarł obawy dotyczące naruszenia przez Węgry kwestii takich jak m.in. wolność wypowiedzi, prawo do równego traktowania, korupcji i konfliktów interesów czy funkcjonowanie systemu konstytucyjnego i wyborczego. W ciągu czterech lat od wydania dokumentu sytuacja na Węgrzech, które są pod rządami Viktora Orbana, uległa pogorszeniu.\n\nReklama\n\nJak czytamy na stronie Parlamentu Europejskiego, \"główne obszary niepokoju posłów dotyczą funkcjonowania systemu konstytucyjnego i wyborczego, niezależności sądownictwa, a także od wolności akademickiej i religijnej oraz praw grup wrażliwych\". Z tego powodu posłowie domagają się wstrzymania wypłacania środków dla Węgier do momentu, aż zastosują się do wyroków sądowych.\n\nWęgry a Patryk Jaki. Wpadka polskiego europosła\n\nPodczas środowej debaty głos zabrał m.in. Patryk Jaki, który chciał w swojej wypowiedzi bronić stanowiska Węgier. Traf chciał jednak, że swoją wypowiedź skierował do węgierskiej europosłanki Katalin Cseh, która, występując przed Jakim, skrytykowała sytuację związaną z demokracją w tym kraju.\n\n- Krytykuje pani demokrację na Węgrzech. Mam pytanie: dlaczego uważa pani, że wie więcej na temat Węgier niż sami Węgrzy? - pytał Jaki.\n\nOdpowiedź europosłanki była natychmiastowa. - Jestem Węgierką, dumną obywatelką Węgier. Nie mówię, że znam ten kraj lepiej niż inni, ale takie mam dogłębne przeczucie. Jest to uczucie, które odczuwam codziennie, walcząc o kraj, w którym chce wychowywać dzieci - stwierdziła Cseh. Jak dodała \"argumenty mogą być różne, ale jestem na 100 proc. pewna, że Węgry muszą być demokracją, muszą być częścią Unii Europejskiej\".\n\n- Ja i moja partia będziemy o to walczyć - zakończyła swoją wypowiedź europosłanka.\n\nPoseł Jaki chciał się odnieść do przemówienia Cseh, jednak ostatecznie tego nie zrobił i po prostu usiadł.",
    "Politico: Węgry to „rosyjsko-chiński koń trojański” w Europie": "Przywódcy europejscy obawiają się, że Węgry mogą podważyć unijną politykę jedności i bezpieczeństwa w czasie, gdy Zachód stara się uporać z największym kryzysem militarnym w Europie od czasów II wojny światowej. Tej kwestii poświęcił swój artykuł portal Politico.\n\nDziennikarze zauważają, że państwa europejskie wysyłają broń na Ukrainę, aby wesprzeć jej przygotowania do ważnej kontrofensywy. Wyjątkiem są Węgry, które zakazały nawet dostaw broni na Ukrainę przez swoje terytorium. Premier Węgier Viktor Orban przekonywał też, że pomoc Zachodu rzekomo tylko przedłuża konflikt.\n\nKraje europejskie upierają się, że Kijów zadecyduje, kiedy nadejdzie czas na rozpoczęcie rozmów pokojowych. Tymczasem Orbán wzywa do skupienia się „na rozmowach pokojowych i złożeniu dobrej propozycji pokojowej”.\n\n\n\n\n\nWęgry, choć przystąpiły do ​​sankcji wobec Rosji, nalegały na ich złagodzenie. Węgierscy urzędnicy pojechali nawet do Moskwy, aby negocjować dodatkowe dostawy gazu, podczas gdy na Ukrainie toczyły się ciężkie walki.\n\nWedług anonimowego urzędnika z Europy Środkowej, Węgry będą nadal opierać się niektórym próbom pomocy Ukrainie. Tak jak to działo się do tej pory.\n\n\n\n\n\nTakie stanowisko władz węgierskich wywołało obawy w Kijowie i stolicach europejskich, że Węgry są w stanie rozbić i tak już chwiejną jedność Zachodu. Eksperci mówią też o szkodliwym wpływie dzisiejszej polityki węgierskiej na jedność UE.\n\n„Węgry robią tylko absolutne minimum. Myślę, że to nie jest naruszenie konsensusu, to nie jest naruszenie jedności. To osłabia jedność” – powiedział András Rácz z Niemieckiej Rady Stosunków Międzynarodowych.\n\nAndrás Simonyi, były ambasador Węgier przy NATO i w Stanach Zjednoczonych, uważa, że ​​stanowisko Węgier w sprawie wojny na Ukrainie „nie jest tylko uciążliwe, ale jest zagrożeniem”.\n\n„Nie sądzę, żeby NATO czy Unia Europejska traktowały to poważnie. I myślę, że to błąd” – powiedział.\n\nPowiedział też, że Orbán „nie dba o Ukrainę”.\n\nEksperci i politycy są zgodni, że Węgry „myślą o sobie i robią tylko dla siebie”.\n\n„Węgrzy prowadzą własną imperialną politykę wobec otaczających ich krajów, w których mieszka mniejszość węgierska. Orban musi finansować swoją hojną politykę społeczną, sprzedając europejskie bezpieczeństwo” – powiedział jeden z urzędników z Europy Środkowej.\n\nNazwał też zachowanie węgierskiego rządu „rosyjsko-chińskim koniem trojańskim”.\n\nPrzypomnijmy, UE wielokrotnie podnosiła kwestię rezygnacji z zasady jednomyślności w podejmowaniu decyzji. Istniejące zasady głosowania pozwalają jednemu lub większej liczbie państw członkowskich UE blokować ważne decyzje bloku, z których w szczególności korzystają Węgry.\n\nPremier Węgier Viktor Orban już wcześniej otwarcie oświadczył, że Węgry będą blokować decyzje Unii Europejskiej, które uważają za złe.\n\nW ciągu ostatniego miesiąca wysoki przedstawiciel UE do spraw zagranicznych i polityki bezpieczeństwa Josep Borrell i kanclerz Niemiec Olaf Scholz wystąpili z inicjatywą rezygnacji z jednomyślnego podejmowania decyzji.\n\nOpr. TB, https://www.politico.eu/",
    "KE: Media mają być niezależne także po fuzji. Obawy o Polskę, Węgry i Słowenię": "Ustawa o wolności mediów (Media Freedom Act, MFC) stanowi część strategii Unii Europejskiej, mającej zapobiegać ingerencji politycznej w środki przekazu i szpiegowania dziennikarzy oraz zapewniać przejrzysty i niedyskryminacyjny dostęp państwowych reklam do mediów. Proponowane przepisy przygotowano z powodu zaniepokojenia wolnością środków przekazu na Węgrzech, w Polsce i Słowenii — pisze Reuter.\n\nReklama\n\n— Demokracja będzie funkcjonować jedynie wówczas, jeśli dziennikarze będą mieć środki i niezbędną ochronę w kontrolowaniu sprawujących władzę i tych mających takie uprawnienia jako działaczy politycznych czy gospodarczych — stwierdziła wiceprzewodnicząca KE, Vera Jurova.\n\nNowe przepisy będą dotyczyć nadawców radiowo-telewizyjnych, usług medialnych audio-wideo na żądanie, publikacji prasowych, bardzo dużych platform online i dostawców popularnych usług udostępniania wideo. Kraje Unii i ich parlamenty będą musiały zatwierdzić te reguły ustalające też ochronę przed szpiegowaniem środków przekazu, dziennikarzy i ich rodzin.\n\nCzytaj więcej Publicystyka Jędrzej Bielecki: Koniec rozejmu między Brukselą a Węgrami i Polską Komisja Europejska sięgnęła po bezprecedensową karę wobec Węgier - rekomenduje blokadę funduszy strukturalnych dla Budapesztu. To sygnał, że wojna na wschodzie nie będzie już chronić populistów z Europy Środowej.\n\nStowarzyszenie komercyjnej Telewizji i Usług Wideo na Żądanie w Europie (ACT), do którego należą m.in. Sky Canal+, ITV, NBCUniversal i Virgin Media Television zaleciło ostrożność w tworzeniu dodatkowych przeszkód dla fuzji w mediach. „Istnieje także ryzyko ujemnego wpływu na istniejące ramy konkurencji, które może zapobiegać uprawnionej konsolidacji dla lepszego konkurowania z gigantami technologicznymi” — stwierdziło.\n\nReklama\n\nOrganizacja grup technologicznych CCIA Europe z Google, Meta i Twitterem skrytykowała zapis zmuszający platformy online do przyjmowania każdej organizacji, która zadeklaruje się jako środek przekazu. „To oznacza obowiązek zamieszczania zawartości na platformach online, które awanturniczy uczestnicy mogą wykorzystywać do rozpowszechniania ekstremistycznej lub nielegalnej zawartości, a także dezinformacji, np. rosyjskiej propagandy, pod pretekstem dzielenia się wiadomościami” — uznała CCIA Europe.",
    "\"Agresja na Polskę\". Ziobro szuka w Węgrach sojusznika przeciwko Unii": "- Jeżeli chodzi o stanowisko Solidarnej Polski, to ono w niczym się nie zmieniło. Różniliśmy się z Węgrami, co jest faktem bezspornym. W konsekwencji uważałem i dawałem temu wyraz, że polityka to jest gra interesów, a w naszym interesie jest szukanie wsparcia w związku z agresją instytucji unijnych, inspirowanych przez Berlin na Polskę. Tutaj takie wsparcie może dać nam każdy kraj, który jest gotowy głosować przeciwko takim działaniom. Węgry są takim państwem, z którym na ten temat można rozmawiać - podkreślił minister sprawiedliwości.",
    "Europa Środkowa stawia na atom. Słowacja i Węgry rozbudowują swoje moce": "Słowacki Urząd Nadzoru Jądrowego wydał 25 sierpnia pozwolenie na uruchomienie trzeciego bloku w elektrowni Mochovce. Wciąż trwają prace nad budową reaktora nr 4, który ma powstać do 2024 r. Tego samego dnia władze węgierskie zezwoliły ostatecznie na rozbudowę siłowni w Paks. Premier Viktor Orbán i prezydent Władimir Putin podpisali umowę na budowę dwóch nowych jednostek o mocy 1200 MW każda jeszcze w 2014 r. Rosyjska inwazja na Ukrainę nie zmieniła tych planów.\n\nWedług danych za 2021 r. cztery wybudowane w latach 80. bloki zakładu w Paks, o mocy 500 MW brutto każdy, odpowiadają za 40 proc. energii wytworzonej nad Balatonem. W latach 2032–2037 dobiegnie jednak końca okres użytkowania bloków. Wobec niedotrzymania pierwotnego harmonogramu Węgrzy nie mają czym zastąpić przestarzałej konstrukcji. W związku z tym rząd zwróci się do parlamentu o wydłużenie pracy bloków o kolejne 20 lat. Komentując uzyskanie zgody na rozbudowę elektrowni, pierwszy koordynator tego procesu Attila Aszódi powiedział, że nowe bloki zaczną produkować prąd najwcześniej w drugiej połowie lat 30.",
    "Węgry chcą u siebie meczu o... Superpuchar Włoch": "Zwrot do 600 PLN za przegrany pierwszy zakład, z obrotem 1x po dowolnym kursie! Do tego 35 pln freebet i bonus 50% od drugiej wpłaty do 200 PLN",
    "Rosjanom będzie trudniej o wizy do UE. Całkowitej blokadzie sprzeciwiły się m.in. Węgry": "Szef unijnej dyplomacji Josep Borrell ogłosił w środę po posiedzeniu unijnych ministrów spraw zagranicznych w Pradze, że uzgodniono pełne zawieszenie umowy z Rosją o ułatwieniach wizowych z 2007 r. W praktyce oznacza to, że liczba nowych wiz zostanie znacząco ograniczona, a ich otrzymanie będzie trwało dłużej — wyjaśniał Borrell na konferencji prasowej.\n\nWcześniej o takim scenariuszu mówił Szijjarto, który zaznaczył, że Unia Europejska zawiesi — przy poparciu kwalifikowanej większości — umowę o ułatwieniach wizowych z Rosją. Brak jednomyślności nie pozwoli jednak wprowadzić pełnego zakazu wizowego dla Rosjan – dodał.\n\nCałkowitemu zakazowi prócz Węgier sprzeciwiają się m.in. Niemcy i Francja. Również belgijska minister spraw zagranicznych Hadja Lahbib powiedziała w środę, że jej kraj nie chce \"całkowitej izolacji Rosjan\".\n\n\"Nasza polityka wizowa powinna nadal pozwalać na kontakty międzyludzkie w EU z obywatelami Rosji, którzy nie są związani z rosyjskim rządem\" — napisano we francusko-niemieckim dokumencie, cytowanym we wtorek przez agencję Reutera.\n\nZobacz też: Finlandia tnie wizy dla Rosjan. Zrobili sobie z tego kraju bazę wypadową\n\nJak podał w środę \"Financial Times\", pięć graniczących z Rosją państw Unii Europejskiej — Polska, Finlandia, Litwa, Łotwa i Estonia — zagroziło we wspólnym oświadczeniu przyjęciem \"środków krajowych\" w celu zmniejszenia liczby wjeżdżających Rosjan, jeśli UE nie uzgodni wspólnego podejścia. W piśmie kraje te zaznaczyły, że zawieszenie umowy z 2007 r. jest \"koniecznym pierwszym krokiem\", ale nie zniechęci to rządów pięciu państw do szukania bardziej rygorystycznych środków ograniczających liczbę Rosjan wjeżdżających do tych krajów.",
    "Węgry. Stopy procentowe podniesione po raz 16. Prezes banku centralnego zapewnia, że to nie koniec": "Inflacja na Węgrzech jest najwyższa od 24 lat. W lipcu ceny towarów i usług konsumpcyjnych wzrosły tam o 13,7 proc. rok do roku. Jeszcze w czerwcu wskaźnik był na poziomie 11,7 proc. - przyspieszenie jest więc dynamiczne, o 2 punkty procentowe. Eksperci mBanku, komentując krótko dane na swoim twitterowym profilu, stwierdzili wręcz, że \"węgierska inflacja w lipcu roztrzaskała oczekiwania rynku\".\n\nREKLAMA\n\nZobacz wideo Węgry są uzależnione energetycznie od Rosji. Jakie mogą być tego skutki?\n\nWęgry. Zwiększono stopy procentowe\n\nNa wtorkowym posiedzeniu Rada Monetarna Węgierskiego Banku Narodowego podwyższyła po raz kolejny wszystkie najważniejsze stopy procentowe. Oprocentowanie bazowe zwiększono o sto punktów. Oznacza, że stopa bazowa od tej pory wynosi na Węgrzech 11,75 procent.\n\n\"Rzeczpospolita\" donosi, że Barnabas Virag, prezes węgierskiego banku centralnego, zapowiedział, że podwyżki stóp będą kontynuowane, aż perspektywy dla inflacji staną się stabilniejsze.\n\nW komunikacie po posiedzeniu rady napisano, że podniesienie stopy to efekt dalszego zwiększania się inflacji, a także utrzymującego się zagrożenia wzrostu cen. Powody tego zagrożenia to, według członków rady, wojna w Ukrainie, możliwa nowa fala epidemii koronawirusa, wysokie ceny surowców i ciągłe problemy z łańcuchem dostaw.\n\nWięcej informacji z Polski przeczytasz na stronie głównej Gazeta.pl\n\nWęgry zapowiadają nowe mechanizmy\n\nZmiana stóp nastąpiła jeszcze przed ogłoszeniem danych o inflacji za sierpień. W lipcu wynosiła ona 13,7 procent. Pewne jest, że obecnie jest ona jeszcze wyższa, bo doliczyć trzeba prawie dwukrotny wzrost cen paliwa dla firm. Od kilku tygodni firmy wyłączono bowiem z możliwości zakupu paliw po niskich cenach regulowanych.\n\nWęgrzy planują także wprowadzenie nowych rozwiązań mających poprawić działanie mechanizmu transmisyjnego polityki pieniężnej. Przewidują m.in. podwyżkę rezerw obowiązkowych dla banków i mechanizm depozytowy, który będzie sterylizować płynność w przypadku instrumentów finansowych o długim okresie zapadalności - donosi \"Rzeczpospolita\".\n\nPo decyzji władz banku centralnego nieco umocniła się węgierska waluta. Mimo to nadal jest powyżej psychologicznej bariery 400 forintów za jedno euro. Około godziny 17:30 za europejską walutę należało zapłacić ok. 404 forinty.",
    "Węgry: Sondaż: Węgrzy zdecydowanie przeciwni sankcjom nakładanym na Rosję": "Zdecydowana większość społeczeństwa węgierskiego jest przeciwna sankcjom nakładanym na Rosję w związku z jej agresją na Ukrainę – wynika z opublikowanego w czwartek sondażu ośrodka Szazadveg.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nSondaż badał poparcie dla 15 różnych rodzajów sankcji przeciwko Rosji i form wsparcia Ukrainy. Najwięcej ankietowanych (81 proc.) opowiedziało się przeciwko nakładaniu ograniczeń na turystów rosyjskich w Europie, a także przeciwko kupowaniu przez Unię Europejską (UE) i państwa członkowie broni dla Ukrainy.",
    "Lisicki: Kogo jeszcze ukarze Bruksela? Ziemkiewicz: Europejskie elity są nienasycone": "Kolegium komisarzy Komisji Europejskiej zdecydowało w niedzielę o uruchomieniu wniosku o zablokowanie 65 proc. środków z trzech programów polityki spójności dla Węgier. Chodzi o kwotę 7,5 mld euro. Decyzja zapadła jednomyślnie. Komisja Europejska wskazała, że powodem ma być \"korupcja w rządzie premiera Viktora Orbana\". Poinformowano, że szef węgierskiego rządu może otrzymać czas od jednego do trzech miesięcy na spełnienie swoich obietnic dotyczących przeciwdziałania korupcji.\n\nWęgry są pierwszym krajem w Unii Europejskiej, który został objęty dochodzeniem na podstawie nowych przepisów. Pozwalają one na karanie krajów UE, które godzą w interesy finansowe Wspólnoty. Działania Orbána podczas sprawowania władzy przez kilka miesięcy badała specjalna komisja. Aby nie stracić środków, gabinet Orbána zaproponował utworzenie agencji do walki z korupcją i zmianę niektórych ustaw, w tym dotyczących zamówień publicznych. W ten sposób Węgry chcą rozwiać obawy UE.\n\nWęgry stracą fundusze unijne? Lisicki i Ziemkiewicz komentują\n\nRedaktor naczelny \"Do Rzeczy\" zwrócił uwagę, że Komisja Europejska \"postanowiła przejść od słów do czynów i ukarać Węgry\". – Grozi im utrata znaczącej sumy. Decyzja nie jest ostateczna, bo ją podejmie dopiero Rada Europejska. Wszyscy się tym przejęli i podniecili, twierdząc, że Bruksela w końcu działa, jak trzeba, a Polska jest następna w kolejce. Nie bardzo tylko wiem, dlaczego. W przypadku Węgier sprawa dotyczy zarzutów korupcyjnych, ale jeśli wczytać się dokładnie w te zarzuty, to one nie mówią o korupcji. Główny zarzut dotyczy tego, że w czasie przetargów publicznych jest ograniczona pula podmiotów, które biorą udział i są to np. wyłącznie podmioty węgierskie na mocy ustawy z 2010 r. Zdaniem KE to dyskryminuje wielkie koncerny i to nazywa się korupcją. Ochrona interesów narodowych uznawana jest więc za korupcję. Opis zdarzenia dotyczy różnicy postrzegania interesów i ich wpływu na gospodarkę – mówi Paweł Lisicki.\n\nZ kolei Rafał Ziemkiewicz podkreślił, że przynajmniej \"nie mamy już próby maskowania, że chodzi o praworządność\". – Mamy zderzenie systemów. Taka jest logika unijnych datków, że dajemy wam gwarancje na kredyt, a wy musicie kupować u nas. Dodatkowo my decydujemy, kto je dostanie, a kto nie. PiS poszedł krok dalej w swojej taktyce wobec UE. PiS najpierw mówił, że się nie zgadza, po czym się zgadzał, a teraz się zgodził, a potem mówi, że jednak nie. To już nowa jakość. Polski komisarz zagłosował za tą rekomendacją – wskazywał publicysta \"Do Rzeczy\".\n\nPoniżej zwiastun 123. odcinka \"Polski Do Rzeczy\" (całość dostępna po zalogowaniu):",
    "WĘGRY. Nio otworzyło pierwszą w Europie fabrykę stacji wymian baterii • SAMOCHODY ELEKTRYCZNE – www.elektrowoz.pl": "Chińskie Nio oficjalnie otworzyło w Biatorbágy (Węgry) zakłady produkujące stacje wymian baterii. Pierwsze takie urządzenie pojechało już do Niemiec. Do 2025 roku firma chciałaby mieć poza Chinami 1 000 placówek, w których możliwa jest podmiana akumulatora na naładowany, nie rezygnuje też z ultraszybkich ładowarek. Mają być one rozwijane w tej samej węgierskiej fabryce.\n\nStacje wymian w uzupełnieniu do ładowarek\n\nPodczas ostatniego Nio Day firma zaprezentowała trzecią generację swoich stacji wymian, które obsługują oddawanie energii do sieci. Szczegóły techniczne nie są znane, wiemy tylko, że w ciągu 5 dni piętnaście placówek oddało w Hefei (Chiny) w sumie 8 MWh energii. To może wyjaśniać, dlaczego chińska firma tak prze do uruchamiania stacji wymian na Starym Kontynencie, choć w wielu krajach zachodniej i północnej części Europy na infrastrukturę do uzupełniania energii trudno jest narzekać. Każda lokalizacja mogłaby zarabiać dodatkowo jako magazyn energii.\n\nNio nie zdradza, czy w fabryce na Węgrzech powstaje druga (obecna), czy trzecia generacja stacji wymian, bo ta ostatnia ma zostać oficjalnie zaprezentowana dopiero na przełomie 2022 i 2023 roku. Wiadomo natomiast, że Węgry mają funkcjonować także w roli centrum badawczo-rozwojowego szybkich stacji ładowania. Placówka ma w tym zakresie współpracować z podobnymi centrami w Oxfordzie (Zjednoczone Królestwo) i Dolinie Krzemowej (Stany Zjednoczone, źródło).\n\nDwie pierwsze stacje wymian baterii zostały uruchomione w Norwegii. Choć Nio zapowiadało ich pełną automatyzację, skądinąd wiemy, że są one obsługiwane przez ludzką obsługę. Czas samej operacji podmiany akumulatora wynosi 5-7 minut wraz z odbywającym się automatycznie podjazdem do budynku. Z kolei sygnały płynące z Chin, gdzie sieć stacji wynosi już ponad 1 000 placówek, mówią o średnim czasie oczekiwania niewiele krótszym niż ładowanie (do 20 minut). Baterie w budynku muszą się bowiem naładować zanim zostaną zamontowane w samochodzie, a w obleganych lokalizacjach rotacja jest dość duża.\n\nOcena ogólna",
    "Oburzenie Ukrainy. \"Niedopuszczalny\" incydent na Węgrzech": "W podręczniku można też przeczytać, że Ukraina to trudne miejsce do życia, a najbardziej cierpią w niej Węgrzy, którzy znaleźli się w jej granicach - alarmuje ukraiński portal."
}