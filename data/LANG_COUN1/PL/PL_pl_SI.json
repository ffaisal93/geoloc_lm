{
    "Cała Słowenia w szoku. Media nie pozostawiają suchej nitki. I się odgrażają": "Słoweński \"Dnevnik\" porażkę z Polakami nazywa \"wielką wpadką\". \"Spełniło się to, co wydawało się praktycznie niemożliwe. W ćwierćfinale mistrzostw Europy Polska odegrała rolę wyraźnego outsidera w meczu ze Słowenią, ale dzięki atomowej pierwszej połowie wytrzymała atak przeciwnika w drugiej i sprawiła największą sensację tego turnieju. Kapitan Goran Dragić i jego koledzy z drużyny wypadli tym samym z walki o medale, co jest wielkim rozczarowaniem, bo otwarcie zapowiadali walkę o nie. Głównym katem Słowenii był Mateusz Ponitka, który zakończył mecz z 26 punktami, 15 zbiórkami i 10 asystami\" – czytamy w tekście.\n\nREKLAMA\n\nZobacz wideo Lewandowski wrócił do domu. Reakcja kibiców podzielona\n\nGortat zachwycony wielkim zwycięstwem Polaków. Skomentował grę Ponitki\n\n\"Jeszcze przed rozpoczęciem ostatniego meczu ćwierćfinałowego w Berlinie, inny mecz odbył się przed halą, gdzie kibice obu zespołów mierzyli siłę strun głosowych. Szybko dało się zauważyć, że Polacy prowadzili i nawet podczas rozgrzewki byli głośni. To oczywiście dodało skrzydeł podopiecznym trenera Igora Milicicia, którzy mieli precyzyjnie opracowany plan zarówno w ataku, jak i obronie. Dopóki Słowenia potrafiła atakować, potrafiła dotrzymać kroku przeciwnikowi. Ale kiedy to zaczęło trzeszczeć, Polska odjechała. I to mocno. Zaczęli trafiać do kosza Słoweńców ze wszystkich pozycji, także tych, z których kapitan Mateusz Ponitka i jego koledzy z drużyny zwykle nie trafiają\" – dodano.\n\nW porażkę Słoweńców nie może uwierzyć również \"Slovenske Novice\". \"Nie wyszło. Marzenie o obronie złotego medalu się skończyło. Naszym udało się... przegrać z Polską\" – czytamy. \"Przeciwnik był lepszy 90:87. Pierwsza połowa, którą nasz zespół przegrał 58:39, była fatalna. Ale Słoweńcy zdobyli przewagę, w ostatniej kwarcie prowadzili nawet 74:70, po czym ponownie zatonęli z powodu kiepskich rzutów wolnych, niemożności obrony polskich rzutów za trzy, złej gry (lub braku gry) pod koszem w ataku\" – dodano.\n\n\"Dla Słowenii to piąta porażka w ćwierćfinale mistrzostw Europy. Dzisiejsza porażka jest bardzo bolesna, bo nasza drużyna od soboty odpoczywała, podczas gdy dzień później Polacy rozegrali mecz 1/8 finału z Ukrainą, a poza tym prawie wszystkie reprezentacje, które dotarły do ćwierćfinału są przynajmniej na papierze, znacznie mocniejsze od Polski. Ale na papierze my też byliśmy lepsi...\" – żalą się dziennikarze.\n\n\"W wieczornym meczu w Berlinie niekwestionowanym faworytem była Słowenia, ale po pierwszej połowie i fatalnej grze w obronie przegrywała 19 punktami (39:58). W trzeciej kwarcie pokazała zupełnie inną twarz i zbliżyła się tylko na jeden punkt (63:64), a w ostatniej kwarcie wyszła nawet na prowadzenie (68:64), ale ostatecznie to rywale się cieszyli. Polacy w kluczowych momentach zdobyli trzy 'trójki'. Szybkie pożegnanie Serbów i Greków w 1/8 finału pokazuje, że w koszykówce nic nie jest pewne i od pierwszej minuty do ostatniej trzeba być zaangażowanym\" – podsumowuje \"RTV SLO\".\n\n\"Trenerze, czy my śnimy?\". Igor Milicić też był w szoku: Mam nadzieję, że zamknęliśmy usta hejterom\n\nSłoweńscy kibice w szoku. Odgrażają się. \"Timi Zajc wygra w Wiśle\"\n\nSpotkanie przeżywali oczywiście nie tylko dziennikarze, ale również kibice. Serwis zurnal24.si pozbierał kilka reakcji kibiców Słowenii na to, co działo się na parkiecie. \"Sąsiad wydaje dźwięki, jakby ktoś operował go bez znieczulenia!\", \"Przynajmniej nie będziemy się denerwować przez kolejne dwa mecze\", \"Ciężko patrzeć. Pieprzyć to\" – to tylko niektóre z nich. Jeden ze Słoweńców odgrażał się, że \"Timi Zajc wygra w Wiśle\". Na zwycięstwo Polaków zareagowali nawet kibice innych ekip. \"Myślałem, że my Serbowie jesteśmy największymi idiotami, ale dziś wieczorem zobaczyłem Słowenię i ugryzłem się w język. To nie jest pocieszenie, ale ci ludzie przegrali z Polską nie w siatkówce, ale w koszykówce. Mając Doncicia i Dragicia. Nierealne\" – napisał jeden z fanów.\n\n\"Po pierwszej połowie meczu słoweńskich koszykarzy z polskimi, użytkownicy Twittera zwątpili w sukces naszych chłopaków. Kiedy Polacy zostali złapani, a Słoweńcy nawet objęli prowadzenie, wydawało się, że kibice na portalach społecznościowych będą padać na kolana z podekscytowania. Ale to nie trwało długo\" – piszą dziennikarze.\n\nZwycięstwo Polaków skomentowali oczywiście również rywale. - Gratulacje dla Polski, zagrali wspaniały mecz. Wiem, że nie grałem na swoim poziomie, powinienem był zrobić dużo więcej. Zawiodłem drużynę i cały kraj. Porażka jest bolesna, ponieważ zwycięstwo nad Polską włączyłoby nas w walkę o medale. Zawsze, gdy będę zdrowy, zagram dla swojego kraju. Mam nadzieję, że następnym razem na mundialu, jeśli oczywiście tam się zakwalifikujemy – powiedział Luka Doncić.\n\n- Muszę powiedzieć, że było za dużo błędów w defensywie, pozwoliliśmy Polakom grać i zacząć rzucać ze wszystkich pozycji. Trochę się rozpadliśmy, ale w przerwie porozmawialiśmy i zmieniliśmy coś w obronie. Reakcja była słuszna, ale niestety zabrakło nam opanowania, precyzji i spokoju po tym, jak udało nam się odwrócić grę w trzeciej kwarcie – ocenił trener Słoweńców, Aleksander Sekulić.\n\nEuropa nie dowierza. Szok. \"Jak się masz Polsko?\" [SKRÓT WIDEO]",
    "Szwecja - Słowenia. Typy,, zapowiedź 27.09": "Liga Narodów: Szwecja – Słowenia (27.09, 20:45) – zapowiedź meczu\n\nLiga Narodów: Szwecja - Słowenia (27.09, 20:45) - typy i przewidywane składy\n\nTypy Szwecja - Słowenia\n\n1.77 WYGRANA SZWECJI ZAGRAJ\n\nSzwecja niespodziewanie okazuje się po czterech meczach najsłabszą drużyną w grupie. Reprezentacja, która miała walczyć o awans do Ligi A musi w ostatni meczu wygrać ze Słowenią jeśli nie chce spaść do Ligi C. Słowenia jednak wie, że ich porażka spowoduje natomiast ich spadek do Ligi C, więc Słoweńcy będą chcieli za wszelką cenę chociaż zremisować w tym meczu.Szwedzi przegrali 4 mecze z rzędu, 2 razy z Norwegią i 2 razy ze Serbią. Wcześniej jednak udało im się wygrać ze Słowenią na wyjeździe 2:0. Słoweńcy ze Serbią i Norwegią zdobyli łącznie aż 5 punktów, ale są to ich jedyne punkty. Wygrana Szwedów u siebie da im szósty punkt i pozwoli wyprzedzić Słowenię, samemu się utrzymując. Na papierze jest to lepszy zespół. który powinien poradzić sobie z presją i wygrać w tym meczu na swoim stadionie.\n\nProponowane składy\n\nLiga Narodów: Szwecja - Słowenia (27.09, 20:45) - gdzie obejrzeć? transmisja TV, online, na żywo\n\nRelację live można również śledzić na sport.betfan.pl. Relacja do oglądania znajduje się poniżej\n\nSommer; Widmer, Elvedi, Schar, Rodriguez; Freuler, Xhaka, Sow; Shaqiri, Embolo, VargasVaclik; Kudela, Zima, Jemelka; Coufal, Sevcik, Soucek, Zeleny; Cerny, Schick, HlozekWtorkowy mecz Szwecji ze Słowenią odbędzie się 27 września o 20:45 na Friends Arena w Solnie. Transmisja z tego meczu odbędzie się na kanale. Mecz ten także można obejrzeć w aplikacji internetowejpo wykupieniu odpowiedniej subskrypcji.",
    "Poznaliśmy drugiego półfinalistę MŚ siatkarzy 2022. Słowenia pokonała Ukrainę": "W ćwierćfinale mistrzostw świata siatkarzy 2022 Słowenia wygrała z Ukrainą 3:1. Gospodarze przegrali pierwszego seta, w kolejnych byli jednak górą. W półfinale zagrają w sobotę w katowickim Spodku z Włochami.\n\nPierwszy set spotkania Słowenii z Ukrainą był szokiem dla kibiców gospodarzy, którzy szczelnie wypełnili trybuny Areny Stozice. Ukraińcy od początku ryzykowali w polu zagrywki i szybko uzyskali wyraźną przewagę (6:10). W dalszej części seta utrzymywali zaliczkę (9:15, 12:19), a gospodarze nie mieli wiele do powiedzenia. Wasyl Tupczyj skończył tę część meczu skutecznym atakiem (18:25). Siatkarze z Ukrainy mieli wyraźną przewagę w ataku i pewnie wygrali, choć popełnili aż osiem błędów w polu zagrywki.\n\nZobacz także: Główny faworyt MŚ siatkarzy za burtą! Tie-break wyłonił zwycięzcę hitowego starcia\n\nSłoweńcy udanie rozpoczęli drugą odsłonę (4:1), ale rywale szybko wyrównali (5:5). Gra obu ekip falowała. Gospodarze odbudowali przewagę (11:9), ale później przegrali cztery akcje z rzędu (12:14). W końcówce podobnie - Słowenia wypracowała przewagę (19:16, 23:20), ale Ukraina zdołała doprowadzić do rywalizacji na przewagi. Autowy atak Ołeha Płotnickiego dał gospodarzom decydujący punkt (26:24). Trener Gheorghe Cretu dokonał zmian na pozycji rozgrywającego i atakującego i to pomogło Słoweńcom wygrać tę partię.\n\nSet numer trzy to na początku wyrównana walka obu ekip (9:9). Później na moment przewagę uzyskała Ukraina, gdy w polu serwisowym błysnął Płotnicki (11:13). Końcówka seta to jednak dominacja siatkarzy Słowenii, którzy opanowali nerwy z początku meczu. Kluczowa okazała się seria wygranych akcji od stanu 19:17 do 23:17. Seta efektownie, bo asem serwisowym zamknął Klemen Cebulj (25:19).\n\nPoczątek czwartej partii to walka obu ekip punkt za punkt. Później Słoweńcy uzyskali przewagę (12:9), którą w kolejnych akcjach powiększali. Gdy asem serwisowym popisał się Cebulj, gospodarze prowadzili 19:12. Mając tak wyraźną przewagę, wydawało się, że będą pewnie zmierzali po zwycięstwo. Piłkę meczową wywalczył Alen Pajenk (24:19). Ukraina walczyła jednak do końca, obroniła cztery piłki meczowe, dwoma asami popisał się Płotnicki, ale gospodarze w końcu przerwali tę serię. Decydujący punkt wywalczył Rok Mozic (25:23).\n\nSkrót meczu Słowenia - Ukraina:\n\nTwoja przeglądarka nie wspiera odtwarzacza wideo...\n\nNajwięcej punktów: Klemen Čebulj (23), Tine Urnaut (11) – Słowenia; Ołeh Płotnicki (30), Wasyl Tupczyj (12), Ilja Kowalow (10) – Ukraina. Siatkarze Ukrainy lepiej punktowali w ataku, mieli więcej asów serwisowych (4–7), ale też popełnili zdecydowanie więcej błędów własnych od rywali (21–33).\n\nSłowenia – Ukraina 3:1 (18:25, 26:24, 25:19, 25:23)\n\nSłowenia: Tonček Štern, Alen Pajenk, Jan Kozamernik, Dejan Vincic, Tine Urnaut, Klemen Čebulj – Jani Kovačič (libero) oraz Gregor Ropret, Rok Možič. Trener: Gheorghe Crețu.\n\nUkraina: Maksym Drozd, Ołeh Płotnicki, Jurij Semeniuk, Wasyl Tupczyj, Ilja Kowalow, Witalij Szczytkow, Dmytro Kanajew (libero) oraz Timofej Polujan, Jurij Synytsia. Trener: Ugis Krastins.\n\nSędziowie: Wojciech Maroszek (Polska), Hamid Mohamed Ahmed Alrousi Alhammadi (ZEA).\n\nWyniki, terminarz i plan transmisji ćwierćfinałów MŚ siatkarzy 2022:\n\n2022-09-07: Włochy – Francja 3:2 (24:26, 25:21, 23:25, 25:22, 15:12)\n\n2022-09-07: Słowenia – Ukraina 3:1 (18:25, 26:24, 25:19, 25:23)\n\n2022-09-08: Argentyna – Brazylia (czwartek, godzina 17.20; transmisja – Polsat Sport)\n\n2022-09-08: Polska – USA (czwartek, godzina 20.50; transmisja – Polsat Sport).\n\nWYNIKI MECZÓW MŚ SIATKARZY 2022\n\nRM, Polsat Sport",
    "Słowenia. Relacja i wynik na żywo": "W swoim trzecim meczu na młodzieżowych mistrzostwach Europy polskie siatkarki zmierzą się ze Słowenkami. Czy podopieczne Wiesława Popika sięgną po drugie zwycięstwo podczas turnieju w Skopje? Relacja i wynik na żywo meczu Polska - Słowenia na Polsatsport.pl.\n\nPolki po dwóch rozegranych spotkaniach mają na swoim koncie jedną wygraną oraz jedno zwycięstwo. Na inaugurację biało-czerwone pokonały Greczynki 3:0, a następnie w takim samym stosunku setów musiały uznać wyższość Włoszek.\n\nZOBACZ TAKŻE: Drugi sparing, drugie zwycięstwo polskich siatkarek z Niemkami\n\nSłowenki rozpoczęły europejski czempionat w praktycznie identyczny sposób. Najpierw przegrały z siatkarkami z Półwyspu Apenińskiego 3:1, by później bez problemu ograć 3:0 gospodynie z Macedonii Północnej.\n\nPo konfrontacji ze Słowenią polskie zawodniczki czekają jeszcze spotkania z Finlandią oraz właśnie Macedonią Północną. Do fazy pucharowej awansują dwie najlepsze drużyny.\n\nRelacja i wynik na żywo meczu Polska - Słowenia na Polsatsport.pl. Początek o godz. 18.00.",
    "Słowenia. Transmisja TV oraz stream online": "W drugim sobotnim półfinale mistrzostw świata siatkarzy reprezentacja Włoch zmierzy się ze Słowenią. Transmisja w Polsacie Sport i Polsacie Box Go.\n\nUdział jednych i drugich w najlepszej czwórce mundialu jest delikatnym zaskoczeniem. Oczywiście obie reprezentacje należą do europejskiej, ale i światowej czołówki, jednak Italia nieoczekiwanie wyeliminowała w ćwierćfinale wyżej notowanych Francuzów (3:2), podczas gdy Słoweńcy mieli po prostu łatwiejszą od innych zespołów drabinkę. Świadczy o tym konfrontacja w ćwierćfinale z Ukrainą (3:1), której daleko do siatkarskich potęg.\n\nZOBACZ TAKŻE: MŚ siatkarzy 2022: Alarm w reprezentacji Polski! Paweł Zatorski z urazem\n\nW 1/8 finału Włochy okazały się lepsze od Kuby (3:1), podczas gdy w fazie grupowej ekipa z Półwyspu Apenińskiego odniosła komplet zwycięstw i nawet nie straciła seta, rywalizując odpowiednio z Kanadą, Turcją i Chinami.\n\nSłoweńcy zanim wyeliminowali w 1/8 finału Niemców (3:1) dowodzonych przez Michała Winiarskiego, zagrali z nimi... w grupie. Nasi zachodni sąsiedzi również wtedy musieli uznać ich wyższość (0:3). Ponadto Słowenia pokonała Kamerun (3:0) i przegrała z Francją (2:3).\n\nWarto zaznaczyć, że w dotychczasowych meczach Słowenia była gospodarzem. Tym razem przyjdzie jej zmierzyć się z Włochami na neutralnym gruncie w Katowicach.\n\nOstatni raz oba zespoły zagrały ze sobą podczas tegorocznej edycji Ligi Narodów. Wówczas Włosi wygrali bez straty seta. Czy Italia nawiąże do wspaniałych lat '90 i po wielu latach wróci do finału mistrzostw świata? A może Słowenia pierwszy raz w swojej historii dokona tak gigantycznego sukcesu?\n\nTransmisja meczu Włochy - Słowenia od godz. 20:50 w Polsacie Sport i Polsacie Box Go.",
    "Czołgi dla Ukrainy. Słowenia porozumiała się z Niemcami. Będzie wymiana. Co z Polską?": "Według słoweńskich źródeł Słowenia i Niemcy porozumiały się w sprawie pomocy dla Ukrainy w ramach tzw. wymiany okrężnej. Zgodnie z umową Słowenia przekaże Ukrainie 28 czołgów bojowych konstrukcji sowieckiej M-55S. Poinformował o tym premier Słowenii Robert Golob po rozmowie telefonicznej z kanclerzem Niemiec Olafem Scholzem.\n\nREKLAMA\n\nZ Niemiec Lublana otrzyma 35 ciężarówek wojskowych i pięć cystern. Berlin jeszcze nie potwierdził tej wymiany.\n\nZobacz wideo Putin ogłasza mobilizację. Komorowski: To przyznanie się do porażki. Operacja specjalna spaliła się na panewce\n\nWięcej aktualnych informacji na stronie głównej Gazeta.pl\n\nNowoczesna broń za sowieckie modele\n\nCzołg M-55S jest zmodernizowaną wersją sowieckiego czołgu T-55, będącego w służbie wielu krajów, w tym Ukrainy. Rząd Niemiec zorganizował część pomocy wojskowej dla Ukrainy jako wymianę ze wschodnimi partnerami NATO. Partnerzy ci przekazują Ukrainie sowieckie modele broni w zamian za nowocześniejsze zamienniki z Niemiec. Takie umowy zawarto już z Czechami, Słowacją i Grecją. Nie udało się natomiast dotąd osiągnąć porozumienia z Polską.\n\nNiemieckie czołgi dla Ukrainy\n\nUkraina od tygodni naciska na dostawę niemieckich czołgów. W centrum uwagi znajdują się czołgi Leopard oraz bojowy wóz piechoty Marder. Berlin odrzuca na razie takie rozwiązanie. Kanclerz Scholz tłumaczy, że Niemcy mogą dostarczyć Ukrainie czołgi bojowe produkcji zachodniej tylko w porozumieniu z międzynarodowymi partnerami. Dotychczas żaden kraj NATO nie dostarczył Ukrainie nowoczesnych, zaprojektowanych na Zachodzie czołgów bojowych. Według Scholza dotychczasowe dostawy ciężkiej broni \"umożliwiły obecne sukcesy, które odnotowuje Ukraina\".\n\nKilka dni temu minister obrony Niemiec Christine Lambrecht zapowiedziała przekazanie Ukrainie kolejnych wyrzutni rakietowych MARS II i pojazdów opancerzonych Dingo. Do Ukrainy mają też trafić cztery kolejne samobieżne haubice PzH 2000.\n\n***\n\nArtykuł pochodzi z serwisu Deutsche Welle",
    "Szelmowski uśmiech Luki Doncicia. Słowenia po zwycięstwo z Litwą pojechała taksówkami": "- Enjoy, have fun, let's go! - krzyknął spiker w hali w Kolonii tuż przed pierwszym podrzutem i jakże prorocze były to słowa. Słoweńcy i Litwini ruszyli na siebie w pełnym biegu, radość, zabawę i satysfakcję z oglądania faworytów EuroBasketu można było odczuwać od pierwszych sekund. Zastępy litewskich fanów ryknęły, gdy pierwsze punkty w meczu zdobył Domantas Sabonis, ale już po chwili strzeliła siatka drugiego kosza i Luka Doncić po raz pierwszy uśmiechnął się w swój firmowy, szelmowski sposób. Wpadła pierwsza trójka.\n\nREKLAMA\n\nZobacz wideo Szpilka o swoim wąsie. „Kama się wkurzyła, a teraz jestem Artur Gustavo Gavilia Szpilka\"\n\nSzelmowski uśmiech Luki Doncicia. Słowenia po zwycięstwo z Litwą pojechała taksówkami\n\nPierwsza z wielu w wykonaniu Słoweńców już w pierwszej kwarcie - po kilku minutach obrońcy tytułu mieli ich pięć i nieznacznie prowadzili. Ale nie szło im łatwo, bo Litwini grali bardzo twardo, fizycznie - w ataku starali się wykorzystywać pod obręczą Sabonisa oraz potężnego Jonasa Valanciunasa, a w obronie twardo bronili przeciwko Donciciowi. Gwiazdor NBA, jeden z najlepszych zawodników na świecie, nie miał łatwego dnia.\n\nPasjonujący bój w EuroBaskecie. Luka Doncić i spółka ograli Litwinów\n\nNa słoweńskiego magika oczy kibiców z całego świata zwrócone są od lat, kamery śledzą każdy jego ruch. Cyrkowe rzuty na treningach, śmieszne wpadki na sesjach zdjęciowych, różne niebanalne historie uwieczniane są regularnie na zdjęciach i filmikach. Przed czwartkowym meczem w sieci też pojawiły się nietypowe nagrania, jak Doncić i koledzy ruszają spod hotelu taksówkami, bo niemieccy organizatorzy nie podstawili autobusu, który miał ich zawieść do hali.\n\nDrużyna z taksówek mecz zaczęła dobrze, ale Litwa pokazywała ogromną determinację. Doncić musiał ciężko pracować w każdej akcji, większość punktów wymagała od niego dużego wysiłku. Z drugiej strony kilka razy zaczarował wszystkich dookoła i niby w zwolnionym tempie, ale ruchami i zwodami opanowanymi do perfekcji dostarczał piłkę tam, gdzie chciał. W środek obręczy lub do kolegów. Ostatecznie słoweński gwiazdor rzucił 14 punktów, miał sześć zbiórek i 10 asyst. Ale i cztery straty oraz aż 10 niecelnych rzutów z 14 prób z gry.\n\nTak źle z polskim basketem nie było od lat. A to dzieje się 3 lata po 8. miejscu na świecie\n\nO przebiegu meczu i zmieniającym się wyniku nie ma sensu pisać, bo mecz był szalenie zacięty, oba zespoły co chwilę odgryzały się świetnymi akcjami. Tych wyjątkowych było mnóstwo - efektowne wsady, znakomite podania, zaskakujące rozwiązania, płynne manewry techniczne, przebłyski taktyczne, ale też twarda walka w każdym miejscu parkietu. Mecz był po prostu znakomity.\n\nLitwinom bardzo zależało na zwycięstwie - nie dość, że sukcesem chcieli rozpocząć marsz po medal, to jeszcze pałali żądzą rewanżu za przegrany w Kownie finał turnieju kwalifikacyjnego do igrzysk w Tokio. Rok temu Słoweńcy pokonali ich 96:85, a rewelacyjny Doncić zdobył wówczas 31 punktów, miał 11 zbiórek i 13 asyst.\n\nRewanż się jednak nie udał, znów lepsi byli Słoweńcy - w kluczowych i nerwowych momentach czwartej kwarty ich gwiazdy były lepsze niż kluczowi gracze rywali. Ważne punkty zdobywali świetnie grający weteran Goran Dragić (w sumie 19, 8/14 z gry), skuteczny pod koszami był naturalizowany Amerykanin Mike Tobey (24 punkty i osiem zbiórek) i oczywiście Doncić, Litwini pod rosnącą presją nie potrafili odrobić strat. Luka znów mógł się uśmiechnąć.\n\nAntetokounmpo zmierzył się z Jokiciem. I pobił rekord Grecji",
    "Eurobasket 2022: Polska - Słowenia. Media przed ćwierćfinałem studzą entuzjazm. \"W mistrzostwach nie ma złych drużyn\"": "Gigant, który na parkiecie potrafi wszystko. Polacy zapamiętają to spotkanie na całe życie Luka Donczić w... czytaj dalej » \"Słoweńscy koszykarze są zdeterminowani, by dzisiaj nie powtórzyć tych błędów\" - pisze wydawany a Ljublianie \"Dnevnik\", przypominając cztery przegrane przez Słowenię ćwierćfinały Eurobasketu. \"Wiedzą, że w meczu z Polską są niekwestionowanymi faworytami, ale jednocześnie w tym roku kilkukrotnie zdali sobie sprawę, że ta rola jest dla nich obciążeniem\" - dodaje gazeta.\n\nTrzynaście zwycięstw w 14 spotkaniach z Polską przypomina również sportowy dziennik \"Ekipa\", ale jednocześnie zwraca uwagę na słowa selekcjonera reprezentacji Słowenii Aleksanda Sekulicia, który przestrzegał przed lekceważeniem polskiego zespołu.\n\n- Jak wielokrotnie podkreślałem, w mistrzostwach nie ma złych drużyn. Żadne zwycięstwo nie przyjdzie samo z siebie. Za każdym razem musimy udowadniać naszą jakość i reputację na parkiecie. Bardzo ważne będzie, jak zaczniemy grę i jak będziemy grać z najlepszymi polskimi zawodnikami - mówił trener Sekulić.\n\nKluczowy zespół, nie soliści\n\nPrzez kilkadziesiąt godzin największym zmartwieniem słoweńskich kibiców była kontuzja kostki Donczicia, ale ostatnie doniesienia z Berlina są optymistyczne dla fanów koszykarskiej Słowenii. Ich największy gwiazdor od czasu do czasu skarży się jeszcze na ból, ale nic nie wskazuje na to, by trener Sekulić nie mógł skorzystać z usług fenomenalnego 23-latka.\n\nJednocześnie jednak słoweńskie dzienniki i serwisy internetowe przypominają, że \"Donczić sam nie pokona Polaków\". Felietonista dziennika \"Slovenske Novice\" zwraca uwagę, że kontuzja Zorana Dragicia i powrót do gry jego brata Gorana wiele zmieniły w grze Słoweńców, ale żeby awansować do półfinału, konieczne będą dalsze zmiany.\n\nWiele uwagi poświęca właśnie Doncziciowi, który \"powinien mieć świadomość, że jest organizatorem gry i musi umieć utrzymywać piłkę nieco krócej. Gdyby mogła więcej krążyć, byłoby łatwiej całej drużynie\" - pisze Eduardo Brozovicz.\n\nNa potrzebę zaangażowania w grę całego składu zwraca uwagę również największy słoweński dziennik \"Delo\", który materiał poświęcony środowemu ćwierćfinałowi zatytułował \"Przeciw Polsce musi zagrać orkiestra, nie soliści\".\n\nOglądasz Wideo: Kosz Kadra Polscy koszykarze awansowali do ćwierćfinału Eurobasketu 2022\n\n\"Polacy nie mają żadnych szans\"\n\nSą jednak i tacy, którzy awans Słowenii do półfinału traktują jako pewnik.\n\n\"Polska już przekroczyła swoje możliwości\" - zwraca uwagę były koszykarz Goran Jagodnik, cytowany przez internetowe wydanie dziennika \"Veczer\". \"Z ręką na sercu, jesteśmy wielkimi faworytami. Jeśli zagramy z energią, jaką pokazaliśmy przeciw Francji i Niemcom, Polacy nie mają absolutnie żadnych szans\" - twierdzi były zawodnik Prokomu Trefla Sopot, z którym trzykrotnie sięgał po tytuł mistrza Polski.\n\nPoczątek ćwierćfinału Polska - Słowenia w mistrzostwach Europy w środę o godz. 20:30. Relacja na żywo w eurosport.pl.\n\nMistrzostwa Europy w koszykówce 2022: wyniki, terminarz\n\nĆwierćfinały ME w Berlinie:\n\n\n\nwtorek\n\nHiszpania - Finlandia 100:90 (19:30,24:22,30:15,27:23)\n\nNiemcy - Grecja 107:96 (31:27,26:34,26:10,24:25)\n\n\n\nśroda\n\nFrancja - Włochy (godz. 17.15)\n\nSłowenia - Polska (godz. 20.30)\n\n\n\npółfinały, piątek\n\nSłowenia/Polska - Francja/Włochy\n\nNiemcy - Hiszpania",
    "Eurobasket2022. Słoweńcy imprezowali do rana przed meczem z Polską? (sport.tvp.pl)": "",
    "Słowenia już świętowała triumf z Francją, aż nagle szok. \"Jeden z najlepszych meczów\"": "W niedzielnym hicie siatkarskich mistrzostw świata zmierzyły się Słowenia i Francja. Współgospodarze turnieju i aktualni wicemistrzowie Europy podejmowali aktualnych mistrzów olimpijskich. Spotkanie dostarczyło niesamowitych emocji. Słoweńcy prowadzili już 2:1 i mieli nawet piłkę meczową. \"Trójkolorowi\" zdołali jednak się obronić, doprowadzić do wyrównania, a następnie wygrać po tie-breaku 3:2.\n\nREKLAMA\n\nZobacz wideo Zaskakujący początek. Kurek nie dowierzał, aż Polska włączyła walec\n\nSłoweńskie media komentują porażkę z Francuzami. Skupili się tylko na pozytywach\n\nSłoweńskie media szeroko komentują porażkę swojej reprezentacji. Co ciekawe, nie ma zbyt wielu słów krytyki. Dziennikarze doceniają wysiłek siatkarzy w starciu z jedną z najlepszych drużyn ostatnich lat.\n\nŚwiat pod wrażeniem Polaków. Rywale zostali obezwładnieni. \"Zbyt łatwo\"\n\nWięcej treści sportowych znajdziesz też na Gazeta.pl\n\n\"Francuzi są najlepsi na świecie. Mistrzowie olimpijscy ledwo uniknęli porażki, ale słoweński obóz nie jest rozczarowany zmarnowaną szansą\" - czytamy na portalu Delo.si. Przytoczono także wypowiedź m.in. kapitana drużyny, Tino Urnauta, który doszukuje się pozytywów po tym meczu. - Po tym, jak nie graliśmy w pełnym składzie w Lidze Narodów i rozegraliśmy kilka meczów towarzyskich przed mistrzostwami, nie spodziewaliśmy się, że będziemy w stanie zagrać tak dobrze przeciwko najlepszej drużynie narodowej w ostatnim czasie - stwierdził siatkarz. - Graliśmy znakomicie. Można powiedzieć, że pozytywnych rzeczy było milion. Niestety, drobiazgi zadecydowały. Mieliśmy swoje szanse w czwartym secie, nie wykorzystaliśmy ich, Francuzi to zrobili. Myślę, że pomimo porażki zrobiliśmy duży krok do przodu - dodał.\n\nGrę Słoweńców docenia także portal nova24tv.si. \"Rozegrali dziś jeden z najlepszych meczów sezonu, ale to nie wystarczyło\" - czytamy. Zwrócono uwagę, że o wyniku końcowym mogła zadecydować dyspozycja na początku spotkania, gdy pierwszego seta zdominowali Francuzi. \"Jakby mieli tremę, Słoweńcy rozpoczęli mecz nieprzekonująco\" - oceniono. Decydującym momentem była zdaniem dziennikarzy nova24tv.si końcówka czwartego seta. \"Francuzi zdobyli na piąty set psychologiczną przewagę, którą wykorzystali i pewnie wygrali tie break\" - czytamy.\n\n\"Słoweńcy dręczyli mistrzów olimpijskich\" - zauważa portal siol.net. \"Słowenia już cieszyła się ze zwycięstwa z mistrzami olimpijskimi, ale...\" - to natomiast tytuł z portalu zurnial24.si. \"Słoweńcy, wicemistrzowie Europy, mieli szanse na prestiżowe zwycięstwo. Prowadzili 2:1 w setach, w czwartej partii 20:17, mieli też trzy piłki meczowe, ale nie wykorzystali żadnej z nich\" - podkreślono.\n\n\"Może po tym, jak zaczęliśmy świętować zwycięstwo, nasza koncentracja trochę spadła. Ale możemy być zadowoleni z naszego występu przeciwko jednej z najsilniejszych drużyn narodowych\" - zacytowano wypowiedź przyjmującego Klemena Cebulja dla POP TV.\n\nSłoweńcy po porażce zajmują drugie miejsce w grupie D za Francją. We wtorek zmierzą się w ostatnim meczu tej fazy turnieju z Niemcami.\n\nTrener największych rywali Polaków ma inne zdanie ws. naszego rozstawienia niż wszyscy",
    "Słowenia - Włochy: z kim Polacy zagrają w finale? kiedy i o której mecz? MŚ siatkarzy 2022": "10.06 | Zwycięstwo z Argentyną, porażka z Włochami - to bilans po dwóch meczach reprezentacji Polski w siatkówce rywalizującej w Lidze Narodów.\n\nTAK RELACJONOWALIŚMY MECZ POLSKA - BRAZYLIA\n\nPierwszy półfinał dostarczył niebywałych emocji. To był prawdziwy rollercoaster. Lepiej zaczęli Brazylijczycy, którzy pierwszego seta wygrali 25:23. Biało-Czerwoni szybko wrócili na właściwe tory. Efekt? Wygrana do 18 i 20 w dwóch następnych odsłonach. W czwartej partii grający z nożem na gardle Canarinhos wyszli z opresji, doprowadzając do tie-breaka - 25:21. Decydujący set należał już do zespołu Nikoli Grbicia, który zwyciężył 15:12 i po raz trzeci awansował do wielkiego finału.\n\nWiadomo, że po raz trzeci z rzędu ich rywalem nie będą Canarinhos. Zespół z Ameryki Południowej zagra w niedzielę o brązowy medal. Mistrzostwa Świata w siatkówce 2022 - terminarz, wyniki i tabele Mistrzostwa... czytaj dalej »\n\nWłochy - Słowenia: wynik drugiego półfinału\n\nPrzeciwnikami Polaków w wielkim finale będą Włosi, którzy pokonali w Katowicach Słowenię 3:0 (25:21, 25:22, 25:21).\n\nNa trybunach katowickiej hali zdecydowaną przewagę mieli sympatycy Słowenii, ale początek meczu był dla nich ciężką próbą. Włosi prowadzili bowiem 7:1, dopiero wtedy przeciwnicy wzięli się do roboty i zmniejszyli różnicę do jednego punktu (9:8). Przewaga zespołu trenera De Giorgi nie była później już tak duża, tym niemniej ekipa Italii mogła się cieszyć z pierwszego kroku do finału.\n\n\n\nWłosi w drugiej partii ciągle musieli odpierać ataki goniących ich rywali. Po kończącym długą wymianę piłki skutecznym ataku Klemena Cebulja był remis 9:9, ponownie jednak Słoweńcom nie udało się wyjść na prowadzenie. Co prawda obronili dwie piłki setowe przy stanie 24:20, ale to było wszystko, co dali radę osiągnąć.\n\n\n\nPoczątek trzeciej odsłony przyniósł wysokie prowadzenie Włochów 5:0. Ich przewaga topniała (11:10, 16:15), wreszcie Słoweńcy doprowadzili do remisu 16:16, a następnie – przegrali końcówkę.\n\n\n\nW efekcie w niedzielę zmierzą się z Brazylią w meczu o brązowy medal.\n\nBiało-Czerwoni mierzyli się już z Italią w Lidze Narodów. Najpierw w czerwcu przegrali 1:3, ale pod koniec lipca wygrali z nimi 3:0.\n\nMŚ siatkarzy: kiedy i o której finał?\n\nDecydujący mecz o złoty medal odbędzie się w niedzielę 11 września w katowickim Spodku. Początek o godzinie 21. Wynik i relacja na żywo w eurosport.pl.\n\nMecz o trzecie miejsce rozpocznie się trzy godziny wcześniej.",
    "MŚ siatkarzy 2022: Słowenia, Japonia i Kuba awansowały do 1/8 finału turnieju": "W ostatnim meczu grupy C Polacy wygrali hitowe starcie dnia z Amerykanami 3:1 i zapewnili sobie pierwsze miejsce w zestawieniu, a także rozstawienie z numerem jeden w 1/8 finału. Oznacza to, że na tym etapie zagrają z najsłabszą ekipą z trzecich miejsc. Rywala poznają po zakończeniu rywalizacji w pozostałych grupach w środę.\n\nPodopieczni trenera Johna Sperawa natomiast zakończyli zmagania grupowe na drugim miejscu, co oznacza, że w klasyfikacji 16 najlepszych zespołów mistrzostw świata uplasują się najprawdopodobniej na ósmej pozycji. Bardzo więc możliwe, że ponownie zmierzą się z biało-czerwonymi w ewentualnym ćwierćfinale.\n\nZOBACZ TAKŻE: MŚ siatkarzy 2022: Sensacja w meczu \"polskiej\" grupy\n\nSzansę na awans do fazy pucharowej stracili Bułgarzy, którzy wcześniej w ostatnim meczu grupowym niespodziewanie przegrali z reprezentacją Meksyku 2:3 i zajęli ostatnią lokatę w grupie C. Trzeci w zestawieniu Meksykanie, dla których to jedenaste zwycięstwo w historii występów w mistrzostwach świata, również zakończyli swój udział w turnieju, bowiem bez względu na wyniki środowych spotkań nie mają już szans na znalezienie się wśród czterech najlepszych ekip z trzecich miejsc.\n\nBez niespodzianek obyło się w starciach grupy B rywalizującej w Lublanie. Brazylijczycy pewnie pokonali Katarczyków, chociaż ci drudzy byli blisko przedłużenia meczu w trzecim secie. Doprowadzili do wyrównania w końcówce, jednak w grze na przewagi zaprocentowało doświadczenie wyżej notowanych \"Canarinhos\". Tym samym zakończyli oni zmagania w zestawieniu na pierwszym miejscu.\n\nDrugą pozycję zajęli Japończycy, którzy wygrali 3:1 z Kubą. Dołączyli więc do grona zespołów będących pewnych gry w 1/8 finału. Kubańczycy na dzień przed końcem rywalizacji grupowej plasują się na pierwszym miejscu w klasyfikacji ekip z trzecich lokat i również mogą się już cieszyć z awansu do fazy pucharowej.\n\nFaworyci nie zawiedli w grupie D w Lublanie. Francja spokojnie wygrała z Kamerunem 3:0, a Słowenia także w trzech setach z Niemcami. \"Trójkolorowi\" zakończyli tym samym zmagania grupowe na pierwszym miejscu, a Słoweńcy na drugim. Podopieczni trenera Michała Winiarskiego są natomiast na trzeciej lokacie i wśród ekip z trzecich pozycji obecnie są czwartą, czyli ostatnią, która awansuje do 1/8 finału. Muszą jednak czekać na wyniki spotkań pozostałych trzech grup, by mieć pewność, czy zagrają w fazie pucharowej.\n\nW środę zmagania grupowe zakończą zespoły w zestawieniach A, E oraz F.",
    "EuroBasket. Belgia rzuciła wyzwanie, Słowenia odpowiedziała": "EuroBasket. Belgia rzuciła wyzwanie, Słowenia odpowiedziała\n\nPrzez trzy pierwsze kwarty Belgia sensacyjnie rywalizowała ze Słowenią, aktualnymi mistrzami Europy, jak równy z równym.\n\nPAP/EPA / CLEMENS BILAN / Na zdjęciu: Luka Doncić\n\nPo trzech nerwowych odsłonach, drużyna z Bałkanów w czwartej pokazała, na co ją stać i do czego przyzwyczaiła nas na przestrzeni nie tylko tegorocznych rozgrywek grupowych (wygrała grupę), ale i ostatnich lat.\n\nSłowenia wygrała ostatnie 10 minut 25:12, a cały mecz 88:72, zapewniając sobie awans do ćwierćfinału EuroBasketu 2022.\n\nGwiazdor Słoweńców, Luka Doncić rzucił 35 punktów, miał też pięć zbiórek, pięć asyst i cztery przechwyty. Gracz Dallas Mavericks spędził na parkiecie blisko 36 minut. Klemen Prepelić dodał cenne 13 \"oczek\".\n\nTo nie był dzień obrońców tytułu. Widać to po skuteczności oddanych rzutów za trzy. Trafili tylko 7 na 28 takich prób. Popełnili jednak zaledwie sześć strat.\n\nBelgia ambitnie walczyła o korzystny wynik, ale po blisko 35 minutach rywalizacji, jak równy z równym, ostatecznie nie dała rady sprawić sensacji. To i tak był dla Belgów dobry turniej - niespodziewanie w rozgrywkach grupowych pokonali przecież Hiszpanię.\n\nSłowenia w ćwierćfinale mistrzostw Europy zmierzy się ze zwycięzcą meczu Ukraina - Polska.\n\nWynik:\n\nSłowenia - Belgia 88:72 (24:19, 20:22, 19:19, 25:12)\n\nSłowenia: Doncić 35, Prepelic 13, Tobey 12, Goran Dragić 11, Cancar 8, Zoran Dragić 6, Blazić 3, Murić 0, Nikolić 0, Dimec 0.\n\nBelgia: Lecomte 16, Gillet 15, Tabu 9, Mwema 7, Libert 6, Vanwijn 6, De Zeeuw 6, Obasohan 3, Tumba 2, Bako 2.\n\nCzytaj także: \"Od wielu lat tak nie było\". Polacy zaskakują na wielkim turnieju\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Słowenia wygra tegoroczny EuroBasket? Tak Nie zagłosuj, jeśli chcesz zobaczyć wyniki\n\nPolub Koszykówkę na Facebooku\n\nZgłoś błąd",
    "Naklo (Słowenia): Wernisaż prac fotograficznych w Galerii Zamkowej Duplje": "W czwartek wieczorem w Galerii Zamkowej Duplje znów byliśmy świadkami ważnego wydarzenia kulturalnego jakim było otwarcie wystawy fotograficznej, fotografa Wiktora G. pt. „Magiczny Las”. Wystawa została zorganizowana przez KTD „Pod Krivo jelko” Duplje. G. Wiktor urodził się w 1951 roku w Lublanie, od 1975 roku mieszka z rodziną w Zgornje Duplje. Fotografia ciągnie go od dziecka, bo już jako uczeń robił zdjęcia w prosty sposób. Po przyjeździe do Duplje dołączył do bardzo aktywnego wtedy Kino Klubu Duplje. Był nawet członkiem założycielem. Po próbach malarskich powrócił do fotografii. Do czasu pojawienia się aparatów cyfrowych używał aparatów fotograficznych DIA. Z czasem Kino Klub Duplje przekształcił się w kulturalne towarzystwo turystyczne „Pod Kriwą jelko”. Zaprzestano tam działalności filmowo-fotograficznej, dlatego w 2006 roku na zaproszenie p. Niki Sladičy został członkiem stowarzyszenia „Janez Puhar Fotografia” w Kranju. Za sukcesy w licznych wystawach krajowych i zagranicznych (ponad 300) otrzymał tytuł fotografii FIAP (EFIAP) w 2019 roku.\n\nMówi, że przyroda przekonuje go do robienia zdjęć, szczególnie małego świata owadów i kwiatów, a także fotografii portretowej i ulicznej. Podczas sesji zdjęciowych używał różnych ruchów aparatu (góra, dół, lewa, prawa, zoom, podwójne ujęcie). Opinię wystawionych prac na wystawie przedstawili członkowie Towarzystwa Fotograficznego Janez Puhar Kranj, mistrz fotografii pana Vasja Doberlet. Głos zabrał także żupan Naklo Ivan Meglić.\n\nWystawa będzie do zwiedzania po wcześniejszym uzgodnieniu telefonicznym do 14 października 2022 roku.\n\nObcina Naklo",
    "Koszykówka. Polska - Słowenia: o której godzinie dzisiaj mecz Polski w 1/4 finału? - Eurobakset 2022": "Mistrzostwa Europy w koszykówce 2022: wyniki, terminarz\n\n\"Zrobiliśmy historyczną rzecz dla Polski\" Reprezentacja... czytaj dalej » W niedzielę reprezentacja Polski koszykarzy pokonała w Berlinie Ukrainę 94:86 w 1/8 finału. Zespół trenera Igora Milicicia awansował do fazy pucharowej ME, zajmując w grupie D trzecie miejsce z bilansem 3-2.\n\nKoszykówka. Polska - Słowenia: kiedy i o której godzinie mecz 1/4 finału?\n\nBiało-Czerwoni znaleźli się w ćwierćfinale europejskiego czempionatu po 25 latach.\n\n- Wiele osób w nas nie wierzyło na początku, udowodniliśmy im coś. Każdy otworzy teraz oczy, że polscy zawodnicy są znacznie więcej warci, niż się uważa w Europie. Jesteśmy w ósemce turnieju, który pod względem talentu jest prawdopodobnie największy w historii. Zrobiliśmy historyczną rzecz dla Polski. Jesteśmy szczęśliwi - powiedział Milicić po spotkaniu z Ukrainą.\n\nW walce o półfinał ME rywalem Polaków będzie Słowenia. Obrońcy tytułu w sobotę pokonali w meczu 1/4 finału Belgię 88:72. Największą gwiazdą Słoweńców jest 23-letni Luka Donczić, jeden z najlepszych graczy NBA, obecnie reprezentujący barwy ekipy Dallas Mavericks.\n\nMecz Polska - Słowenia w ćwierćfinale ME zostanie rozegrany w środę, 14 września w Berlinie. Początek o godzinie 20.30.\n\nŹródło: Getty Images Aaron Cel w akcji. Polacy zagrają w ćwierćfinale Eurobasketu\n\nProgram finałowej rundy ME w koszykówce w Berlinie:\n\n\n\nwtorek, 13 września - ćwierćfinały\n\nHiszpania - Finlandia (godz. 17.15)\n\nNiemcy - Grecja (godz. 20.30)\n\n\n\nśroda, 14 września - ćwierćfinały\n\nFrancja - Włochy (godz. 17.15)\n\nSłowenia - Polska (godz. 20.30)\n\n\n\npiątek, 16 września - półfinały\n\nSłowenia/Polska - Francja/Włochy\n\nNiemcy/Grecja - Hiszpania/Finlandia\n\n\n\nniedziela, 18 września\n\nmecz o 3. miejsce (przegrani w półfinałach, godz. 17.15)\n\nfinał (zwycięzcy półfinałów, godz. 20.30)\n\n",
    "MŚ siatkarzy 2022: Słowenia – Ukraina 3:1. Skrót meczu": "Skrót meczu MŚ siatkarzy 2022 Słowenia – Ukraina 3:1 (18:25, 26:24, 25:19, 25:23). Ćwierćfinał w Lublanie.\n\nPolsatSport.pl w wersji na telefony z systemem Android i iOS!\n\nNajnowsze informacje i wiadomości na bieżąco, gdziekolwiek jesteś.",
    "Polska – Słowenia na EuroBasket 2022. Transmisja online na żywo w internecie (11.09.2022) (sport.tvp.pl)": "",
    "Eurowizja 2023: Słowenia potwierdza udział!": "Eurowizja 2023 odbędzie się w maju w Wielkiej Brytanii. Lista państw uczestniczących wydłuża się o kolejny kraj, który rozważał rezygnację z udziału w konkursie. Co wiemy o starcie Słowenii?\n\nSłowenia dołącza do stawki 67. Konkursu Piosenki Eurowizji, choć decyzja ta wcale nie była pewna. Kraj rozważał rezygnację, jednak postanowił wysłać reprezentanta do Wielkiej Brytanii. W tym kraju Słoweńcy odnotowali najgorszy wynik w historii, a przed nimi 28. występ od czasu debiutu.\n\nAna Soklič – reprezentantka Słowenii na Eurowizji 2021; źródło: rtvslo.si\n\nEurowizja 2023 mimo wszystko ze Słowenią\n\nStacja RTV SLO zdecydowała, że Słowenia pojawi się na Eurowizji 2023 w Wielkiej Brytanii. Wcześniej pojawiały się sugestie o potencjalnej rezygnacji kraju w obliczu dużych zmian na scenie politycznej, które nastały w czerwcu, a także rozczarowującego wyniku grupy LPS w Turynie. Podczas Eurowizji 2022 Słowenia zajęła ostatnie, 17. miejsce w pierwszym półfinale, co jest jej najgorszym wynikiem w historii startów.\n\nPo potwierdzeniu udziału głos zabrała Alenka Gotar, reprezentantka Słowenii z 2007 roku. Piosenkarka jest członkinią Rady Programowej RTV SLO i zdradziła, że władze telewizji wiosną faktycznie planowały wycofać się z Eurowizji. Jak zakomunikowała w mediach społecznościowych: jestem szczęśliwa, że wzięto pod uwagę opinię Komisji Muzyki przy Radzie Programowej, której jestem przewodniczącą, że jest ważne dla słoweńskich twórców, by tworzyć muzykę pokazywaną za granicą. Dziękuję całej Radzie Programowej, jej lewym i prawym członkom, którzy mnie wspierali. Bez żadnego głosu przeciwko!\n\nNie wiadomo na razie, w jaki sposób Słowenia wybierze reprezentację w przyszłym roku. Od 2014 roku nieprzerwanie preselekcje stanowił program Evrovizijska Melodija, czyli EMA, który przez ostatnie dwie edycje poprzedzał konkurs EMA FREŠ dla początkujących wykonawców. Być może z przyczyn finansowych czy kadrowych format zostanie zmieniony lub całkiem odwołany.\n\nSłowenia na Eurowizji\n\nPrzed rozpadem Jugosławii słoweńscy artyści czterokrotnie reprezentowali ten kraj w konkursie, zachodząc najwyżej na 7. miejsce w 1966 roku. Niepodległa Słowenia zadebiutowała na Eurowizji już w 1993 roku. Jej najlepszy wynik to także 7. miejsce, które osiągnęły Darja Švajger z Prisluhni mi w 1995 roku i Nuša Derenda z Energy w roku 2001.\n\nOd czasu wprowadzenia rundy półfinałowej Słowenia awansowała tylko sześć razy, po raz ostatni w 2019 roku. W Turynie na Eurowizji 2022 kraj reprezentowała grupa LPS z utworem Disko. Złożony z nastolatków zespół wygrał eliminacje po przejściu rundy EMA Freš dla debiutantów. Podczas półfinału młodzi wykonawcy zdobyli 7 punktów od jury (16. miejsce) i 8 punktów od telewidzów (wszystkie od Chorwacji, 17. miejsce), zajmując ostatnie, 17. miejsce.\n\nEurowizja 2023: Co wiemy?\n\nChoć ostatnia edycja Eurowizji okazała się zwycięska dla Ukrainy, Eurowizja 2023 odbędzie się w Wielkiej Brytanii. Europejska Unia Nadawców zdecydowała się przenieść konkurs i rozpocząć współpracę z BBC ze względu na trwającą wojnę w Ukrainie. Mimo to przyszłoroczna Eurowizja zostanie zorganizowana w ukraińskim duchu. Podczas widowiska zobaczymy elementy nawiązujące do ukraińskiej kultury, a do prowadzenia konkursu zaproszono konferansjerów znanych z ukraińskiej telewizji. Dodatkowo, Ukraina jako triumfator poprzedniej edycji Eurowizji będzie mieć zagwarantowany start w finale. Na szczegóły, w tym ogłoszenie miasta-organizatora konkursu spośród siedmiu kandydatur, musimy poczekać jeszcze kilka tygodni.\n\nJak dotąd 32 kraje zadeklarowały start w przyszłorocznej Eurowizji. Wśród nich jest również Polska. Mimo że do Eurowizji pozostało jeszcze kilka miesięcy, już dziś znamy daty selekcji reprezentantów w Szwecji czy we Włoszech. Po sześciu latach przerwy preselekcje przeprowadzi Belgia. Z kolei Izrael już wyłonił swojego uczestnika. Będzie to czterokrotna laureatka nagród MTV EMA – Noa Kirel. Podczas Eurowizji w Wielkiej Brytanii nie zobaczymy reprezentantów Andory, Bośni i Hercegowiny, Luksemburga czy Słowacji.\n\nEurowizja 2023: siedem miast walczy o organizację konkursu. Fot. eurovision.tv\n\nźródła: RTV SLO, Evrovizija.com, fot. Eurovision.tv",
    "Słowenia - Ukraina: ależ ćwierćfinał! Wygrali pierwszego seta, ale potem...": "",
    "EuroBasket: Słowenia wygrała grupę \"śmierci\". Kosmiczny mecz Luki Doncicia (sport.tvp.pl)": "",
    "Słowenia zrezygnuje z Boxerów i kupi Rosomaki?": "Słoweńskie ministerstwo obrony poinformowało 15 września, że wypowie umowę w sprawie zakupu czterdziestu pięciu kołowych bojowych wozów piechoty GTK Boxer. Przyczyną rezygnacji mają być wyniki ministerialnego audytu „Opłacalność zakupu kołowych wozów bojowych 8 × 8 dla słoweńskich sił zbrojnych”.\n\nInspektorzy przyznali, że Boxer spełnia co najmniej minimalne wymagania dotyczące siły ognia, ochrony balistycznej i przeciwminowej, a także manewrowości i właściwości taktyczno-technicznych wymaganych przez klienta. We wnioskach końcowych raportu stwierdzono jednak, iż ogólna wartość zamówienia nie uwzględnia wszystkich kosztów pozyskania Boxerów. Kontrola wykazała, że cena nie obejmowała systemu C4I, którego wartość szacowana jest na 13,5 milionów euro, ani potencjalnej rocznej indeksacji wartości umowy.\n\nCo więcej, podczas procedury wyboru nie porównano ceny Boxera z cenami pojazdów innych oferentów. Audytorzy nie byli w stanie ustalić, czy zakup jest opłacalny, ponieważ nie podano cen porównywalnych pojazdów ani wykonalności alternatywnych zakupów. Ustalili również, że instrukcja resortu obrony, aby poprosić Polskę o wycenę podobnego typu pojazdu, nie została wykonana.\n\n—REKLAMA—\n\nPrzed podjęciem decyzji o wyborze nie pochylono się nad tym, czy deklarowane parametry pojazdu są zbieżne z osiągniętymi podczas testów. Wskazano, że ogółem procedura wyboru miała wiele błędów, których nie dało się naprawić, i należy umowę anulować. W szczególności ministerstwo nie wzięło pod uwagę zmieniającej się sytuacji na rynku transporterów opancerzonych czy założeń taktycznych dla wojsk lądowych ani dokumentów NATO. Stanu, który zaakceptowano w 2018 roku, nie weryfikowano.\n\nStało się to, co się musiało stać. Umowa sygnowana zaledwie dzień przed dymisją rządu Janeza Janšy nie przetrwała zmian politycznych. 1 czerwca nastąpiła zmiana rządu i nowym premierem został Robert Golob z partii Ruch Wolność (Gibanje Svoboda).\n\nDecyzja o porzuceniu planów zakupu następców gąsienicowych transporterów M-80 wiąże się teraz z dwiema sprawami. Po pierwsze minister obrony Marjan Šarec ma niewiele czasu, aby znaleźć alternatywę dla niemieckich pojazdów. Do końca roku pozostało niewiele ponad trzy miesiące. Wiele wskazuje, że Słowenia zapłaci karę umowną, której maksymalna wysokość może sięgnąć ponad 60 milionów euro (20% wartości umowy). Zgodnie z rządowym komunikatem najmniejszą możliwą kwotą jest 7,2 miliona euro za prace rozwojowe. Po doliczeniu kosztów administracyjnych całość ma sięgnąć 10 milionów.\n\nJeżeli Lublana faktycznie porzuci zakup Boxerów i szybko nie znajdzie dostępnego od ręki zamiennika, będzie mieć problem z wyposażeniem formowanej batalionowej grupy bojowej słoweńskich sił zbrojnych. Należy przypomnieć, że w jej składzie miało znaleźć się czterdzieści osiem pojazdów, które stanowiłyby komponent wsparcia, usytuowany między czołgami podstawowymi a transporterami uzbrojonymi w bezzałogowe moduły z karabinami maszynowymi kalibru 12,7 milimetra. Co więcej, wyniki audytu podniosły jeszcze jedną wątpliwość: czterdzieści pięć pojazdów, które Słowenia zamierzała wprowadzić do służby, z pewnością byłoby zbyt małą liczbą. Potrzebne będą dodatkowe – co najmniej dwadzieścia pięć – które zwiększą wartość umowy, co jest kolejnym argumentem za wozem tańszym.\n\n\n\n\n\n\n\nCiężka droga bez happy endu?\n\nNieco ponad cztery miesiące temu sytuacja wyglądała zgoła odmiennie. Dyrektor OCCAR Matteo Bisceglio i minister obrony Słowenii Matej Tonin podpisali 11 maja 2022 roku umowę w sprawie dołączenia Słowenii do programu Boxera w roli obserwatora. Później OCCAR podpisała porozumienie z ARTEC (Rheinmetall i Krauss-Maffei-Wegmann). Wówczas wszystko szło gładko i nic nie wskazywało, że Słoweńcy będą rakiem wycofywać się z wyboru niemieckiego wozu.\n\nZgodnie z podpisaną umową tamtejsze siły zbrojne miały stać się szóstym użytkownikiem Boxerów. Za czterdzieści pięć pojazdów w czterech wariantach wraz z pakietem wsparcia eksploatacji Lublana miała zapłacić ponad 340 milionów euro (niemal 1,6 miliarda złotych).\n\nKMW w ramach konsorcjum ARTEC miało dostarczyć pierwszego Boxera w 2023 roku, do prób w celu sprawdzenia zgodności z wymogami słoweńskich wojsk lądowych. Pozostałe pojazdy miały zostać dostarczone w trzech partiach, składających się z dziewięciu sztuk w 2024 roku, dwudziestu dwóch w 2025 i trzynastu w 2026. Zamówiono pojazdy w konfiguracji zbliżonej do litewskich Vilkasów z izraelskimi bezzałogowymi wieżami Samson Mk II z 30-milimetrową armatą automatyczną Mk 44S, karabinem maszynowym kalibru 7,62 milimetra i możliwością integracji wyrzutni pocisków Spike LR.\n\nWarto zauważyć, że zakup rozważano niemal od początku 2018 roku, a rozmiary zamówienia miały być znacznie większe. Planowano pozyskanie dziewięćdziesięciu sześciu wozów w dwóch równych transzach dla dwóch batalionowych grup bojowych piechoty, w tym jednej rozpoznawczej. W styczniu 2019 roku poinformowano o odłożeniu planów zakupowych do czasu opublikowania Białej Księgi w zakresie obronności określającej podstawowe cele i zasadnicze kierunki rozwoju sił zbrojnych. Już wtedy Słoweńców przygniatał koszt pozyskania dużej liczby pojazdów, który stał się bomb z opóźnionym zapłonem.\n\n\n\n\n\n\n\nJak się później okazało, słoweńskie wojska lądowe musiały poczekać na formalne zamówienie jeszcze ponad trzy lata, a pojazdów jak nie było, tak nie ma. Pierwotnie planowano, że transakcja zostanie zrealizowana w całości w latach 2018–2020. Lublana zakładała, że pierwsza kompania rozpocznie służbę bojową w 2020 roku, a wszystkie wozy drugiej grupy bojowej miały być gotowe do służby liniowej do roku 2026.\n\nMatej Tonin, który podpisał umowę, skrytykował jej wypowiedzenie, twierdząc, że było to wyjątkowo szkodliwe posunięcie. Według niego audyt wykazał, że nie było błędów, a decyzje obecnego rządu to podważanie modernizacji słoweńskich sił zbrojnych. Tonin odniósł się też do doniesień o polsko-słoweńskich rozmowach w sprawie umowy na Rosomaki. Stwierdził, że tańsze polskie pojazdy naraziłyby słoweńskiego żołnierza na większe niebezpieczeństwo.\n\n– Rząd planuje zastąpić Boxery Rosomakami, które są o pokolenie starsze i oferują gorszą ochronę – powiedziały były minister obrony.\n\nPrzeciwnego zdania był eurodeputowany Klemen Grošelj, w przeszłości szef resortu obrony. Dla niego Rosomaki wcale nie ustępują Boxerom, a na wybór konkretnego typu wozu decydujący wpływ powinno mieć wojsko. Jeżeli stwierdziłoby, że polski transporter lepiej będzie spełniał wymagania, wskazany byłby wybór Rosomaków.\n\n\n\n\n\n\n\nA może Tonin nie ma racji?\n\nGdy nad Boxerami zaczęły zbierać się ciemne chmury, słoweńskie media wytoczyły działa. Już w lipcu dziennik Delo informował, że prowadzone są rozmowy na temat potencjalnego zakupu polskich transporterów Rosomak. Za pojazdami z naszego kraju miała przemawiać cena i możliwość szybszych dostaw. Ponadto od 2009 roku Słowenia jest użytkownikiem transporterów opancerzonych XA-360, lokalnie oznaczonych SKOV 8 × 8 Svarun.\n\nRozmach był duży, gdyż Lublana chciała mieć docelowo 135 XA-360 w siedmiu odmianach. Istniały również plany konstruowania wozów w lokalnych zakładach, szczególnie Rotis w Kočevje. Zrealizowano jedynie część tych planów: w latach 2009–2011 do służby w tamtejszych wojskach lądowych trafiło trzydzieści transporterów (według innych danych dwadzieścia siedem). Bliskość konstrukcyjna XA-360 i Rosomaków ograniczyłaby spodziewane koszty utrzymania i szkoleń.\n\nPlany pozyskania przez słoweńskie ministerstwo obrony Zielonych Diabłów – jak polskie pojazdy nazywali talibowie – nie jest nowy i wystarczy go odkurzyć. „Rośki” były jedną z opcji, ale musiały uznać wyższość Boxerów. Słoweńskie media określają potencjalną umowę w sprawie Rosomaków jako transakcję międzyrządową. Rosomaki, które sprawdziły się bojowo w Afganistanie, cenowo i technicznie sprostałyby wymaganiom słoweńskie resortu obrony.\n\nByć może Słoweńcy będą chcieli pozyskać transportery Patria AMV XP wyposażone w bezzałogową wieżę Kongsberg MCT-30 z dwustronnie zasilaną armatą automatyczną Orbital ATK Armament Systems MK44 kalibru 30 milimetrów i zainstalowanym na dachu stanowiskiem Kongsberg Protector z karabinem maszynowym M2 kalibru 12,7 milimetra i pojedynczą wyrzutnią pocisków Javelin.\n\n\n\n\n\n\n\nŚrodkowy palec dla Ringtausch?\n\nZastrzeżenie o możliwej rezygnacji z Boxerów może mieć też drugie dno i stanowić element presji na Niemcy i ich polityki tak zwanej wymiany okrężnej (Ringtausch). Słoweński rząd wyrażał niezadowolenie z warunków uczestnictwa w tym programie. Lublana miała nadzieję, że w zamian za przekazane na wojnę w Ukrainie czołgi M-84 (wywodzące się od sowieckiego T-72M1M i produkowane na licencji w Jugosławii) otrzyma z zapasów Bundeswehry czołgi Leopard 2, kołowe transportery Boxer albo bojowe wozy piechoty Marder lub Puma.\n\nBerlin nie zamierzał spełniać tak wygórowanych oczekiwań i zgadzał się na kołowe transportery TPz 1 Fuchs. Być może stawiając pod znakiem zapytania zakup Boxerów, Słoweńcy chcieli zagrać Niemcom na nosie. Wczoraj Niemcy i Słowenia dogadały się, że Lublana przekaże Ukrainie wszystkie posiadane czołgi M-55S, czyli około 28–30 sztuk. W zamian otrzyma wojskowe ciężarówki i cysterny. Jeżeli ostatnie zabiegi kanclerza Olafa Scholza miały być próbą ratowania kontraktu na Boxery i wyjścia z twarzą, marnie to wygląda.\n\nZobacz też: Jak świecący plankton może pomagać w wykrywaniu okrętów podwodnych\n\nLitewskie ministerstwo obrony",
    "MŚ siatkarzy: Francja lepsza od Słowenii w hicie. Cztery drużyny już z awansem": "Na relacje ze spotkań reprezentacji Polski zapraszamy na anteny radiowej Jedynki i Trójki. Mecze komentować będzie Cezary Gurjew.\n\nHitem niedzieli było spotkanie w grupie D. W wypełnionej po brzegi Arenie Stozice współgospodarze turnieju i aktualni wicemistrzowie Europy podejmowali mistrzów olimpijskich z Tokio.\n\nFrancja wyszarpała zwycięstwo\n\nMecz w Lublanie miał dramatyczny przebieg. Choć Francuzi wygrali pierwszą partię, niesieni dopingiem rywale zdołali się podnieść i wygrać dwa kolejne sety. Niezwykle dramatyczny przebieg miała czwarta partia.\n\nW niej Słoweńcy mieli dwie piłki meczowe, ale rozgrywany na przewagi set padł łupem gości (34:32). W tie-breaku przewaga Francuzów nie podlegała już dyskusji, a wynik 15-7 mówi sam za siebie.\n\nW drugim meczu grupy D Niemcy co prawda wygrali 3:0 z Kamerunem, jednak w pierwszym secie było blisko niespodzianki, bowiem długo na prowadzeniu była ekipa z Afryki. W końcówce podopieczni trenera Michała Winiarskiego doprowadzili do wyrównania, a następnie triumfowali 30:28. To pierwsze zwycięstwo byłego reprezentanta Polski w roli szkoleniowca w MŚ.\n\nPolska, USA i Brazylia też grają dalej\n\nW stolicy Słowenii rywalizują też drużyny występujące w grupie B. W niedzielę reprezentacja Kataru wygrała historycznego seta w starciu z Kubą - była to pierwsza zwycięska partia w mistrzostwach świata. Tylko na tyle było ją jednak stać i ostatecznie przegrała 1:3.\n\n\n\nW drugim spotkaniu Brazylijczycy zwyciężyli Japończyków 3:0 i jako pierwsi z uczestników tegorocznego mundialu zapewnili sobie awans do 1/8 finału.\n\nRównie jednostronne były mecze w grupie C, rywalizującej w Katowicach - z roli faworytów pewnie wywiązali się Amerykanie, pokonując Bułgarów 3:0, a także Polacy, którzy także w trzech setach zwyciężyli z Meksykanami.\n\nZarówno siatkarze z USA, jak i Biało-Czerwoni są już pewni gry w 1/8 finału, bez względu na wynik ich bezpośredniego starcia we wtorek.\n\nNa relacje ze spotkań reprezentacji Polski zapraszamy na anteny radiowej Jedynki i Trójki. Mecze komentować będzie Cezary Gurjew.\n\nWyniki niedzielnych meczów i tabele mistrzostw świata siatkarzy:\n\n\n\nGrupa B (Lublana)\n\nKuba - Katar 3:1 (25:21, 25:21, 22:25, 25:19)\n\nBrazylia - Japonia 3:0 (25:21, 25:18, 25:16)\n\nM Z P Sety Pkt\n\n1. Brazylia 2 2 0 6-2 5\n\n2. Kuba 2 1 1 5-4 4\n\n3. Japonia 2 1 1 3-3 3\n\n4. Katar 2 0 2 1-6 0\n\nGrupa C (Katowice)\n\nUSA - Bułgaria 3:0 (25:20, 25:23, 26:24)\n\nPolska - Meksyk 3:0 (25:17, 25:14, 25:19)\n\n1. Polska 2 2 0 6-0 6\n\n2. USA 2 2 0 6-0 6\n\n3. Bułgaria 2 0 2 0-6 0\n\n4. Meksyk 2 0 2 0-6 0\n\nGrupa D (Lublana)\n\nNiemcy - Kamerun 3:0 (30:28, 25:14, 25:19)\n\nFrancja - Słowenia 3:2 (25:21, 22:25, 23:25, 34:32, 15:7)\n\n1. Francja 2 2 0 6-2 5\n\n2. Słowenia 2 1 1 5-3 4\n\n3. Niemcy 2 1 1 3-3 3\n\n4. Kamerun 2 0 2 0-6 0\n\n/empe",
    "Znamy pierwszego ćwierćfinalistę MŚ": "Znamy pierwszego ćwierćfinalistę MŚ\n\nSłowenia pokonała Niemcy 3:1 w pierwszym meczu 1/8 finału mistrzostw świata w siatkówce. Tym samym współgospodarz tego turnieju jako pierwszy zameldował się w ćwierćfinale.\n\nPAP/EPA / IGOR KUPLJENIK / Na zdjęciu: siatkarze reprezentacji Słowenii\n\nFazę grupową Słoweńcy zakończyli na drugiej lokacie, zaś podopieczni Michała Winiarskiego na trzeciej. Korzystny bilans punktowy okazał się kluczem do pozostania w MŚ 2022. Zawodnicy Gheorghe Cretu zmierzyli się z reprezentacją Niemiec na zakończenie rywalizacji w grupie i zwyciężyli 3:0. W sobotę powtórki jednak nie było, mimo, że wszystko na to wskazywało.\n\nPoczątek spotkania lepiej układał się dla Niemców (5:2), ale momentalnie rywale doprowadzili do remisu. Słoweńcy popisali się serią punktową w połowie seta, kiedy w polu serwisowym pojawił się Toncek Stern i odskoczyli na pięć \"oczek\" (15:10). Grający przed własną publicznością gospodarze powiększyli jeszcze przewagę do dziewięciu punktów (23:14), a następnie piłkę setową zapewnił im Klemen Cebulj. Premierową odsłonę zepsutym serwisem zakończyli podopieczni Winiarskiego.\n\nW drugiej odsłonie szybko odskoczyli Słoweńcy (6:3) i tak szybko osiągnięta przewaga okazała się kluczem do zwycięstwa. Rywale byli w stanie łapać kontakt, ale ani razu nie doprowadzili do remisu. W końcówce trzy punkty z rzędu zdobyli kontrolujący tego seta siatkarze ze Słowenii, ponownie piłkę setową zapewnił Cebulj, a wynik spotkania na 2:0 współgospodarz MŚ 2022 podwyższył po skutecznym ataku Sterna.\n\nTrzecią odsłonę lepiej zaczęli podirytowani wynikiem siatkarze z Niemiec (6:2). Ich własne błędy sprawiły jednak, że Słowenia doprowadziła do remisu (11:11). Dalsza część tej partii przebiegała wyrównanie, jednak końcówka należała do podopiecznych Winiarskiego, a konkretnie do Linusa Webera. Nowy zawodnik Projektu Warszawa wykorzystał kontrę i pozwolił zbudować jego drużynie przewagę, a później zapewnił jej piłkę setową. Mecz błędem przedłużył Stern.\n\nPo nie do końca udanym początku Słowenia nabrała rozpędu i zaczęła prezentować się lepiej (10:7). Przewaga ta wzrosła do pięciu \"oczek\", gdy zaczął funkcjonować słoweński blok (14:9). W końcówce Niemcy poderwali się do ataku i złapali kontakt z rywalami po asie serwisowym Webera (22:23). W kolejnych akcjach jednak podopieczni Winiarskiego podarowali rywalom zwycięstwo. Najpierw siatkarze z Niemiec wpadli w siatkę, a później nie skończyli kontry.\n\nOstatecznie Słowenia zwyciężyła 3:1 i czeka już na kolejnego rywala, z którym powalczy o półfinał mistrzostw świata siatkarzy. W kolejnym spotkaniu zmierzą się z Holandią lub Ukrainą. Swojego kolejnego przeciwnika podopieczni Cretu poznają w poniedziałek.\n\nSłowenia - Niemcy 3:1 (25:18, 25:19, 21:25, 25:22)\n\nPrzeczytaj także:\n\n\"Nie mogę sobie tego wyobrazić\". Szczera opinia nt. kolejnego meczu Polaków\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Słowenia sięgnie po medal mistrzostw świata? Tak Nie zagłosuj, jeśli chcesz zobaczyć wyniki\n\nPolub Siatkówkę na Facebooku\n\nZgłoś błąd",
    "EuroBasket. Mistrzostwa Europy w koszykówce 2022. Mateusz Ponitka najlepszym zawodnikiem meczu Słowenia - Polska": "Wielki mecz Polaków. Obrońcy tytułu wyeliminowani z Eurobasketu Reprezentacja... czytaj dalej » Ponitka od początku szalał na parkiecie i poza trzecią kwartą, w której cała polska drużyna miała kryzysowy moment, był motorem napędowym polskiej reprezentacji. Mecz zakońcył z niesamowitymi statystykami: 26 punktów, 16 zbiórek i 10 asyst.\n\nTo dopiero czwarty przypadek w historii koszykarskich mistrzostw Europy. Poprzednio dokonali tego Chorwaci Stojko Vranković (12 punktów, 13 zbiórek, 10 bloków w 1993 roku przeciwko Grecji) i Toni Kukoc (15 punktów, 12 zbiórek, 11 asyst w 1995 roku przeciwko Finlandii) oraz Rumun Andrei Mandache (14 punktów, 10 zbiórek, 12 asyst w 2017 roku przeciwko Czarnogórze).\n\nPrawdziwy kapitan\n\nKapitan polskiej reprezentacji w końcówce meczu ze Słowenią rzucił siedem kluczowych punktów. W tym momencie na trybunach kibice zaczęli skandować \"MVP! MVP!\".\n\nW półfinale Polacy zagrają z Francją, która w środę po dogrywce pokonała Włochy.\n\nPolska - Słowenia 90:87 (29:26, 29:13, 6:24, 26:24)\n\n\n\nPolska: Mateusz Ponitka 26, A.J. Slaughter 16, Michał Sokołowski 16, Jarosław Zyskowski 14, Aleksander Balcerowski 11, Aaron Cel 4, Aleksander Dziewa 3, Jakub Garbacz 0, Michał Michalak 0, Dominik Olejniczak 0;\n\n\n\nSłowenia: Vlatko Cancar 21, Goran Dragic 17, Luka Donczić 14, Jaka Blazic 13, Klemen Prepelic 9, Mike Tobey 8, Edo Muric 5, Ziga Samar 0, Aleksej Nikolic 0",
    "EuroBasket 2022. Igor Milicić po Słowenia – Polska: moi zawodnicy mają jaja jak arbuzy (wideo, wywiad) (sport.tvp.pl)": "",
    "Siatkówka. Polska - Brazylia: kiedy i której godzinie mecz 1/2 finału mistrzostw świata?": "MŚ w siatkówce 2022: wyniki, terminarz i tabele\n\nPolacy oraz Brazylijczycy od początku turnieju są stawiani w gronie głównych kandydatów do złota. Dość powiedzieć, że obie ekipy mierzyły się zarówno w finale mistrzostw świata w 2014 roku (wówczas nasi siatkarze wygrali 3:1), jak i w 2018 roku (Biało-Czerwoni triumfowali 3:0), a spotkanie w Katowicach będzie dla Canarinhos rewanżem za dwie ostatnie porażki w tej imprezie.\n\nW tegorocznej edycji obie reprezentacje nie przegrały jeszcze meczu, a w czwartkowych półfinałach Polska okazała się lepsza od Amerykanów, wygrywając 3:2, a Brazylia pokonała Argentyńczyków 3:1.\n\nOglądasz Wideo: Newspix Ćwierćfinał MŚ w siatkówce: Polska - Stany Zjednoczone\n\nSiatkówka. Polska - Brazylia [data]: kiedy mecz 1/2 finału? O której godzinie spotkanie MŚ w siatkówce 2022?\n\nMecz Polska - Brazylia zostanie rozegrany w sobotę 10 września o godzinie 18.00. Relacja na żywo w eurosport.pl. Wojna nerwów w Gliwicach. Wielcy Polacy w półfinale mistrzostw świata Polscy siatkarze... czytaj dalej »\n\nW drugim sobotnim półfinale Słowenia zagra z Włochami. Początek o 21.00.\n\nW niedzielę 11 września zostaną rozegrane: mecz o trzecie miejsce (18.00) oraz wielki finał (21.00).\n\n1/8 finału MŚ siatkarzy - terminarz i drabinka:\n\n4 września (Gliwice): Polska (1) - Tunezja (16) - 3:0\n\n4 września (Gliwice): USA (8) - Turcja (9) - 3:2\n\n3 września (Lublana): Słowenia (2) - Niemcy (15) - 3:1\n\n3 września (Lublana): Włochy (3) - Kuba (14) - 3:1\n\n\n\n5 września (Lublana): Holandia (7) - Ukraina (10) - 0:3\n\n5 września (Lublana): Francja (6) - Japonia (11) - 3:2\n\n6 września (Gliwice): Serbia (4) - Argentyna (13) - 0:3\n\n6 września (Gliwice): Brazylia (5) - Iran (12) - 3:0\n\n1/4 finału MŚ siatkarzy - terminarz i drabinka:\n\n8 września (Gliwice): Polska (1) - USA (8) - 3:2\n\n8 września (Gliwice): Argentyna (13) - Brazylia (5) - 1:3\n\n7 września (Lublana): Słowenia (2) - Ukraina (10) - 3:1\n\n7 września (Lublana): Włochy (3) - Francja (6) - 3:2\n\n1/2 finału MŚ siatkarzy - terminarz i drabinka:\n\n10 września (Katowice): Polska (1) - Brazylia (5) - 18.00\n\n10 września (Katowice): Słowenia (2) - Włochy (3) - 21.00\n\nMecz o trzecie miejsce MŚ siatkarzy:\n\n11 września (Katowice): Polska/Brazylia - Słowenia/Włochy - 18.00\n\nFinał MŚ siatkarzy:\n\n11 września (Katowice): Polska/Brazylia - Słowenia/Włochy - 21.00",
    "Słowenia zyskała, Polska straciła. \"To troszkę chore\"": "",
    "Eurobasket 2022. Asystent trenera Igora Milicicia przed meczem Słowenia - Polska": "MISTRZOSTWA EUROPY W KOSZYKÓWCE 2022: WYNIKI, TERMINARZ\n\nPolska ekipa odbyła w środę tuż po południu godzinny trening na parkiecie Mercedes Benz Arena w Berlinie, gdzie wieczorem odbędzie się mecz, ostatni w ćwierćfinale. Tuż przed nią ćwiczyła Słowenia, której kierownictwo odwołało jednak zwyczajowe rozmowy z dziennikarzami po zajęciach.\n\n- Jak szukać zwycięstwa w meczu ze Słoweńcami? Przede wszystkim musimy zrealizować pomysły, które sobie założyliśmy. Wiadomo, że trzeba się specjalnie przygotować na takich zawodników jak Luka Donczić, Goran Dragic czy Mike Tobey. To są światowej klasy gracze. Mamy na nich plan – ważne, jak go zrealizujemy i czy będzie działał - dodał.\n\n37-letni szkoleniowiec, główny trener występującego w ekstraklasie lubelskiego Startu, zaznaczył także, że biało-czerwoni muszą zagrać bardzo agresywnie w ofensywie.\n\n- Jak najczęściej szybkim atakiem i pierwszym pick and rollem, gdyż oni wracają bardzo dobrze do obrony. Kolejna rzecz – na pewno musimy też wykorzystać słabości Donczicia w obronie, czyli mocno go atakować, ale też nasi wysocy muszą dobrze odczytywać ich grę, jeśli chodzi o obronę pick and rolla. Rywale często zmieniają system, więc musimy podejmować dobre decyzje w ataku – wskazał.\n\nSłabe strony Donczicia\n\nJednym z podkoszowych w zespole Biało-Czerwonych jest 24-letni Aleksander Dziewa, który przyznał, że na zajęciach selekcjoner Igor Milicić przekonuje swoich podopiecznych, że Słowenia nie jest zespołem nie do pokonania.\n\n- Pokazuje ich mankamenty. Demonstruje, że możemy spokojnie atakować Lukę, bo w ataku jest on zawodnikiem nie z tej ziemi, ale w obronie ma słabe strony, które możemy wykorzystać. Na pewno podchodzimy do tego spotkania nie jak do konfrontacji z rywalem poza zasięgiem, tylko chcemy po prostu ten mecz wygrać - zaznaczył.\n\nŹródło: Getty Images W ofensywie Luka Donczić jest praktycznie nie do zatrzymania\n\n\"To wielka sprawa zagrać w Eurobaskecie\"\n\nW meczu z Ukrainą w 1/8 finału skrzydłowy Śląska Wrocław rozegrał swój najlepszy mecz w turnieju. W 10 minut zanotował pięć punktów, siedem zbiórek i asystę, miał ważne akcje w obronie w ostatnich minutach spotkania, gdy rywale próbowali gonić.\n\n- Cieszę się, że mogłem pomóc drużynie, że osiągnęliśmy sukces, jakim jest awans do ćwierćfinału. Myślę, że przełoży się to na moją jeszcze lepszą grę - przyznał.\n\nDziewa jest obok Jakuba Schenka zawodnikiem z najmniejszym stażem w reprezentacji. W koszulce z orłem na piersi rozegrał 22 spotkania i zdobył 66 punktów.\n\n- Dla mnie to wielka sprawa zagrać w Eurobaskecie - wielcy zawodnicy, koszykówka na najwyższym poziomie. Trzeba się było zaadaptować. Cieszę się, że jesteśmy dziś w tym miejscu - zakończył.\n\nŹródło: Newspix Przeciwko Ukrainie Aleksander Dziewa rozegrał swój najlepszy mecz w Eurobaskecie\n\nŚrodowy mecz Polski ze Słowenią rozpocznie się o 20:30. Trzy godziny wcześniej zmierzą się reprezentacje Francji i Włoch. Zwycięzcy tych spotkań zagrają ze sobą w półfinale. Drugą parę tworzą Hiszpania oraz Niemcy.\n\nRelacja na żywo z meczu Słowenia - Polska w eurosport.pl. Zapraszamy.",
    "Polacy nie grali, a na trybunach tłumy. Tylu widzów oglądało mecz Włochy - Słowenia": "Polacy nie grali, a na trybunach tłumy. Tylu widzów oglądało mecz Włochy - Słowenia\n\nOgromnym zainteresowaniem ze strony kibiców cieszył się drugi półfinał mistrzostw świata w siatkówce, w którym Włosi zmierzyli się ze Słowenią (3:0). Trybuny w katowickim Spodku wypełniły się niemal po brzegi.\n\nPAP / Łukasz Gągulski / Na zdjęciu: kibice podczas meczu Włochy - Słowenia\n\nNajlepszy wynik pod tym względem osiągnięto w Gliwicach podczas meczu ćwierćfinałowego Polska - USA. Na trybunach pojawiło się 12 258 widzów. Od razu było wiadomo, że ten wynik nie zostanie już poprawiony.\n\nWszystko ze względu na to, że półfinały i finał odbywają się w katowickim Spodku - hali o mniejszej pojemności niż ta w Gliwicach.\n\nZwycięstwo Polaków nad Brazylijczykami obserwowało 9 056 osób. Niemalże po same brzegi hala wypełniła się także podczas drugiego półfinału.\n\nMecz Włochy - Słowenia oglądało natomiast aż 8 500 widzów, co uznać można za kapitalny wynik. Do ostatniego miejsca hala powinna wypełnić się także w niedzielę.\n\nRekord wszech czasów ustanowiony został 30 sierpnia 2014 roku. Mecz otwarcia Polska - Serbia odbył się wtedy na PGE Narodowym w Warszawie. Obejrzało go wówczas 61 500 osób.\n\nCzytaj także:\n\n- Co za słowa kapitana polskich siatkarzy. \"Jestem dumny z tych chłopaków\"\n\n- Zobacz, co wydarzyło się tuż po ostatniej piłce meczu\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nKto zostanie mistrzem świata? Polska Włochy zagłosuj, jeśli chcesz zobaczyć wyniki\n\nPolub Siatkówkę na Facebooku\n\nZgłoś błąd",
    "Słowenia rozbiła rywali. Polski trener bezradny": "",
    "Słowenia, czyli stabilny partner na Bałkanach. „Ważne centrum przemysłowe obsługujące dużą część Europy”": "fot. freepik.com\n\nW latach 2016-2020 słoweńska gospodarka rozwijała się średnim tempie 2,3%, stabilnie też rośnie międzynarodowa pozycja inwestycyjna kraju. W 2020 roku wartość bezpośrednich inwestycji zagranicznych w Słowenii wynosiła 20,4 mld dolarów. Zaletą Słowenii jest relatywnie wysoki poziom praworządności – kraj ten zajął w 2020 roku pod tym względem 35. pozycję, co wskazuje na stabilność polityczną oraz 41. pozycję w rankingu Corruption Perceptions (2021).\n\nKraj odznacza się także bardzo niskim indeksem restrykcji dla bezpośrednich inwestycji zagranicznych – w 2020 roku wyniósł on 0,007, co czyni Słowenię 3. najbardziej przyjaznym BIZ państwem na świecie. Oznacza to, że łatwość inwestowania dla przedsiębiorstw zagranicznych utrzymuje się na podobnym poziomie co dla firm krajowych. Słowenia to bardzo ważne centrum przemysłowe obsługujące dużą część Europy. Kraj ma jedną z najwyższych na świecie relacji handlu zagranicznego do PKB (tzw. wskaźnik otwartości).\n\nCechuje się także atrakcyjną relacją wydajności pracy do kosztów zatrudnienia i wysokim poziomem zaawansowania technologicznego produkcji. Wśród głównych sektorów skupiających bezpośrednie inwestycje zagraniczne wymienić można przetwórstwo przemysłowe, usługi finansowe i ubezpieczeniowe, handel oraz działalność związaną z obsługą rynku nieruchomości.\n\nPKB per capita w 2020 roku wyniosło ponad 25 tys. dolarów, co czyni Słowenię jednym z najbogatszych państw regionu. Słowenia zajmuje 4. miejsce w rankingu ogólnym, odznaczając się relatywnie wysokim poziomem napływu inwestycji zagranicznych w trakcie pandemii.\n\n***Materiał pochodzi z raportu PwC i i PFR TFI: Polskie inwestycje zagraniczne: nowe trendy i kierunki. Jak pandemia zmieniła rynek BIZ? którego pełną zawartość możesz zobaczyć i pobrać klikając w poniższy przycisk\n\nRaport PWC",
    "Eurobasket rozpoczęty. Niemcy i Słowenia lepsze w hitach": "Przed meczem Niemiec z Francją udekorowano najwybitniejszego koszykarza w historii naszych zachodnich sąsiadów Dirka Nowitzkiego\n\nReprezentacja Polski udział w turnieju rozpocznie od piątkowego meczu z Czechami\n\nNa relacje z meczów reprezentacji Polski na Eurobaskecie 2022 zapraszamy na antenę Radiowej Jedynki. Zmagania Biało-Czerwonych relacjonował będzie wysłannik Polskiego Radia na mistrzostwa Mateusz Ligęza.\n\n>>> Eurobasket 2022 SŁUCHAJ RELACJI >>>\n\nNowitzki udekorowany, Niemcy zwycięscy\n\nNajlepszym zawodnikiem gospodarzy był Johannes Thiemann - 14 pkt i sześć zbiórek, zaś najskuteczniejszym w zespole \"Trójkolorowych\" Guerschon Yabusele - 18 pkt.\n\n\n\nPrzed spotkaniem zastrzeżono numer (14) reprezentacyjnej koszulki legendarnego niemieckiego koszykarza Dirka Nowitzkiego, który jest ambasadorem ME.\n\nW hali w Kolonii obecny był oczywiście sam gwiazdor, a także właściciel klubu NBA Dallas Mavericks - Mark Cuban oraz trener Jason Kidd. Nowitzki w Dallas występował przez 21 sezonów i poprowadził klub z Teksasu do mistrzostwa w 2011 r., sam otrzymując tytuł MVP finałów. W 2007 roku był natomiast najlepszym zawodnikiem sezonu zasadniczego.\n\nThe jersey goes up! 🇩🇪\n\n\n\nA true legend of the game, @swish41 gets his #14 jersey retired by Germany! 🙇#EuroBasket x #BringTheNoise pic.twitter.com/YbgOK4O44t — #EuroBasket 2022 (@EuroBasket) September 1, 2022\n\nDragić przeszedł do historii, Doncić z double-double\n\nW innym ciekawym spotkaniu tej grupy obrońca tytułu Słowenia pokonała po zaciętej walce Litwę 92:85. Słoweńcy mieli kłopoty z dotarciem do hali, bo pod hotel nie przyjechał autobus, którym mieli przyjechać na mecz.\n\n\n\nNajlepszym graczem w zespole Słowenii był 36-letni Goran Dragić - zdobywca 19 pkt (miał też trzy asysty i trzy zbiórki) i tym samym został pierwszym koszykarzem w historii drużyny narodowej, który przekroczył 1000 pkt.\n\nNaturalizowany Amerykanin Mike Tobey zdobył 24 pkt i miał 8 zbiórek, a gwiazda NBA Luka Doncić uzyskał double-double - 14 pkt i 10 asyst. Najwięcej punktów dla Litwy uzyskał były zawodnik NBA Mindaugas Kuzminskas - 19.\n\nThis is why Goran Dragic came back to Slovenia NT 🇸🇮😤\n\n\n\n19 PTS\n\n3/4 3PT\n\n3 AST\n\n2 STL\n\n✅ W vs Lithuania pic.twitter.com/7kt6qjt1d9 — BasketNews (@BasketNews_com) September 1, 2022\n\nPolacy grają w piątek\n\n\n\nPolacy rozpoczną rywalizację w piątek spotkaniem w Pradze z gospodarzem grupy D Czechami. W piątek odbędą się także pierwsze mecze w gr. C w Mediolanie.\n\nWyniki 1. kolejki ME:\n\ngrupa A (Tbilisi)\n\nHiszpania - Bułgaria 114:87\n\nTurcja - Czarnogóra 72:68\n\nBelgia - Gruzja 79:76 dogr.\n\nTabela\n\npkt M Z P kosze\n\n1. Hiszpania 2 1 1 0 114:87\n\n2. Turcja 2 1 1 0 72:68\n\n3. Belgia 2 1 1 0 79:76\n\n4. Gruzja 1 1 0 1 76:79\n\n5. Czarnogóra 1 1 0 1 68:72\n\n6. Bułgaria 1 1 0 1 87:114\n\ngrupa B (Kolonia)\n\nBośnia i Hercegowina - Węgry 95:85\n\nSłowenia - Litwa 92:85\n\nFrancja - Niemcy 63:76\n\nTabela\n\npkt M Z P kosze\n\n1. Niemcy 2 1 1 0 76:63\n\n2. Bośnia i Hercegowina 2 1 1 0 95:85\n\n3. Słowenia 2 1 1 0 92:85\n\n4. Litwa 1 1 0 1 85:92\n\n5. Węgry 1 1 0 1 85:95\n\n6. Francja 1 1 0 1 63:76\n\nCzytaj także:",
    "Słowenia: zawarto umowę na zakup Spike LR2": "Przemysł Zbrojeniowy Słowenia: zawarto umowę na zakup Spike LR2 Mateusz Mitkow 14.09.2022 09:40 Drukuj\n\nPDF\n\n\n\n\n\nFot. Rafael. Facebook\n\nTwitter\n\nLinkedIn\n\nKopiuj link\n\nWyślij email Ministerstwo Obrony Narodowej Słowenii poinformowało o zakupie systemów przeciwpancernych pocisków kierowanych Spike LR2. Umowa o łącznej wartości 6 670 000 EUR została podpisana ze spółką EuroSpike (joint venture Rafael Advanced Defense Systems, Diehl Defence i Rheinmetall Electronics).\n\nReklama\n\nWraz z początkiem września bieżącego roku słoweńskie Ministerstwo Obrony Narordowej wydało komunikat mówiący o zawarciu umowy z firmą EuroSpike na zakup 50 zestawów ppk Spike LR2. Zestawy zawierają pociski kierowane dalekiego zasięgu Spike w wersji LR2 wraz z wyrzutniami, które mają być zamontowane na pojazdach JLTV firmy Oshkosh Defense. System Spike jest w użyciu w słoweńskich Sił Zbrojnych już od 2009 r., a w 2020 r. słoweńskie SZ z powodzeniem dokonały próbnego wystrzelenia pocisków Spike LR ze zdalnego stanowiska uzbrojenia Kongsberg Protector zamontowanego na JLTV.\n\nReklama\n\nWartość umowy na kupno izraelskich systemów została określona na kwotę 6 670 000 EUR. Kontrakt został oficjalnie ogłoszony w bazie przetargów UE dnia 6 września, choć przyznano go 29 lipca.\n\nCzytaj też Sieciocentryczny Spike dla Apache i amerykańskiego śmigłowca przyszłości?\n\nWersja LR2 stanowi zmodernizowany wariant systemu Spike LR i jest przeciwpancernym pociskiem kierowanym 5 generacji. Pocisk waży około 12,7 kg i jest lżejszy od swojego poprzednika, a także ma zwiększoną o 30% przebijalność pancerza dzięki zastosowaniu nowej tandemowej głowicy kumulacyjnej. W porównaniu do Spike LR1, pociski wersji LR2 mają także wydłużony zasięg do 5,5 km i nową głowicę bojową. System naprowadzania Spike LR2 posiada nową niechłodzoną kamerę termowizyjną, co zwiększa zdolności obserwacji, ale też pozwala na skrócenie czasu osiągania gotowości bojowej.\n\nReklama\n\nReklama\n\nObecnie izraelski system wspomaga obronność prawie 40 państw na świecie. Oprócz krajów, które miały już wcześniej na uzbrojeniu pociski Spike LR i zdecydowały się na wersję LR2 są m.in. Niemcy, omawiana Słowenia i Łotwa, ale na ich zakup zdecydowały się także państwa, które nie miały wcześniej na uzbrojeniu pocisków rodziny Spike, takie jak Estonia, Słowacja, Dania, czy Węgry.\n\nProgram Spike trwa w Polsce od prawie dwóch dekad. Dziś te pociski stanowią ważny element nie tylko obrony przeciwpancernej Wojska Polskiego, ale i oferty należących zakładów Mesko, czyli spółki Polskiej Grupy Zbrojeniowej.",
    "MŚ 2022 1/4 finału: Słowenia": "MŚ 2022 1/4 finału: Słowenia - Ukraina 3:1 (GALERIA)\n\nSłoweńcy niesieni żywiołowym dopingiem własnej publiczności w czterech setach pokonali walecznych Ukraińców i zameldowali się w półfinale, który odbędzie się w weekend w katowickim Spodku. Zapraszamy do galerii zdjęć z drugiego ćwierćfinału.",
    "Kraina basketem płynąca. Jak Słowenia stała się czołową reprezentacją świata": "Fenomen słoweńskiego sportu jest trudny do opisania. Kraj liczący 2,1 miliona mieszkańców może poszczycić się wybitnymi postaciami świata skoków narciarskich, kolarstwa, siatkówki czy koszykówki. Ci ostatni od kilku lat nie wypadają ze światowej czołówki. Podczas tegorocznego EuroBasketu bronią tytułu mistrzowskiego sprzed pięciu lat. Jak to się stało, że w byłej części Jugosławii tworzą się takie sukcesy?\n\nSłoweńców uważa się obok Francuzów i Serbów za faworytów do sięgnięcia po trofeum. W historii EuroBasketu tylko czterem państwom udało się obronić tytuł. Najskuteczniejszy był pod tym względem Związek Radziecki, który w latach 1957-1971 nie schodził z najwyższego stopnia podium (łącznie osiem mistrzostw z rzędu). Łącznie zdobyli czternaście złotych medali. Spadkobiercy ich historii, Rosjanie, mają tylko jeden (z 2007 roku).",
    "Eurobasket 2022. Polska – Słowenia jak walka Dawida z Goliatem. Czy wyjdziemy zwycięsko?": "Drużyna trenera Milicicia musi pokazać fenomenalną koszykówkę, nie tylko porównywalną do meczu z Ukrainą, ale grę podsyconą większym zapałem i oddaniem na boisku. W niedzielę mimo wygranej nie obyło się bez błędów. W oczy rzucał się zwłaszcza problem z szybkim powrotem z ataku do obrony. W efekcie straciliśmy aż 23 punkty. Brakowało konsekwencji i koncentracji podczas defensywy. Bardzo często zostawialiśmy samotnie jednego z graczy Ukrainy, który mógł swobodnie próbować rzutu za trzy punkty. Szczególnie widoczne było to w drugiej kwarcie. Za każdy taki błąd w meczu ćwierćfinałowym możemy stracić niepotrzebne punkty, tym bardziej, że większość zawodników Słowenii może się pochwalić celnością rzutów trzypunktowych na poziomie co najmniej 30%.\n\nJeśli chodzi o Biało-Czerwonych, w środowym spotkaniu muszą być zdecydowanie skuteczniejsi w strefie punktowanej za dwa oczka. Tego rodzaju rzuty stały na dość niskim poziome w porównaniu do zespołu Ukrainy (Polska 48,80%, Ukraina 61,80%). Szansy na osiągnięcie wyniku należy upatrywać w rzutach za trzy punkty. W tym elemencie w niedzielę nasza skuteczność wyniosła 36,70%, a seryjne trafienia mogą podbudować mentalnie naszą drużynę. Warto pochwalić Biało-Czerwonych za tzw. Second Chance Points, czyli punkty drugiej szansy, ponieważ zdobyliśmy ich aż 15, a nasi poprzedni rywale tylko 5. Ze Słowenią ciężko będzie uzyskać dominację pod koszem, jednak może ona okazać się kluczem do zwycięstwa.",
    "Hit dnia w Katowicach. Oto plan wtorkowych meczów na MŚ 2022": "Hit dnia w Katowicach. Oto plan wtorkowych meczów na MŚ 2022\n\nWe wtorkowy wieczór Polacy podejmą USA i zagrają o pierwsze miejsce w grupie C MŚ 2022. Sprawdź, co czeka nas jeszcze piątego dnia mistrzostw świata w siatkówce.\n\nMateriały prasowe / FIVB / Reprezentacja Polski siatkarzy\n\nWe wtorek na pierwszy plan wysuwa się przede wszystkim rywalizacja Polaków z USA o pierwsze miejsce w grupie C. Hit dnia poprzedzi w Katowicach mecz Meksyk - Bułgaria.\n\nInteresująco zapowiada się także walka w grupie D, a konkretnie spotkanie Słowenia - Niemcy. Najmniejszych problemów uzyskaniem trzech punktów nie powinna mieć z kolei Francja, która zmierzy się z Kamerunem.\n\nPlan gier MŚ 2022 na wtorek (30 sierpnia):\n\nGrupa B:\n\nBrazylia - Katar / godz. 11:00\n\nJaponia - Kuba / godz. 14:00\n\nMŚ siatkarzy 2022, gr. B\n\n# Drużyna Pkt M Z P Sety 1 Brazylia 8 3 3 0 9:2 2 Japonia 6 3 2 1 6:4 3 Kuba 4 3 1 2 6:7 4 Katar 0 3 0 3 1:9\n\n\n\nGrupa C:\n\nMeksyk - Bułgaria / godz. 17:30\n\nPolska - USA / godz. 20:30\n\nMŚ siatkarzy 2022, gr. C\n\n# Drużyna Pkt M Z P Sety 1 Polska 9 3 3 0 9:1 2 USA 6 3 2 1 7:3 3 Meksyk 2 3 1 2 3:8 4 Bułgaria 1 3 0 3 2:9\n\nGrupa D:\n\nFrancja - Kamerun / godz. 17:30\n\nSłowenia - Niemcy / godz. 20:30\n\nMŚ siatkarzy 2022, gr. D\n\n# Drużyna Pkt M Z P Sety 1 Francja 8 3 3 0 9:2 2 Słowenia 7 3 2 1 8:3 3 Niemcy 3 3 1 2 3:6 4 Kamerun 0 3 0 3 0:9\n\nCzytaj także:\n\nWszystko zgodnie z planem. Polska pokonała Meksyk\n\nMŚ 2022. Trener reprezentacji Francji skomentował rozstawienie Polaków\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Polska pokona USA? Tak Nie zagłosuj, jeśli chcesz zobaczyć wyniki\n\nPolub Siatkówkę na Facebooku\n\nZgłoś błąd",
    "Włochy i Słowenia zagrają w półfinale MŚ siatkarzy. Francja odpadła z gry": "",
    "MŚ siatkarzy 2022: Grupa D – wyniki meczów, skróty, końcowa tabela. Kto awansował?": "Siatkarze reprezentacji Francji po zeszłorocznym triumfie w igrzyskach olimpijskich i tegorocznym zwycięstwie w Lidze Narodów byli przed rozpoczęciem MŚ uznawani nie tylko za faworytów grupy D, ale i całego turnieju. W fazie grupowej potwierdzili klasę, pokonując wszystkich rywali – 3:0 Niemcy, 3:2 Słowenię i 3:0 Kamerun. Warto jednak zaznaczyć, że Niemcy (przegrali seta, w którym prowadzili 23:16), a także Słoweńcy (mogli rozstrzygnąć spotkanie po swojej myśli w czwartym secie) nie wykorzystali szans na osiągnięcie lepszych rezultatów. Mecz Francji ze Słowenią był bez wątpienia ozdobą tej fazy mistrzostw.\n\nZobacz także: Earvin N'Gapeth - najlepsze akcje w meczu Francja – Słowenia (WIDEO)\n\nDrugie miejsce przypadło Słowenii, która pewnie wygrała z Niemcami 3:0. Drużyna prowadzona przez trenera Michała Winiarskiego zakończyła rywalizację na trzeciej pozycji w grupie. Najsłabszą ekipą w tej stawce był Kamerun, który nie ugrał nawet seta, choć miał taką okazję w meczu z Niemcami.\n\nMistrzostwa świata siatkarzy 2022 są rozgrywane w dniach 26 sierpnia - 11 września w Polsce i Słowenii. W turnieju grają 24 drużyny, które podzielono na sześć grup. Do 1/8 finału awansują ekipy, które zajmą pierwsze i drugie miejsca w tabeli oraz cztery najlepsze drużyny z trzecich miejsc.\n\nWyniki meczów grupy D MŚ siatkarzy 2022:\n\n2022-08-26: Francja – Niemcy 3:0 (25:22, 28:26, 26:24) [SKRÓT MECZU]\n\n2022-08-26: Słowenia – Kamerun 3:0 (25:19, 25:23, 25:21) [SKRÓT MECZU]\n\n2022-08-28: Niemcy – Kamerun 3:0 (30:28, 25:14, 25:19) [SKRÓT MECZU]\n\n2022-08-28: Francja – Słowenia 3:2 (25:21, 22:25, 23:25, 34:32, 15:7) [SKRÓT MECZU]\n\n2022-08-30: Francja – Kamerun 3:0 (25:19, 25:19, 25:22) [SKRÓT MECZU]\n\n2022-08-30: Słowenia – Niemcy 3:0 (25:16, 25:22, 25:17) [SKRÓT MECZU]\n\nTabela grupy D MŚ siatkarzy 2022:\n\n1. Francja 3–0, 8 punktów /awans\n\n2. Słowenia 2–1, 7 punktów /awans\n\n3. Niemcy 1–2, 3 punkty /dodatkowa tabela drużyn z 3.miejsc\n\n4. Kamerun 0–3, 0 punktów\n\nWYNIKI MECZÓW i TABELE MŚ SIATKARZY 2022\n\nRM, Polsat Sport",
    "Haaland strzelił, ale Norwegia przegrała. Boleśnie. Bohaterem... \"nowy Haaland\"": "Norwegowie, których zabraknie na mistrzostwach świata w Katarze, podobnie jak m.in. Węgrzy czy Bośnia i Hercegowina, odbijają sobie ten fakt w Lidze Narodów. W czerwcu spisywali się świetnie - w spotkaniach ze Szwecją (dwóch), Serbią i Słowenią zdołali zdobyć aż 10 punktów, robiąc ogromny krok w kierunku Dywizji A.\n\nREKLAMA\n\nZobacz wideo Tak Robert Lewandowski podsumował przegrany mecz Polska - Holandia. Dużo do poprawy!\n\nHaaland strzelił, ale Norwegia niespodziewanie przegrała. Bohaterem... \"nowy Haaland\"\n\nW sobotę Erling Haaland i spółka mierzyli się w Lublanie z ostatnią w tabeli grupy B4 Słowenią. Wszystkie gole w tym spotkaniu padły po przerwie, a strzelanie rozpoczęło się świetnie dla Norwegów. Już w 47. minucie Słoweńcy w absurdalny sposób stracili piłkę we własnym polu karnym i Haaland w swoim stylu sytuacyjnym strzałem pokonał Jana Oblaka.\n\nSzczere wyznanie Szczęsnego: Zdarzyło mi się to pierwszy raz w karierze\n\nPóźniej jednak Słowenia niespodziewanie potrafiła odwrócić losy meczu. Najpierw w 69. minucie do remisu doprowadził Andraz Sporar, a dwanaście minut później zwycięskie trafienie dla Słowenii zaliczył Benjamin Sesko, czyli napastnik Red Bulla Salzburg nazywany... \"nowym Haalandem\", o którego starały się już największe kluby Europy i który od przyszłego sezonu będzie zawodnikiem RB Lipsk.\n\nReprezentacja Norwegii prowadzi w tabeli grupy B4 Ligi Narodów z dorobkiem 10 punktów zdobytych w pięciu kolejkach, ale kwestia awansu do dywizji A rozstrzygnie się dopiero we wtorek, gdy Norwegowie podejmą w Oslo Serbów. Słowenia z pięcioma punktami zepchnęła na ostatnie miejsce w grupie Szwecję (3 punkty).",
    "MŚ siatkarzy. Słowenia i Włochy pierwszymi ćwierćfinalistami. Niemcy pod wodzą Michała Winiarskiego oraz Kubańczycy nie dali rady": "Początek spotkania Słowenia - Niemcy był wyrównany, jednak szybko inicjatywę przejęli gospodarze, pewnie wygrywając dwie partie. Dominowali głównie w polu serwisowym, pomagały im także liczne błędy rywali.\n\nNa początku trzeciej partii Niemcy, którzy nie mieli już nic do stracenia, zaczęli jednak grać znacznie lepiej. Do końca między zespołami toczyła się zacięta, wyrównana walka. Ostatecznie górą byli podopieczni Michała Winiarskiego, którzy wyeliminowali błędy we własnej grze i zaczęli lepiej spisywać się w ataku.\n\nTylko na tyle było ich stać - w czwartym secie drużyna rumuńskiego selekcjonera Gheorghe Cretu powróciła do skutecznej gry i zakończyła spotkanie wygraną 3:1. Jej ćwierćfinałowego rywala wyłoni poniedziałkowe spotkanie Holandii z Ukrainą.\n\nW drugim sobotnim meczu w Lublanie Włochy - Kuba inicjatywa od początku była po stronie Italii i chociaż w połowie pierwszej partii Kubańczycy doprowadzili do wyrównania, to końcówka należała do mistrzów Europy. W drugiej odsłonie sytuacja się odwróciła i to Latynosi kontrolowali grę, doprowadzając do remisu w setach.",
    "Koniec miejsca na pomyłki. Sprawdź, kiedy odbędą się mecze 1/8 finału MŚ": "Koniec miejsca na pomyłki. Sprawdź, kiedy odbędą się mecze 1/8 finału MŚ\n\nSzesnaście drużyn pozostało w grze w siatkarskich mistrzostwach świata. Na tym etapie rozgrywek nie ma już miejsca na wpadki - porażka oznacza pożegnanie się z turniejem. Sprawdź, kiedy odbędą się mecze II rundy i z kim zagrają Polacy.\n\nMateriały prasowe / FIVB / Na zdjęciu: Karol Kłos podczas meczu MŚ 2022\n\nW tym gronie znaleźli się reprezentanci Polski. Wygrali swoją grupę, a w klasyfikacji wszystkich zespołów zajęli trzecie miejsce.\n\nMimo to - zgodnie z zasadami turnieju - rozstawieni zostali z numerem 1. Słoweńcy zagrają natomiast z \"dwójką\", choć w praktyce zajęli siódme miejsce na 24 ekipy.\n\nMecze 1/8 finału rozegrane zostaną w dwóch obiektach - w Gliwicach oraz Lublanie (Słowenia). Pierwszych ćwierćfinalistów poznamy już w sobotę, 3 września.\n\nNa ten dzień zaplanowane zostały mecze Słowenia - Niemcy oraz Włochy - Kuba. W niedzielę do rywalizacji przystąpią Polacy, którzy zmierzą się z Tunezją.\n\nNa tym etapie zasady są proste - drużyna, która wygra swój mecz, przechodzi do kolejnej rundy. Ten, kto przegra, żegna się z mistrzostwami. 1/8 finału potrwa do 6 września.\n\nPlan 1/8 finału MŚ w siatkówce:\n\nSłowenia - Niemcy / sob. 03.09, godz. 17:30\n\nWłochy - Kuba / sob. 03.09, godz. 21:15\n\nUSA - Turcja / nd. 04.09, godz. 17:30\n\nPolska - Tunezja / nd. 04.09, godz. 21:00\n\nHolandia - Ukraina / pon. 05.09, godz. 17:30\n\nFrancja - Japonia / pon. 05.09, godz. 21:00\n\nSerbia - Argentyna / wt. 06.09, god. 17:30\n\nBrazylia - Iran / wt. 06.09, godz. 21:00\n\nCzytaj także:\n\n- Indywidualnie bez błysku. Sprawdź jak Polacy wypadają w rankingach indywidualnych MŚ 2022\n\n- Siatkarze \"zaczepili\" Lewandowskiego. \"Czy to będzie w porządku?\"\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy reprezentacja Polski pokona Tunezję? Tak Nie zagłosuj, jeśli chcesz zobaczyć wyniki\n\nPolub Siatkówkę na Facebooku\n\nZgłoś błąd",
    "Emma Raducanu poszuka punktów w Słowenii. Trudne zadanie Jasmine Paolini": "Emma Raducanu poszuka punktów w Słowenii. Trudne zadanie Jasmine Paolini\n\nJuż w poniedziałek rozpocznie się rywalizacja w zawodach WTA 250 na kortach twardych w Portorożu. W słoweńskim kurorcie najwyżej rozstawiona została Emma Raducanu. Oprócz Brytyjki wystąpi także m.in. mistrzyni Wimbledonu, Jelena Rybakina.\n\nGetty Images / Tim Clayton/Corbis / Na zdjęciu: Emma Raducanu\n\nRaducanu nie będzie miała w Słowenii łatwego zadania. Już w I rundzie jej przeciwniczką będzie Ukrainka Dajana Jastremska. W jej ćwiartce znalazły się ponadto m.in. Chorwatka Donna Vekić czy Amerykanka Bernarda Pera.\n\nGdyby Brytyjce udało się awansować do półfinału, to na jej drodze mogą stanąć Francuzka Alize Cornet czy jedna z Włoszek, Martina Trevisan lub Jasmine Paolini. Ta druga cieszyła się w zeszłym roku w Portorożu z premierowego trofeum w tourze, dlatego na pewno będzie chciała się pokazać z dobrej strony.\n\nW dolnej połówce drabinki najwyżej rozstawiona została Brazylijka Beatriz Haddad Maia (numer 2). Jej pierwszą przeciwniczką będzie zdolna Dunka Clara Tauson. W ewentualnym ćwierćfinale może ją czekać pojedynek ze świetnie grającą w US Open Australijką Ajlą Tomljanović. Z kolei w trzeciej ćwiartce ulokowane zostały Rosjanka Jekaterina Aleksandrowa oraz mistrzyni Wimbledonu 2022, Kazaszka Jelena Rybakina.\n\nZmagania w głównej drabince turnieju WTA 250 w Portorożu rozpoczną się już w poniedziałek. Triumfatorkę zawodów poznamy w niedzielę (18 września). Polskie tenisistki w Słowenii nie startują.\n\nZavarovalnica Salva Portoroz, Portoroż (Słowenia)\n\nWTA 250, kort twardy, pula nagród 251,7 tys. dolarów\n\nLosowanie głównej drabinki:\n\nEmma Raducanu (Wielka Brytania, 1/WC) - Dajana Jastremska (Ukraina)\n\nElizabeth Mandlik (USA, WC) - Q\n\nDonna Vekić (Chorwacja) - Diane Parry (Francja)\n\nClaire Liu (USA) - Bernarda Pera (USA, 7)\n\nMartina Trevisan (Włochy, 4) - Katerina Siniakova (Czechy)\n\nQ - Aleksandra Krunić (Serbia)\n\nJasmine Paolini (Włochy) - Q\n\nKaja Juvan (Słowenia) - Alize Cornet (Francja, 6)\n\nJekaterina Aleksandrowa (5) - Marta Kostiuk (Ukraina)\n\nŁesia Curenko (Ukraina) - Anastazja Potapowa\n\nQ - Tereza Martincova (Czechy)\n\nLaura Siegemund (Niemcy) - Jelena Rybakina (Kazachstan, 3)\n\nAjla Tomljanović (Australia, 8) - Ana Bogdan (Rumunia)\n\nTamara Zidansek (Słowenia) - Q\n\nQ - Petra Marcinko (Chorwacja, WC)\n\nClara Tauson (Dania) - Beatriz Haddad Maia (Brazylia, 2)\n\nCzytaj także:\n\nBędzie nowy lider. Znamy pierwszego finalistę US Open\n\nKoniec snu Francesa Tiafoe'a. Carlos Alcaraz może marzyć dalej o triumfie w US Open\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Jasmine Paolini obroni tytuł? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "wzywa Grecja, Estonia czy Słowenia": "Wchodzimy w okres wzmożonej liczby informacji o powołaniach dla ekstraklasowiczów. Dziś polskie kluby dostały informacje o powołaniach dla swoich zawodników m.in. z reprezentacji Chile, Grecji czy Litwy.\n\nGiannis Papanikolaou z Rakowa Częstochowa dostał powołanie do reprezentacji Grecji. Pomocnik wicemistrzów Polski będzie miał okazje zagrać z Cyprem (24 września) i Irlandią Północną (27 września) w ramach Ligi Narodów. 23-latek do tej pory zaliczył jeden występem w kadrze narodowej.\n\nAż trzech zawodników z ligi polskiej dostało powołania do kadry Estonii – to Rauno Sappinen (napastnik Piasta) i Bogdan Vastsuk (pomocnik Stali Mielec), a także Matvei Igonen z pierwszoligowego Podbeskidzia Bielsko-Biała. Estończyków czekają mecze z Maltą (23 września) i San Marino (26 września).\n\nRównież trzech graczy grających w naszym kraju wezwano na mecze Ligi Narodów do kadry Litwy. Chodzi o Fedora Cernycha (Jagiellonia), Dominykasa Barauskasa (Stal) i Titasa Milasiusa (Podbeskidzie). Ci piłkarze będą mogli zagrać z Wyspami Owczymi (22 września) i Luksemburgiem (25 września).\n\nDo kadry Chile został za to powołany Angelo Henriquez z Miedzi Legnica. Napastnika beniaminka nie czeka jednak wylot za ocean, bo jego reprezentacja rozegra dwa sparingi w Europie. Chile zmierzy się z Marokiem w Hiszpanii oraz z Katarem w Wiedniu.\n\nDo zaprezentowania się na arenie międzynarodowej okazje będzie miał też Luka Zahović. Napastnik Pogoni Szczecin w barwach Słowenii będzie mógł wyjść naprzeciw Norwegii (24 września) i Szwecji (27 września).\n\nWIĘCEJ O EKSTRAKLASIE:",
    "Kiedy następny mecz Polaków? Półfinały MŚ siatkarzy 2022 – transmisje TV i stream online": "Przed nami półfinały mistrzostw świata w siatkówce 2022! Cztery najlepsze drużyny powalczą o awans do finału. Kiedy zostaną rozegrane półfinały siatkarskich MŚ? Jakie są pary tej fazy turnieju? Kiedy i o której godzinie mecz Polska - Brazylia? Sprawdź terminarz i plan transmisji półfinałów MŚ siatkarzy 2022.\n\nMistrzostwa świata w siatkówce 2022 rozpoczęły 24 reprezentacje. Do fazy pucharowej awansowało szesnaście drużyn, które w 1/8 finału walczyły o awans do ćwierćfinałów. Czołowa ósemka stworzyła w meczach 1/4 finału ciekawe widowiska. W środę w Lublanie Włochy pokonały Francję 3:2, a Słowenia wygrała z Ukrainą 3:1. W Gliwicach Brazylia wyeliminowała Argentynę (3:1), a Polska po emocjonującym starciu wygrała ze Stanami Zjednoczonymi 3:2.\n\nZobacz także: Wyszarpali to zwycięstwo! Polscy siatkarze w półfinale mistrzostw świata 2022\n\nZwycięzcy meczów ćwierćfinałowych decydujące mecze MŚ siatkarzy 2022 rozegrają w katowickim Spodku. Półfinały zaplanowano na sobotę 10 września, a mecz o trzecie miejsce i finał na niedzielę 11 września.\n\nTerminarz i plan transmisji półfinałów MŚ siatkarzy 2022:\n\n2022-09-10: Polska – Brazylia (sobota, godzina 17.50; transmisja – Polsat Sport)\n\n2022-09-10: Włochy – Słowenia (sobota, godzina 20.50; transmisja – Polsat Sport).\n\nWYNIKI MECZÓW MŚ SIATKARZY 2022\n\nRM, Polsat Sport",
    "Mistrzostwa świata 2022: Dzień 3.": "Wszyscy uczestnicy rozgrywanych w Polsce i Słowenii mistrzostw świata siatkarzy mają już za sobą po jednym meczu. W niedzielę rozpoczyna się druga kolejka, w której najciekawiej zapowiada się rywalizacja Brazylii z Japonią i Francji ze Słowenią. Polska zmierzy się z Meksykiem na terenie Górnośląsko-Zagłębiowskiej Metropolii.\n\nPlan meczów (28 sierpnia):\n\nGrupa B, Lublana: Kuba - Katar 3:1 (25:21, 25:21, 22:25, 25:19)\n\nW pierwszym niedzielnym meczu w Lublanie sensacji nie było, bo zdecydowanym faworytem była Kuba. Tak jak w spotkaniu z Brazylią, Kubańczycy bez większych kłopotów wygrali dwa sety, bo czym... zatrzymali się. Ambitni Katarczycy, mający w składzie naturalizowanych graczy z Brazylii (Renan) i Serbii (Nikola Vasic) poprawili skuteczność i wykorzystywali błędy przeciwników. Dobrze grali środkowy Ibrahim, a libero Sulaiman popisywał się widowiskowymi obronami. Zaskoczeni oporem Kubańczycy poderwali się do walki i zmniejszyli przewagę z z pięciu do jednego punktu (18:19), jednak końcówka należała do drużyny z Azji. Był to pierwszy set wygrany przez Katar w mistrzostwach świata. Na więcej Kuba nie pozwoliła. Najskuteczniejszym zawodnikiem wśród zwycięzców był Jesus Herrera, zdobywca 22 punktów.\n\nCentrum meczowe: punkty, statystyki, składy\n\nGrupa B, Lublana: Brazylia - Japonia 3:0 (25:21, 25:18, 25:16)\n\nW pierwszej kolejce Brazylia dopiero po tie-breaku pokonała Kubę, przegrywając już 0:2, zaś Japonia łatwo poradziła sobie z Katarem, dlatego spodziewano się wyrównanej gry. Taka była tylko do końcówki pierwszego seta. Trzykrotni mistrzowie świata, z rozgrywającym Fernando, mieli dużą przewagę w ataku. I choć w meczu było wiele długich akcji, to więcej atutów mieli Brazylijczycy, dzięki Yoandry Lealowi i doświadczonemu Wallace'owi Souzie. W drugim i trzecim secie różnica była już wyraźna, a ostatni punkt zdobył atakiem ze środka Lucas Saatkamp.\n\nCentrum meczowe: punkty, statystyki, składy\n\nGodzina 17:30. Grupa C, Katowice: Stany Zjednoczone - Bułgaria 3:0 (25:20, 25:23, 26:24)\n\nReprezentanci USA weszli w dzisiejsze spotkanie z pełną koncentracją, dzięki czemu od początku kontrolowali przebieg pierwszej partii. Szybko wypracowali sobie kilkupunktową przewagę, której nie oddali do końca trwania seta, kończąc go asem serwisowym. Druga odsłona miała zdecydowanie bardziej wyrównany przebieg, w końcówce to Bułgarzy objęli prowadzenie, jednak świetna dyspozycja Amerykanów w polu serwisowym doprowadziła ich do zwycięstwa także w tej partii. Trzeci set rozpoczął się od prowadzenia Bułgarów, jednak w kluczowym momencie zagrywka Toreya Defalco pozwoliła jego zespołowi odrobić straty i finalnie zwyciężyć.\n\nCentrum meczowe: punkty, statystyki, składy\n\nGrupa D, Lublana: Niemcy - Kamerun 3:0 (30:28, 25:24, 25:19)\n\nTen mecz miał być formalnością, bo chyba nikt nie wyobrażał sobie, że Kamerun jest w stanie przeciwstawić się Niemcom. Okazało się jednak, że nawet teoretycznie dużo słabsza drużyna jest w stanie wykorzystać brak koncentracji u faworyta. W pierwszym secie podopieczni Michała Winiarskiego popełnili aż 11 błędów i byli blisko przegranej. Kameruńczycy mieli setbola i piłkę w górze, jednak Niemcy uratowali się blokiem. Na tym emocje się skończyły, bo kolejne dwie partie przebiegały już zgodnie z planem. Niemiecka drużyna ma kłopot z atakującymi, dlatego znów grała z trzema przyjmującymi. Najwięcej punktów (15) zdobył Moritz Reichert, były gracz Trefla Gdańsk, a o pięć mniej miał Moritz Karlitzek, który będzie występował w Indykpolu AZS Olsztyn.\n\nCentrum meczowe: punkty, statystyki, składy\n\nGrupa D, Lublana: Francja - Słowenia 3:2 (25:21, 22:25, 23:25, 34:32, 15:7)\n\nTo był najbardziej zacięty i najbardziej emocjonujący mecz w mistrzostwach. Słoweńcy mogą czuć niedosyt, bo prowadzili 2:1 w setach i mieli piłki meczowe... W wypełnionej 13 tys. kibiców hali Stożice w Lublanie gospodarze spisywali się doskonale. Doświadczona drużyna przeciwstawiła się faworytowi. Słoweńcy doskonale bronili, w bloku byli lepsi, a ich atak rozkładał się na wszystkich zawodników. W czwartym secie mieli szansę wygrać za trzy punkty, jednak wtedy klasę pokazali Earvin Ngapeth i Kevin Tillie. Ten ostatni zdobywał punkty w bardzo trudnych sytuacjach i to on był liderem w najważniejszych akcjach. W tie-breaku przewaga Francuzów była już bezdyskusyjna, bo przy zmianie stron prowadzili 8:4, a następnie powiększyli różnicę. Najskuteczniejszym zawodnikiem był Ngapeth, który zdobył aż 29 punktów.\n\nCentrum meczowe: punkty, statystyki, składy\n\nGrupa C, Katowice: Polska - Meksyk 3:0 (25:17, 25:14, 25:19)\n\nTutaj relacja z meczu\n\nCentrum meczowe: punkty, statystyki, składy\n\nWYNIKI MISTRZOSTW ŚWIATA NA ŻYWO\n\nTABELE MISTRZOSTW ŚWIATA",
    "Żużel. Polacy na starcie prestiżowego turnieju. 74. Zlata Prilba NA ŻYWO!": "Koniec dzisiejszych zawodów. Triumfatorem 74. Zlatej Prilby został rewelacyjny w tym sezonie Daniel Bewley! Za nim uplasował się Vaclav Milik, który w przeszłości był już pierwszy oraz trzeci. Na najniższym stopniu podium w tym roku stanie Rasmus Jensen.",
    "Problemy półfinalistów mistrzostw świata. Utknęli na lotnisku": "Problemy półfinalistów mistrzostw świata. Utknęli na lotnisku\n\nZawodnicy reprezentacji Włoch i Słowenii nie będą miło wspominać podróży z Lublany do Katowic. Półfinaliści mistrzostw świata w siatkówce po lądowaniu utknęli w samolocie na ponad dwie godziny.\n\nWP SportoweFakty / Monika Pliś / Na zdjęciu: siatkarze reprezentacji Słowenii\n\nDla siatkarzy reprezentacji Włoch i Słowenii oznaczało to konieczność podróży z Lublany do Katowic. Pojawiły się jednak komplikacje.\n\nSamolot bezpiecznie wylądował, ale zawodnicy nie mogli go opuścić. Jak relacjonował w mediach społecznościowych obecny na pokładzie sędzia siatkarski Wojciech Maroszek, na przeszkodzie stanęły niekorzystne warunki atmosferyczne.\n\n\"Ekipy z Lublany już godzinę uwięzione w samolocie na płycie lotniska Katowice. Burza uniemożliwia podstawienie schodów\" - pisał na Twitterze.\n\nZamieścił także zdjęcie, na którym zobaczyć można, jak siatkarze... oglądają na telefonie mecz Brazylia - Argentyna. Dopiero po ponad dwóch godzinach ekipy mogły opuścić samolot i udać się do hotelu.\n\nMecz Włochy - Słowenia odbędzie się w sobotę, 10 września o godz. 21:00. W drugim półfinale reprezentacja Polski zmierzy się z Brazylią.\n\nA tymczasem ekipy z Lublany już godzinę uwięzione w samolocie na płycie lotniska Katowice. Burza uniemożliwia podstawienie schodów. — Wojciech Maroszek (@MaroszekW) September 8, 2022\n\nOglądamy BRA - ARG pic.twitter.com/ILRfHPMR8w — Wojciech Maroszek (@MaroszekW) September 8, 2022\n\nCzytaj także:\n\n- Szaleństwo! Tyle osób oglądało mecz Polaków\n\n- Trener Amerykanów przemówił po porażce z Polakami\n\nKto awansuje do finału mistrzostw świata? Włochy Słowenia zagłosuj, jeśli chcesz zobaczyć wyniki\n\nPolub Siatkówkę na Facebooku\n\nZgłoś błąd"
}