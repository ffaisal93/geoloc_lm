{
    "Grecja. Więcej niż oczy mogą zobaczyć – nowy film promujący Grecję": "Grecja. Więcej niż oczy mogą zobaczyć – nowy film promujący Grecję | W Świat, Press Release | Przez Przez Adam Gąsior\n\nMotywem przewodnim filmu jest Grecja jako cel podróży przez cały rok. Tytuł filmu brzmi „Grecja. Więcej niż oczy mogą zobaczyć”. Pokazuje on wiele alternatywnych miejsc do spędzenia wypoczynku w Grecji.\n\nOficjalna premiera drugiego animowanego filmu turystycznego Greckiej Narodowej Organizacji Turystycznej, miała miejsce w czwartek 22.09.22, podczas oficjalnej ceremonii otwarcia Międzynarodowego Festiwalu Animacji ANIMASYROS 2022na wyspie Syros na Cykladach.\n\nPremierę zaszczyciła m.in. Prezydent Republiki Greckiej Katerina Sakielaropulou.\n\nRok temu premierę miał pierwszy animowany film turystyczny EOT, promujący wkacje rodzinne w Grecji. Nosił tytuł „Χέllo (Hello) wita dzieci w Grecji”..",
    "Grecja. Ambasada Iranu obrzucona koktajlem Mołotowa. Trwają protesty po śmierci 22-latki": "Według greckiej policji do zdarzenia doszło około godz. 1 czasu lokalnego. Dwie zamaskowane osoby na motocyklu przejechały pod obiektem placówki i rzuciły w niego butelką z benzyną. Ta eksplodowała - gmach nie ucierpiał.\n\nREKLAMA\n\nW sobotę na ateńskim Placu Konstytucji około 200 osób protestowało przeciwko brutalnemu traktowaniu protestujących w Iranie.\n\nWięcej treści znajdziesz na stronie głównej Gazeta.pl >>>\n\nDemonstracje odbywają się w ten weekend również m.in. we Francji. W sobotę protesty przeciwko sytuacji irańskich kobiet zorganizowano m.in. w Marsylii, Bordeaux, Strasburgu i Lyonie. Dwie demonstracje miały miejsce także w Paryżu. Kolejne protesty zaplanowano także na niedzielę.\n\nOrganizacja Iran Human Rights podała w sobotę, że w wyniku trwających wciąż protestów w Iranie zginęły do tej pory co najmniej 54 osoby. Według IHR uczestnicy demonstracji zostali \"zabici przez siły bezpieczeństwa\", a kilkaset osób zostało rannych lub aresztowanych.\n\nZobacz wideo Reakcje Rosjan na zarządzoną mobilizację. \"Wolę już iść do więzienia. Nie będę walczył za tę władzę\"\n\nIran. Protesty po śmierci 22-latki\n\n14 września policja moralności aresztowała w Teheranie 22-letnią Mahsę Amini z Kurdystanu za rzekome niewłaściwe noszenie hidżabu i skierowała ją na zajęcia \"edukacyjne\" w komendzie policji. Tego samego dnia kobieta zapadła w śpiączkę i trafiła do szpitala. Zmarła dwa dni później z powodu obrażeń wewnętrznych. Świadkowie twierdzą, że Mahsa miała na ciele siniaki, a jej rodzinie nie pozwolono zobaczyć ciała. Irańskie władze zapowiedziały śledztwo w tej sprawie.\n\nIran. Rośnie liczba ofiar protestów. Prezydent Raisi o \"zdecydowanych działaniach\"\n\nPo śmierci młodej kobiety w Iranie wybuchły protesty, które rozlały się na ok. 80 miejscowości.\n\nNiektóre demonstrantki w trakcie protestów zdejmowały hidżaby i paliły je w ogniskach lub symbolicznie obcinały włosy przed wiwatującym tłumem. Demonstracje należą do najpoważniejszych w Iranie od listopada 2019 roku, kiedy protestowano w związku z podwyżkami cen paliw.\n\n***\n\nPomóż Ukrainie, przyłącz się do zbiórki. Pieniądze wpłacisz na stronie pcpm.org.pl/ukraina >>>\n\n",
    "Irlandia Północna. Typy, kursy, zapowiedź 27.09": "Liga Narodów: Grecja – Irlandia Północna (27.09, 20:45) – zapowiedź meczu\n\nLiga Narodów: Grecja - Irlandia Północna (27.09, 20:45) - typy i przewidywane składy\n\nTypy Grecja - Irlandia Północna\n\n1.66 GOŚCIE STRZELĄ GOLA ZAGRAJ\n\nGrecy, którzy mieli już zapewniony awans do Ligi B jeszcze przed przerwą reprezentacyjną przegrali w sobotę z Cyprem dając im szansę na utrzymanie. Irlandia Północna wygrała swój mecz z Kosowem. Taki zbieg zdarzeń spowodował, że Kosowo, Irlandia Północna i Cypr do ostatniego gwizdka muszą walczyć o utrzymanie. Jeśli Irlandia Północna wygra z Grecją zapewni sobie utrzymanie w Lidze C bez patrzenia na drugi mecz.Piłkarze Irlandii Północnej wiedzą, że zwycięstwo im zapewni utrzymanie bez względu na wynik meczu Kosowo - Cypr. Przed Irlandczykami jednak przeciwnik, który już dawno zapewnił sobie awans do Ligi B. Trudno stwierdzić, czy Irlandczyków stać tutaj na jakieś punkty w Grecji, ale znając swoją sytuację, bramkę powinni strzelić.\n\nProponowane składy\n\nGrecja: Vlachodimos; Baldock, Mavropanos, Hatzidiakos, Tsimikas; Mantalos, Siopis, Kourbelis; Bakasetas, Giakoumakis, Masouras\n\nVlachodimos; Baldock, Mavropanos, Hatzidiakos, Tsimikas; Mantalos, Siopis, Kourbelis; Bakasetas, Giakoumakis, Masouras Irlandia Północna: Peacock-Farrell; McNair, Evans, Flanagan, Lewis; Bradley, Davis, Evans, Saville, Ferguson; Magennis\n\nLiga Narodów: Grecja - Irlandia Północna (27.09, 20:45) - gdzie obejrzeć? transmisja TV, online, na żywo\n\nRelację live można śledzić na sport.betfan.pl. Relacja do oglądania znajduje się poniżej:\n\nWtorkowy mecz Grecji z Irlandią Północną odbędzie się 27 września o 20:45 na Georgios Kamaras Stadium w Atenach. Transmisji z tego meczu nie będzie w polskiej telewizji.",
    "Jesień w Grecji. Boska pogoda i niskie ceny": "- Kos to z kolei miejsce, w którym nauczał ojciec medycyny Hipokrates. Stosunkowo niewielka wyspa ma wszystko, co potrzebne jest do udanego wypoczynku - morze, góry, hotele w różnym standardzie, zabytki, pyszne jedzenie, urokliwą stolicę - miasto Kos i świetną pogodę - mówi Marzena German. - Korfu z kolei to jedna z najbardziej zielonych wysp greckich. Położona na Morzu Jońskim jest dobrą alternatywą dla osób, które nie lubią spędzać zbyt wiele czasu w podróży. Lot jest dość krótki, bo wynosi nieco ponad dwie godziny - po tym czasie przeniesiemy się do miejsca, które tak bardzo ukochała austriacka cesarzowa Sissi.",
    "Polska – Grecja NA ŻYWO mecz reprezentacji u21. Transmisja online, live stream (23.09.2022). Gdzie oglądać debiut Michała Probierza? (sport.tvp.pl)": "",
    "Grecja i reparacje wojenne. Jak toczy się spór Aten z Berlinem?": "Czas czytania: około min.\n\nGrecja i reparacje wojenne. Jak toczy się spór Aten z Berlinem?\n\nWypowiedź\n\nW 1960 roku Niemcy zobowiązały się zapłacić 115 mln marek niemieckich w ramach odszkodowania dla greckich obywateli. Wypłata ta może być potocznie określona mianem zaliczki.\n\nw ramach odszkodowania dla greckich obywateli. Wypłata ta może być potocznie określona mianem zaliczki. Z perspektywy Niemiec dalsze wypłacanie reparacji wojennych Grecji nie jest obowiązkowe.\n\nGrecja powołuje się jednak na tzw. umowę londyńską z 1953 roku. Ustalono w niej, że roszczenia państw, które ucierpiały w wyniku wojny i okupacji niemieckiej, zostały przełożone do momentu zjednoczenia Niemiec.\n\nW 2015 roku rząd w Atenach przekazał, że Niemcy są winni Grecji 289 mld euro , w tym 278,7 mld euro za zniszczenia z czasów II wojny światowej i 10,3 mld euro za spłatę pożyczki okupacyjnej.\n\n, w tym 278,7 mld euro za zniszczenia z czasów II wojny światowej i 10,3 mld euro za spłatę pożyczki okupacyjnej. W 2019 roku Grecja zwróciła się do Niemiec o negocjowanie reparacji. Berlin obstaje jednak przy tym, że spłata tych roszczeń nie jest obowiązkowa.\n\nPaweł Jabłoński prawidłowo opisał spór pomiędzy Atenami a Berlinem o niemieckie reparacje dla Grecji. Jednakże polityk błędnie zasugerował, że Grecy otrzymali w latach 50. ponad 100 mln euro. Walutą były wówczas niemieckie marki, które według obowiązującego obecnie stałego przelicznika były warte ok. 58,79 mln euro. W dodatku płatność ta miała miejsce na początku lat 60. Na tej podstawie oceniamy wypowiedź jako częściowy fałsz .\n\n. W wyniku niemieckiej okupacji w Grecji zginęło ponad pół miliona osób, z czego 300 tys. na skutek głodu.\n\nPolska rozpoczyna walkę o reparacje\n\n1 września, w rocznicę wybuchu II wojny światowej, na Zamku Królewskim w Warszawie został zaprezentowany „Raport o stratach poniesionych przez Polskę w wyniku agresji i okupacji niemieckiej w czasie II wojny światowej 1939-1945”.\n\nJest to efekt trwających pięć lat prac Parlamentarnego Zespołu ds. Oszacowania Wysokości Odszkodowań Należnych Polsce od Niemiec za Szkody Wyrządzone w trakcie II Wojny Światowej.\n\nWedług wyliczeń ogólna kwota strat Polski wynosi 6 bln 221 mld zł.\n\nPolitycy związani z rządem uzasadniają żądania reparacji tym, że na podobny krok zdecydowały się też inne państwa. Najczęściej przywoływanym przykładem jest tu Grecja. Mówił o tym m.in. Paweł Jabłoński, ale również Adam Bielan.\n\nNie tylko Polska. Jak Grecy domagają się reparacji\n\nDyskusja na temat niemieckich reparacji za II wojną światową rozgorzała w Grecji na początku poprzedniej dekady. Był to okres kryzysu finansowego, który niemal doprowadził do bankructwa tego kraju. Uzyskanie reparacji od Niemiec pozwoliłoby znacznie podreperować grecki budżet. W tych okolicznościach w 2012 roku rząd w Atenach powołał komisję do zbadania akt w sprawie reparacji niemieckich.\n\nRaport z prac komisji został co prawda utajniony, jednak jego najważniejsze ustalenia udało się w 2013 roku przedstawić gazecie „To Vima”. Dokumenty zebrane przez greckie ministerstwo finansów potwierdzają, że w 1960 roku Niemcy wypłaciły 115 mln marek niemieckich w ramach reparacji ofiarom nazistowskiego terroru w Grecji, zgodnie z dwustronną umową reparacyjną.\n\nWedług dokumentów niemieckiego Bundestagu (źródło 1 i źródło 2) wspomniany traktat odnosił się jedynie do odszkodowań za uszczerbek na wolności, zdrowiu i życiu tych obywateli greckich, którzy zostali dotknięci przez nazistowskie prześladowania ze względu na rasę, przekonania lub ideologię.\n\nWedług Berlina odszkodowanie rozwiązuje sprawę. Ateny są innego zdania\n\nZ perspektywy Niemiec wypłacenie Grecji 115 mln marek ostatecznie uregulowało wszystkie roszczenia. W memorandum z 2019 roku Bundestag wskazał, że roszczenia Grecji są uzasadnione prawem międzynarodowym, ale „w żadnym wypadku nieobowiązkowe” (s. 13).\n\nJak jednak wynika z niemieckich dokumentów, kwota 115 mln marek została wyraźnie oznaczona jako płatność dla ofiar. Umowa nie stanowiła więc ogólnego traktatu reparacyjnego. Z tego powodu kolejne greckie rządy domagają się dalszych płatności.\n\nGrecy przywołują w tym celu tzw. umowę londyńską w sprawie niemieckich długów zagranicznych z 1953 roku. Na jej mocy Republika Federalna Niemiec uznała się za sukcesora III Rzeszy w kwestiach długów oraz odpowiedzialności za II wojnę światową.\n\nZjednoczenie Niemiec nie rozwiązało sprawy\n\nWszystkie roszczenia państw, które ucierpiały w wyniku wojny i okupacji niemieckiej, zostały przełożone do momentu ostatecznego rozliczenia reparacji. Rozliczenie mogło nastąpić jednak dopiero momencie zjednoczenia Niemiec i podpisania traktatu pokojowego między Niemcami a czterema mocarstwami okupacyjnymi (USA, Wielką Brytanią, Francją i ZSRR).\n\nW 1990 roku podpisano tzw. Traktat 2+4, który – choć nie był traktatem pokojowym – w praktyce został za taki uznany. Jak wskazuje dr Vassilios Paipais, Niemcy odmówiły prowadzenia rozmów z byłymi ofiarami w sprawie roszczeń i odszkodowań za straty wojenne.\n\nDodatkowo Grecja nie była stroną „Traktatu 2+4”. W związku z tym nie mogła negocjować porozumienia w sprawie długu.\n\nGrecja domaga się reparacji za zniszczenia wojenne\n\nWróćmy jednak do początku poprzedniej dekady. W 2013 roku greckie media pisały o zakończeniu analizy akt dotyczących reparacji niemieckich, a już w kolejnym roku rząd w Atenach powołał Międzyparlamentarną Komisję ds. Roszczeń Odszkodowawczych wobec Niemiec.\n\nW 2015 roku grecki wiceminister finansów Dimitris Mardas przekazał, że Niemcy są winni Grecji 278,7 mld euro za zniszczenia z czasów II wojny światowej.\n\nNie tylko straty wojenne. Grecja chce też spłaty pożyczki\n\nDruga część kwestii reparacji wojennych dotyczy pożyczki okupacyjnej, którą Grecja była zobowiązana udzielić nazistom w czasie wojny. W 2019 roku wartość tej pożyczki przekładała się na kwotę 10,3 mld euro.\n\nRząd III Rzeszy zaczął spłacać pożyczkę na raty, ale powojenne Niemcy wycofały się z dalszych płatności.\n\nWedług prof. Hagena Fleischera z Uniwersytetu Ateńskiego Grecja ma większe szanse na odzyskanie tych pieniędzy niż uzyskanie samych reparacji. Wynika to z faktu, że okupanci uznali swój dług w wysokości 476 mln marek i faktycznie rozpoczęli spłatę na krótko przed końcem wojny.\n\nŻądana przez Grecję łączna kwota – za reparacje i spłatę pożyczki – wynosi więc 289 mld euro.\n\nWalka o reparacje wciąż trwa\n\nKolejne rządy w Atenach podtrzymują żądanie spłaty reparacji i pożyczki. Temat powrócił m.in. w 2019 roku, gdy Grecja wysłała notę ​​dyplomatyczną do Niemiec, wzywając je do przedyskutowania roszczenia Aten o reparacje wojenne.\n\nApel został powtórzony również w kwietniu 2021 roku, przy okazji 80. rocznicy inwazji wojsk niemieckich na Grecję podczas II wojny światowej.\n\nTragiczne żniwo niemieckiej okupacji Grecji\n\nW październiku 1940 roku Grecja została zaatakowana przez Włochów. Po tym, jak z odsieczą Atenom przybyła armia brytyjska, na Bałkany wkroczyły wojska Hitlera. Tak rozpoczęła się trwająca 4 lata okupacja Grecji przez nazistów.\n\nZ powodu słabym żniw oraz rosnących cen żywności, a także blokady pomocy humanitarnej Grecję dotknęła klęska głodu. Tylko z tego powodu umarło 300 tys. osób. Okupacja Grecji przyniosła łącznie pół miliona ofiar.",
    "Nie tylko Grecja, mamy prawdziwy raj na Bałkanach. Bez tłumów, za to z nieziemskimi widokami": "Po rozpadzie Jugosławii w 1991 roku jedna z jej republik przyjęła nazwę Macedonia. Poważnie nadwerężyło to jednak stosunki z sąsiednią Grecją, która posiada region o tej samej nazwie. Kilka lat temu doszło do porozumienia obu krajów. Od 2019 roku oficjalnie funkcjonującą nazwą jest Macedonia Północna.\n\nREKLAMA\n\nZobacz wideo Miasto kochanków, jezioro marzeń i... ekstremalna niespodzianka. Skuś się na włoskie wakacje [TRIP WE DWOJE]\n\nMacedonia Północna - co warto zobaczyć? Odwiedź stolicę\n\nSkopje, czyli stolica Macedonii Północnej jest miejscem, w którym większość ludzi rozpoczyna swoją podróż. Tu z pewnością nie będziecie narzekać na nudę. W tętniącym życiem mieście znajduje się wiele wąskich, brukowanych uliczek, monumentalnych budynków czy majestatycznych posągów. Najpopularniejszym z nich jest ogromna rzeźba przedstawiająca Aleksandra Wielkiego, która stoi na głównym placu. Wśród jednych z ciekawszych atrakcji wymienia się tutaj Stary Bazar. Na miejscu można poczuć wielokulturowy klimat i zakupić lokalne wyroby rzemieślnicze.\n\nSzokujące ceny publicznych toalet. Internauci nie kryją oburzenia\n\nZobacz największy park narodowy Północnej Macedonii\n\nInnym wartym uwagi miejscem jest niezwykły Park Narodowy Mawrowo, czyli największy, a przez wielu uznawany także za najpiękniejszy w kraju. Czekają tu na was lasy, wąwozy i wodospadów - będzie to nie lada gratka dla miłośników natury oraz aktywnego wypoczynku. Warto wybrać się tu na wyprawę górską, by zdobyć najwyższy szczyt Albanii i Macedonii - Korab liczący 2764 m n.p.m.\n\nNajwiększymi atrakcjami w okolicy jest tu m.in. zatopiony kościół św. Mikołaja czy zachwycający wodospad Duf.\n\nWybierz się nad Jezioro Ochrydzkie\n\nJezioro Ochrydzkie leży na granicy Macedonii oraz Albanii i każdego roku zapiera dech w piersiach odwiedzających je urlopowiczów. Zachwycą was tu piękne górskie krajobrazy, liczne zabytki i krystaliczna woda.\n\nNa jednym z tych pagórkowatych wybrzeży mieści się jedna z najstarszych osad w Europie - Ochryda. Warto odwiedzić tu przede wszystkim malowniczo położony na skraju jeziora kościół św. Jana w Kaneo. Cały obszar wpisany jest na Listę Światowego Dziedzictwa UNESCO.\n\nRosjanie uciekają przed mobilizacją. Ścisk i tłok na lotniskach\n\nMacedonia Północna - co warto wiedzieć przed wyjazdem?\n\nMacedonia Północna nie jest członkiem Unii Europejskiej, jednak aby przekroczyć granice, wystarczy nam dowód osobisty. W kraju możemy przebywać do 90 dni bez wizy, a w przypadku pobytu dłuższego niż 24 godziny musimy dopełnić obowiązku meldunkowego. Dokonamy tego na najbliższym komisariacie.\n\nWalutą obowiązującą w Macedonii Północnej jest denar macedoński.\n\nWięcej informacji na temat aktualnych wydarzeń znajdziesz na stronie głównej Gazeta.pl.",
    "Rząd Grecji domaga się potępienia przez NATO, UE i ONZ agresywnej retoryki Turcji": "Grecki rząd sugeruje, że obecne napięcia dwustronne mogą przerodzić się w kolejną wojnę w Europie. W listach, których kopie widzieli w środę dziennikarze AP, grecki minister spraw zagranicznych Nikos Dendias napisał, że zachowanie Turcji, historycznego regionalnego rywala, a jednocześnie sojusznika w NATO, powinno zostać potępione przez adresatów listu. \"Jeśli nie zrobi się tego na czas lub nie doceni powagi sytuacji, może to doprowadzić do wydarzeń podobnych do tych, które obecnie mają miejsce w innej części naszego kontynentu\" - napisał Dendias, nawiązując do wojny na Ukrainie. \"To jest coś, czego nikt z nas naprawdę nie chciałby widzieć\" - dodał. Listy są datowane na poniedziałek i wtorek. Grecja i Turcja są państwami skłóconymi od wieków; również współcześnie toczą spory między innymi o granice na Morzu Egejskim i kwestie migracyjne. W ciągu ostatniego półwiecza oba kraje trzykrotnie były o krok od wojny.\n\nReklama\n\nWe wtorek prezydent Turcji Recep Tayyip Erdogan powtórzył zawoalowaną groźbę inwazji, wypowiedzianą w weekend. Ateny odpowiedziały, że są gotowe bronić swojej suwerenności. W listach do sekretarza generalnego NATO Jensa Stoltenberga, szefa dyplomacji UE Josepa Borrella i sekretarza generalnego ONZ Antonio Guterresa, Ateny zacytowały odniesienia Erdogana do greckiej \"okupacji\" wysp na Morzu Egejskim, które od dziesięcioleci należą do Grecji, oraz do określenia narodu greckiego mianem \"podłego, nikczemnego\".\n\n\"Tureccy przywódcy najwyraźniej zdecydowali się przedstawić przyszłą agresję jako już przygotowaną i, co ważniejsze, jako uzasadnioną\" - podkreślił minister Dendias. \"Bez odpowiedniego potraktowania tej groźby przez społeczność międzynarodową, turecka postawa grozi destabilizacją naszego regionu i konsekwencjami, których wagę trudno ocenić\" - dodał.\n\nReklama\n\nErdogan powiedział we wtorek, że Turcja może \"pewnej nocy nagle zareagować\" na domniemane greckie zagrożenie, sugerując, że nie wyklucza ataku militarnego. Ankara twierdzi, że Grecja narusza umowy międzynarodowe, utrzymując obecność wojskową na wyspach w pobliżu linii brzegowej Morza Egejskiego Turcji. Oskarżyła również grecką obronę powietrzną o blokowanie tureckich myśliwców podczas ćwiczeń NATO nad wschodnią częścią Morza Śródziemnego.\n\nGrecja utrzymuje, że musi bronić swoich wschodnich wysp, w tym obleganych przez turystów Rodos i Kos, które są znacznie bliżej Turcji niż greckiego lądu, przed większym i militarnie silniejszym sąsiadem.\n\nMinister Dendias oskarżył Turcję o 6100 naruszeń greckiej przestrzeni powietrznej w tym roku, w tym 157 przelotów nad greckim terytorium. \"Postawa Turcji jest czynnikiem destabilizującym jedność i spójność NATO, osłabiającym południową flankę Sojuszu w chwili kryzysu\" - napisał Dendias do Stoltenberga. (PAP)",
    "Grecja rozdeptana. Tutaj tego lata ściągnęły największe tłumy": "Nie da się dobudowywać bez końca, betonować, urządzać kolejnych basenów, środowisko tego nie wytrzyma. Ale póki trwa rekordowy sezon, wyraźnie nie ma klimatu, żeby się tym przejmować.\n\nTego lata Grecja stała się poniekąd ofiarą własnego sukcesu. Aby odrobić dwa lata strat, wydłużyła sezon i ograniczyła obostrzenia covidowe – i idzie na rekord: ponad 35 mln turystów, czyli statystycznie więcej niż trzech przyjezdnych na każdego z 11 mln mieszkańców. W sierpniu przylatywało ich ponad milion tygodniowo plus ruch samochodowy, a codziennie 16 tys. odwiedzało ateński Akropol, znów rekord (najwięcej Amerykanów, którzy ruszyli do Europy zwabieni silnym dolarem). Wśród wszystkich turystów najwięcej jest Brytyjczyków (wliczając Borisa Johnsona), Niemców, Włochów, Holendrów, Austriaków i Polaków (a ubyły tysiące Rosjan).",
    "Polka o wakacjach w Grecji: najgorszy pobyt na all inclusive w życiu": "Autorka bloga podróżniczego Historian's Journeys podzieliła się na Instagramie swoimi doświadczeniami z tegorocznych wakacji na greckiej wyspie Korfu. Jak się okazuje, największym problemem był hotel, w którym Polka spędzała urlop.\n\n\"Najgorszy pobyt na all inclusive w życiu! Spotkało mnie to na Korfu w Grecji, a dokładnie był to hotel (tutaj pada nazwa hotelu). Po pierwsze zalało dokładnie wszystko w czasie burzy, nie można było zejść po schodach, bo nie było kafli antypoślizgowych\"\n\n— wspomina autorka nagrania.\n\nJednak to nie koniec utrudnień. \"Internet przeważnie nie działał, a tv nie było żadnych kanałów. Pokoje w zasadzie nie były sprzątane, w ciągu dwóch tygodni posprzątano 3-4 razy, a i tak było nadal brudno\" — dodaje.\n\nCo więcej, obsługa zgubiła klucz do pokoju, w którym zatrzymała się Polka. \"Zgubili nasz klucz do pokoju, w związku z tym sprzątali tylko wtedy, kiedy daliśmy im nasz klucz\" — wyjaśnia. Jak podsumowuje Polka, niedogodności wynagrodziły widoki na greckiej wyspie.\n\n\"Wielka grecka tragedia\"\n\nPobyt w hotelu podczas greckich wakacji źle wspomina również pan Jacek, który kilka dni temu opisał swoje doświadczenia w liście do redakcji. Polak spędził urlop na wyspie Kefalonia.\n\n\"Łóżko dla syna drewniane z cieniutkim materacem — nie nadawało się do spania. I wtedy zaczął się koszmar. Pani z recepcji, nie zważając na prośby wymiany tylko i wyłącznie łóżka na lepsze lub dodanie dodatkowego materaca przekierowała nas do pokoju, który stał się moim koszmarem\" — wspomina pan Jacek.\n\n\"Otrzymaliśmy pokój ciemny, z minimalnym oświetleniem, bez zasięgu Wi-Fi i słabiutkim sygnałem telefonów komórkowych. Pomyślałem, no trudno. Przecież ja tu tylko będę spał, większość czasu będziemy poza pokojem\"\n\n— dodaje Polak.\n\nTurysta wspomniał też o mocno okrojonym wyborze posiłków hotelowej restauracji. \"Moja mama daje więcej dań do wyboru podczas rodzinnych obiadków\" — skomentował i dodał, że jakość potraw również była koszmarna.\n\nŹródło: Instagram",
    "Grecja stawia sprawę jasno. Nie ma oszczędzania energii, nie będzie też finansowania": "W czerwcu władze Grecji ogłosiły plan, zgodnie z którym w budynkach rządowych należy ograniczyć korzystanie z klimatyzacji oraz wyłączać komputery po godzinach pracy, aby w krótkim czasie zmniejszyć zużycie energii o 10 procent.\n\nTak Grecja przekonuje do oszczędności\n\nJednak spośród 2495 państwowych instytucji jedynie 221 rozpoczęło wdrażanie tego planu poprzez wyznaczenie odpowiedzialnego pracownika — poinformował na konferencji prasowej szef MSW Makis Woridis.\n\nKiedy mówimy wszystkim, aby oszczędzali energię, sektor publiczny powinien być liderem. Należy to robić, bo to kwestia etyki i ekonomii — powiedział minister.\n\nPowiedział również, że rząd może zamrozić zatrudnienie w tych podmiotach, natomiast te jednostki budżetowe, które przekroczą cel 10 proc. redukcji zużycia energii, będą mogły uzyskać dodatkowe fundusze.\n\nDalsza część artykułu pod materiałem wideo\n\nZobacz także: \"Im droższy gaz, tym słabsze euro\". Tak ceny błękitnego paliwa trzęsą gospodarką Europy\n\nPodmioty państwowe, które nie wdrożą planu, będą ryzykować utratę funduszy, które pomogłyby im pokryć rachunki za energię, które w zeszłym roku wyniosły około 700 mln euro — powiedział wiceminister finansów Todoros Skylakakis na tej samej konferencji.\n\nMinister energii Kostas Skrekas powiedział natomiast, że Grecja wkrótce ogłosi zachęty finansowe dla gospodarstw domowych i być może również dla przedsiębiorstw prywatnych mające na celu zmniejszenie zużycia energii.\n\nChcą się uniezależnić os rosyjskich surowców\n\nOkoło 212 tys. greckich obiektów państwowych zużyło w zeszłym roku 5340 gigawatogodzin energii elektrycznej, co stanowiło około 10,8 procent całkowitego zużycia w tym kraju. W roku bieżącym zużycie ma utrzymać się na podobnym poziomie, lecz koszty mają wzrosnąć do ponad 1 mld euro z uwagi na rekordowe ceny gazu i prądu.\n\nGrecja, która spala ponad jedną trzecią posiadanego gazu na produkcję energii elektrycznej, zmniejszyła swoją zależność od dostaw z rosyjskich gazociągów w pierwszej połowie roku do 34 procent. Wcześniej ten odsetek wynosił 45 procent. By to osiągnąć, państwo zwiększyło zakupy gazu skroplonego od alternatywnych producentów i podwoiło wytwarzanie energii elektrycznej z węgla.\n\nSkok cen gazu po inwazji Rosji na Ukrainę wywołał poważny kryzys energetyczny w Europie, skłaniając niektóre rządy do stworzenia wartych wiele miliardów euro pakietów pomocowych dla gospodarstw domowych i przedsiębiorstw użyteczności publicznej.\n\nRosyjska ropa wciąż płynie do Europy\n\nZachód nałożył na Rosję sankcje za jej inwazję na Ukrainę, ale rosyjska ropa nadal płynie do Europy ukrytymi szlakami morskimi.\n\nAnaliza Nikkei Asia wykazała, że w ciągu sześciu miesięcy od rozpoczęcia inwazji Rosji na Ukrainę 41 statków dokonało u wybrzeży Grecji transferów ropy ze statków do tankowców, które opuściły Rosję, a następnie dotarły do europejskich portów. W ubiegłym roku był tylko jeden taki statek.\n\nUnia Europejska i Wielka Brytania całkowicie zabronią importu rosyjskiej ropy mniej więcej od końca roku, ale firmy, które kupują rosyjską ropę, już teraz spotykają się z krytyką. Przenoszenie ropy między statkami na morzu w celu ukrycia jej pochodzenia może być kontynuowane nawet po wejściu w życie embarga na ropę — przekonuje Nikkei Asia.\n\nPortal informuje, że transfery ropy między statkami są dość powszechne. Takie transfery są czasami wykorzystywane do konsolidacji przesyłek ropy na większe tankowce, co poprawia wydajność na trasach długodystansowych. Ropa naftowa czasami zmienia właściciela po opuszczeniu portu przez tankowiec. W takich przypadkach trudniej jest określić, skąd pochodzi ropa.\n\nMasz newsa, zdjęcie lub filmik? Prześlij nam przez dziejesie.wp.pl",
    "Grecja. Rząd wzywa kraj do oszczędzania energii. Wyłączona będzie iluminacja": "Grecki rząd wezwał obywateli i instytucje w kraju do oszczędzania energii elektrycznej. Zgasną iluminacje słynnych obiektów w tym mostu w pobliżu Patras. Ateny wymienią 46 000 żarówek w mieście na żarówki LED.\n\nMost Rio-Antirio nad Zatoką Koryncką opodal miasta Patras to jeden z najsłynniejszych symboli tego regionu. Zwłaszcza w nocnej dekoracji świetlnej, która zgaśnie, jako znak oszczędzania energii.\n\nPylony prawie trzykilometrowego mostu są pokryte iluminacją, której wyłączenie pozwoli zaoszczędzić 50 megawatogodzin energii rocznie, czyli dokładnie 7 proc. z 52 proc. energii zużywanej przez system oświetleniowy mostu. Do odwołania zgaśnie 800 z 1500 świateł na moście, reszta to m.in. światła latarni i sygnalizacji dla kierowców i statków, które muszą pozostać włączone ze względu na zachowanie bezpieczeństwa ruchu drogowego i morskiego.\n\nReuters Most Rio-Andirio z wyłączoną iluminacją\n\nWiększość pozostałych świateł to te związane z bezpieczeństwem. Wciąż są pewne oszczędności, które można zrobić i pracujemy nad tym - powiedział Panayiotis Papanikolas prezes operatora mostu, firmy \"Gefyra\", zapowiadając, że ta wciąż szuka kolejnych możliwości oszczędzania energii, poprzez zmiany w budynkach administracyjnych wokoło mostu i wymianie świateł na LED.\n\nZOBACZ: A czy G. Jaka klasa energetyczna jest najlepsza i oszczędza prąd?\n\nBudynki administracyjne i siedziby instytucji również wyłączają oświetlenie zewnętrzne i podejmują inne działania po tym, jak rząd wezwał gminy i podmioty państwowe do ograniczenia zużycia energii.\n\nSymbole Aten w ciemności\n\nNeoklasyczny budynek greckiego parlamentu, dawny pałac królewski i biuro burmistrza w Atenach wyłączyły zewnętrzne iluminacje.\n\nReuters Panorama Aten z wyłączonym niekoniecznym oświetleniem\n\n- Miasto Ateny wyłączyło oświetlenie zewnętrze w siedzibie burmistrza, także jako wyraz poparcia i zademonstrowania wysiłków podejmowanych przez miasto, aby sprostać wyzwaniom jakie przynosi kryzys energetyczny – powiedział urzędnik tej instytucji Alexandros Tsiatsiamis.\n\nDodał, że \"naszym celem jest zmniejszenie zużycia do końca roku o 10 proc., czego przykładem jest wyłączone oświetlenie budynków użyteczności publicznej. Chcemy to zrealizować, ale bez szkód w funkcjonowaniu miasta\".\n\nZOBACZ: Podwyżki gazu i oszczędzanie energii. UE osiągnęła porozumienie\n\n\n\nAteny wymieniają również 46 000 żarówek w mieście na żarówki LED w celu zmniejszenia zużycia energii. Taki krok ograniczy zużycie aż o 60 proc. Z 25 milionów kilowatogodzin rocznie do 10 milionów kilowatogodzin.\n\nReuters Dawny pałac, obecnie siedziba parlamentu Grecji z wyłączoną iluminacją\n\nŻarówki energooszczędne będą też montowane w szkołach.\n\nSpecjalny \"obserwator zużycia energii\"\n\nW ramach rządowego zalecenia oszczędzania energii, władze poleciły wyznaczenie pracowników pełniących funkcję \"obserwatorów zużycia energii\" w instytucjach publicznych i administracji w celu ograniczenia niepotrzebnego zużycia energii. Taka osoba ma za zadanie np. dbać, by ​​światła, komputery, grzejniki i klimatyzatory zostały wyłączane, gdy pracownicy opuszczają biuro po pracy.\n\n\n\n212 000 obiektów, którzy własnością jest greckie państwo zużyło w zeszłym roku 5340 gigawatogodzin energii, co stanowi około 10,8 proc. całkowitego zużycia energii w całej Grecji.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nlaf/ sgo/Reuters",
    "Reprezentacja Polski U21. Nieudany debiut Michała Probierza. Młodzieżówka przegrała z Grecją (sport.tvp.pl)": "",
    "Interkonektor gazowy między Grecją a Bułgarią gotowy – EURACTIV.pl": "Bułgaria i Grecja za kilka dni otworzą połączenie gazowe między sobą. Dzięki temu na Bułgarki rynek trafi gaz z Azerbejdżanu. Rosja odcięła Bułgarii dostawy gazu pod koniec kwietnia.\n\nUroczyste otwarcie interkonektora gazowego między Grecją a Bułgarią nastąpi 1 października. Pojawić się na niej mają nie tylko przedstawiciele władz greckich i bułgarskich, ale także prezydent Macedonii Północnej Stevo Pendarovski. Zaproszenie otrzymała również przewodnicząca Komisji Europejskiej Ursula von der Leyen, ale jeszcze nie potwierdziła swojego przybycia.\n\nMacedonia ma być bowiem drugim obok Bułgarii krajem korzystającym z gazu, jaki przez Grecję (a wcześniej przez Gruzję i Turcję) Azerbejdżan tłoczy do Europy gazociągiem TAP, który jest częścią Południowego Korytarza Gazowego, omijającego Rosję.\n\nBrak prądu i gazu. Jak przygotować się na blackout? EURACTIV.pl radzi, jak przygotować się na zimne miesiące.\n\nUniezależnienie od dostaw z Rosji\n\nDla Bułgarii uzyskanie możliwości sprowadzania surowca tą drogą jest kluczowe, bo 26 kwietnia Rosja odcięła jej dostawy swojego gazu, bowiem Sofia nie ugięła się pod rosyjskim szantażem i odmówiła wnoszenia opłat za dostawy w rublach, bo w umowie były wpisane dolary. Moskwa, wymuszając płatności w rublach, chciała stabilizować swoją własną walutę, która ucierpiała po wprowadzeniu sankcji przez USA czy Unię Europejską.\n\nBudowa interkonektora o długości 180 kilometrów biegnącego z Komotini w Grecji do Starej Zagory w Bułgarii miała się początkowo zakończyć w 2020 r., ale prace się opóźniały. Partie, które do niedawna tworzyły bułgarski rząd (obecnie funkcjonuje tymczasowy gabinet techniczny) oskarżają o torpedowanie tej inwestycji premiera Bojko Borisowa, który wolał, aby jego kraj uczestniczył w gazociągi TurkStream, którym gaz płynął co prawda także od strony tureckiej, ale był to wyłącznie gaz rosyjski.\n\nKryzys energetyczny: Jak kraje Europy szykują się do zimy? Europa przez lata uzależniła się energetycznie od Rosji i obecnie odczuwa tego konsekwencje\n\nBułgaria bez gazu z Rosji\n\nAle TurkStreamem surowiec od końca kwietnia już nie płynie, a rząd Bułgarii zapowiedział, że nie zamierza już przedłużać wygasającej niebawem umowy z Rosją, a tym samym nie będzie się starał wynegocjować ponownego uruchomienia dostaw z kierunku rosyjskiego za pomocą już istniejącej infrastruktury.\n\nZamiast tego z Azerbejdżanu przez połączenie bułgarsko-greckie popłynie rocznie nawet 5,5 mld metrów sześciennych gazu. „Nasze państwo jest gotowe na ostateczny odbiór techniczny budowy interkonektora z Grecją, spodziewane jest to w przyszłym tygodniu. Wszystkie dokumenty z gmin i firm zostały skompletowane” – powiedział bułgarskiej telewizji państwowej minister rozwoju regionalnego Bułgarii Iwan Sziszkow.",
    "Grecki europoseł: W sprawie reparacji Polska będzie osamotniona na poziomie rządowym": "W 83. rocznicę napaści Niemiec na Polskę zaprezentowano raport dotyczący strat Polski poniesionych w wyniku agresji i okupacji niemieckiej w latach 1939-1945. Prezes PiS Jarosław Kaczyński na Zamku Królewskim w Warszawie ogłosił, że zapadła decyzja, „aby uzyskać odszkodowanie od Niemców za to, co uczynili Polsce w latach 1939-45”. I zastrzegł, że proces ten będzie trwał wiele lat.\n\nReklama\n\nRaport został przygotowywany przez Parlamentarny Zespół ds. Oszacowania Wysokości Odszkodowań Należnych Polsce od Niemiec za Szkody Wyrządzone w trakcie II wojny światowej. Zespołem kierował poseł PiS Arkadiusz Mularczyk. W pracach uczestniczyło 33 naukowców – historyków, ekonomistów, rzeczoznawców majątkowych. Z ich wyliczeń wynika, że w trakcie wojny Polska straciła w sumie 6 bln 220 mld 609 mln złotych (stan na 2021 r.), czyli 1,532 bln dol. Wyliczenia obejmują straty ludzkie (oszacowano, że każdy zmarły w trakcie wojny mógłby otrzymać ok. 800 tys. zł pensji), materialne, bankowe, dzieła sztuki.\n\n- Z wielkim zaskoczeniem, ale też zadowoleniem odebraliśmy konferencję Jarosława Kaczyńskiego. Prezes Prawa i Sprawiedliwości odniósł się do obowiązku Niemiec do zadośćuczynienia Polsce – tak jak już wspomniano – 1,3 bln euro. Mówimy oczywiście o kwocie, jaką Niemcy są winne Polsce za II wojnę światową. Tak jak wspomniałem, my z radością przyjęliśmy tę konkretną wypowiedź, ponieważ Grecja znajduje się również w tej samej „kategorii”, co Polska - powiedział Emanuil Frangos w rozmowie z Radiem Maryja.\n\n\n\nEuroposeł tłumaczył, że „ Grecja została zmuszona przekazać pieniądze w formie pożyczki III Rzeszy Niemieckiej, która nigdy nie została spłacona”. - To było jedynie 11 mld euro. Łącznie wysokość reparacji – po przeliczeniu wszystkich szkód, które Niemcy wyrządziły podczas II wojny światowej – to, według wyliczeń poprzedniego greckiego rządu, blisko 290 mld euro. Po wypowiedzi pana Kaczyńskiego – ponieważ mamy zaszczyt być w tej samej frakcji w Parlamencie Europejskim co polska partia rządząca – zdecydowaliśmy się, by we współpracy z polskimi kolegami przygotować inicjatywę, aby również Parlament Europejski naciskał na Niemcy, by wypłaciły określone pieniądze. Nie jest pewne, czy nam się uda, ale możemy zapewnić, że zrobimy wszystko, co jest możliwe w tym celu - zapowiedział.\n\nReklama\n\nFrangos ocenił, że greckie rządy nie podejmują jednak działań w kwestii pieniędzy od Niemiec. - Wygląda na to, że Polska na poziomie rządowym będzie niestety osamotniona. Ale jeśli chodzi o forum unijne, to liczymy na współpracę z europosłami PiS-u i uważam, że nawet jeśli wynik głosowań (nad proponowaną rezolucją – red.) nie będzie pozytywny, to uda nam się poznać stanowisko pozostałych eurodeputowanych - stwierdził.\n\n- Prawda jest taka, że różnica między państwami, które już wówczas (po wojnie - red.) się rozwinęły, a które jeszcze muszą nadrabiać, nadal jest widoczna. Reparacje powinny być wypłacone tym krajom - którym wówczas zrabowano środki - aby pokryły tę lukę. Sytuacja w Polsce i w Grecji wyglądałaby inaczej, gdyby te państwa nie zostały pozbawione tych środków przez niemieckich nazistów - przekonywał Emanuil Frangos.",
    "Eliminacje MŚ w futsalu. Polska pokonała Grecję w pierwszym meczu": "Jastrzębie-Zdrój, 19.09.2022. Zawodnik reprezentacji Polski Mikołaj Zastawnik (L) i Grek Dimitrios Karavidas (P) z Grecji podczas meczu eliminacyjnego do mistrzostw świata w futsalu, 19 bm. (js) PAP/Tomasz Wiktor\n\nFutsalowa reprezentacja Polski pokonała w Jastrzębiu-Zdroju Grecję 3:0 (2:0) w swoim pierwszym meczu eliminacji do mistrzostw świata 2024. Drugim grupowym rywalem biało-czerwonych jest Azerbejdżan.\n\nBramki: 1:0 Mateusz Mrowiec (17), 2:0 Mikołaj Zastawnik (17), 3:0 Remigiusz Spychalski (25).\n\nPolska: Michał Kałuża – Michał Kubik, Mikołaj Zastawnik, Tomasz Kriezel, Michał Marek – Remigiusz Spychalski, Sebastian Leszczak, Mateusz Mrowiec, Paweł Kaniewski oraz Kacper Sendlewski, Kamil Surmiak, Patryk Hoły, Kamil Roll.\n\nGrecja: Dimitris Zervas – Dimitrios Karavidas, Seiti Ensi, Lampros Tsinas, Spyrydion Kondylatos – Panagiotis Gousis, Marios Ntatis, Antonios Manos, Kostas Panou oraz Emmanouil Tsepas, Antonios Kontogeorgis, Dimitrios Karydas,\n\nMecz rozegrany został w hali na co dzień wykorzystywanej przez siatkarzy Jastrzębskiego Węgla. Ponieważ ta odmiana piłki nożnej po raz pierwszy gościła w tym obiekcie, przed pierwszym gwizdkiem spiker zapoznał kibiców w zasadami gry.\n\nW rankingu UEFA Polska zajmuje 16. miejsce w Europie, Azerbejdżan - 7., a Grecja – 36, stąd biało-czerwoni byli faworytami spotkania. I od początku zepchnęli gości do defensywy. Bramkarz Greków został poddany bardzo wymagającemu egzaminowi. Dwa razy, po strzałach Michała Marka i Michała Kubika wspomógł go słupek.\n\nSkapitulował w 17. minucie, kiedy najpierw z bliska wepchnął piłkę do siatki Mateusz Mrowiec, a 27 sekund później Mikołaj Zastawnik popisał się widowiskowych dryblingiem, zakończonym technicznym, lekkim lobem ponad Dimitrisem Zervasem.\n\nGrecy rzadko zagrażali polskiej bramce, ale mogli zdobyć gola. Dwa razy interweniować musiał w groźnych sytuacjach Michał Kałuża.\n\nW przerwie prezes PZPN Cezary Kulesza wręczył pamiątkową koszulkę kończącemu w poniedziałek oficjalnie reprezentacyjną karierę Sebastianowi Wojciechowskiemu, który w narodowych barwach rozegrał 55 spotkań.\n\nZaraz po przerwie niemal 2,5-tysięczna publiczność ucieszyła się ze trzeciego gola dla Polaków, ale nie został uznany, jako zdobyty bezpośrednio z autu. Wątpliwości nie było po mocnym uderzeniu Remigiusza Spychalskiego spod linii bocznej.\n\nOdpowiedzieć mógł na to Kostas Panou. Po jego rajdzie przez pół boiska z trudem obronił Kałuża. Po chwili bliski zdobycia głową był Dimitrios Karavidas, ale trafił w słupek. Więcej okazji brakowych stworzyli gospodarze. W 31. minucie po strzale Mrowca Greków uratowała poprzeczka. Siedem minut przed końcem goście wycofali bramkarza, jednak strat nie zdołali odrobić.\n\nSpotkania grupowe (każdy z każdym, mecz i rewanż) zaplanowano na wrzesień, październik i listopad 2022 oraz luty i marzec 2023. Drużyna prowadzona przez trenera Błażeja Korczyńskiego w kolejnym meczu eliminacji zmierzy się 7 października na wyjeździe z Azerbejdżanem.\n\nZwycięzcy 12 trzyzespołowych grup kwalifikacyjnych oraz cztery najlepsze drużyny z drugich miejsc awansują do fazy elitarnej. Pozostałe osiem ekip z drugich pozycji zagra o ten awans w barażach.\n\nDopiero w tej rundzie rozstrzygnie się, kto zagra w finałach. 20 zespołów zostanie podzielonych na pięć grup. Zwycięzcy zapewnią sobie prawo gry w finałach, dwie lub cztery drużyny z drugich miejsc (zależy od wyboru gospodarza MŚ) będą rywalizowały w barażach.\n\nZwycięzcy awansują na mundial, a cztery najlepsze drużyny z drugich miejsc zmierzą się w barażach. W turnieju finałowym MŚ wystąpi 24 drużyny, w tym siedem europejskich.\n\nW październiku 2021 swój pierwszy tytuł mistrza świata wywalczyli Portugalczycy. W rozegranym w Kownie finale pokonali broniącą trofeum Argentynę 2:1 (1:0). Prowadzeni przez trenera Korczyńskiego Polacy odpadli z rywalizacji o litewskie finały MŚ podczas turnieju rozegranego w październiku 2019 w Zielonej Górze. Przegrali tam kolejno z Gruzją 2:3, Finlandią 1:2 i Hiszpanią 1:4.\n\nBiało-czerwoni w MŚ wystąpili raz - w 1992 roku w Hongkongu. We wcześniejszych MŚ pięć tytułów wywalczyła Brazylia (1989, 1992, 1996, 2008 i 2012), a dwa Hiszpania (2000 i 2004).\n\nan/",
    "Grecja wydłuży mur na swojej granicy z Turcją": "Grecki rząd poinformował, że planuje rozbudować istniejące już ogrodzenie na granicy z Turcją. W efekcie tego ma być ono ponad czterokrotnie dłuższe niż obecnie.\n\nLiczący 40 kilometrów długości i wysoki na 5 metrów mur Grecja postawiła na granicy z Turcją w sierpniu ubiegłego roku. Jak tłumaczyły wówczas władze w Atenach, była to reakcja na sytuację w Afganistanie, z którego wycofywali się ostatni amerykańscy żołnierze, a wobec załamania się prozachodnich władz, rządy błyskawicznie przejmowali talibowie.\n\n„Nie możemy biernie czekać” – mówił wtedy grecki minister ds. ochrony obywateli Michalis Chrisochoidis. W Kabulu bowiem narastała panika, a wiele osób chciało uciekać z Afganistanu z obawy przed powrotem surowego islamskiego reżimu.\n\nDuże znaczenie miało też to, że Turcja kilkakrotnie wykorzystywała wcześniej migrantów i uchodźców do wywierania presji na Grecję i Unię Europejską, sterując nieregularnym ruchem migracyjnym. Także w sierpniu 2021 r. turecki prezydent Recep Tayyip Erdoğan sugerował, że sytuacja migracyjna „może się wymknąć spod kontroli”.\n\nLitwa ukończyła budowę ogrodzenia na granicy z Białorusią Premier Litwy Ingrida Šimonytė podkreśliła, że jest jednak tylko jeden z elementów ochrony granic.\n\nBędzie więcej strażników granicznych w Grecji\n\nDo masowego exodusu Afgańczyków ku Europie jednak nie doszło, do czego przyczyniło się dość szybkie zamknięcie przez talibów granic z sąsiednimi państwami, a także szybkie zakończenie przez USA i inne państwa zaangażowane dotąd w Afganistanie akcji ewakuacyjnej z Kabulu.\n\nMimo to Grecja podjęła właśnie decyzję o rozbudowie muru na granicy z Turcją. Do istniejących już 40 kilometrów ogrodzenia ma zostać dołożonych kolejnych 140 kilometrów. Od początku bieżącego roku greckie służby graniczne zatrzymały 7 tys. osób, które próbowały przedostać się w sposób nieregularny na greckie terytorium. Połowa z nich zostałą zatrzymana w graniczącym z Turcją greckim regionie Ewros.\n\nJak poinformował minister obrony narodowej Grecji Takis Theodorikakos, nie tylko dojdzie w najbliższych miesiącach do rozbudowy muru, ale także do montażu sprzętu monitorującego, w tym kamer termowizyjnych, a także zwiększenia liczby funkcjonariuszy służb granicznych o 250 osób.\n\nW ubiegłych latach w sytuacji natężenie nieregularnego ruchu migracyjnego Grecja musiała korzystać z pomocy unijnej agencji ochrony granicy FRONTEX.",
    "\"Prąd już jest za drogi\". Minister ostrzega: Przed Grecją najtrudniejsza zima od 80 lat": "Minister Adonis Georgiadis zapowiedział kampanię informacyjną poświęconą temu, jak zachowywać się tej zimy, by zmniejszyć \"ogromne szkody\", które greckiej gospodarce i Grekom wyrządzi \"wojna prowadzona w Europie przez Putina na polu energetyki\".\n\nReklama\n\n- Musimy pamiętać, że nie powinniśmy zużywać energii elektrycznej w sposób, w jaki robiliśmy to do tej pory. Energia elektryczna jest teraz zbyt droga – powiedział minister ds. rozwoju i inwestycji Grecji.\n\nCzytaj więcej Polityka Braki żywności w Polsce? Prezydent Duda: Nie ma poważnej obawy Jeżeli chodzi o problemy z żywnością, to uważam, że to są głosy absolutnie przesadzone - powiedział w Radiu Zet prezydent Andrzej Duda. Przyznał, że jest \"ogromny problem\" z cenami energii, którego rząd nie rozwiąże.\n\nW Grecji rosną ceny energii elektrycznej, paliw i podstawowych towarów. Adonis Georgiadis ocenił, że ze względu na dotacje wdrożone przez rząd Kiriakosa Mitsotakisa, Grecy nie zdają sobie sprawy z tego, jak droga stała się energia elektryczna.\n\n- To, co obywatele widzą na swych rachunkach za prąd jest w dużej mierze opłacane przez rzad. Ale teraz musimy działać z myślą o oszczędzaniu energii. Nie ma wątpliwości, że rząd będzie nadal wspierał obywateli - mówił polityk.\n\nReklama\n\nPo radykalnej podwyżce cen prądu pod koniec sierpnia władze Grecji ogłosiły podwojenie dopłat do energii dla gospodarstw domowych i przedsiębiorstw w nadchodzącym miesiącu. We wrześniu dopłaty mają wynieść 0,639 euro za kilowatogodzinę, czyli w sumie 1,9 mld euro. Według rządu Grecji, dopłaty wyrównają podwyżki w 89 proc.",
    "Fly.pl: w sierpniu liderami Turcja i Grecja. Udany start first minute na przyszły sezon": "Fly.pl: w sierpniu liderami Turcja i Grecja. Udany start first minute na przyszły sezon | W Biura, User-generated | Przez Przez Adam Gąsior\n\nW sierpniu wśród klientów fly.pl 44,2 proc. rezerwowało wyjazdy do Turcji lub Grecji. Przyniosło to 45,9 proc. miesięcznych obrotów. Ponad 2 proc. rezerwacji dokonanych w sierpniu, to wyjazdy w przyszłym sezonie letnim.\n\nW sierpniu najwięcej klientów rezerwowało wyjazdy do Turcji – 24,7 proc., ich wpłaty stanowiły 25,6 proc. obrotów; do Grecji – 19,5 proc. (20,3 proc. obrotów), Egiptu – 15,1 proc. (16,5 proc. obrotów) i Bułgarii – 8,9 proc. (6,6 proc.).\n\nPozostałe najpopularniejsze kierunki w sierpniu, to:\n\nHiszpania – 5,9 proc.\n\nAlbania – 5,2 proc.\n\nCypr – 5,2 proc.\n\nTunezja – 3,6 proc.\n\nChorwacja – 2 proc.\n\nWłochy – 1,6 proc.\n\nJeśli chodzi o obroty, to pierwsza dziesiątka prezentuje się następująco:\n\nTurcja – 25,6 proc.\n\nGrecja – 20,3 proc.\n\nEgipt – 16,5 proc.\n\nBułgaria – 6,6 proc.\n\nHiszpania – 5,6 proc.\n\nAlbania – 4,9 proc.\n\nCypr – 4,7 proc.\n\nTunezja – 3 proc.\n\nChorwacja – 1,5 proc.\n\nWłochy – 1,1 proc.\n\nNa urlop – najchętniej samolotem do luksusowego hotelu z all inclusive\n\nW sierpniu klienci najczęściej rezerwowali wyjazdy na sierpień – 47,4 proc. i wrzesień – 34,3. Październikowe imprezy wybrało 10,5 proc klientów – 14,4 proc., listopadowe – 2 proc., zaś imprezami w grudniu 2022 roku zainteresowanych było 1,6 proc. 0,6 proc. rezerwowało terminy styczniowe. Z przyszłorocznych terminów w sierpniu największym powodzeniem cieszył się czerwiec – imprezy w tym terminie rezerwowało 1,1 proc.\n\n96,6 proc. klientów wykupiło imprezy samolotowe, 2,2 proc. zdecydowało się na dojazd własny, a 1,2 proc. na transport autobusowy.\n\nZdecydowana większość wybrała hotele 4* (49 proc.) lub 5* (22 proc.), hotele 3* wybrało 38 proc.\n\nNa formułę all inclusive zdecydowało się 77 proc. klientów, HB – 13 proc.\n\nŚrednia cena imprezy wyniosła w sierpniu 6949,57 zł (w lipcu – 7 656,86 zł zł).\n\nKatarzyna Papis, dyrektor sprzedaży e-commerce, powiedziała: „Sierpień był kolejnym miesiącem, w którym osiągnęliśmy bardzo dobre wyniki sprzedażowe.\n\nZdecydowana większość rezerwacji (81,7 proc.) dotyczyła wyjazdów last minute z wylotami w sierpniu i wrześniu.\n\nW sierpniu – w porównaniu do sprzedaży w lipcu – odnotowaliśmy większy udział sprzedaży wyjazdów do Grecji (z 17,9 proc. w lipcu do 19,5 roc. w sierpniu), Egiptu (12,9 proc. w lipcu do 15,1 proc. w sierpniu) oraz Albanii (z 3,9 proc. w lipcu do 5,2% w sierpniu).\n\nW TOP 10 kierunków pod względem liczby rezerwacji pojawiły się także wyjazdy do Włoch. Z miesiąca na miesiąc średnia cena rezerwacji spadła o ponad 700 zł, ale wyraźny spadek cen widoczny był dopiero w ostatnich 10 dniach sierpnia.\n\nBardzo nas cieszą również pierwsze rezerwacje na sezon Lato 2023. Mimo że oferta na kolejne wakacje została wprowadzona w drugiej połowie sierpnia i tylko przez kilku touroperatorów, udział rezerwacji first minute stanowił 2,5 proc. wszystkich rezerwacji.”",
    "Śledztwo DW: Czy Grecja łamie prawo Unii na granicy z Turcją? Chodzi o system nadzoru finansowany z UE": "15 sierpnia 2022 roku władze Grecji zgarnęły grupę 38 Syryjczyków i Palestyńczyków nad rzeką Evros. Mężczyźni, kobiety i dzieci zostali zabrani do pobliskiego ośrodka dla uchodźców. Akcja ratunkowa zakończyła ich wielotygodniową odyseję, którą bacznie śledziły międzynarodowe media i organizacje humanitarne. Uchodźcy utknęli bowiem na małej, bezimiennej wyspie na rzece Evros, której nurt wyznacza naturalną granicę między Grecją a Turcją.\n\nWyspa w pobliżu greckiej wioski Kissari znajduje się w zamkniętej strefie wojskowej. Zwykli ludzie nie mają tam dostępu. Przez komórkę uchodźcy wysyłali stamtąd do organizacji humanitarnych i dziennikarzy dane GPS o swojej lokalizacji i wezwania o pomoc.\n\nTygodniami ludzie, którzy chcieli im pomóc, przekazywali greckiej policji współrzędne miejsca, gdzie znajdowała się cała grupa. Zostały one potwierdzone zarówno podczas transmisji na żywo, a także w metadanych zapisanych w przesyłanych przez członków grupy zdjęciach i w innych plikach. Władze greckie wydały oświadczenia dla mediów, w których poinformowały, że podjęły „dochodzenie z wykorzystaniem wszystkich środków technicznych”. Mimo to – jak twierdzą – tej grupy ludzi nie udawało się im odnaleźć.\n\nGreckie i międzynarodowe media poinformowały również, że czekając na ratunek zmarła młoda dziewczyna z Syrii, która podróżowała z grupą. Przedstawiciele centroprawicowego rządu premiera Kyriakosa Mitsotakisa podali jej śmierć w wątpliwość i stwierdzili, że Grecja zareagowała na incydent zgodnie z prawem europejskim i międzynarodowym.\n\nCzy uchodźców można było uratować wcześniej?\n\nMniej niż dwa kilometry od lokalizacji, której współrzędne GPS były udostępnione przez grupę, wśród pól słoneczników i pszenicy, tuż obok drogi biegnącej równolegle do rzeki, wznosi się wzgórze. Na jego szczycie znajduje się wieża wyposażona w radary, czujniki ciepła i kamery. Wieża ta wydaje się być częścią rozbudowanego niedawno systemu nadzoru granicy, który grecka policja mogła wykorzystać także do zlokalizowania uchodźców na pobliskiej wyspie.\n\nLokalizacja wyspy, na której tygodniami przebywali migranci proszący o pomoc\n\nW minionych latach Grecja zainwestowała grube miliony w nowoczesne technologie monitorowania swoich granic – między innymi w drony, czujniki i kamery. Ich zadaniem jest wykrywanie i zatrzymanie uchodźców nielegalnie przekraczających granicę. Choć części tego zautomatyzowanego systemu nadzoru granic (Automated Border Surveillance System, ABSS) istnieją od lat, rząd grecki przeznaczył niedawno 15 mln euro na rozbudowę systemu w regionie administracyjnym Evros, korzystając przy tym z finansowego wsparcia Unii Europejskiej.\n\nWyniki śledztwa przeprowadzonego przez DW we współpracy z niezależnymi naukowcami, którzy udostępnili na wyłączność swoje materiały i ustalenia, sugerują zdecydowanie, że z pomocą nowo rozbudowanego systemu ochrony granic byłoby możliwe uratowanie tych ludzi. To przeczy oświadczeniom policji dotyczącym tej i innych akcji ratowniczych w regionie.\n\nCzy władze greckie wiedziały, gdzie są uchodźcy?\n\n– Grecka policja i rząd twierdzą, jakoby nie mogli znaleźć ludzi na wyspach. Tak było zarówno w tym wypadku, jak i podczas podobnych incydentów w przeszłości. To absurd – mówi Lena Karamanidou. Ekspertka do spraw polityki azylowej wychowała się na Evros i zna ten region bardzo dobrze. Badaniu lokalizacji wież systemu ochrony granicy poświęciła kilka miesięcy.\n\nMigranci protestujący w lutym w pobliżu greckiego parlamentu przeciwko rzekomym pushbackom i przemocy na granicach. Grecja wielokrotnie i stanowczo zaprzeczała, jakoby jej służby wypychały migrantów za granicę UE\n\nKaramanidou, która wcześniej pracowała na Uniwersytecie Kaledońskim w Glasgow w Szkocji, a obecnie jest niezależną badaczką, przyczyniła się do powstania wielu ważnych publikacji dziennikarskich informujących o domniemanych naruszeniach praw człowieka nad Evros.\n\nW ramach badań kartograficznych Karamanidou porównała zdjęcia satelitarne regionu wykonane w różnym czasie. Pracowała z Phevosem Simeonidisem, niezależnym badaczem, którego prace są regularnie cytowane w doniesieniach medialnych, oraz Laszlo Kovacsem, który jest wolontariuszem w organizacjach monitorujących łamanie praw człowieka na granicach. Karamanidou potwierdziła istnienie wież podczas prac terenowych w regionie. Jako dowody posłużyły jej zdjęcia publikowane przez greckie media.\n\nWieże są w pobliżu wyspy, na której utknęli uchodźcy\n\nPodczas badań terenowych prowadzonych w regionie Evros od kwietnia do lipca 2022 roku ekipie Deutsche Welle udało się ustalić lokalizację kilku wież systemu nadzoru granicy. DW przeanalizowała również zdjęcia satelitarne i przejrzała obszerne akta zarówno wydane przez państwo greckie, jak i Unię Europejską.\n\nWysepka na rzece Evros na której utknęło 38 migrantów, znajduje się w ograniczonej strefie wojskowej\n\nObliczenia odległości między jedną ze zidentyfikowanych wież a wyspą, uwzględniające zarówno różnice wysokości, jak i możliwości technologii wykorzystywanych do nadzoru, które są przedstawione w dokumentach policyjnych, sugerują, że system powinien był dostrzec uchodźców. Ich szybsze uratowanie byłoby zatem możliwe.\n\nDW zwróciła się do Space Hellas S.A., greckiego przedsiębiorstwa, któremu zlecono opracowanie systemu nadzoru granicznego, o informacje, w jakim stopniu system dostarczony greckiej policji jest zgodny ze specyfikacjami technicznymi wymienionymi w policyjnej dokumentacji i doniesieniach medialnych. Powołując się na poufność zamówienia firma odmówiła odpowiedzi.\n\nCałkowita izolacja granicy na Evros\n\nJesienią 2021 roku greckie media informowały o zakończeniu budowy systemu nadzoru granicy i świętowały jej uszczelnienie na Evros. Wszechogarniający system może rzekono wykryć nawet ruchy w odległości do kilku kilometrów w głąb terytorium Turcji, mówiono wtedy. Informacje te można również znaleźć w stosownych dokumentach policyjnych.\n\nGrecja zbudowała stalowy mur wzdłuż rzeki Evros, naturalnej granicy między Turcją a Grecją, aby uniemożliwić migrantom nieuregulowany wjazd do kraju\n\nW ciągu minionych dwóch tygodni DW dawała greckiej policji wielokrotnie możliwość skomentowania wyników jej badań. Rzecznik policji ograniczył się jednak do odesłania do komunikatu prasowego i nie zajął stanowiska.\n\nMonitoring przez całą dobę\n\nZ dokumentów greckiej policji wynika, że udoskonalony system pozwoli greckim władzom otrzymywać w czasie rzeczywistym dokładne informacje dotyczące „warunków w terenie wzdłuż całej granicy rzecznej między naszym krajem a Turcją”.\n\nDane z wież, w tym transmisje wideo i obrazy radarowe, są przekazywane do lokalnych i regionalnych centrów monitoringu. Tamtejsi pracownicy przeglądają je przez całą dobę. Tak pozyskane informacje są następnie przekazywane do krajowego centrum koordynacji w Atenach, które jest częścią europejskiego systemu nadzoru granic (EUROSUR). Jest to projekt unijny, który ma ułatwić wymianę informacji między stosownymi organami granicznymi a Europejską Agencją Straży Granicznej i Przybrzeżnej Frontex.\n\nWedług oficjalnych dokumentów celem tej infrastruktury, której częścią jest też system nadzoru granicy na Evros, jest „zapobieganie nielegalnemu przekraczaniu granicy [do Grecji] i zwalczanie go\". Jednocześnie jednak powinny być zapewnione „ochrona i ratowanie uchodźców”.\n\nNie ma danych z nadzoru nad ubiegającymi się o azyl?\n\nPodczas sesji greckiego parlamentu w dniu 30 sierpnia 2022 roku minister obrony cywilnej Takis Theodorikakos zasugerował, że system nadzoru został wykorzystany w akcji poszukiwania i ratowania uchodźców. Potem powiedział, że dane z systemu nadzoru elektronicznego nie wskazują na to, żeby na wyspie znajdowali się jacyś ludzie. Dalszych szczegółów nie podał. Biuro nie odpowiedziało na pytania DW przesłane drogą mailową.\n\nMinister obrony cywilnej Takis Theodorikakos (zdjęcie archiwalne)\n\nPodczas tego samego posiedzenia parlamentu Theodorikakos powiedział, że system był stosowany z powodzeniem. Tylko w sierpniu 2022 roku uniemożliwił 36 tysiącom ludzi nielegalne przekroczenie granicy na rzece Evros do Grecji.\n\nMinisterstwo: Grecja spełniła swój humanitarny obowiązek\n\nGreckie ministerstwo do spraw migracji przekazało pytania DW dotyczące systemu ochrony granic greckiej policji. – Jest oczywiste, że Grecja spełniła swoje zobowiązania humanitarne, jak również ułatwiła opiekę medyczną i możliwość ubiegania się o azyl polityczny, gdy 38 uchodźców znalazło się na greckiej ziemi – poinformowało ministerstwo w mailu skierowanym do DW.\n\nFrontex bez bezpośredniego dostępu do systemu nadzoru\n\nW odpowiedzi na pytania DW, które dotyczyły akcji poszukiwawczo-ratunkowej i systemu ochrony granicy, Frontex poinformował mailowo: „Zaoferowaliśmy naszą pomoc greckim władzom, ale zapewniono nas, że sytuacja jest pod kontrolą”. Frontex jest obecnie w głębokim kryzysie. Media oskarżyły agencję o to, że wiedziała o nielegalnych pushbackach dokonywanych przez greckie władze, a nawet obserwowała niektóre takie incydenty za pomocą własnych systemów nadzoru.\n\nBadaczka Lena Karamanidou twierdzi, że greckie władze dysponują technologią pozwalającą na lokalizowanie ludzi na wysepkach na rzece Ewros\n\n„System ochrony granic na Evros jest obsługiwany przez grecką policję, a Frontex nie ma do niego bezpośredniego dostępu”, napisał DW rzecznik unijnej agencji. Dodał, że Frontex mógłby zostać zaangażowany do wsparcia lokalnych władz tylko na podstawie obserwacji poczynionych przez krajowe centrum koordynacyjne w Atenach, ale nie przez lokalne i regionalne ośrodki w regionie Evros.\n\nKomisja Europejska wyraża ubolewanie z powodu przypadków śmierci\n\nWyniki badania skłoniły DW także do kontaktu z Komisją Europejską. – Komisja wyraża ubolewanie z powodu każdego śmiertelnego przypadku i przypomina również o fundamentalnym znaczeniu podejmowania wszelkich kroków w celu zapobiegania takim tragediom, jak ta na wyspie na Evros – powiedział rzecznik Dyrekcji Generalnej do spraw Migracji i Spraw Wewnętrznych Komisji Europejskiej.\n\nNa prośbę o komentarz do wyników śledztwa DW, z których wynika, że system ochrony granic mógł pozwolić na szybsze uratowanie uchodźców, Komisja odpowiedziała: „Z zadowoleniem przyjmujemy wysiłki greckich władz mające na celu zlokalizowanie 38 osób i udzielenie im pomocy poprzez doprowadzenie do tymczasowego zakwaterowania. Jesteśmy w kontakcie z władzami greckimi, aby wyraźnie zaznaczyć potrzebę zrobienia wszystkiego, co możliwe, aby znaleźć odpowiednie rozwiązania tej kwestii.”\n\nPaństwa członkowskie muszą przestrzegać zasad Unii Europejskiej\n\nRozbudowa systemu nadzoru granicy na Evros została sfinansowana w 75 proc. z unijnego Funduszu Bezpieczeństwa Wewnętrznego. Według Unii Europejskiej wszelkie działania finansowane z jej funduszy muszą być realizowane w pełnej zgodności z prawem międzynarodowym i unijną Kartą Praw Podstawowych.\n\nGrecki minister ds. migracji i azylu Notis Mitarachi oskarżył Turcję o brutalne zmuszanie osób ubiegających się o azyl do przekraczania greckiej granicy i zapowiedział, że w odpowiedzi Grecja będzie dalej zwiększać bezpieczeństwo w regionie Evros\n\n– W wypadkach niezgodności z przepisami Komisja Europejska może odrzucić wnioski o zwrot kosztów złożone w związku z daną działalnością – powiedział DW rzecznik Unii Europejskiej. Obowiązkiem poszczególnych państw członkowskich jest zapewnianie przestrzegania wszystkich zasad oraz prowadzenie dochodzeń w razie podejrzeń, że są one naruszane.\n\nNadzór nad Evros\n\n– Region Evros jest jednym z najbardziej ryzykownych, najmniej kontrolowanych obszarów, gdzie testowane są technologie nadzoru granic. Od armat dźwiękowych, poprzez nadzór z powietrza, aż po wysoce zabezpieczone płoty elektroniczne, technologie te zaostrzają sytuację na granicy między Turcją a Grecją, i tak już pełną przemocy – mówi Petra Molnar, zastępczyni dyrektora Laboratorium Prawa Uchodźczego (Refugee Law Lab) na kanadyjskim York University. Bada ona wpływ technologii stosowanych na granicach na uchodźców.\n\nZaostrzenie nadzoru i środków bezpieczeństwa nad Evros stało się priorytetem dla Grecji i Unii Europejskiej, od kiedy w marcu 2020 roku tysiące ludzi przybyły nad Evros, żeby ubiegać się o azyl w Grecji. Turecki prezydent Recep Tayyip Erdoğan najwyraźniej zachęcał do tego uchodźców szukających azylu w Turcji.\n\nPodczas wizyty w Evros w 2020 r. przewodnicząca Komisji Europejskiej Ursula von der Leyen (po prawej, na zdjęciu z premierem Grecji Kyriakosem Mitsotakisem w 2021 r.) podziękowała Grecji za bycie „naszą europejską tarczą”\n\nW 2020 roku Grecja oskarżyła sąsiedni kraj o celowe stworzenie takiej sytuacji, żeby wywrzeć presję na Unię Europejską. Podczas wizyty nad Evros przewodnicząca Komisji Europejskiej Ursula von der Leyen podziękowała Grecji za bycie „naszą europejską tarczą”.\n\nKrytyczna sytuacja ubiegających się o azyl uchodźców\n\nSprawa niedostatecznej ochrony migrantów na granicy wychodzi na jaw w czasie rosnącego napięcia między Grecją a Turcją. Organizacje praw człowieka i dziennikarze donoszą ponadto o coraz bardziej krytycznej sytuacji osób ubiegających się o azyl w Turcji.\n\nAteny i Ankara oskarżają się wzajemnie o toczenie za plecami uchodźców rozgrywek politycznych. Organizacje praw człowieka i media międzynarodowe od lat informują o systematycznych przepychankach, w których ludziom, którzy nielegalnie przekroczyli granicę z Turcji do Grecji, odmawia się prawa do ubiegania się o azyl w Europie. Greckie władze oskarżają stronę turecką o przymusowe doprowadzanie do granicy ludzi ubiegających się o azyl w Turcji. Krewni 38 uchodźców, którzy utknęli na wyspie Evros, informują, że mieli być oni kilkakrotnie wypychani z jednego kraju do drugiego.\n\nGrecja zobowiązała się do pomocy\n\nWładze greckie, które najpierw twierdziły, że nie mogą zlokalizować tej grupy uchodźców, później utrzymywały, że osoby ubiegające się o azyl znajdowały się na terytorium Turcji i że władze tureckie zostały o tym poinformowane. Tymczasem ludzie ci znajdowali się na wyspie już od lipca 2022 roku. Prawnicy złożyli wniosek do Europejskiego Trybunału Praw Człowieka, który nakazał władzom greckim uratować grupę i zapewnić im dostęp do greckiego systemu azylowego. Grecja początkowo nie zastosowała się do tego nakazu, mimo licznych apeli greckich i międzynarodowych organizacji praw człowieka.\n\n„W Evros planowana jest już nowa fala inwazji, pod rzekomo humanitarną maską” – powiedział grecki premier Kyriakos Mitsotakis podczas debaty parlamentarnej w sierpniu.\n\n– Jeśli państwo wie, że ktoś jest w niebezpieczeństwie, i jest w stanie mu pomóc, to ma obowiązek to zrobić – mówi Omer Shatz, wykładowca prawa międzynarodowego w paryskim Instytucie Nauk Politycznych (Science Po) i dyrektor prawny organizacji pozarządowej Front-LEX. – Nawet jeśli grupa znajdowała się na terytorium Turcji, ale władze greckie były w stanie obserwować ją za pomocą kamer [lub innej technologii], władze greckie były zobowiązane do podjęcia wszelkich niezbędnych kroków w celu ratowania życia dzieci i zapewnienia bezpieczeństwa innym osobom.\n\nUchodźcy mówią o nielegalnych deportacjach\n\nOd marca 2022 roku Europejski Trybunał Praw Człowieka wydał co najmniej 17 tymczasowych rozporządzeń nakazujących Grecji ratowanie ludzi znajdujących się w niebezpieczeństwie nad rzeką Evros. W mniej niż połowie przypadków grecka policja zareagowała odpowiednio. W niektórych przypadkach ubiegający się o azyl uchodźcy twierdzili nawet, że greccy policjanci nielegalnie deportowali ich do Turcji.\n\nAteny twierdzą, że za „falą inwazji” stoi Turcja\n\n– Nad Evros, za rzekomo humanitarną maską, planowana jest już nowa fala inwazji – powiedział premier Grecji Kyriakos Mitsotakis podczas debaty parlamentarnej w sierpniu 2022 roku.\n\nMinister do spraw migracji Notis Mitarachi powiedział w greckiej telewizji, że Turcja zmusza azylantów do przekraczania granicy z Grecją, oczekując, że organizacje praw człowieka, dziennikarze i Europejski Trybunał Praw Człowieka będą interweniować i zmuszać Grecję do ratowania ludzi. – To jest nowa taktyka Turcji, polegająca na używaniu uchodźców jako broni, aby otworzyć „tylne drzwi” do Europy i przetestować ulepszone zdolności obronne Grecji – twierdzi minister.\n\nMitarachi zapowiedział, że w reakcji na takie postępowanie Grecja jeszcze bardziej zwiększy bezpieczeństwo nad Evros poprzez rozbudowę płotu granicznego i rozszerzenie systemu nadzoru. Ma on obejmować także stosowanie dronów, kamer i innych urządzeń.",
    "Erdogan grozi Grecji: kiedy nadejdzie czas, zrobimy to, co konieczne": "Prezydent Turcji Recep Tayyip Erdogan oskarżył Grecję o \"okupację\" i uzbrojenie wysp na Morzu Egejskim. W sobotnim przemówieniu w północnej tureckiej prowincji Samsun Erdogan zagroził Atenom \"zrobieniem tego, co konieczne, gdy nadejdzie czas\".\n\nAnkara już wcześniej oskarżyła Ateny o uzbrojenie zdemilitaryzowanych wysp Morza Egejskiego. Teraz po raz pierwszy dołożyła zarzut okupacji tych wysp przez Grecję - zauważa Reuters.\n\n\"Mamy jedno przesłanie dla Grecji\"\n\n- Twoja (Grecjo) obecność na wyspach nie jest dla nas wiążąca. Kiedy nadejdzie pora, godzina, zrobimy to, co konieczne – powiedział w sobotę Erdogan, przemawiając w północnej tureckiej prowincji Samsun. - Spójrz na historię, jeśli pójdziesz dalej, cena będzie wysoka - dodał.\n\n- Mamy jedno przesłanie dla Grecji: nie zapomnij o Izmirze – oznajmił Erdogan, odnosząc się do porażki sił greckich w starciu z tureckimi oddziałami w 1922 roku.\n\nErdogan w czasie przemówienia w prowincji Samsun PAP/EPA\n\nW odpowiedzi na groźby Erdogana greckie MSZ oświadczyło: \"Będziemy informować naszych sojuszników i partnerów o treści prowokacyjnych oświadczeń, aby było jasne, kto podważa spójność naszego sojuszu w niebezpiecznym okresie\".\n\nZdaniem Ankary, wyspy Morza Egejskiego zostały przekazane Grecji na mocy traktatów z 1923 i 1947, pod warunkiem, że ich nie uzbroi (co - zdaniem władz tureckich - nastąpiło w 1960 roku). Minister spraw zagranicznych Mevlut Cavusoglu kilkakrotnie powtarzał, że Turcja zacznie kwestionować grecką suwerenność nad wyspami, jeśli Ateny będą nadal je uzbrajać.\n\nPremier Grecji Kyriakos Micotakis powiedział, że stanowisko Turcji kwestionujące suwerenność Grecji nad wyspami jest \"absurdalne\".\n\nTurcja i Grecja, kraje członkowskie NATO, od lat nie zgadzają się w sprawie terytoriów morskich, praw do surowców, zasięgu przestrzeni powietrznej i statusu niektórych wysp na Morzu Egejskim.\n\nAnkara zarzucała Atenom, że usiłują pozbawić ją zysków z eksploatacji podmorskich złóż naftowych i gazowych pod Morzem Egejskim i Śródziemnym, gdzie - zdaniem Turcji - granice nie powinny uwzględniać greckich wysp, a jedynie stały ląd.\n\nW 1996 Turcja i Grecja znalazły się na skraju wojny z powodu jednej z wysepek na Morzu Egejskim.\n\nTVN24 na żywo - oglądaj w TVN24 GO Materiał jest częścią serwisu TVN24 GO\n\nAutor:tas/kg\n\nŹródło: Reuters, PAP",
    "Polska - Grecja 0:1. Białystok kibicował Biało-Czerwonym (galeria)": "Aktualne zanieczyszczenie powietrza w woj. warmińsko-mazurskim\n\nSmog w woj. warmińsko-mazurskim, stan na 26.09.2022. Ile PM10 i PM2.5 jest teraz w powietrzu? Przekonaj się, czy wyjście na zewnątrz w woj. warmińsko-mazurskim...",
    "Felix Auger Aliassime - Novak Djoković oraz Stefanos Tsitsipas (Grecja) - Frances Tiafoe: wynik i relacja - mecze ostatniego dnia Laver Cup 2022": "Zobacz, co powiedział Roger Federer podczas konferencji prasowej przed Laver Cup 2022.\n\nCały turniej Laver Cup na żywo w Eurosporcie i Eurosporcie Extra w Playerze.\n\nZobacz prezentację Roda Lavera przed rozpoczęciem rozgrywek. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Jack Sock - Casper Ruud. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Jack Sock - Casper Ruud. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Piękna gra Socka w 9. gemie 1. seta w meczu z Ruudem\n\nLaver Cup. Piękna gra Socka w 9. gemie 1. seta w meczu z Ruudem\n\nZobacz, jak wyglądała rywalizacja podczas meczu Jack Sock - Casper Ruud. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Jack Sock - Casper Ruud. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Jack Sock - Casper Ruud. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, co powiedział Roger Federer w rozmowie z Barbarą Schett. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Stefanos Tsitsipas - Diego Schwartzman. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Stefanos Tsitsipas - Diego Schwartzman. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja podczas meczu Stefanos Tsitsipas - Diego Schwartzman. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz sytuację podczas meczu Stefanos Tsitsipas - Diego Schwartzman. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz trening Federera z Nadalem przed deblem w Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nTrening Federera z Nadalem przed deblem w Laver Cup\n\nTrening Federera z Nadalem przed deblem w Laver Cup\n\nZobacz sytuację podczas meczu Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz sytuację podczas meczu Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Nadal i Federer doradzali Murrayowi podczas meczu z...\n\nZobacz, jak wyglądała rywalizacja Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja Andy Murray - Alex de Minaur. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja w deblu Federer/Nadal - Tiafoe/Sock. Cały turniej Laver Cup na żywo w Eurosporcie i Eurosporcie Extra w Playerze.\n\nWyjście Federera i Nadala na kort do meczu w Laver Cup\n\nWyjście Federera i Nadala na kort do meczu w Laver Cup\n\nZobacz, jak wyglądała rywalizacja w deblu Federer/Nadal - Tiafoe/Sock. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Nadal i Federer wygrali 1. seta w meczu z Tiafoe...\n\nLaver Cup. Nadal i Federer wygrali 1. seta w meczu z Tiafoe /...\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Nadal i Federer przełamani w 3. gemie 2. seta w...\n\nLaver Cup. Nadal i Federer przełamani w 3. gemie 2. seta w...\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nNiezwykłe zagranie Nadala: Spudłował, ale i tak zasłużył na...\n\nNiezwykłe zagranie Nadala: Spudłował, ale i tak zasłużył na brawa\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Tiafoe i Sock wygrali w tie-breaku w 2. secie\n\nLaver Cup. Tiafoe i Sock wygrali w tie-breaku w 2. secie\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Niewyobrażalne zagranie Socka w starciu z Nadalem i...\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nLaver Cup. Federer i Nadal przegrali w starciu z Tiafoe i...\n\nLaver Cup. Federer i Nadal przegrali w starciu z Tiafoe i Sockiem\n\nZobacz, jak wyglądała rywalizacja w meczu Roger Federer / Rafael Nadal - Frances Tiafoe / Jack Sock. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądało pożegnanie Rogera Federera podczas Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądało pożegnanie Rogera Federera podczas Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądało pożegnanie Rogera Federera podczas Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nZobacz, jak wyglądało pożegnanie Rogera Federera podczas Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nCały wywiad z Rogerem Federerem po zakończeniu kariery\n\nCały wywiad z Rogerem Federerem po zakończeniu kariery\n\nZobacz, jak wyglądało pożegnanie Rogera Federera podczas Laver Cup. Cały turniej Laver Cup na żywo w Eurosporcie i Eurosporcie Extra w Playerze.\n\nFrtiz przełamał Norriego już w 1. gemie meczu w Pucharze Lavera\n\nFrtiz przełamał Norriego już w 1. gemie meczu w Pucharze Lavera\n\nFrtiz przełamał Norriego już w 1. gemie meczu w Pucharze Lavera\n\nFritz wygrał 1. seta w meczu z Norriem w Laver Cup\n\nFritz wygrał 1. seta w meczu z Norriem w Laver Cup\n\nFritz wygrał 1. seta w meczu z Norriem w Laver Cup\n\nFritz wygrał z Norriem w Laver Cup. Remis w starciu Europa - Świat\n\nFritz wygrał z Norriem w Laver Cup. Remis w starciu Europa -...\n\nFritz wygrał z Norriem w Laver Cup. Remis w starciu Europa -...\n\nTaylor Fritz po zwycięstwie nad Cameronem Norriem w Laver Cup\n\nTaylor Fritz po zwycięstwie nad Cameronem Norriem w Laver Cup\n\nTaylor Fritz po zwycięstwie nad Cameronem Norriem w Laver Cup\n\nDjoković wygrał 1. seta w meczu z Tiafoe w Laver Cup\n\nDjoković wygrał 1. seta w meczu z Tiafoe w Laver Cup\n\nDjoković wygrał 1. seta w meczu z Tiafoe w Laver Cup\n\nBerrettini i Djokovic wygrali 1. seta z Sockiem i de Minaurem w Laver Cup\n\nBerrettini i Djokovic wygrali 1. seta z Sockiem i de...\n\nBerrettini i Djokovic wygrali 1. seta z Sockiem i de Minaurem...\n\nAuger-Aliassime i Sock wygrali z Berrettinim i Murrayem w Laver Cup\n\nAuger-Aliassime i Sock wygrali z Berrettinim i Murrayem w...\n\nAuger-Aliassime i Sock wygrali z Berrettinim i Murrayem w...\n\nNiesamowite zagranie Tiafoe w super tie-breaku o Puchar Lavera z Tsitsipasem\n\nJohn McEnroe zatańczył na korcie po zwycięstwie jego drużyny nad Europą\n\nJohn McEnroe zatańczył na korcie po zwycięstwie jego drużyny...\n\nJohn McEnroe zatańczył na korcie po zwycięstwie jego drużyny...\n\nTiafoe po zwycięstwie z Tsitsipasem i wywalczeniu Pucharu Lavera\n\nTiafoe po zwycięstwie z Tsitsipasem i wywalczeniu Pucharu...\n\nTiafoe po zwycięstwie z Tsitsipasem i wywalczeniu Pucharu Lavera\n\nBerrettini i Murray wygrali 1. seta meczu z Augerem-Aliassimem i Sockiem\n\nAuger-Aliassime i Sock wyrównali w 2. secie meczu z Berrettinim i Murrayem\n\nAuger-Aliassime i Sock wyrównali w 2. secie meczu z...\n\nAuger-Aliassime i Sock wyrównali w 2. secie meczu z...\n\nAuger-Aliassime wygrał 1. seta w meczu z Djokoviciem w Laver Cup\n\nAuger-Aliassime wygrał 1. seta w meczu z Djokoviciem w Laver...\n\nAuger-Aliassime wygrał 1. seta w meczu z Djokoviciem w Laver Cup\n\nPuchar Lavera na żywo i na żądanie w Eurosporcie i w Eurosporcie Extra w Playerze\n\nSposób na skarżącego się na ból nadgarstka Serba znalazł Felix Auger-Aliassime. Kanadyjczyk w wypełnionej po brzegi hali 02 wygrał 6:3 7:6(3). Po wszystkim nie krył szalonej radości, to jego pierwsza wygrana z 21-krotnym wielkoszlemowym mistrzem.\n\nW secie otwarcia przełamał go dwukrotnie, w kolejnym wszystko rozstrzygnęło się w tie-breaku.\n\nOglądasz Wideo: Eurosport Djoković pokonany przez Augera-Aliassime'a w Laver Cup\n\nZaczęli od 4:8\n\nEuropa lepsza również w deblu. Odskoczyła Reszcie Świata Przed... czytaj dalej » Zespół Europy, który niedzielną rywalizację drużyn rozpoczął od prowadzenia 8:4, znalazł się w potrzasku. Reszta Świata, dowodzona przez Johna McEnroe'a, odskoczyła na dwa punkty (10:8) przed dwoma ostatnimi w planie zawodów spotkaniami i była blisko historycznego zwycięstwa.\n\nWcześniej Auger-Aliassime i Jack Sock wygrali w deblu z Matteo Berrettinim i Andym Murrayem. Dwa zwycięstwa dały Reszcie Świata sześć punktów i prowadzenie.\n\nNiesamowity Tiafoe\n\nO wszystkim zadecydował mecz Francesa Tiafoe'a z Grekiem Stefanosem Tsitsipasem. Amerykanin obronił trzy meczbole w drugim secie, bo pierwszego przegrał. Doprowadził do tie-breaka, którego wygrał, a na koniec pokazał moc w super tie-breaku zastępującego w tym turnieju trzeciego seta.\n\nOglądasz Wideo: Eurosport Niesamowite zagranie Tiafoe w super tie-breaku o Puchar Lavera z Tsitsipasem\n\nPóźniej były szalona radość tenisistów Reszty Świata, a McEnroe - kapitan drużyny, w latach 80. rakieta nr 1 - zaprezentował taniec radości.\n\nOglądasz Wideo: Eurosport John McEnroe zatańczył na korcie po zwycięstwie jego drużyny nad Europą\n\nOstatni w harmonogramie mecz Casper Ruud (Norwegia) - Taylor Fritz (USA) był niepotrzebny. Reszta Świata wygrała 13:8. Triumfuje pierwszy raz, to była piąta edycja pokazowego turnieju.\n\nEkstrapremia w niedzielę\n\nEkipy składały się z sześciu tenisistów, a każdego z trzech dni są rozgrywano po trzy mecze singlowe oraz jedno spotkanie deblowe.\n\nZa zwycięstwo w piątkowych meczach drużyna otrzymała po jednym punkcie, za wygraną w sobotę dostawała po dwa, a za triumfy w niedzielę przewidziano ekstrapremię - po trzy punkty.\n\nWyniki sobotnich meczów:\n\ngra pojedyncza\n\nMatteo Berrettini (Włochy) - Felix Auger-Aliassime (Kanada) 7:6 (13-11), 4:6, 10-7\n\nCameron Norrie (W. Brytania) - Taylor Fritz (USA) 1:6, 6:4, 8-10\n\nNovak Djoković (Serbia) - Frances Tiafoe (USA) 6:1, 6:3\n\n\n\ngra podwójna\n\nMatteo Berrettini, Novak Djoković (Włochy, Serbia) - Alex de Minaur, Jack Sock (Australia, USA)\n\n7:5, 6:2\n\nWyniki niedzielnych meczów:\n\ngra pojedyncza\n\nFelix Auger-Aliassime (Kanada) - Novak Djoković (Serbia) 6-3, 7-6\n\nFrances Tiafoe (USA) - Stefanos Tsitsipas (Grecja) 1-6, 7-6, 10-8\n\ngra podwójna\n\nAlex de Minaur, Jack Sock (Australia, USA) - Matteo Berrettini, Andy Murray (Włochy, Szkocja) 2-6 6-3 10-8",
    "Sensacja na EuroBaskecie. Grecja odpada, Andetokunmbo wyrzucony i zalany łzami": "Co to był za mecz, co to był za show! \"Greek Freak\" jak zwykle był potężny, niczym Atlas dźwigał na barkach kadrę, ale na koniec upadł – gdy na tablicy było 96:82 i pięć minut do końca, sędziowie ukarali go faulem niesportowym.\n\nREKLAMA\n\nZobacz wideo Co się stało z polskimi koszykarzami?! \"Ponitka pił do Gortata\" [Sport.pl LIVE]\n\nNie byłoby w tym nic przełomowego, gdyby nie fakt, że w pierwszej połowie odgwizdali mu przewinienie niesportowe, a to sprawiało, że w połowie czwartej kwarty jego udział w meczu dobiegł końca. To był szok.\n\nSzok i jeden z najbardziej przejmujących obrazków mistrzostw Europy – dwukrotny MVP, mistrz NBA z Milwaukee Bucks, najpewniej najlepszy koszykarz globu, wchodził do tunelu berlińskiej areny ze zwieszoną głową, wśród tysięcy zszokowanych greckich kibiców.\n\nNajwiększe gwiazdy wyrzucone z boiska\n\nKilka chwil później Niemcy wbili gwóźdź do greckiej trumny. I oczywiście uczynili to rękoma Dennisa Schroedera, rozgrywającego Houston Rockets, który był gwiazdą wieczoru. W tamtym momencie zabawił się ze starszym bratem Janisa, Thanasisem. Najpierw długo kozłował, patrząc mu prosto w oczy, a potem trafił za trzy sprzed jego nosa. Na tablicy wyników było 103:82. Nie-mo-żli-we stało się możliwe.\n\nNiemcy nie oddali przewagi do samego końca, choć na parkiecie było gorąco – Schroeder prowokował rywali, bezczelnie śmiejąc im się w twarz, za co w końcu został ukarany i też wyleciał z boiska. Opuszczał jednak parkiet w zupełnie innym nastroju, niż Andetokunmbo – przy owacji kilkunastu tysięcy kibiców, jako autor 26 punktów, ośmiu asyst, kilku akcji nie z tej planety, a przede wszystkim jako półfinalista.\n\nChoć przed samym spotkaniem kocioł robili greccy fani, którzy kupili kilka tysięcy wejściówek na ten mecz, to już po końcowej syrenie to kilkanaście tysięcy gospodarzy sprawiło, że hala aż zadrżała w posadach.\n\nA to nie koniec wzruszających obrazków: już po końcowej syrenie łez smutku nie potrafił pohamować najmłodszy z braci Andetokunmbo – Kostas. Płakali niemal wszyscy Grecy, a Schroeder razem z malutkimi dziećmi spacerował w tym czasie po parkiecie i prosił o jeszcze większą wrzawę.\n\nPłakali wszyscy Grecy, a Niemcy świętowali\n\nCzy w takich okolicznościach może odbyć się przeciętny mecz? Koszykarze obu reprezentacji zaczęli tak, jakby było to starcie o złoto, jakby w ogóle nie byli zmęczeni trwającym już dwa tygodnie turniejem.\n\nLepiej zaczęli jednak Niemcy. Choć trzeba napisać – zaczęli niemal perfekcyjnie. Po trzech minutach i 40 sekundach prowadzili 19:9, po pięciu minutach mieli na koncie siedem (!) trafionych trójek na osiem prób – kto nie dotknął piłki, kto nie wyszedł na obwód, ten dziurawił kosz.\n\nPóźniej co prawda przebudził się Janis, który łącznie wydusił 31 punktów, Grecja drugą kwartę wygrała aż 34:26, ale na więcej stać jej nie było. Na \"Greek Freaka\" selekcjoner Niemiec Gordie Herbert przygotował specjalną zasadzkę, Niemcy gwiazdę Bucks momentami potrajali, tworząc mur nie do przejścia.\n\nA Niemcy szaleli. Na początku trzeciej kwarty zaszokował Andreas Obst, który trafił pięć na siedem trójek, wielki występ zaliczył rodowity berlińczyk, czyli Franz Wagner. Gracz Orlando Magic zdobył w tym meczu 19 punktów.\n\nO tym, że Niemcy tego nie przegrają, zadecydowała trzecia ćwiartka, w której fragmencie gospodarze prowadzili aż 20:1! Wówczas osiągnęli przewagę, której z rąk już nie wypuścili.\n\n\"Niemcy mogą być czarnym koniem turnieju\" – pisaliśmy w Sport.pl, choć o gospodarzach fazy finałowej mówiło się dużo mniej niż o Serbii Jokicia, Grecji Andetokunmbo, czy Słowenii Luki Doncicia. Ale wtorkowy wieczór udowodnił, że niesłusznie. O awans do finału nasi sąsiedzi zagrają w piątek z Hiszpanią.\n\nĆwierćfinał EuroBasketu, Niemcy - Grecja 107:96 (31:27, 26:34, 26:10, 24:25)",
    "Grecja: zwycięski debiut Łukasz Rogulskiego. Wygrana w hicie z mistrzem": "Grecja: zwycięski debiut Łukasz Rogulskiego. Wygrana w hicie z mistrzem\n\nŁukasz Rogulski ma za sobą debiut w barwach AEK Ateny. Zespół Polaka na inaugurację pokonał 25:22 broniący mistrzowskiego tytułu Olympiakos Pireus.\n\nMateriały prasowe / KS Azoty Puławy / Na zdjęciu: Łukasz Rogulski (z piłką)\n\nOlympiakos Pireus także nie próżnował. Szeregi mistrza kraju wzmocnili zawodnicy mający bogatą przeszłość - Austriak Robert Weber (w przeszłości gracz Magdeburga) czy były rozgrywający Vardaru Skopje i HBC Nantes, Olivier Nyokas. Drugi rok z rzędu barwy Olympiakosu reprezentuje świetnie znany w Płocku Angel Montoro.\n\nMecz lepiej rozpoczął AEK. Ton grze nadawali dwaj chorwaccy rozgrywający - Stipe Mandalinić i Nikola Jukić, a pod koniec pierwszej części gry zespół ze stolicy Grecji miał trzy bramki przewagi. Olympiakos miałw swoich szeregach Roberta Webera i dzięki jego skutecznej grze dotrzymywali kroku rywalom. Dla losów spotkania kluczowy okazał się świetny początek drugiej odsłony w wykonaniu AEK Ateny. Bramkę Olympiakosu skutecznie nękał Mandalinić i w 40. minucie AEK odskoczył na różnicę pięciu trafień (17:12).\n\nZ marzeń o wywiezieniu punktów z Aten odarł Olympiakos białoruski bramkarz Ivan Mackiewicz. W całym meczu miał on bowiem aż 15 udanych interwencji. Co prawda Olympiakos w 55. minucie przegrywał jedyni 20:23, lecz gospodarze wygranej nie dali sobie wyrwać. W hicie ligi greckiej górą AEK Ateny. Łukasz Rogulski zdobył w tym meczu jedną bramkę, a MVP został wybrany Chorwat Stipe Mandalinić, autor 9 bramek.\n\nAEK Ateny - Olympiakos Pireus 25:22 (13:11)\n\nNajwięcej bramek: dla AEK Ateny - Stipe Mandalinić 9, Nikola Jukić 4; dla Olympiakosu - Robert Weber 5, Charalampos Dompris 4.\n\nCzytaj także:\n\nOrlen Wisła wyeliminowała atut tarnowian\n\nLigowy klasyk we Francji dla HBC Nantes\n\nAEK Ateny odbierze Olympiakosowi mistrzowski tytuł? Tak Nie zagłosuj, jeśli chcesz zobaczyć wyniki\n\nPolub Piłkę Ręczną na Facebooku\n\nZgłoś błąd",
    "EuroBasket 2022: Chorwacja - Grecja. Relacja i wynik na żywo": "Chorwacja i Grecja zmierzą się w meczu pierwszej kolejki fazy grupowej mistrzostw Europy w koszykówce. Kto będzie góra w tym spotkaniu? Relacja i wynik na żywo meczu Chorwacja - Grecja od godz. 17:00 na Polsatsport.pl.\n\nMistrzostwa rozgrywane będą od 1 do 18 września ponownie w czterech krajach-gospodarzach: w Czechach (Praga), Gruzji (Tbilisi), Niemczech (Kolonia, faza finałowa - Berlin) oraz we Włoszech (Mediolan). Pierwotnie EuroBasket miał się odbyć w 2021 roku, ale ze względu na pandemię COVID-19 i przesunięcie terminu igrzysk w Tokio został przełożony o rok.\n\nZOBACZ TAKŻE: US Open 2022 - transmisje TV i i stream online. Gdzie oglądać mecze Świątek i Hurkacza?\n\n\n\nDo ćwierćfinałów, czyli najlepszej ósemki, awansują zwycięzcy pierwszej rundy pucharowej. Spotkania 1/4 finału odbędą się 13 i 14 września, a półfinały 16 września. Mistrza Europy oraz zdobywcę brązowego medalu wyłonią mecze ostatniego dnia turnieju - 18 września w Berlinie.\n\nRelacja i wynik na żywo meczu Chorwacja - Grecja od godz. 17:00 na Polsatsport.pl.\n\nPI, Polsat Sport",
    "Świetna wiadomość dla turystów. Grecki hit znów dostępny": "8 września media obiegła wieść o zakazie wstępu na słynną plażę Navagio na Zakynthos. To punkt obowiązkowy podczas wczasów na greckiej wyspie, więc turyści byli zrozpaczeni. Powód był bardzo poważny - chodzi o trzęsienie ziemi, które wystąpiło na terenie Zakynthos. Plaża wciąż jest niedostępna, ale na szczęście dziś dotarła do nas dobra wiadomość o ponownym udostępnieniu turystom punktu widokowego.",
    "Jak inne kraje walczyły o reparacje i odszkodowania za II wojnę światową? Przypadki Grecji i Włoch": "Grecja, Polska, i w pewnym sensie Włochy, na placu boju o reparacje\n\nGrecja, podobnie jak Polska, pozostaje na arenie walk o reparacje wojenne od Republiki Federalnej Niemiec i nie składa broni. Grecja wyceniła swoje straty w 2019 roku na blisko 300 mld euro. Państwo greckie domaga się odszkodowania za zbrodnie i grabieże nazistów. W odpowiedzi Berlin stale powtarza te same formuły: że sprawa jest uregulowana, zamknięta i nie ma na ten temat dyskusji.\n\nW związku z postawą Berlina część mniejszych państw już wcześniej zarzuciła podobne inicjatywy, a przynajmniej nie jest o nich obecnie głośno - to m.in. Czechy, Węgry, Włochy, była Jugosławia.\n\nWe Włoszech toczą się jednak procesy odszkodowawcze, w których orzekana była na pewnym ich etapie m.in. konfiskata niemieckich nieruchomości, w tym np. Instytutu Goethego, do czego jednak ostatecznie nie doszło.\n\nTraktat 2+4 omija sprawę reparacji wojennych\n\nObecnie władze w Berlinie stoją na stanowisku, że sprawę reparacji kończy \"Traktat o ostatecznej regulacji w odniesieniu do Niemiec\" tzw. \"Traktat 2+4\", podpisany przez Republikę Federalną Niemiec z USA, ZSRR, Francją i Wielką Brytanią, który zawarto przed zjednoczeniem RFN z Niemiecką Republiką Demokratyczną. Jednak zainteresowane potencjalnie sprawą odszkodowań mniejsze państwa nie były tam dopuszczone do dyskusji o reparacjach.\n\nWspomniany traktat pomija sprawę reparacji - co, jak się czasem komentuje, w ujęciu Niemiec ma jednocześnie rozwiązywać ich problem. Co istotne, \"2+4\" nie został nazwany \"traktatem pokojowym\" - zapewne ze względu na to, że porozumienie zawarte w Londynie w 1953 roku odkładało sprawę reparacji właśnie do czasu podpisania traktatu pokojowego z Niemcami.\n\nZ ustaleń historyków wynika, że Niemcy były najpewniej świadome legalności greckich starań o reparacje, jak i starań innych mniejszych państw, jednak by ich uniknąć stosowały specjalną taktykę.\n\nNa przykład, w notatce do kanclerza Helmutha Kohla z 15 marca 1990 roku jego doradca Horst Teltschik pisał, że Niemcy powinny unikać za wszelką cenę wszelkich zobowiązań reparacyjnych, muszą odrzucać wszelkie wezwania do podpisania traktatu pokojowego, a za to mogą wskazywać, że zjednoczenie Niemiec stanowi rozwiązanie problemu reparacji.\n\nJak zauważa w różnych swoich wypowiedziach na temat tej kwestii m.in. historyk Karl Heinz Roth, autor prac naukowych na temat roszczeń reparacyjnych, postawa Berlina od lat powojennych jest przemyślana i ma konkretny cel - wymanewrowanie prawne mniejszych państw ze ścieżki starań o reparacje i generalnie - zneutralizowanie problemu. Po wojnie Berlin odrzucał roszczenia reparacyjne mniejszych państw i starał się ograniczyć krąg zaangażowanych w rozmowy o nich. W latach 60. Berlin odmawiając płacenia, miał inną taktykę: wiązał reparacje z kwestią \"zawarcia traktatu pokojowego\", co było de facto odłożeniem jej ad Kalendas Graecas i tego trzymało się niemieckie orzecznictwo.\n\nDo końca lat 50. Grecja otrzymała tylko niewielkie kwoty od Niemiec - wedle ustaleń Rotha od Międzysojuszniczej Komisji Reparacyjnej (IARA) równowartość w różnych towarach około 25 mln dolarów, a w 1960 r. Niemcy zapłaciły Atenom 115 mln marek niemieckich w ramach tzw. rekompensat Grekom, którzy zostali zmuszeni do pracy w nazistowskich Niemczech.\n\nWięcej na temat reparacji wojennych:\n\nGrecja z historią niemieckich grabieży i bestialstw\n\nGrecja była okupowana przez Niemcy od 6 kwietnia 1941 roku. Przez trzy lata okupacji w licznych masowych egzekucjach, pacyfikacjach, ginęły dziesiątki tysięcy cywilów. Niemcy dopuszczali się bestialstw na ludności cywilnej - dziesiątki miejsc ma w Grecji specjalny status miejscowości-męczenników. Prawie wszystkich greckich Żydów wywieziono do niemieckich obozów koncentracyjnych w Auschwitz i Treblince - z 80 tysięcy pozostało zaledwie kilka tysięcy, z 50 tysięcy zamieszkujących okolice Salonik - zaledwie około 1,5 tysiąca.\n\nOn this day in 1941: Two Brave Greek University Students Remove Nazi Flag from the Acropolis https://t.co/W9zjbsDtQG#greece #greek #greekcitytimes pic.twitter.com/CE87CExKfQ — Greek City Times (@greekcitytimes) May 30, 2022\n\nMiasta i wsie, gospodarka i przemysł, były przez Niemców systemowo grabione i rujnowane. III Rzesza utworzyła specjalną firmę DEGRIGES, która miała monopol na handel zagraniczny Grecji. Zmuszono także grecki bank centralny do udzielenia III Rzeszy \"pożyczki\" na finansowanie okupacji. Kredyt ten Grecja wciąż próbuje odzyskać.\n\nNiemcy plądrowali sklepy, magazyny, inwentarz. Nie dbali o los ludności. Co najmniej 100 tysięcy Greków, ale pojawiają się i wyższe szacunki, zginęło z powodu Głodu Okupacji, wywołanego działaniami okupanta. Ocenia się, że wojna zabrała życie od 300-400 tysięcy mieszkańców Grecji - jednak są i wyższe szacunki, opiewające na 600 tysięcy.\n\nOfiary i krewni prześladowanych niezmiennie stoją na stanowisku, że Grecja powinna otrzymać od Niemiec reparacje za doznane krzywdy. W całym greckim społeczeństwie powszechne jest poczucie, że kraj powinien otrzymać reparacje. Podczas badania opinii publicznej w 80-lecie inwazji Niemiec na Grecję w 2021 roku opowiedziało się za nimi, wedle różnych badań, 90-97 procent respondentów.\n\nProcesja ku czi zabitych w Distomo, 10 czerwca 2015 roku. Fot. PAP/EPA/ORESTIS PANAGIOTOU\n\nCo roku Grecja przypomina Niemcom o reparacjach\n\nJak przyznają także media niemieckie, rządy Niemiec bardzo rzadko wyrażały ubolewanie z powodu grabieży kraju i okrucieństw, jakie SS i Wehrmacht dopuszczały się w Grecji w okresie okupacji od 1941 r. do 1944 roku.\n\nReparacje, o które upominają się Grecy - wedle stanowiska niemieckiego rządu, jak już wspomniano wyżej, nie wchodzą w grę. Grecy jednak, dobrze pamiętając okrucieństwa i grabieże, i mierząc się z ich skutkami przez długie dziesięciolecia do dziś, nie mają wątpliwości, że rachunki krzywd nie zostały wyrównane.\n\nNastawienie to miało odzwierciedlenie w działaniach greckich polityków. Notę werbalną do niemieckiego MSZ przekazywał m.in. w 1965 roku grecki premier Jeorjos Papandreu. Po zjednoczeniu Niemiec, 1995 roku 10 listopada premier Andreas Papandreou bezskutecznie wezwał Niemcy do rozmów na temat niemieckiego długo wobec Grecji, wystosował do Berlina również m.in. notę werbalną.\n\nNajnowszy etap zmagań o reparacje zaczął się na początku zeszłej dekady, gdy Grecja rozpoczęła szeroko zakrojone prace nad przygotowaniem raportu, dotyczącego zakresu i wysokości reparacji. Trwały wiele miesięcy. Początkowo opublikowano tajny raport.\n\nOstatecznie w końcu 2016 roku przekazano, że grecka komisja parlamentarna oszacowała wysokość reparacji, które powinny jej być przyznane od Niemiec za straty podczas II wojny światowej na minimum 290 mld euro, a dodatkowo 9,2 mld za szkody podczas I wojny światowej. W kwietniu 2019 roku parlament wezwał lewicowego premiera Alexisa Tspirasa do tego, by zażądał od rządu w Berlinie wypłaty ustalonego odszkodowania.\n\nW czerwcu 2019 roku grecki rząd Tsiprasa wystąpił do Berlina w sprawie zapoczątkowania rozmów na temat reparacji wojennych za zniszczenia w obu wojnach światowych. 4 czerwca 2019 roku ambasador Grecji wystosował do MSZ Niemiec tzw. notę werbalną.\n\nGreek envoy in Berlin delivers note verbale to Germany on war reparations https://t.co/tkGcovy3CZ pic.twitter.com/pxR2UCdXjj — Kathimerini English Edition (@ekathimerini) June 4, 2019\n\nPostulat przekazany Niemcom przez lewicowego szefa rządu podjął następny rząd, bo w lipcu 2019 roku doszło do zmiany na stanowisku premiera. Centroprawicowy następca Tspirasa (obecny premier Grecji), Kiriakos Mitsotakis, podczas wizyty w sierpniu 2019 roku w Berlinie, w czasie rozmowy z kanclerz Niemiec Angelą Merkel wyraził nadzieję na pozytywną reakcję w kwestii reparacji.\n\nNa początku 2020 roku, w styczniu, rząd następcy Tsiprasa, Kiriakosa Mitsotakisa z centroprawicowej, liberalno-konserwatywnej Nowej Demokracji, także przesłał rządowi niemieckiemu notę, w której zawiadamiał, że Grecja nie uważa rozmów o reparacji za zakończone.\n\nW zeszłym roku, w kwietniu 2021 roku, przed 80. rocznicą ataku Niemiec na Grecję, przypadającą 6 kwietnia, Ateny ponownie podniosły sprawę reparacji od Berlina. Resort dyplomacji w Atenach zakomunikował, że sprawę uważa za otwartą.\n\nThe Greek government has revived its demand for talks with Germany on wartime reparations just ahead of the 80th anniversary of Greece's invasion by German troops in World War II.https://t.co/fhFYDla5tK — DW News (@dwnews) April 5, 2021\n\nReakcja Berlina na noty Grecji\n\nŻadne z tych starań nie przyniosło skutków, odmowa zapłaty reparacji przez cały czas komunikowana jest przez Niemcy w ten sam sposób: Niemcy nie będą o tym rozmawiać, sprawa jest \"zamknięta\", \"uregulowana\", \"rozstrzygnięta\".\n\nI tak na przykład Berlin po nocie z 2019 roku nie zgodził się na rozpoczęcie rozmów o reparacjach i kilka miesięcy później, w październiku 2019 roku, propozycja została formalnie odrzucona. Odmownie odpowiadając na propozycję rozmów o reparacjach w 2019 roku, MSZ Niemiec stwierdziło, że Berlin poczuwa się do moralnej i politycznej odpowiedzialności za zbrodnie popełnione w Grecji, dlatego finansuje projekty, których celem jest zachowanie pamięci o ofiarach. Resort wyrażał nadzieję na to, że oba narody będą dalej podążały drogą pojednania. Roszczenia uznawano za \"rozstrzygnięte\", a sprawę za zamkniętą także w 2020 i 2021 roku.\n\nFot. PAP/EPA/ORESTIS PANAGIOTOU Prezydennt Grecjji Prokopis Pavlopoulos podczas upamiętnienia ofiar masakry w Distomo w 2015 roku\n\nWolta Zielonych w 2022 roku: Baerbock uznała, że sprawa reparacji jest zamknięta\n\nO odszkodowaniach przypominał niedawno, bo pod koniec lipca tego roku, grecki minister spraw zagranicznych Nikos Dendias w rozmowie z Annalena Baerbock - potwierdził, że Ateny żądają reparacji za zniszczenia dokonane przez niemieckich okupantów w czasie II wojny światowej\n\n- Chciałbym podkreślić, że kwestia reparacji Niemiec pozostaje otwarta dla greckiego rządu, a przede wszystkim dla greckiego społeczeństwa - powiedział Dendias po rozmowach z niemiecką minister spraw zagranicznych Annalena Baerbock w Atenach, 29 lipca 2022 roku.\n\n28 lipca br. Baerbock złożyła kwiaty przy więzieniu kwatery głównej nazistów, w którym mordowano, torturowano i męczono tysiące greckich partyzantów w Atenach i przy pomniku Holokaustu. \"Odpowiedzialność za własną historię nie zna granic\" - powiedziała. Niemniej jednak w sprawie kluczowej, reparacji - powtórzyła to samo, co poprzednie rządy. \"Sprawa jest zamknięta\".\n\nTymczasem jeszcze rok temu w 80. rocznicę inwazji III Rzeszy na Grecję, politycy Zielonych sygnalizowali krytykę wobec niemieckiego rządu, który wówczas również w ogóle nie chciał słyszeć o sprawach reparacji. W 80. rocznicę inwazji w 2021 roku polityk Zielonych Manuel Sarrazin powiedział, że to \"upokarzające\", że greckie roszczenia zostały po prostu uznane za rozstrzygnięte. Wiceprzewodnicząca Bundestagu Claudia Roth z Zielonych mówiła w marcu 2021 roku, że wstydzi się takiej postawy Niemiec. Niemniej jednak szefowa dyplomacji z partii Zielonych kilkanaście miesięcy później nie widziała w tym nic zawstydzającego.\n\nRana otwiera się w rocznicę okupacji\n\nAteny przypominają Niemcom o reparacjach przy okazji wizyt oficjalnych, ale także w okolicach rocznicy 6 kwietnia. Tego dnia w 1941 roku Niemcy rozpoczęły inwazję na Grecję i Jugosławię. 23 kwietnia flagę ze swastyką zatknięto w Atenach. Wojska alianckie z Grecji - brytyjskie, australijskie i nowozelandzkie, w liczbie około 50 tysięcy ewakuowały się na Kretę. Tam w maju 1941 roku miała miejsce największa w historii operacja desantowa Merkury - w wyniku której Niemcy opanowali także tę strategiczną wyspę na Morzu Śródziemnym.\n\nPoczątkowo okupację Grecji podzielono na trzy strefy, niemiecką, włoską i bułgarską. Berlin przez cały czas odpowiadał jednak de facto za całokształt m.in. polityki gospodarczej. Po tym gdy Włochy odsunęły od władzy Benito Mussoliniego, a nowy rząd marszałka Pietra Badoglia 3 września 1943 roku zawarł zawieszenie broni z aliantami, w październiku 1943 roku wypowiedział wojnę III Rzeszy i Japonii, wojska niemieckich nazistów zajęły okupacyjną strefę \"włoską\" w Grecji. Niemcy i na tym terenie zaczęli się dopuszczać zbrodni.\n\nSpołeczeństwo Grecji opowiada się za reparacjami\n\nWedle badań opinii publicznej przeprowadzonych w 2021 roku, z racji 80. rocznicy agresji Niemiec na Grecję, za egzekwowaniem reparacji od Berlina opowiada się od 90 do 97 procent mieszkańców tego kraju.\n\nW Grecji słychać argumenty o tym, że setek tysięcy ofiar, spalonych wiosek i miast nie można puszczać w niepamięć, że Niemcy, rujnując Grecję w tak olbrzymim wymiarze, zatrzymały rozwój tego kraju na wielu płaszczyznach.\n\nZauważa się także, że wiedza na temat spustoszeń dokonanych przez Niemcy jest zbyt mała, zwłaszcza wśród młodych ludzi, dlatego potrzebna jest kampania informacyjna w tej sprawie. Z kolei na arenie międzynarodowej brak często wiedzy o zbrodniach, których Niemcy dopuszczali się na terenie Grecji.\n\nPodkreśla się również, że w rozmowach z Niemcami o reparacjach potrzebna jest konsekwencja - mimo ich oporu - gdy reparacje są moralnie uzasadnione.\n\nProcesy odszkodowawcze w sprawie zbrodni w Distomo\n\nZbrodnie hitlerowskie, do których dochodziło w Grecji są rzeczywiście nieodnotowane w popularnych źródłach historycznych, do których odnosi się opinia międzynarodowa. Nie są częścią zbiorowej pamięci europejskiej. Tego rodzaju problem dotyczy zresztą nie tylko Grecji. Chodzi zaś o tak przerażające zbrodnie jak w Distomo (świadkowie przekazali relacje o szczególnym sadyzmie jej sprawców), w Kalawrycie (tam i w okolicznych wioskach zamordowano tam ponad 500 osób), na Krecie (gdzie liczbę zamordowanych w takich masowych egzekucjach ocenia się nawet na 9 tysięcy, a są to choćby ofiary z Viannos - ponad 500 zabitych, Kandanos, Kondomari), na podateńskiej strzelnicy Kesariani, czy w Chortiatis, ​​Ano Kerdylia i Kato Kerdylia pod Salonikami. Zbrodnie popełniono także w dziesiątkach innych miejsc.\n\nThe Viannos massacre was a mass extermination campaign launched by Nazi forces against the civilian residents of around 20 villages located in the areas of east Viannos and west Ierapetra provinces on the Greek island of Crete during World War II.\n\nhttps://t.co/vRfXJFXXxA — Vassiliki Souladaki (@Vsouladaki) September 19, 2021\n\nW Grecji krewni ofiar próbowali dochodzić sprawiedliwości na drodze sądowej - niektórzy nie tylko w Grecji, ale i w Niemczech, a także we Włoszech.\n\nPrzykładem mogą być procesy po masakrze w Distomo. W tej wiosce u stóp Parnasu jeden z oddziałów Dywizji Grenadierów Pancernych Policji SS wymordował ponad 200 osób, w tym kobiety, dzieci i niemowlęta, wieś została spalona. Powodem było zabicie przez partyzantów trzech niemieckich żołnierzy, którzy wpadli w zasadzkę. Świadkowie, którzy przybyli na miejsce po zbrodni, odnotowali liczne świadectwa bestialstw i sadyzmu - gwałty, bezczeszczenie zwłok, mordy na dzieciach. https://www.spiegel.de/politik/blutbad-im-bergstaedtchen-a-23a03c7d-0002-0001-0000-000013944586?context=issue\n\nSąd w greckiej Liwadii uznał roszczenia 296 potomków i ofiar zbrodni w październiku 1997 i nakazał rządowi RFN wypłacenie im 37,5 mln euro. Jak zauważał wówczas \"Der Spiegel\", Ministerstwo Spraw Zagranicznych kazało jednak ambasadorowi Niemiec w Grecji uzasadnić masakrę w Distomo ofiarom jako normalny \"środek w ramach działań wojennych\". Wówczas przed greckimi sądami toczyło się, wedle artykułu \"Der Spiegla\" z 1998 roku, 50 tysięcy spraw dotyczących zbrodni nazistowskich.\n\nW maju 2000 roku najwyższy sąd Grecji, Areopag, odrzucił apelację rządu RFN w sprawie Distomo.\n\nAreopag zaproponował konfiskatę Instytutu Goethego, Niemieckiego Instytutu Archeologicznego i Szkoły Niemieckiej w Atenach. Ostatecznie do tego nie doszło.\n\nW 2015 roku premier Grecji Alexis Tsipras wspominał tę sprawę, zaznaczając, że Niemcom \"słusznie\" po II wojnie światowej pomagano stanąć na nogi tnąc zadłużenie, ale unikali oni kwestii reparacji \"za pomocą sztuczek prawnych\".\n\nGreckie roszczenia wobec Niemiec - egzekwowane we Włoszech\n\nGrecy szukali rozwiązania tej sprawy również we Włoszech. W rezultacie włoski Najwyższy Sąd Kasacyjny orzekł w 2008 roku, że ocaleni z masakry w Distomo mogą egzekwować swoje wyroki we Włoszech. Adwokat uzyskał hipotekę na niemiecki instytut kultury Villa Vigoni, któremu groziło wówczas przejęcie. Ostatecznie i do tej konfiskaty nie doszło.\n\nWłochy - walka o odszkodowania dla krewnych ofiar nazistowskich zbrodni w miejscowych sądach\n\nWe Włoszech od lat toczą się procesy, których celem jest uzyskanie odszkodowania od Niemiec dla ofiar nazistowskich zbrodni, a miejscowe sądy w wielu przypadkach je zasądzają. Sądy wojskowe skazują także winnych zbrodni, których jednak najczęściej sprawiedliwość nie dosięga.\n\nDo zbrodni nazistów dochodziło w różnych punktach zajętej przez Niemcy północy Włoch. Wśród nich można wyszczególnić m.in. masakry na linii Gustawa, czy na linii Gotów w Toskanii - między lipcem a wrześniem 1944 w okolicach Pietrasanta w Alpach Apuańskich, zginęło w nich 143 osób. Inne znane miejsce zbrodni to Groty Ardeatyńskie pod Rzymem, Sant’Anna Stazzema, Marzabotto Civitella in Val di Chiana, i dziesiątki, setki innych miejsc, mieszczących się m.in. w regionach Toskanii, Emilii-Romanii, Lacjum, Kampanii, Piemoncie, Lombardii, Abruzji, Wenecji Euganejskiej, Ligurii, Marche, Friuli-Wenecji Julijskiej.\n\nIl presidente #Mattarella ricorda lo sterminio nazista a #Marzabotto, eccidio tra i più spaventosi diventato base di riscatto anche per l'#Europa: \"La solidarietà prevalga sempre su rigurgiti di egoismo\".\n\nAl #Tg2Rai ore 13,00#29settembre pic.twitter.com/DTSfW7Q8A0 — Tg2 (@tg2rai) September 29, 2020\n\nW 2008 roku najwyższa włoska instancja sądowa, Najwyższy Sąd Kasacyjny (Corte di Cassazione lub Corte Suprema di Cassazione) ustanowił linię orzeczniczą, wyrokując w jednej ze spraw o odszkodowania za zbrodnie nazistów.\n\nNajwyższy Sąd Kasacyjny zdecydował, że niemiecki rząd powinien zapłacić prawie 1 milion euro bliskim dziewięciu osób zabitych przez Niemców w 1944 roku podczas jednej z wielu głośnych masakr, w miejscowości Civitella in Val di Chiana w prowincji Arezzo w Toskanii, dokonanej przez wycofującą się dywizję Hermana Goeringa. Sąd najwyższy Włoch podtrzymał wyrok sądu niższej instancji.\n\n29 czerwca 1944 roku Niemcy po tym, gdy trzech nazistowskich żołnierzy zginęło w wymianach strzałów z włoskimi partyzantami, przeprowadziły bestialską pacyfikację miejscowości Civitella i okolicznych wsi (m.in. Cornia, San Pancrazio di Bucine). Zginęło wówczas kilkaset osób. Mieszkańcy początkowo opuścili Civitellę, obawiają się odwetu. Wówczas Niemcy pozorowali przez jakiś czas, że nie mają zamiaru organizować akcji odwetowej. Tymczasem kilkanaście dni później, w święto Piotra i Pawła urządzili rzeź mieszkańców i ich proboszcza, którzy przybyli do kościoła w dzień świątecznej mszy. Żołnierze zabili obecnych na mszy, innych zabijano w domach, a domostwa następnie podpalano. Zginęło ponad 200 osób, przede wszystkim cywile, w tym kobiety i dzieci. Zniszczono wiele domów. 75 lat po zbrodni wszczęto proces beatyfikacyjny miejscowego proboszcza - zamordowany przez nazistów Alcide Lazzeri próbował ratować wiernych, przekonując o ich niewinności.\n\nWydając swoje orzeczenie, sąd najwyższy Włoch w sprawie masakry w Civitelli podtrzymał wyrok sądu wojskowego drugiej instancji z La Spezii, skazujący in absentia na karę dożywocia 88-letniego byłego sierżanta Maxa Milde - na podstawie art. 185 włoskiego kodeksu karnego wojskowego w czasie wojny, a rząd RFN na wypłatę wysokiego odszkodowania blisko miliona euro.\n\nSąd Najwyższy Włoch motywował swój wyrok tym, że masakra w Civitelli stanowiła zbrodnię wojenną - stąd nie można przyznać za nią immunitetu państwu niemieckiemu. Było to brzemienne w skutki orzeczenie.\n\nSprawa ta była jedną z serii podobnych - sądy włoskie stosowały orzecznictwo wyłączające immunitet państwa w przypadku naruszeń podstawowych praw człowieka lub zbrodni międzynarodowych.\n\nReakcja Niemiec na orzeczenie sądu najwyższego Włoch z 2008 roku: pozwały Rzym do Hagi\n\nNiemcy, po orzeczeniu najwyższej włoskiej instancji sądowej z 2008 roku w sprawie nazistowskich zbrodni w Civitelli poskarżyły się na Włochów do trybunału w Hadze. W 2012 roku haski trybunał uznał rację Berlina, twierdząc, że sąd krajowy nie może skazać suwerennego państwa na mocy immunitetu gwarantowanego temuż przez prawo międzynarodowe .\n\nW dniu 3 lutego 2012 r. Międzynarodowy Trybunał Sprawiedliwości ocenił, że Rzym naruszył \"obowiązek poszanowania immunitetu\", \"z którego Republika Federalna Niemiec korzysta na mocy prawa międzynarodowego, zezwalając na wnoszenie przeciwko niej powództw cywilnych z tytułu naruszeń międzynarodowego prawa humanitarnego popełnionego przez Rzeszę Niemiecką w latach 1943-1945\".\n\nOrzeczenie włoskiego Trybunału Konstytucyjnego z 2014 roku\n\nPo orzeczeniu trybunału w Hadze Włosi analizowali sytuację dalej. W 2014 roku włoski Trybunał Konstytucyjny orzekł m.in., że zasada immunitetu państwa nie ma zastosowania do zbrodni wojennych i przeciwko ludzkości.\n\nTrybunał Konstytucyjny odpowiadał wówczas na pytania sądu z Florencji, który miał poważne wątpliwości w kwestii orzeczenia haskiego Trybunału.\n\n2022 rok: Niemcy ponownie poskarżyły się na Włochów w haskim trybunale\n\nTymczasem przed włoskimi sądami toczyły się kolejne postępowania o odszkodowania dla ofiar III Rzeszy.\n\n30 kwietnia 2022 roku włoskie media poinformowały, że Berlin ponownie skierował do Hagi wniosek przeciwko Włochom, zarzucając im, że mimo orzeczenia z Hagi z 2012 roku, Włosi przez cały czas zasądzają wypłatę odszkodowań w swoich sądach.\n\nRząd niemiecki poskarżył się, że od czasu wyroku trybunału w Hadze z 2012 r. we Włoszech złożono 25 nowych roszczeń o odszkodowania przeciwko państwu niemieckiemu, za szkody powstałe w wyniku zbrodni nazistowskich podczas II wojny światowej, a w co najmniej 15 postępowaniach \"włoskie sądy krajowe rozpatrzyły i rozpoczęły dochodzenie roszczeń odszkodowawczych przeciwko Niemcom w związku z postępowaniem Rzeszy Niemieckiej podczas II wojny światowej\".\n\nW dwóch z tych spraw sądy włoskie dążą do zajęcia mienia w Rzymie będącego własnością państwa niemieckiego. Niemieckie media pisały, że władze wniosły sprawę do sądu, ponieważ do 25 maja włoski sąd miał zdecydować, czy zatwierdzić sprzedaż budynków, z których część mieści niemieckie instytucje kulturalne, archeologiczne, historyczne i edukacyjne.\n\nBerlin zwrócił się do sądu o podjęcie tak zwanych środków tymczasowych, aby zapewnić, że Włochy nie będą publicznie licytować nieruchomości podczas trwania sporu.\n\nLiczne zbrodnie hitlerowców we Włoszech i bezkarność\n\nWspomniana wyżej Civitella to jedno spośród wielu miejsc we Włoszech, w których doszło do masakr ludności cywilnej, dokonanych przez nazistów. Zaś skazany w sprawie tej zbrodni policyjny komisarz i szef korpusu muzycznego policji w Bremie, były esesman Max Milde, który zmarł w Niemczech w 2016 roku, był także jednym z wielu, których ominęła kara za zbrodnie.\n\nWinni zbrodni pozostawali często bezkarni - aż do samej śmierci. Głośnym przykładem takiej bezkarności była masakra w Sant'Anna di Stazzema w Toskanii, w której zginęło 560 osób, w tym 100 dzieci. Sąd w La Spezii przeprowadził zaoczny proces dziesięciu byłych żołnierzy 16 Dywizji Grenadierów Pancernych SS - skazał ich na dożywocie, jednak Niemcy odmówiły ich wydania, stąd wyrok miał charakter symboliczny.\n\nSprawą zajął się w 2012 roku niemiecki sąd w Stuttgarcie - i umorzył sprawę \"z braku dowodów\".\n\nOpinia publiczna we Włoszech nie po raz pierwszy była oburzona i była to nie pierwsza sprawa, w której większości sprawców nie dosięgła sprawiedliwość. Dotyczy to także jednej z większych maskar pod Rzymem, w Grotach Ardeatyńskich. Carl-Theodor Schütz, który kierował plutonem egzekucyjnym w grotach, był potem pracownikiem zagranicznej niemieckiej służby wywiadowczej, Federalnej Służby Wywiadu (Bundesnachrichtendiens, BND), a inny (który zaprzeczał potem oskarżeniem - szefem działu prawnego w Deutsche Banku).\n\nNajnowszy wyrok: w czerwcu tego roku sąd w Bolonii przyznał kolejne odszkodowania\n\nWłosi mimo kolejnego pozwu Niemiec do trybunału w Hadzie, kontynuują procesy w sprawie zbrodni hitlerowskich. Trzymając się włoskiej linii orzeczniczej sąd w Bolonii 21 czerwca b.r. zasądził wypłatę odszkodowań za niemieckie zbrodnie wojenne w związku z masakrą w Marzabotto i okolicach, w regionie Emilia-Romania.\n\nByła to największa masakra ludności cywilnej, dokonana we Włoszech przez Niemców. Liczba ofiar nie jest dokładnie znana, ale ocenia się, że było ich co najmniej 700. Niektóre źródła podają liczbę 1800 osób. Dochodziło do strasznych wydarzeń - ginęły kobiety, dzieci, w Casagli miejscowy ksiądz został zabity na ołtarzu.\n\nZbrodni dokonały oddziały 16. Dywizji Grenadierów Pancernych SS w dniach 29 września - 5 października 1944 roku.\n\nJeden z adwokatów reprezentujących ofiary rodzin, Andrea Speranzoni, powiedział w związku z tym procesem, że \"zbrodnie wojenne i masowe egzekucje mają miejsce i po 1945 roku w wielu miejscach na świecie. Zasada odstępstwa od immunitetu państw w obliczu działań prawnych ofiar może stanowić barierę dla barbarzyństwa. To odpowiedź prawa tym, którzy hańbią mundur, zadając tortury i śmierć bezbronnej ludności\". Prawnik ten był w grupie reprezentującej ofiary także w 2006 i 2008 roku, gdy włoski sąd skazał włoskich esesmanów za udział w masakrze.\n\nW 2008 roku sąd w La Spezii skazał zaocznie za udział w tej masakrze 10 niemieckich zbrodniarzy.\n\nOrzeczenie sądu w Sulmonie\n\nWcześniejsze orzeczenia w sprawie zbrodni niemieckich wydał m.in. sąd Sulmonie we włoskim regionie Abruzja w listopadzie 2017 roku wydał wyrok, który we Włoszech określano jako historyczny. Odszkodowanie przyznano ofiarom, ale i dotkniętej represjami nazistów gminie.\n\nW związku z tzw. masakrą w Limmari, do której doszło w 1943 r. w gminie Roccaraso, sąd w Sulmonie skazał Republikę Federalną Niemiec i orzekł, że będzie musiała zapłacić ponad 5 mln euro bliskim ofiar i ofiarom oraz i 1,6 mln gminie Roccaraso.\n\nDo masakry doszło w lesie Limmari w osadzie Pietransieri w gminie Roccaraso. Tam w dniach 16-21listopada 1943 roku Niemcy zabili co najmniej 128 osób, cywilów, w tym 60 kobiet, 34 dzieci. Przeżyła tylko jedna osoba: 6-letnia wówczas Virginia Maccelieri, która ukryła się pod ubraniem swojej matki. https://www.reteabruzzo.com/2021/11/21/21-novembre-per-non-dimenticare-leccidio-di-pietransieri/\n\nDokumentacja przypadkowo odkryta \"w szafie wstydu\"\n\nCzęść prowadzonych w ostatnich dekadach procesów w sprawie zbrodni niemieckich umożliwiło przypadkowe odkrycie roku 1994 w Palazzo Cesi-Gaddi przez jednego z włoskich prokuratorów Antonina Intelisaniego (który zajmował się procesem toczonym przeciwko byłemu esesmanowi Erichowi Priebkemu) zapomnianego archiwum, zawierającego dokumenty wstępnych czynności śledczych - zebrane przed laty przez brytyjski Zarząd Operacji Specjalnych (SOE).\n\nZnajdowały się tam dokumenty dotyczące masakr na Bałkanach i we Włoszech, między innymi dotyczące masakr w Marzabotto, Sant'Anna di Stazzema, w Grotach Ardeatyńskich na przedmieściach Rzymu (24 marca 1944 roku), Monchio i Cervarolo, Capistrello, Coriza, Lero, Scarpanto, w katedrze San Miniato i w górnym Reno. Były tam też dokumenty dotyczące masakr na terenie Grecji - na Leros, Kos, Karpatos, a także w Splicie.\n\n***\n\nOpracowała Agnieszka Marcela Kamińska, PolskieRadio24.pl",
    "Urlopowiczka Klaudia Halejcio relacjonuje greckie wakacje z Oskarem, chwaląc się LUKSUSOWYM hotelem: \"Czas dla siebie\" (ZDJĘCIA)": "Klaudia Halejcio miała ostatnio niezwykle intensywny czas. W przerwie od filmików na Tik Toku, współprac na Instagramie, promowaniu komedii romantycznej \"Szczęścia chodzą parami\" i organizacją wystawnych urodzin, znalazła w końcu czas, by polecieć na zasłużony odpoczynek do Grecji. Jakiś czas temu aktorka w rozmowie z \"Jastrząb Post\" opowiadała, że tym razem urlop spędzą bez córeczki, a Nel pozostanie pod opieką babci.\n\nMam nadzieję, że uda się wylecieć na wakacje. Chcemy spędzić czas tylko we dwoje. Raczej bez dziecka, dziecko zostanie z babcią. Ja dopiero wróciłam z wakacji z maluchem, więc teraz czas dla nas. Zawsze podkreślałam, że my pielęgnujemy ten czas sam na sam - opowiadała w rozmowie z serwisem.\n\nKlaudia nie ukrywała, że wakacje w towarzystwie malucha bywają wyczerpujące, bo można zapomnieć o beztroskim relaksie, a wszystko musi być podporządkowane dziecku. Halejcio udało się wszystko zorganizować i właśnie chwali się na Instagramie słonecznym wypoczynkiem w Grecji.\n\nDalsza część artykułu pod materiałem wideo\n\nZobacz także: Rutkowscy jeb*ą biedę, a Wieniawa szokuje strojem\n\nAktorka swoją podróż zrelacjonowała niemalże od samego startu. Znana z tworzenia zabawnych filmików i tym razem nie zawiodła i wrzuciła na swój instagramowy profil przerobione nagranie, na którym widać, jak siedzi w samolocie, a za oknem na drobny mak roztrzaskuje się obudowa silnika w samolocie. Dalej obeszło się już bez różnej maści katastrof, bo na kolejnym zdjęciu można było podziwiać Klaudię wyginającą się w wiklinowym koszu.\n\nCelebrytka pod zdjęciem użyła hasztagów \"czas dla siebie\" i \"randka\", po raz kolejny udowadniając, że czas spędzony tylko z przyszłym mężem jest dla niej niezwykle cenny. Nie zabrakło również dokładnej relacji z greckich wakacji. Na instastory Halejcio można było zobaczyć między innymi ukochanego Klaudii, który pozował z gałązką oliwną. Influencerka zaprezentowała takżę przejażdżkę samochodem z otwieranym dachem, kilka greckich rarytasów i zapierający dech w piersiach widok z klifu.\n\nInfluencerka poświęciła też sporo uwagi obiektowi, w którym zatrzymali się zakochani. Na instagramie zaprezentowała kilka kadrów z 5-gwiazdkowego hotelu. Trzeba przyznać, że luksusowy obiekt robi wrażenie. Na zdjęciach Klaudia pokazała patio z pięknym widokiem, kilka basenów i nowocześnie urządzony apartament.\n\nZobaczcie, jak wyglądają luksusowe wakacje Klaudii i Oskara.\n\nOceń jakość naszego artykułu: Twoja opinia pozwala nam tworzyć lepsze treści.",
    "Od 2023 r. wzrosną emerytury w Grecji. Po raz pierwszy od wybuchu kryzysu finansowego": "\"Po wielu latach w przyszłym roku wzrosną emerytury dla 1,5 mln emerytów\" - powiedział Mitsotakis w dorocznym przemówieniu poświęconym gospodarce wygłoszonym w Salonikach.\n\nReklama\n\nKonserwatysta Mitsotakis, którego partię czekają w 2023 roku wybory do parlamentu, zapowiedział, że emerytury będą rewaloryzowane w powiązaniu ze wzrostem PKB i wskaźnikiem inflacji.\n\nReklama\n\nPłaca minimalna, którą rząd zwiększył niedawno do 713 euro miesięcznie, ma być ponownie zwiększona w maju przyszłego roku. Premier nie podał jednak do jakiej kwoty. Zniesiony ma być też tzw. podatek solidarnościowy płacony przez pracowników sektora publicznego i prywatnego, który wprowadzono w czasie kryzysu zadłużeniowego kraju.\n\nMitsotakis obiecał, że rząd podejmie kroki w celu złagodzenia dotkliwych skutków dla gospodarstw domowych wzrastających cen energii i wysokiej inflacji. Od ub. roku wysokość rządowej pomocy na te cele wyniosła, według oficjalnych danych, ok. 8 mld euro.\n\nWszystkie zapowiedziane kroki - jak powiedział premier - kosztować będą ok. 5,5 mld euro.\n\nGrecja pozostaje najbardziej zadłużonym krajem strefy euro. W latach 2010-2015 otrzymała ponad 260 mld euro pomocy międzynarodowej w zamian za bardzo dotkliwe posunięcia oszczędnościowe, w tym cięcia płac i emerytur. Po roku 2018 r. sytuacja kraju nieco się poprawiła i kredytodawcy zgodzili się na ich złagodzenie.",
    "Media: Arabia Saudyjska, Egipt i Grecja chcą zorganizować MŚ w 2030 roku (sport.tvp.pl)": "",
    "Grecja – Polska 0:3 (0:2)": "W Hiszpanii rozpoczął się turniej pierwszego etapu kwalifikacji do Mistrzostw Europy 17-latek.\n\n22.09.2022, gr 2:\n\nGrecja – Polska 0:3 (0:2)\n\ngole: Grzywińska (31. min.), Guzik (45+1. min.), Sikora (83. min.)\n\nPolska: Urbańczyk – Szkwarek, Szymczak (78. Krakowiak), Kiełczewska, Cyraniak, Lewicka (46. Gutowska), Gliszczyńska (46. Hennig), Jagodzińska (46. Wyrwas), Grzywińska, Dubiel, Guzik (46. Sikora)\n\nW drugiej połowie spotkania na boisku pojawiła się zawodniczka Rekordu – Julia Gutowska (na zdjęciu).\n\nHiszpania – Belgia 4:0 (3:0)\n\nDo następnego etapu eliminacji awansują trzy najlepsze zespoły. Turniej finałowy z udziałem ośmiu drużyn zaplanowano w maju 2023 roku, w Estonii.\n\nTP/foto: MŁ",
    "Siga-siga – poczuj ducha Grecji": "Promocja\n\nGrecja cieszy się niesłabnącą popularnością wśród podróżnych. Przyciąga śródziemnomorskim klimatem, bogatą historią, serdeczną gościnnością. Jest również szczególnie atrakcyjna pod względem sposobu życia lokalnych mieszkańców.\n\nWśród Greków można często usłyszeć wyrażenie siga-siga, które oznacza tyle co: powoli, spokojnie, bez pośpiechu. Południowcy, w tym Grecy, cenią sobie niespieszną celebrację każdej chwili w ciągu dnia. Dla zachodu ten sposób życia, okrzyknięty mianem slow life, był zjawiskiem nowatorskim. Jednak dla mieszkańców Peloponezu to żadne novum; siga-siga to coś zupełnie naturalnego, nie potrzebującego nawet specjalnej nazwy. To po prostu styl życia, który fascynuje i przyciąga zapracowanych turystów z całego świata.\n\nKurs na Santorini – klasyczny grecki wypoczynek\n\nSantorini to jedno z najpopularniejszych miejsc w Grecji, które odwiedzają podróżni. Pejzażowe klify, unikalna architektura, malownicze widoki na kalderę, urokliwe zachody słońca – to tylko niektóre zalety tej wyspy. Turyści mogą tutaj również zaznać spokojnego, niespiesznego stylu życia, który można zdefiniować wyżej wspomnianym siga-siga. Wystarczy znaleźć przytulny hotel, cichy zakątek na plaży lub kameralną tawernę i można poczuć się jak prawdziwy Grek lub Greczynka.\n\nFilozofię tradycyjnego greckiego wypoczynku wyznaje Kamares Apartments, hotel położony na klifach Firy, którego okna i tarasy wychodzą na bezkresnie błękitne Morze Egejskie. Ośrodek znajduje się w niedalekiej odległości od centrum Firy, a z lotniska dojedziemy do niego w niecałe 15 minut. Kamares Apartments oferuje tradycyjne pokoje oraz apartamenty ulokowane w odrestaurowanych jaskiniach. Poszczególne pokoje znajdują się na różnych poziomach klifu i każdy z nich posiada widok na kalderę i morze. Wnętrza zaprojektowano w zgodzie z tradycyjnym greckim stylem – dominują jasne kolory, podkreślone dodatkami w kolorach nieba i ziemi. Apartamenty są klimatyzowane, posiadają aneks kuchenny, wannę z hydromasażem i/lub prysznic. Pokoje posiadają różne konfiguracje, by jak najlepiej dopasować się do indywidualnych potrzeb gości.\n\nNa terenie obiektu dostępne jest darmowe WiFi. Hotel koordynuje również dodatkowe usługi, takie jak: masaże, wypożyczenie samochodu, rejsy, czy wycieczki. Personel oraz właściciele hotelu dokładają wszelkich starań, by ich goście doświadczyli prawdziwej greckiej gościnności. Kamares Apartments to również miejsce, które doskonale sprawdzi się jako baza wypadowa. Bliskie sąsiedztwo Firy pozwala na swobodny dostęp do wszystkich atrakcji tego miasta. Tam na podróżnych czekają liczne restauracje, sklepy z pamiątkami i kluby nocne. Z kolei do Muzeum Prehistorii Thera dojdziemy w zaledwie trzy minuty. Każdy znajdzie rozrywkę odpowiednią dla siebie.\n\nZwolnij tempo – zatrzymaj się na Santorini\n\nJeśli szukasz wytchnienia od codziennego pędu, potrzebujesz głębokiego oddechu tuż nad brzegiem morza, to Santorini jest stworzone dla ciebie. Tu usłyszysz uspokajające siga-siga, wyciszysz się i stopisz w jedno z greckim, południowym rytmem. Swoją gościnność i tradycję wyspiarskich wakacji poleca Kamares Apartments. To nie tylko wysoki standard hotelu – to również gwarancja błogiej ucieczki od codzienności.\n\nKarolina Kowalewska\n\nLink do strony hotelu: https://kamares-apartments.gr/",
    "Niekwestionowany hit wśród Polaków. Zapomnij o Grecji czy Chorwacji": "Ofert nawet w październiku jest tak wiele, że ciężko się zdecydować. Większość biur podróży oferuje ten kierunek bardzo długo. To samo dotyczy oferty samych hoteli. Wszystkie atrakcje i udogodnienia we wrześniu i październiku działają jak w pełni sezonu. Spokojnie możemy korzystać z basenów i zjeżdżalni, napić się drinka w beach barze czy wieczorem rozluźnić się podczas animacji. Wiele obiektów oferuje także spa na miejscu, gdzie m.in. możemy skorzystać ze słynnego rytuału hammam.",
    "Reparacje. Jak to robi Grecja?": "Reparacje. Jak to robi Grecja?\n\nGrecja wystąpiła do Niemiec o reparacje rzędu blisko 300 miliardów euro! Dokładnie: 290 mld €. Kwoty te dotyczą trzyletniej - a więc dwukrotnie krótszej niż w Polsce - okupacji niemieckiej w latach 1941-1944. Podstawą obliczeń Aten był fakt, że przemysł Grecji uległ w czasie II wojny światowej zniszczeniu w 80%. Do tego doszła wymuszona –I nigdy niezwrócona – pożyczka, którą narodowy bank grecki „udzielił”, pod pistoletem, niemieckiemu bankowi Deutsche Reichsbank.\n\n\n\nObok strat materialnych podliczono straty ludzkie, między innymi podniesiono fakt śmierci z głodu (sic!) podczas niemieckiej okupacji w samych tylko Atenach 40 tysięcy Greków. Plus ofiary egzekucji ulicznych i wymordowania wszystkich mieszkańców niektórych wiosek oraz straty partyzantki greckiej. Dla roszczeń Grecji kluczową sprawą jest to, że kolejny rząd w Atenach – centroprawica premiera Kostasa Micotakisa (partia „Nowa Demokracja”) po prostu kontynuuje akcję reparacyjną podjętą przez swoich poprzedników ze… skrajnie lewicowej, po części postkomunistycznej „Syrizy”. Jej lider premier Aleksis Cipras był pierwszym, który zgłaszane przez Greków wobec Niemiec publiczne żądania przeformatował na formalne roszczenie.\n\n\n\nNie przypadkiem pokazuję, jak to robią Grecy – bo robią to zupełnie inaczej niż my w Polsce. Po pierwsze pokazując ciągłość: obojętnie kto rządzi, podnosi tę kwestię jako priorytet. Następcy kontynuują linię poprzedników mimo różnic ideologicznych i walki wewnętrznej. Porównajmy to z dzisiejszym oświadczeniem w RMF FM jednego z liderów PO i opozycji Grzegorza Schetyny, który z góry zapowiedział, że jeżeli Koalicja Obywatelska wygra wybory, nie zgłosi postulatu reparacji !\n\n\n\nGrecy mają instynkt państwowy, a opozycja w Polsce nie? I jeszcze jedna kluczowa rzecz. Grecka klasa polityczna nie tylko pokazuje ciągłość, ale również spektakularnie demonstruje, że ta sprawa jest ponad podziałami politycznymi. Gdy na forum międzynarodowym, a konkretnie w Parlamencie Europejskim Grecy zorganizowali specjalną, merytoryczną konferencję na temat reparacji od Niemiec, to przybyli na nią przedstawiciele wszystkich partii Hellady reprezentowanych w Parlamencie. Przybyli mimo różnic jeszcze bardziej drastycznych niż w Polsce (o czym świadczy fakt, że przedstawiciele skrajnej prawicy ,także wybierani do parlamentu czy samorządów siedzą lub siedzieli w więzieniu). Gdy taką konferencję zorganizowała strona polska, przyszli na nią przedstawiciele wyłącznie rządzącej formacji, a nie było polityków ani PO, ani Lewicy ani PSL. Ta grecka konsekwencja i działanie „ponad podziałami” zwiększa szansę Aten na uzyskanie owych niespełna 300 miliardów euro od Berlina – a nawet choćby i kwot w mniejszym, czy większym stopniu zredukowanych. Natomiast działania opozycji w Polsce zwiększają w tej kwestii szansę… Niemiec.\n\n\n\n* tekst ukazał się na portalu niezalezna.pl (02.09.2022)\n\n",
    "EuroBasket 2022. Grecja – Czechy 94:88. Faworyt gra dalej, choć miał problemy (sport.tvp.pl)": "",
    "Ewa Chodakowska pokazała apartament w Grecji. Jest luksusowo...": "Ewa Chodakowska nie po raz pierwszy udowadnia, że Grecja jest bliska jej sercu i to nie tylko ze względu na fakt, że urodził się tam jej ukochany. W ubiegłym roku sportsmenka poinformowała fanów w mediach społecznościowych, że razem z mężem zdecydowali się na zakup hotelu w Grecji, jednak nie zamierzali na tym poprzestać. Niedawno małżeństwo kupiło apartament pod Atenami. W najnowszym wywiadzie trenerka zdecydowała się pokazać swój wymarzony dom i opowiedzieć o życiu w kraju bliskiemu jej sercu. Nieruchomość zapiera dech w piersiach.\n\nDalsza część artykułu pod materiałem wideo:\n\nBądź na bieżąco! Obserwuj Plejadę w Wiadomościach Google\n\nEwa Chodakowska kupiła eksluzywny dom pod Atenami\n\nTrenerka fitness spełniła swoje marzenie i kupiła dom niedaleko Aten. W najnowszym wywiadzie powiedziała, że od pewnego czasu dzielą czas pomiędzy Polską, a Atenami.\n\nJesteśmy tu od czerwca, pomieszkujemy pół na pół, między Grecją a Polską. Polska jest dynamiczna, nie ma na przestrzeni tygodnia czasu na oddech, pracujemy 7 dni w tygodniu. Łącząc w roku te wszystkie weekendy, to daje nam 3 miesiące. Tutaj ten czas zwalnia, to jest ten moment, żeby zauważyć, co dzieje się dookoła, być tu i teraz, mamy dużo spotkań rodzinnych, spotkań z przyjaciółmi, ale też spotkań biznesowych\n\n— wyjawiła w programie \"Dzień dobry TVN\".\n\nZ apartamentu rozciąga się bajeczny widok na plażę. Ewa Chodakowska zdradziła, że typowy dzień w Grecji zaczyna od spaceru z psem.\n\nPóźniej jest trening, śniadanie i ono jest uroczyste, siedzimy kilka godzin. A reszta dnia zależy od planów. W tym roku dużo przemieszczamy się po wyspach. Nie ukrywam, że tęsknię już za Polską, za dynamiką i obowiązkami\n\n— powiedziała.\n\nFoto: dziendobry.tvn.pl\n\nInfluencerka zdradziła też, za co najbardziej kocha Grecję.\n\nTutaj zapach powietrza jest specyficzny, pachnie błogością, beztroską i mimo że Grecja przechodzi kryzys gospodarczy, to kiedy spotykamy się grekami, których sytuacja finansowa jest niejednokrotni bardzo trudna, są to zawsze osoby uśmiechnięte, otwarte, skupiające się na pozytywach. Grecy potrafią celebrować życie bez względu na to, jak wygląda sytuacja\n\n— powiedziała w \"Dzień dobry TVN\".\n\nFoto: dziendobry.tvn.pl\n\nChcesz podzielić się ciekawym newsem lub zaproponować temat? Skontaktuj się z nami, pisząc maila na adres: plejada@redakcjaonet.pl.\n\nDziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!",
    "\"UE musi interweniować!\". Tym razem Grecja na celowniku niemieckich mediów": "Ci, którzy pomogli wojsku czy wolontariuszom nie mogą pracować w Leroy Merlin na Ukrainie? \"Absolutnie prorosyjska firma\"\n\n- Prawie wszyscy, którzy pomogli wojsku i wolontariuszom, zostali zwolnieni. Leroy jest firmą absolutnie prorosyjską i bardzo mi przykro z powodu lat pracy, które im poświęciłem - ma twierdzić jeden z rozmówców Stowarzyszenia Detalistów Ukrainy.",
    "Grecy tu, Turcy tam. Dziś Putin stosuje tę metodę przesiedleń": "Przymusowe przesiedlenia to jedna z metod Putina w wojnie z Ukrainą. Pierwsza tego typu masowa operacja dotknęła sto lat temu Greków i Turków.\n\nIdea państwa narodowego jako najwyższej formy życia społecznego zrodziła się w XIX w. Próbą realizacji tej idei była budowa po pierwszej wojnie światowej „Europy państw narodowych” ze sprawiedliwymi „granicami etnograficznymi”.\n\nGrecja i Turcja, odwiecznie sobie wrogie, podjęły wówczas wspólnie decyzję o wymianie ludności dla przerwania fali nienawiści i gwałtów, które kosztowały życie dziesiątki tysięcy ludzi, a dalsze setki tysięcy wygnały z domów. Wysiedlono półtora miliona Greków z Anatolii i pół miliona Turków z Macedonii i zachodniej Tracji.",
    "Turysta wyłowił z morza worki. Nie takiego znaleziska spodziewał się u wybrzeża rajskiej greckiej wyspy": "Zobacz wideo W tym hotelu zatrzymała się na Santorini Sandra Kubicka\n\nKoufonisia należy do greckiego archipelagu Cyklad i choć jest niewielką wyspą, to w ostatnich dniach rozpisują się o niej media na całym świecie. 27 sierpnia u wybrzeży plaży Fykio znaleziono dwa worki z ludzkimi ciałami. Greckie media, w tym greekcitytimes.com donoszą, że wewnątrz dryfujących po morzu toreb znajdowały się dwa ciała w bardzo zaawansowanym stanie rozkładu. Według doniesień naxostimes.gr:\n\nREKLAMA\n\nByły to prawie same ludzkie szkielety.\n\nRzym na weekend. Jakie są atrakcje i co warto zobaczyć? Oto kilka propozycji\n\nDramatyczne odkrycie w Grecji. Znaleziono ludzkie szczątki\n\nOdkrycia dwóch ciał w stanie rozkładu dokonał włoski turysta. Mężczyzna pływał jachtem u wybrzeża Koufonisi. Postanowił wyłowić dwa worki dryfujące po morzu, sądząc, że w środku znajdują się śmieci. Okazało się, że wewnątrz znajdowały się ludzkie ciała. Były one w fazie całkowitego rozkładu, przez co nieoczywiste było określenie ich pochodzenia. Na miejsce wezwano funkcjonariuszy greckiej straży przybrzeżnej oraz zaalarmowano władze.\n\nLudzkie szczątki zostały przewiezione do szpitala w Naxos. Według dyrektora szpitalnej służby medycznej Vassilisa Raptakisa, ciała, które znaleziono, prawdopodobnie należą do osoby dorosłej i nastolatka.\n\nPonieważ oba odkryte na Koufonisi ciała były w stanie całkowitego rozkładu, trudno początkowo określić, czy należały do mężczyzny, czy kobiety. Zakłada się jednak, że zarówno dorosły, jak i nastolatek nie żyją od ponad roku.\n\nWięcej ciekawych informacji znajdziesz na stronie głównej Gazeta.pl.\n\nSpływ Dunajcem w Zakopanem, czyli pomysł na niezapomniany weekend we dwoje\n\nSzczątki ciał ludzkich wyłowione z wody. Skąd się tam wzięły?\n\nJak podają greckie media, trwa dochodzenie wyjaśniające, aby dostarczyć więcej informacji odnośnie tego nietypowego i makabrycznego znaleziska. Portal alfavita.gr podaje, że sprawa zostanie skierowana do Służby Kryminalistycznej w Pireusie.\n\nChoć dokładna sekcja zwłok ma odbyć się w poniedziałek - 29 sierpnia, to ze wstępnych badań wynika, że były to szczątki dwóch mężczyzn, z których jeden był w młodym wieku. Natomiast ciała leżały w wodzie lub na jednej z plaż przez przeszło rok. Istnieje podejrzenie, że to mogą być to szczątki uchodźców. W 2021 roku mówiono o zatonięciu jednej z łodzi, a dotychczas nie odnaleziono żadnych ofiar.",
    "Wakacje jesienią? Tam nadal jest ciepło. Oto hitowe kierunki z krótkim lotem": "Jesienią bilety lotnicze najczęściej są tańsze niż w sezonie letnim, co również jest powodem tego, że coraz więcej Polaków przesuwa plany wakacyjne na wrzesień, październik czy listopad.\n\nWakacje jesienią: Krótki lot i znowu ciepło\n\nWybraliśmy miejsca, do których lot zajmie nie więcej niż cztery godziny (z jednym małym wyjątkiem), a w których nadal można cieszyć się piękną pogodą.\n\nHit wśród Polaków? Sycylia\n\nPolacy kochają Sycylię i trudno się dziwić. Włoska wyspa zachwyca przepysznymi owocami, klimatycznymi uliczkami i pięknymi plażami - od tych cudowności dzielą nas niecałe trzy godziny lotu (do Katanii, Palermo czy Trapani).\n\nReklama\n\nŚrednia temperatura na Sycylii w październiku wynosi około 23 stopnie, więc ten kierunek to dobry pomysł dla tych, którzy chcą w komfortowych warunkach zwiedzać miasta. Entuzjaści plażowania też powinni być zadowoleni, wszak w październiku morze jest jeszcze stosunkowo ciepłe - jego temperatura wynosi około 22 stopnie.\n\nWakacje w październiku? Na Malcie jest \"w sam raz\"\n\nPogoda na Malcie w październiku bywa bardzo różna, jednak na ogół jest \"idealnie\" - co potwierdza każdy, kto zdecydował się na ten kierunek jesienią. Nie za ciepło, nie za zimno, w sam raz. Idealnie do zwiedzania i cieszenia się pięknymi plażami (a tych na Malcie nie brakuje).\n\nPodobnie, jak na Sycylii w październiku na Malcie są około 22-23 stopnie i tyle samo ma woda. Nic, tylko pakować walizkę, tym bardziej że lot z Polski zajmuje trzy godziny.\n\nZdjęcie W październiku na Malcie są około 22-23 stopnie / 123RF/PICSEL\n\nPo sezonie taniej: Cypr\n\nKolejna śródziemnomorska propozycja - tym razem dla tych, którym marzą się wyższe temperatury. W październiku na Cyprze spodziewać możemy się aż 25-27 stopni w dzień (podobną temperaturę ma morze!) i minimum 16-17 stopni w nocy. Warto zatem zapakować lekką kurtkę.\n\nW tym okresie Cypr gwarantuje świetne warunki do odpoczynku i wyciszenia, bo przecież mniej turystów, to mniej imprez, a przy okazji - po sezonie spadają ceny za hotele.\n\nGrecja lub grecka wyspa - Kreta, Kos, Rodos, Korfu\n\nDo urlopu w Grecji raczej nikogo nie trzeba przekonywać - pyszne jedzenie, ciepłe morze i atmosfera, która bez wątpienia doładuje baterie. W październiku nadal można liczyć na temperaturę 23-26 stopni (temperatura wody od 21 do 24 stopni), a na wyspach (Krecie, Kos czy Rodos) nawet do 30 stopni.\n\nZdjęcie Rodos, zdj. ilustracyjne / 123RF/PICSEL\n\nSłonecznie jest również na Zakynthos, Kefalonii i Korfu. Od tej przyjemności dzielą nas około trzy godziny lotu.\n\nWysypy Kanaryjskie. Którą wybrać?\n\nNajcieplejszą i najmniej wietrzną jest Gran Canaria, chociaż turyści kochają również Teneryfę, która jest największa, więc i oferuje najwięcej atrakcji. Na Wyspach Kanaryjskich w październiku poczujecie, jakby nadal był środek lata - powietrze bywa gorące, temperatura wynosi około 26-27 stopni, woda w Oceanie Atlantyckim jest cieplutka, a opady pojawiają się rzadko.\n\nW tym wypadku lot jednak trwa trochę dłużej - na Wyspy Kanaryjskie z Polski leci się około pięć godzin, jednak dla fanów hiszpańskich wakacji nie będzie to raczej przeszkodą.\n\n",
    "Polska - Grecja 3:0. Biało-Czerwoni zaczęli eliminacje MŚ od zwycięstwa": "Polska - Grecja 3:0. Biało-Czerwoni zaczęli eliminacje MŚ od zwycięstwa\n\nReprezentacja Polski była zdecydowanym faworytem spotkania z Grecją. Biało-Czerwoni od początku meczu rozgrywanego w Hali Widowiskowo-Sportowej w Jastrzębiu-Zdroju uzyskali przewagę, ale na bramki kibicom przyszyło czekać ponad kwadrans. Michał Marek, Paweł Kaniewski i Sebastian Leszczak trafiali w słupek, a po strzale naszego kapitana Tomasza Kriezela jeden z Greków wybił piłkę z pustej bramki.\n\nWorek z golami rozwiązał w 17 minucie gry Mateusz Mrowiec. Zawodnik mistrza Polski Piasta Gliwice dobił strzał Michała Kubika wpychając z bliska piłkę do siatki. Kilkadziesiąt sekund później wspaniałą indywidualną akcją popisał się Mikołaj Zastawnik. Zawodnik Rekord Bielsko-Biała ograł dwóch obrońców, a następnie lekko przerzucił piłkę nad dobrze spisującym się bramkarzem rywali.\n\nPo przerwie wynik spotkanie podwyższył Remigiusz Spychalski. Zadowoleni z prowadzenia Polacy nieco się rozluźnili i Grecy niespodziewanie też mieli swoje szanse. Za pierwszym razem od utraty gola uratował nas bramkarz Michał Kałuża, a za drugim słupek. W ostatniej minucie gry słupek bramki gości obił z kolei Kacper Sendlewski.",
    "Najlepsze kraje na wakacje: Turcja i Grecja na czele rankingu": "Turcja i Grecja ulubionymi kierunkami na wakacje\n\n14:50\n\nAutor: pixabay.com\n\nW sezonie letnim 2022 Polacy najchętniej podróżowali do Turcji i Grecji. Według wyliczeń Polskiej Izby Turystyki średnia cena rezerwacji zagranicznego wyjazdu przekroczyła 8100 zł. To aż o 1500 zł więcej, niż w ubiegłym roku.\n\nWedług prezesa Polskiej Izby Turystyki Pawła Niewiadomskiego, o ile sezon wakacyjny 2022 zaczął się mniejszym, niż przed pandemią, poziomem wczesnych rezerwacji, o tyle w jego środku nastąpił boom zakupowy. Wówczas płaciliśmy już więcej, ale też wybieraliśmy kierunki oferujące hotele o wyższym standardzie.\n\nWakacje w Turcji na topie\n\nTurcja umocniła się na pozycji lidera z wynikiem 31 proc., wyprzedzając Grecję (24 proc.)\n\n- Dotychczas Turcja była bardzo konkurencyjna wobec Grecji cenowo i wręcz bezkonkurencyjna w kategorii wypoczynku pod znakiem pięciu gwiazdek i wersji all inclusive. Od tego sezonu do Turcji turyści docierają równie łatwo, jak do Grecji, na dowód osobisty, a nie paszport z wizą - wyjaśnił Niewiadomski.\n\nZ danych PIT wynika, że pierwszą trójkę najpopularniejszych miejsc zagranicznego wypoczynku Polaków w sezonie 2022 zamykają ex aequo Bułgaria i Egipt (po 9 proc.). Na kolejnych miejscach znalazły się Hiszpania, Tunezja (która znacząco poprawiła swój wynik), Albania, Chorwacja, Polska i Cypr. Według autorów raportu w przypadku Polski wynik nie jest tak dobry, jak rok temu.\n\nCovid minął, wakacje w Polsce już niemodne\n\n- Oferta krajowa nie sprzedaje się już tak dobrze, jak w ubiegłym roku. Jest drogo przez jedną z najwyższych w Europie inflacji, poza tym zniknął ważny powód, dla którego klienci po krajowe wakacje kierowali się do agenta turystycznego, a nie bezpośrednio do hotelu: w tym sezonie nie było realnej groźby nagłego zamknięcia hotelu – zaznaczył Niewiadomski.\n\nDodał, że tuż za pierwszą dziesiątką uplasowały się Włochy, które odrabiają straty. Włoskie wakacje były statystycznie tańsze od wypoczynku w Turcji, Grecji czy Hiszpanii. Wskazał, że Włochy to kierunek z zauważalnym udziałem wakacji z dojazdem własnym oraz autokarowych wycieczek objazdowych, co również wpływa na przeciętną cenę wakacji w tym kraju.\n\nZ raportu wynika, że w tym sezonie spadło natomiast zainteresowanie tzw. kierunkami egzotycznymi, co także wskazuje na powrót do trendów sprzed pandemii. W 2021 roku były to kierunki bez testów również dla niezaszczepionych na covid-19. Teraz ten czynnik przestał odgrywać rolę.\n\nZakończenie akcji \"Wakacje po polsku\" – ekipa VOX FM na słonecznej Mierzei Wiślanej Rozwijamy nasz serwis dzięki wyświetlaniu reklam. Blokując reklamy, nie pozwalasz nam tworzyć wartościowych treści. Wyłącz AdBlock i odśwież stronę.",
    "Ministerstwo Rozwoju i Technologii": "Informacje o przetargu\n\nNr ref.: INSTALLATION OF ILS SYSTEM AT 112 CW (E-313N).\n\nKlauzula tajności – NATO RESTRICTED\n\nSzacunkowa wartość zamówienia: 1.470.000 EURO\n\nW postępowaniu mogą brać udział firmy zarejestrowane w krajach należących do NATO, które zrealizowały lub realizują podobny projekt w jednym z krajów członkowskich sojuszu.\n\n\n\nWniosek o wydanie deklaracji uprawnienia\n\nZainteresowane firmy, które aktualnie posiadają dostęp do informacji niejawnych określonych klauzulą NATO RESTRICTED, powinny złożyć wniosek o wydanie deklaracji uprawnienia do udziału w przetargu – do Departamentu Handlu i Współpracy Międzynarodowej Ministerstwa Rozwoju, Pracy i Technologii do 7 października 2022 w formie elektronicznej na adres mzp@mrit.gov.pl\n\noraz w formie papierowej:\n\nDepartament Handlu i Współpracy Międzynarodowej, Ministerstwo Rozwoju i Technologii pl. Trzech Krzyży 3/5 00-507 Warszawa\n\nWymóg posiadania deklaracji dotyczy każdego przedsiębiorcy, który ubiega się o udzielenie zamówienia wspólnie ( w ramach konsorcjów).\n\nRegulamin udzielania deklaracji uprawnienia do udziału w przetargach NATO wraz z wzorem wniosku dostępny jest pod adresem strony Ministerstwa\n\n\n\nKontakt w Departamencie Handlu i Współpracy Międzynarodowej Ministerstwa Rozwoju i Technologii: Ewa Swędrowska, tel.: (22) 411 97 83, e-mail: mzp@mrit.gov.pl",
    "Turcja, Grecja czy Hiszpania. Nowe kierunki z lotniska w Radomiu": "Turcja, Grecja czy Hiszpania. Nowe kierunki z lotniska w Radomiu Anna Orzeł 05.09.2022 16:40 Po Danii, Francji i Włoszech - będą m.in. Turcja, Grecja oraz Hiszpania. To kolejne kierunki lotów z radomskiego lotniska. Wakacyjne wyjazdy znalazły się już w przyszłorocznej ofercie Biura Podróży Itaka.\n\nLotnisko w Radomiu (autor: Lotnisko Warszawa-Radom/Facebook)\n\n- Radomskie lotnisko jest znakomicie położone, nowoczesne i będzie przyjazne pasażerom, dlatego jego oferta jest atrakcyjna dla biur podróży - tłumaczy Anna Dermont z Przedsiębiorstwa Państwowego \"Porty Lotnicze\". - To będzie 10 rejsów tygodniowo. Turecka Antalya trzy razy w tygodniu, egipskie Marsa Alam, grecki Kos i Heraklion oraz bułgarskie Burgas i Varna, hiszpańska Palma de Mallorca oraz albańska Tirana - wskazuje.\n\n\n\nPierwszym partnerem, który podpisał umowę z portem w Radomiu, jest narodowy przewoźnik PLL LOT.\n\nCzytaj też: Potrącił nastolatki na przejściu. Jest akt oskarżenia w sprawie radnego z Radomia",
    "wzywa Grecja, Estonia czy Słowenia": "Wchodzimy w okres wzmożonej liczby informacji o powołaniach dla ekstraklasowiczów. Dziś polskie kluby dostały informacje o powołaniach dla swoich zawodników m.in. z reprezentacji Chile, Grecji czy Litwy.\n\nGiannis Papanikolaou z Rakowa Częstochowa dostał powołanie do reprezentacji Grecji. Pomocnik wicemistrzów Polski będzie miał okazje zagrać z Cyprem (24 września) i Irlandią Północną (27 września) w ramach Ligi Narodów. 23-latek do tej pory zaliczył jeden występem w kadrze narodowej.\n\nAż trzech zawodników z ligi polskiej dostało powołania do kadry Estonii – to Rauno Sappinen (napastnik Piasta) i Bogdan Vastsuk (pomocnik Stali Mielec), a także Matvei Igonen z pierwszoligowego Podbeskidzia Bielsko-Biała. Estończyków czekają mecze z Maltą (23 września) i San Marino (26 września).\n\nRównież trzech graczy grających w naszym kraju wezwano na mecze Ligi Narodów do kadry Litwy. Chodzi o Fedora Cernycha (Jagiellonia), Dominykasa Barauskasa (Stal) i Titasa Milasiusa (Podbeskidzie). Ci piłkarze będą mogli zagrać z Wyspami Owczymi (22 września) i Luksemburgiem (25 września).\n\nDo kadry Chile został za to powołany Angelo Henriquez z Miedzi Legnica. Napastnika beniaminka nie czeka jednak wylot za ocean, bo jego reprezentacja rozegra dwa sparingi w Europie. Chile zmierzy się z Marokiem w Hiszpanii oraz z Katarem w Wiedniu.\n\nDo zaprezentowania się na arenie międzynarodowej okazje będzie miał też Luka Zahović. Napastnik Pogoni Szczecin w barwach Słowenii będzie mógł wyjść naprzeciw Norwegii (24 września) i Szwecji (27 września).\n\nWIĘCEJ O EKSTRAKLASIE:",
    "Grecja: Premier Morawiecki dla tygodnika \"To Vima\": to na terenie Polski Niemcy dokonywali najokrutniejszych zbrodni": "Kiedy w 1939 roku Polska wykrwawiała się, stawiając jako pierwsza czoła zbrodniczemu reżimowi, w Paryżu czy nawet Londynie ciągle wielu wierzyło, że Hitler zatrzyma się na Warszawie. To, co spotkało Polskę i to, co stało się na jej ziemiach w trakcie niemieckiej okupacji, to historia całkowitego wynaturzenia. To na terenie Polski Niemcy dokonywali najbardziej okrutnych zbrodni - napisał premier Mateusz Morawiecki w artykule opublikowanym na portalu greckiego tygodnika \"To Vima\".\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nW tekście pt. \"Aktualność historii II wojny światowej\" polski premier przypomniał podstawowe fakty dotyczące wybuchu II wojny światowej, ponieważ \"europejskie społeczeństwa są coraz mniej świadome genezy wydarzeń, które zadecydowały o kształcie współczesnej Europy\".",
    "Reparacje wojenne. Ekspert: Polska powinna porozumieć się z Grecją": "Niemiecki historyk Karl Heinz Roth, od wielu lat zajmujący się sprawą reparacji, pochwala uchwałę Sejmu, w której polski parlament wzywa rząd Niemiec do przyjęcia \"odpowiedzialności politycznej, historycznej, prawnej oraz finansowej\" za polskie straty wojenne. - Z zadowoleniem przyjąłem tę uchwałę. Jest mądrze sformułowana i pokazuje, że Polska poważnie podchodzi do żądań reparacyjnych - mówi DW Karl Heinz Roth, historyk i lekarz, współzałożyciel Fundacji Historii Społecznej XX wieku w Bremie i jeden z autorów monografii poświęconej niemieckim reparacjom dla Grecji. - Polski rząd w dalszym toku postępowania może powołać się na głosowanie w parlamencie - podkreśla.\n\nReklama\n\n\"Zagłady nie da się zadośćuczynić\"\n\nW ostatecznie przyjętej uchwale mowa jest jednak nie o \"reparacjach\" tylko \"zadośćuczynieniu\". Za taką zmianą wnioskowała opozycja, która w większości poparła uchwałę. Czy zmiana terminologii otworzy nowe możliwości w polskich żądaniach o odszkodowanie za straty wojenne?\n\n- Myślę, że nie. Pojęcie to ma sygnalizować ustępstwo na rzecz strony niemieckiej. Jednak zagłady 5,2 mln osób nie da się \"zadośćuczynić\" - mówi Roth. - Lepiej byłoby trzymać się pojęcia \"odszkodowanie\". Odszkodowanie jest integralną częścią międzynarodowego prawa reparacyjnego - wyjaśnia.\n\nFakt, że za uchwałą głosował nie tylko rząd PiS, ale i opozycja, jest - zdaniem Rotha - \"bardzo satysfakcjonujący\". - Uwalnia to polskie postulaty dotyczące kompleksowych odszkodowań wojennych z aktualnej politycznej walki - mówi Roth, odnosząc się do zapowiedzi opozycji, że także przyszły rząd PO będzie kontynuował sprawę.\n\nPolsko-grecka inicjatywa\n\nPrzypomnijmy, że 1 września br. zespół pod kierownictwem posła Arkadiusza Mularczyka z PiS opublikował raport o polskich stratach wojennych i oszacował je na 6 bln 200 mld złotych (1,3 bln euro).\n\nBerlin powtarza, że sprawa reparacji na płaszczyźnie prawnej jest zamknięta. Zaznacza jednak, że odpowiedzialność, jaką Niemcy ponoszą za zbrodnie popełnione w czasie drugiej wojny światowej, nigdy nie będzie sprawą zamkniętą pod względem moralnym i politycznym. - Pamięć o tym i rozliczenie się z przeszłości nigdy się nie skończą - podkreśla rzecznik niemieckiego MSZ.\n\nPolski rząd zapowiedział wysłanie Berlinowi do początku października noty dyplomatycznej w sprawie zadośćuczynienia dla Polski. Szanse, że nota ta zmieni dotychczasowe stanowisko Niemiec, Karl Heinz Roth ocenia jako nikłe. - Jest szansa tylko wtedy, gdy polski rząd porozumie się co do wspólnego postępowania z Grecją, która już złożyła taką notę do Berlina. Ponadto należy mieć nadzieję, że Izrael przystanie na polską propozycję i poprze taką polsko-grecką ofertę - mówi Karl Heinz Roth.\n\nNiespłacony dług\n\nNiemiecki historyk jest znany z licznych prac o narodowym socjalizmie. Od wielu lat zajmuje się sprawą niemieckiego długu reparacyjnego za zbrodnie i cierpienia narodów okupowanych przez Trzecią Rzeszę.\n\nW 2020 roku ukazała się w Polsce jego książka napisana wraz z politologiem Hartmutem Ruebnerem \"Wyparte - odroczone - odrzucone. Niemiecki dług reparacyjny\". Roth stoi na stanowisku, że dług reparacyjny nie ulega przedawnieniu, jest w dalszym ciągu otwarty i Niemcy mają obowiązek jego spłaty. Krytykuje politykę Niemiec w sprawie reparacji i odszkodowań.\n\n\"Zniszczenia w Polsce miały bez wątpienia największy rozmiar. Tam też Niemcy działali według systematycznego planu - Generalnego Planu Wschodniego. Chcieli zgermanizować Polskę. To był systematyczny plan zagłady\" - mówił Roth w wywiadzie dla DW w 2018 roku."
}