{
    "Prezydent Duda leci do Afryki. Czy można polegać na dostawach gazu z Nigerii? [KOMENTARZ]": "Wiadomości Prezydent Duda leci do Afryki. Czy można polegać na dostawach gazu z Nigerii? [KOMENTARZ] Energetyka24 05.09.2022 12:07 Drukuj\n\nPDF\n\n\n\n\n\nFot. Unsplash Facebook\n\nTwitter\n\nLinkedIn\n\nKopiuj link\n\nWyślij email Prezydent Andrzej Duda rozpoczyna dzisiaj wieczorem swoją wizytę w Afryce. Pierwszym wizytowanym państwem jest Nigeria, która ma bardzo silną pozycję w regionie, lecz jej sytuacja wewnętrzna i działalność grup terrorystycznych stawiają ją w niekorzystnym świetle. Nie bez znaczenia pozostają też wpływy ekonomiczne Chin oraz wojskowe Rosji.\n\nReklama\n\nNigeria jest największym producentem ropy naftowej w Afryce oraz posiada ogromne rezerwy gazu ziemnego. Jeszcze w 2018 roku była piątym co do wielkości eksporterem skroplonego gazu ziemnego (LNG) na świecie. Obecnie jest 10. na świecie pod względem eksportu gazu oraz na 7 miejscu pod względem LNG. W 2021 roku, przed inwazją Rosji na Ukrainę, Nigeria była czwartym co do wielkości źródłem skroplonego gazu ziemnego w Unii Europejskiej i Wielkiej Brytanii, po USA, Katarze i Rosji. Jednocześnie transporty gazu z Nigerii do NATO pokrywają 13% zapotrzebowania państw Sojuszu.\n\nReklama\n\nCzytaj też Niemcy: koalicjant rządowy apeluje o demontaż Nord Stream 2\n\nReklama\n\nTen zachodnioafrykański kraj był największym producentem ropy w 2021 roku w Afryce. Średnia dzienna produkcja ropy w Nigerii wyniosła 1,27 miliona baryłek, a w kolejnych Libii i Angoli z wolumenem na poziomie około 1,1 miliona baryłek. Ponad 80 procent światowego eksportu gazu ziemnego pochodzi z zaledwie 10 krajów, w tym z Nigerii.\n\nRegion Delty Nigru jest znany ze swojego bogactwa w ropę. Dlatego ma to kluczowe znaczenie dla bezpieczeństwa energetycznego krajów NATO, gdyż zarówno Europa, jak i Stany Zjednoczone, odnotowują wzrost zapotrzebowania na importowane surowce energetyczne. Jednak niestabilność i zagrożenia ze strony grup terrorystycznych powodują, że momentami aż jedna czwarta dostaw jest blokowana. Na przykład ataki terrorystyczne na rurociągi w Nigerii w 2016 roku spowodowały aż 36 procent spadek wydobycia ropy, zmniejszając dochody rządowe o 50%.\n\nReklama\n\nCzytaj też Kalifornia prosi mieszkańców, aby nie ładowali swoich samochodów\n\nReklama\n\nDziałalność grup terrorystycznych\n\nAtaki na infrastrukturę energetyczną, jak i zaangażowanie grup terrorystycznych w sektor energetyczny (dla korzyści), to rosnący trend w Afryce i na Bliskim Wschodzie. Takowe działania miały w ostatnich latach miejsce m.in. w Algierii, Libii, Nigerii, Izraelu i Arabii Saudyjskiej.\n\nReklama\n\nNajgroźniejszą i największą grupą w Nigerii – oraz regionie – jest Boko Haram. Co ważne, bardzo często prowadzą działalność terrorystyczną w sektorze energetycznym, zwłaszcza w Nigerii. Objawia się to zarówno przejmowaniem surowców, blokowaniem transportu, niszczeniem surowców, a także atakami na infrastrukturę i pracowników.\n\nW 2017 r. administracja prezydenta Muhammada Buhariego rozpoczęła eksplorację północno-wschodniego regionu Nigerii i basenu jeziora Czad. Odkrycie nowych źródeł zasobów naturalnych pozwoliłoby krajowi na dywersyfikację dostaw. Jednakże, prace zostały wstrzymane m.in. przez działalność Boko Haram, która dokonała ataków terrorystycznych. Choć Boko Haram ma głównie cele polityczne i religijne, kwestie surowców energetycznych są również na agendzie organizacji.\n\nReklama\n\nGrupę bezpośrednio zagrażającą nigeryjskiemu sektorowi energetycznemu stanowią natomiast Bojownicy Delty Nigru (Niger Delta Avengers) odpowiadający za większość ataków na infrastrukturę naftową Nigerii. Ich działania, obejmujące m.in. bombardowanie instalacji naftowych w Delcie Nigru, są wyrazem protestu przeciwko zaniedbaniu regionu przez rząd. Począwszy od 2016 roku, zaatakowali oni wiele pól i terminali naftowych. Grupa wskazuje na to, że bogactwo regionu w złoża naturalne, nie przekłada się na wzrost poziomu życia obywateli. Jednocześnie, NDA odcina się całkowicie od działalności Boko Haram, wyrażając dezaprobatę dla ataków na cywili.\n\nCo więcej, NDA sprzeciwiają się sojuszowi z zagranicznymi koncernami energetycznymi, które są oskarżane o wydobywanie i wykorzystywanie rodzimych zasobów naturalnych, nie poprawiając jednocześnie warunków społecznych i ekonomicznych obywateli Nigerii. Działania grupy skłoniły prezydenta Nigerii do zainicjowania programu amnestii dla członków organizacji w celu utrzymania pokoju w południowych regionach państwa.\n\nReklama\n\nWystępują również inne działania o charakterze terrorystycznym. W 2020 roku ponownie doszło do incydentu, w którym to Ruch na Rzecz Ciągłej Emancypacji Delty Nigru (Continuous Emancipation of Niger Delta) przeprowadził ataki na rurociągi gazowe i naftowe w stanie Bayelsa. Niewielka grupa rebeliantów stanowi kontynuację ruchu powstałego około 2004 roku, którego działalność opierała się na próbach wstrzymania wydobycia ropy naftowej w regionie Delty Nigru i zaprzestania dewastacji środowiska naturalnego. Metody przez nich podejmowane obejmowały porwania dla okupu pracowników instalacji naftowych, przeprowadzanie zbrojnych ataków na zakłady produkcyjne, niszczenie rurociągów czy kradzież ropy i sprzedawanie jej na czarnym rynku.\n\nPotrzeby krajowe\n\nReklama\n\nChoć Nigeria jest ważna jako partner surowcowy, to nie oznacza, że będzie chciała współpracować w nadchodzących latach. Dyrektor zarządzający w Neconde Energy Limited, Monday Okoro, stwierdził, że kraj musi pilnie skoncentrować się na wykorzystaniu gazu produkowanego w kraju do rozwoju państwa, zamiast eksportować go za granicę. Według niego wykorzystanie dostępnego gazu to element wprowadzania polityk zrównoważonego rozwoju.\n\nPrzedstawiciel Schlumberger Nigeria powiedział, że wysyłka gazu do Europy nie jest sukcesem, ponieważ powinno się używać go w kraju, aby zmniejszyć emisję dwutlenku węgla i priorytetowo potraktować nigeryjski rozwój gospodarczy. Nie jest zatem pewne, czy Nigeria będzie otwarta na kolejne partnerstwa energetyczne. Być może Polska będzie ostatnim odbiorcą, na którego się zgodzi.\n\nReklama\n\nTrzeba też wziąć pod uwagę, że polskiemu prezydentowi w wizycie towarzyszyć będą przedstawiciele koncernów: Orlen i PGNiG. Polskie firmy mają doświadczenie w budowie elektrowni gazowych i zarządzaniu nimi. Można próbować nawiązać współpracę z Nigeryjczykami – przekażcie nam surowce, a my wam know-how i wiedzę w zakresie rozbudowy energetyki gazowej.\n\nPojawiające się wyzwania\n\nReklama\n\nW warunkach agresywnej polityki energetycznej prowadzonej przez Rosję, NATO ma ograniczony zakres manewru i musi skoncentrować się na dostawach z innych źródeł. W latach 2015-2021 kraje Afryki i Bliskiego Wschodu znajdowały się w pierwszej dziesiątce krajów dostarczających ropę do członków NATO: Arabia Saudyjska (2), następnie Irak (3), Nigeria (4), Libia (6), Algieria (7) i Angola (9). Potrzeba współpracy z państwami z Afryki i Bliskiego Wschodu na pewno będzie się w nadchodzących latach zwiększać.\n\nPrawdą jest, że Nigeria jest obecnie dostawcą surowców do kilku krajów NATO. Jednocześnie Abudża ma silne powiązania z Moskwą i powinna być monitorowana przez Sojusz. Wojskowe porozumienia to jedno, ale wpływ na sytuację polityczną może utrudnić współpracę energetyczną. Rosja, która traci pozycję dostawcy w Europie, chce powstrzymać inne państwa przed zastąpieniem dostaw surowców.\n\nReklama\n\nNigeria pozostaje największą gospodarką, a jednocześnie najludniejszym krajem w Afryce. Czyni to z niej bardzo wpływowe państwo. Jednak na zdolność wydobywczą i produkcyjną Nigerii wpłynęła obecność na jej terytorium organizacji terrorystycznych. Utrata surowców oznacza dla państwa ogromne straty finansowe, ponieważ gospodarka Nigerii jest silnie uzależniona od eksportu ropy i gazu.\n\nPodejmując współpracę energetyczną z Nigerią, trzeba wziąć pod uwagę, że Polska musi zabezpieczyć dostawy na co najmniej kilka miesięcy. Będzie w kolejce innych państw, które również biorą pod uwagę ten kraj Afryki jako strategicznego partnera. Kierunek energetyczny Polski jest właściwy, ale Nigeria ma bardzo duże problemy wewnętrzne, zbyt mocno pozwoliła na zaangażowanie w kraju Chinom, a także zwróciła się militarnie w stronę Rosji. Ogromne złoża surowców i w miarę regularne wydobycie to nie wszystko. W Nigerii jest świadomość, że wyzwania się piętrzą, a problemy – choćby z terroryzmem w kraju – narastają.",
    "Nigeria pierwszym krajem, który wprowadza zakaz zatrudniania zagranicznych modeli w reklamach": "Rząd Nigerii jako pierwszy na świecie wprowadził całkowity zakaz zatrudniania zagranicznych modeli, aktorów i lektorów na potrzeby reklam telewizyjnych wyprodukowanych w tym kraju. Ma to związek z planami nigeryjskiego rządu na „rozwój lokalnych talentów”.\n\nWięcej na ten temat\n\nPrzez wiele lat brytyjscy modele i lektorzy stanowili niemałą część rynku reklamowego w Nigerii. Zgodnie z oświadczeniem nigeryjskiej Rady Regulacyjnej ds. Reklamy (ARCON), opublikowanym 22 sierpnia br., sytuacja ta ma jednak ulec całkowitej zmianie.\n\nWszystkie reklamy i materiały komunikacji marketingowej mają wykorzystywać wyłącznie nigeryjskich modeli i lektorów (...) Reklamodawcy, agencje reklamowe, domy mediowe, społeczność reklamowa i opinia publiczna są zobowiązani do zapoznania się z tymi zasadami – czytamy w komunikacie.\n\nSkąd ta kontrowersyjna decyzja? Rząd w Nigerii wyjaśnia, że motywacją do wprowadzenia nowych zasad jest chęć promowania rodzimych talentów. Jak wyjaśnia Steve Babaeko – prezes Stowarzyszenia Agencji Reklamowych Nigerii – aż połowa reklam sprzed 10 czy 20 lat prezentowała „obce” twarze, a wszyscy lektorzy mówili z brytyjskim akcentem. Babaeko podkreśla, że w narodzie liczącym ponad 200 milionów ludzi nie brakuje lokalnych talentów, „którym należy zapewnić widoczność”.\n\nNowe zasady mają wejść w życie 1 października 2022 roku. Co istotne, rozpoczęte przed tym terminem kampanie z udziałem zachodnich aktorów będą kontynuowane. Za każdą nową reklamę z udziałem „obcych” modeli zostanie nałożona kara w wysokości 100 tys. Naira, czyli około 237 dolarów.\n\nDecyzja nigeryjskiego rządu wywołała wiele dyskusji na temat nadchodzących zmian na rynku reklamowym kraju. Wprowadzony zakaz oznacza, że wszyscy zagraniczni modele i aktorzy przebywający w Nigerii stracą możliwość zatrudnienia. Wśród głosów krytyki nie brakuje również zarzutów o ksenofobię.\n\nPS\n\n62% dorosłych Amerykanów wskazało, że różnorodność w reklamach ma wpływ na to, jak postrzegają produkty czy usługi danej marki. Nic dziwnego, że marki chcą coraz częściej sięgać po różnorodność i inkluzywność w swoich kampaniach.",
    "Nigeria: Celnicy udaremnili próbę przemytu siedmiu tysięcy penisów osłów": "W 16 workach znajdowało się siedem tysięcy penisów osłów. Nigeryjscy celnicy udaremnili nietypowy przemyt. Ładunek miał trafić do Hong Kongu. Eksport skór i genitaliów osłów jest poważnym problemem dla Nigerii.\n\nUrzędnicy Nigeryjskiej Służby Celnej dokonali nietypowego odkrycia na międzynarodowym lotnisku Lagos. 8 września ich uwagę zwróciło 16 toreb, które zostały niewłaściwie zadeklarowane.\n\nZawartość była opisana jako genitalia krów. \"Po należytym zbadaniu moi oficerowie odkryli, że to genitalia osłów\" - przekazał dziennikarzom szef oddziału celników Sambo Dangaladima, cytowany przez Associated Press.\n\nCustoms Impounds 7000 Pieces Of Donkey Male Genitals, Fake Drugs In Lagos\n\n\n\nThe Nigeria Customs Service Murtala Mohammed Airport Cargo Command has intercepted seven thousand pieces of Donkey male genitals meant for exportation to Hong Kong.https://t.co/1FLxgyVlyQ pic.twitter.com/HU0QT9OlJS — NIGERIA CUSTOMS (@CustomsNG) September 8, 2022\n\nŁadunek miał trafić do Hong Kongu. W workach znajdowało się siedem tysięcy oślich penisów - przekazała służba celna. Urzędnicy poinformowali również, że wszczęto śledztwo, by ustalić więcej szczegółów na temat zajętych przedmiotów.\n\nProblem z przemytem skór\n\nJak zauważa Associated Press przemyt narządów płciowych zwierząt jest rzadki, ale ten region zmaga się z plagą przemytników, którzy próbują wywozić z kraju skóry osłów. W lipcu nigeryjskie władze skonfiskowały skóry o wartości 116 tysięcy dolarów, które przemytnicy chcieli wwieźć z sąsiedniego Nigru.\n\nZOBACZ: Nigeria jako pierwszy kraj na świecie wstrzymuje wszystkie połączenia lotnicze. Powodem ceny paliw\n\nWładze Nigerii starają się ograniczyć eksport skór osłów, ponieważ w ostatnich latach w kraju znacząco zmniejszyła się populacja tych zwierząt. Genitalia osłów najczęściej trafiają do Chin, gdzie są wykorzystywane w produkcji tradycyjnych leków.\n\nW 2021 roku nigeryjski Senat zaproponował ustawę zakazującą zabijania osłów, co ma ograniczyć eksport i przemyt. Projekt nie został na razie przyjęty.\n\nWIDEO: \"Skoro o śmieciach mowa, to wrócimy też do słów Władimira Putina\" Twoja przeglądarka nie wspiera odtwarzacza wideo...\n\njk/ sgo/ Polsatnews.pl",
    "Nigeria: Władze: bandyci zabili 14 osób w centrum kraju": "14 wieśniaków zabili uzbrojeni napastnicy w dwóch atakach w centralnym regionie Nigerii - poinformowały w czwartek wieczorem nigeryjskie władze.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWedług oficjalnych źródeł napastnicy otworzyli ogień do mieszkańców jednej z wiosek w stanie Benue, zabijając tam 12 osób, a następnie przenieśli się do innej miejscowości, gdzie zabili kolejnych dwóch wieśniaków. W obu atakach \"poważnie rannych\" zostało 15 osób.\n\nNapastnicy to, jak twierdzą władze Nigerii, koczowniczy hodowcy bydła Fulani.\n\nKrwawe starcia między nimi a miejscowymi rolnikami z powodu wypasu bydła i dostępu do wody są częste w środkowej Nigerii. Spięcia, które zaczęły się ponad 100 lat temu, zostały spowodowane przez susze, wzrost populacji, rozwój rolnictwa, a wraz z nim osiadłego trybu życia na wspólnym terytorium.\n\nW ostatnich latach ten konflikt zaczął mieć wymiar religijny. Hodowcy Fulani to muzułmanie, a rolnicy są głównie chrześcijanami. W Nigerii problem stanowią też gangi porywaczy bydła, które najeżdżają wioski, mordują, plądrują i palą domy.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Nigeria: Tragedia na weselu. Nie żyje pan młody i pięcioro gości. Policja wszczęła śledztwo": "33-letni Obinna Dieke i jego ukochana Nebechi w miniony piątek postanowili ukoronować swoją miłość i powiedzieli sobie \"tak\". Dzień po uroczystości, nowożeńcy i goście ślubni zostali odnalezieni nieprzytomni w jednym z domów koło miasta Enugu w południowej Nigerii. Niestety, pana młodego i pięciu innych osób nie udało się uratować. Policja prowadzi śledztwo w sprawie ich śmierci.\n\nNa południu Nigerii, nieopodal miasta Enugu, doszło do tragicznego zdarzenia. 26 sierpnia na ślubnym kobiercu stanęli tam 33-letni Obinna Dieke i wybranka jego serca Nebechi. Po uroczystości ślubnej, zakochani wspólnie ze swoimi gośćmi bawili się na imprezie weselnej. Po przyjęciu nowożeńcy wraz z rodziną i przyjaciółmi udali się do pobliskiego domu, gdzie kontynuowali zabawę.\n\nKiedy następnego dnia żadna z przybyłych osób nie wychodziła na dwór, sąsiedzi postanowili zainteresować się sytuacją. Ponieważ nikt nie otwierał im drzwi, zdecydowali się je wyważyć. W środku zobaczyli 14 nieprzytomnych osób. Z relacji świadków wynika, że u większości z nich zaobserwowali pianę w ustach. O sprawie niezwłocznie powiadomili policję i pogotowie ratunkowe.\n\nPhoto Of Groom Who Perished Alongside his kinsmen After His Traditional Wedding In Enugu.\n\nA groom, identified as Obinna Dieke, a businessman based at Markudi and his five relatives have d!ed hours after his traditional wedding in Enugu as they were returning home. pic.twitter.com/GKEgOOEere — Ogbaru Youths Arise (O.Y.A) (@OgbaruA) August 30, 2022\n\nTajemnicza śmierć po weselu. Nie żyje pan młody i pięcioro gości\n\nRatownicy medyczny po przyjeździe na miejsce niezwłocznie zabrali nowożeńców i ich gości do szpitala. Niestety, sześciu osób nie udało się uratować. Wśród zmarłych był pan młody.\n\n- Sześć osób zmarło, osiem znajduje się pod opieką lekarzy. Przeprowadzimy sekcję zwłok aby dowiedzieć się, jak doszło do tej tragedii - powiedział rzecznik tamtejszej policji Daniel Ndukwe, cytowany przez \"Daily Mail\".\n\nZOBACZ: Grecja: Tragiczna śmierć na wakacjach. Helikopter odciął mężczyźnie głowę\n\nJak dotąd nie podano oficjalnej przyczyny śmierci pana młodego i pięciu innych osób. Za tragedię prawdopodobnie odpowiadają spaliny z generatora prądu. Z relacji świadków wynika, że goście weselni wnieśli urządzenie do pomieszczenia.\n\n- Pili, jedli, bawili się i nie zwracali uwagi na generator, który wydzielał spaliny. Podczas snu zatruli się pewnie tlenkiem węgla - mówi jeden z okolicznych mieszkańców.\n\nWIDEO: \"Skoro o śmieciach mowa, to wrócimy też do słów Władimira Putina\" Twoja przeglądarka nie wspiera odtwarzacza wideo...\n\nmms/arż/Daily Mail",
    "Nigeria: Prezydent Duda dla portalu P.M. News: imperialna Rosją znów chce władzy nad Europą Środkową": "Narody Europy Środkowo-Wschodniej pamiętają, że imperialna Rosja, która dziś znów dąży do ekspansji, zawsze chciała je zniewolić; przypomina o tym rocznica sowieckiej napaści na Polskę 17 września 1939 r. - pisze prezydent Andrzej Duda w artykule opublikowanym na nigeryjskim portalu P.M. News.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nJeżeli dziś my, Polacy, oraz inne narody naszego regionu często twierdzimy, że znamy Rosję i rozumiemy jej imperialną motywację lepiej niż Zachód, to mówimy tak właśnie dlatego, że mamy doświadczenia historyczne, których symbolem jest dla nas dzień 17 września - podkreśla w swoim tekście Duda.",
    "Prezydent Andrzej Duda rozpoczął podróż po zachodniej Afryce": "Prezydent Andrzej Duda rozpoczął trzydniową podróż po zachodniej Afryce. We wtorek rano przybył do stolicy Nigerii - Abudży, a odwiedzi również Wybrzeże Kości Słoniowej i Senegal. W planach prezydenta są między innymi rozmowy na temat dostaw surowców energetycznych do Polski, rosyjskiego szantażu żywnościowego i rosyjskiej propagandy.\n\nWe wtorek prezydent składa wizytę roboczą w Nigerii, w środę - wizytę roboczą w Wybrzeżu Kości Słoniowej, a w czwartek - razem z pierwszą damą Agatą Kornhauser-Dudą - wizytę oficjalną w Senegalu.\n\nW Abudży zaplanowano spotkanie polskiego przywódcy z prezydentem Nigerii Muhammadu Buharim. Tego samego dnia prezydent Duda weźmie udział w spotkaniu \"New Avenues of Polish-Nigerian Cooperation\" z przedstawicielami nigeryjskiego biznesu, absolwentami polskich uczelni oraz władzami lokalnymi.\n\nPrezydent Andrzej Duda w Nigerii PAP/Leszek Szymański\n\nDrugim przystankiem wizyty prezydenta RP w Afryce będzie Abidżan. W środę Duda spotka się z prezydentem Wybrzeża Kości Słoniowej Alassane Ouattarą. W czwartek prezydent wraz z małżonką złożą oficjalną wizytę w Senegalu. W Dakarze polski przywódca spotka się z prezydentem Macky Sallem. Wieczorem w programie wizyty zaplanowano spotkanie prezydenta z minister ds. energii i paliwa Senegalu Aissatou S. Gladimy oraz przedstawicielami senegalskiego i polskiego sektora energetycznego.\n\nKumoch: będziemy rozmawiać o tym, w jaki sposób przeciwdziałać rosyjskiemu szantażowi żywnościowemu\n\nSzef prezydenckiego Biura Polityki Międzynarodowej Jakub Kumoch zapowiadał, że prezydent zamierza się bardzo dokładnie wsłuchać w głos Afryki, zanim wystąpi na forum Zgromadzenia Ogólnego ONZ.\n\nPrezydent Andrzej Duda rozpoczął wizytę w Afryce Zachodniej Marek Borawski/KPRP\n\n- Będziemy rozmawiać o tym, w jaki sposób przeciwdziałać rosyjskiemu szantażowi żywnościowemu, ale również jasno chcemy przekazać to, w jaki sposób nasz region Europy - który nigdy nie był kolonizatorem - postrzega imperializm rosyjski, który wpisuje się w najgorsze tradycje zdobywania i kolonizowania cudzych ziem - powiedział Kumoch.\n\nDodał, że Polska \"od początku deklarowała, że jest w stanie wspierać eksport ukraińskiej żywności, na ile to może wesprzeć państwa najbardziej potrzebujące\". - Nie uchylamy się od odpowiedzialności - zaznaczył szef prezydenckiego Biura Polityki Międzynarodowej.\n\nPrezydent Andrzej Duda przed wylotem z Warszawy do Nigerii PAP/Leszek Szymański\n\nJak zauważył, państwa afrykańskie od miesięcy znajdują się pod silną presją rosyjskiej propagandy. - Wiemy też, że wiele z nich także rozumie, jak naprawdę sytuacja wygląda, ale o tym trzeba mówić, mówić, mówić - zaznaczył Kumoch. Prezydencki minister podkreślił, że jednym z celów wizyty jest zachęcenie krajów afrykańskich do wspólnego przeciwdziałania rosyjskiej agresji.\n\n- Rozmowy będą także dotyczyły oczywiście współpracy gospodarczej - również w kwestiach surowcowych. Będą na miejscu przedstawiciele Orlenu i PGNiG. Przynajmniej dwa z tych trzech państw to kraje, które są dostarczycielami surowców - szczególnie Nigeria, a Senegal to kolejny otwierający się rynek, na który zostaliśmy zaproszeni do tego, by brać udział, pomagać, współpracować w rozpracowywaniu złóż senegalskich - powiedział szef BPM.\n\nTVN24 na żywo - oglądaj w TVN24 GO Materiał jest częścią serwisu TVN24 GO\n\nAutor:pp\\mtom\n\nŹródło: PAP",
    "Nigeria może utworzyć strefę przyjazną kryptowalutom. Trwają rozmowy z Binance": "Nigeria rozważa możliwość utworzenia strefy ekonomicznej przyjaznej kryptowalutom. Rząd tego kraju odbył już wstępne rozmowy z największą na świecie platformą przeznaczoną do handlu wirtualnymi walutami pod względem dziennych obrotów – Binance. W ramach partnerstwa powstałoby miasto otwarte na cyfrowe aktywa.\n\nNigeria to kolejny kraj, który chce stać się wczesnym adapterem nowych technologii, tworząc strefę ekonomicznie przyjazną dla kryptowalut\n\nNigeryjski rząd odbył już wstępną rozmowę z giełdą Binance na temat potencjalnego partnerstwa\n\nInwestuj w kryptowaluty w formie CFD razem z brokerem Plus500. Już teraz załóż rachunek!\n\nNigeria może utworzyć strefę przyjazną kryptowalutom\n\nNigeryjski rząd zamierza stworzyć przyjazne krypto aktywom miasto na wzór ‘’wirtualnej strefy wolnej’’ w Dubaju. Tamtejsze władze nie tylko wyraziły takie chęci, ale poczyniły już pewne kroki w tym kierunku. Niedawno doszło m.in. do wstępnego spotkania między nimi a największą na świecie kryptowalutową giełdą dziennie przetwarzającą transakcje o wartości miliardów dolarów.\n\n\n\n\n\n\n\nPlatforma stworzona przez kanadyjskiego przedsiębiorcę o chińskich korzeniach – Changpenga Zhao miałaby zająć się opracowaniem ,,wirtualnej strefy wolnego handlu’’ w Nigerii. Byłaby to pierwsza taka inicjatywa w Afryce Zachodniej.\n\nZ powyższą inicjatywą wyszedł nigeryjski urząd zajmujący się tworzeniem, licencjonowaniem, regulowaniem i prowadzeniem wysoce wydajnych wolnych stref sprzyjających produkcji eksportowej oraz działalności komercyjnej – Nigeria Export Processing Zones Authority (NEPZA).\n\nProfessor Adesoji Adesugba (NEPZA MD/CEO), Sameera Kimatrai (Binance Senior Legal Counsel), Luqman Edu (CEO Talent City), Sikiru Lawal (NEPZA Director). pic.twitter.com/73scHU4hYE — NEPZA (@officialNEPZA) September 2, 2022\n\n„Dążymy do przełamania nowych podstaw, aby poszerzyć możliwości gospodarcze dla naszych obywateli zgodnie z mandatem Urzędu, dyrektywą Szanownego Ministra i agendą rozwoju gospodarczego prezydenta Muhammadu Buhariego’’ – zaznaczył Adesoji Adesugba (dyrektor zarządzający w NEPZA). Kontynuując, dodał, iż organ, którym kieruje bierze sobie za cel stworzenie ,,kwitnącej wirtualnej strefy wolnej’’, by czerpać korzyści z gospodarki cyfrowej.\n\nWiodąca na rynku giełda kryptowalut – Binance była reprezentowana na spotkaniu z nigeryjskim urzędem przez dyrektora wykonawczego ds. regionalnych partnerstw strategicznych – Nadeema Ladki i starszego radcę prawnego – Sameera Kimatrai. W posiedzeniu brali również udział: dyrektor generalny Talent City – Luqman Edu oraz dyrektor ds. projektów i zaopatrzenia NEPZA – Sikiru Lawal.\n\n\n\nW kryptowaluty w formie CFD możesz inwestować między innymi z brokerem Plus500. Załóż konto i zacznij trading!\n\n\n\nCHCĘ HANDLOWAĆ W CFD NA KRYPTOWALUTY 77% rachunków inwestorów detalicznych traci pieniądze podczas handlu kontraktami CFD z tym dostawcą. Zastanów się, czy możesz sobie pozwolić na wysokie ryzyko utraty pieniędzy.\n\nWirtualne waluty coraz popularniejsze w Nigerii\n\nWedług danych pochodzących od Triple A Nigeria cechuje się jednym z najwyższych wskaźników adopcji kryptowalut na świecie. Ponad 22 mln jej mieszkańców posiada wirtualne waluty.\n\nW ciągu ostatnich lat obywatele Afryki coraz chętniej sięgali po krypto aktywa. Ma to związek z niestabilną polityką rządową oraz inflacją. Co więcej, Nigeryjczycy okazali się jednym z najbardziej zainteresowanych kryptowalutami narodów. Badania przeprowadzone niedawno przez CoinGecko wykazały, że mieszkańcy tego kraju z dużą częstotliwością wpisywali w wyszukiwarkę Google terminy tj. ,,kryptowaluta’’, ,zainwestuj w kryptowalutę’’, ,,kup kryptowalutę’’.\n\nNa aktywa oparte na blockchainie otworzył się również nigeryjski bank centralny. W czwartym kwartale 2021 r. uruchomił on bowiem swoją własną cyfrową walutę – CBDC pod nazwą eNaira. Jej celem jest zwiększenie integracji finansowej oraz dotarcie do grupy docelowej, jaką są m.in. osoby nieposiadające konta bankowego.\n\nAutor poleca również:"
}