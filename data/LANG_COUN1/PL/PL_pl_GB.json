{
    "Wielka Brytania. Pałac Buckingham opublikował zdjęcie grobu królowej Elżbiety II": "Niespełna tydzień po pogrzebie Elżbiety II Pałac Buckingham opublikował pierwsze zdjęcie z kaplicy w Windsorze, gdzie spoczęła królowa.\n\nNa płycie nagrobnej wykonanej z czarnego, belgijskiego marmuru wykuto imię Elżbieta II, a także rok urodzin i śmierci królowej.\n\nGrób monarchini\n\nZnajdują się na niej też imiona oraz daty urodzin i śmierci rodziców monarchini oraz jej męża, księcia Filipa. Wszyscy razem spoczywają w rodzinnym grobie przy prezbiterium kaplicy św. Jerzego na zamku w Windsorze.\n\nA ledger stone has been installed at the King George VI Memorial Chapel, following the interment of Her Majesty Queen Elizabeth.\n\n\n\nThe King George VI Memorial Chapel sits within the walls of St George’s Chapel, Windsor. pic.twitter.com/5GdsGoTb27 — The Royal Family (@RoyalFamily) September 24, 2022\n\nW najbliższy czwartek zostanie ona ponownie udostępniona zwiedzającym\n\nWIDEO: \"Werbował nas sam Prigożyn\". Skazany za zabójstwo kryminalista o zaciągu do rosyjskiej armii Twoja przeglądarka nie wspiera odtwarzacza wideo...\n\nlaf/Polsatnews.pl",
    "Wielka Brytania dopłaci rolnikom do energii. Holendrzy i Polacy wnioskują o to samo": "Rolnicy w Europie muszą płacić kilkukrotnie wyższe rachunki za prąd i gaz niezależnie od specjalizacji produkcji. Na zachodzie pojawiają się pierwsze postulaty dopłat do energii. W życie wprowadzane są również pierwsze tego typu przepisy.\n\nPierwszą decyzję o tego typu wsparciu podjęła Wielka Brytania. W środę, 21 września przegłosowano pakiet wsparcia dla rolnictwa, czyli dopłaty do energii elektrycznej i gazu. Państwo zatem dopłaci producentom rolnym do surowców energetycznych od 1 października do 31 marca 2023 roku.\n\nMaksymalna kwota dopłat wyniesie 40 pensów (2,09 zł) do każdej kWh energii elektrycznej oraz 11 pensów (0,57 zł) do kWh gazu. Ile zatem zapłaci za kilka dni za prąd sadownik w Wielkiej Brytanii? Po dopłacie będą to stawki na poziomie 21 pensów (1,10 zł) za kWh energii elektrycznej oraz 7,5 pensa (0,39 zł) za kWh gazu.\n\nZ kolei holenderski związek producentów owoców apeluje o konkretne plany rekompensat dla branży z powodu zwiększonych kosztów energii i płac. Holenderskich sadowników martwi ustawowy wzrost płacy minimalnej, który wejdzie w życie 1 stycznia 2023. Niemniej obecnie największym wyzwaniem dla branży jest złagodzenie skutków wysokich cen energii elektrycznej. Związek złoży wniosek o wsparcie branży w przypadku dwóch wspomnianych kwestii.\n\nPodobny wniosek złożył także nasz Związek Sadowników RP. Zarząd związku jest zdania, że przyznanie dopłat energetycznych pozwoliłoby sadownikom podjąć decyzje o zmagazynowaniu jabłek, co z kolei rozłożyłoby w czasie ich sprzedaż. Nie ulega wątpliwości, że tego typu wsparcie zmniejszyłoby obserwowaną na rynku niepewność i ograniczyłoby podaż świeżych jabłek jesienią.\n\nźródło: fwi.co.uk / nfofruit.nl / polskiesadownictwo.pl",
    "Wielka Brytania. Rząd gwałtownie zmienia kurs. Największa od pół wieku obniżka podatków. Funt pikuje": "- Niesamowite. Jakbyśmy mieli zupełnie nowy rząd - tak na gorąco komentował to w BBC Paul Johnson, szef wpływowego think tanku Institute for Fiscal Studies.\n\nREKLAMA\n\nNowy minister finansów Kwasi Kwarteng zapowiedział największe obniżki podatków od pół wieku. Stawka podstawowa pójdzie w dół o jeden punkt, do 19 proc. - To oznacza obniżkę podatków dla 31 milionów ludzi - już za parę miesięcy - mówił Kwasi Kwarteng. Do tego dochodzi np. likwidacja najwyższej stawki podatkowej i koniec z limitami premii dla bankierów.\n\nRekordowa obniżka podatków w Wielkiej Brytanii\n\nNa liście zmian zapowiedzianych przez nowy rząd są też między innymi - zapowiedziane wcześniej - odwołanie podwyżki składki ubezpieczeniowej i podatku dla firm, a także zaostrzone zasady pobierania zasiłków i rezygnacja z podwyżki akcyzy na alkohol. - Potrzebujemy nowego podejścia na nową erę - mówił minister finansów.\n\nWięcej informacji z kraju i ze świata na stronie głównej Gazeta.pl\n\nRozpędzenie gospodarki, napływ inwestycji i uwolnienie przedsiębiorczości Brytyjczków - tak ma wyglądać Brytania po reformach rządu Liz Truss. To powrót do myślenia bliskiego ery Margaret Thatcher i zerwanie z retoryką czasów Borisa Johnsona i Theresy May, którzy przekonywali o potrzebie wydawania pieniędzy w celu wyrównywania szans i niwelowania nierówności społecznych. Według think tanków Institute for Fiscal Studies i Resolution Foundation na zmianach w podatkach zyskają przede wszystkim najzamożniejsi. Rząd tłumaczy, że to oni generują wzrost gospodarczy, więc więcej pieniędzy w ich kieszeniach pomoże też innym.\n\nPlany nowego rządu ciepło przyjęło CBI, największy na Wyspach związek przedsiębiorców. CBI jest przekonane, że nowe podejście będzie sprzyjać rozwojowi gospodarczemu.\n\nRząd Liz Truss obniża podatki. Ekonomiści: Rząd podejmuje duże ryzyko\n\nBrytyjska Izba Handlowa chwali \"odważny krok\", szczególnie rezygnację z podwyżki składki na ubezpieczenie. Szef wpływowego, wolnorynkowego Institute for Economic Affairs nie kryje optymizmu. - To jest bardzo zachęcający początek, ale rząd nie powinien spuszczać nogi z gazu - stwierdził Mark Littlewood.\n\nOpozycja przekonuje, że to powrót do nieskutecznej - jej zdaniem - teorii nazywanej przez krytyków \"ekonomią skapywania\" (\"trickle-down-economics\"). Lewica zwracała uwagę, że Konserwatyści rządzą krajem od 2010 roku. - To przyznanie się do 12 lat gospodarczej klęski - mówiła Rachel Reeves, minister finansów w gabinecie cieni. Alison Thewlis ze Szkockiej Partii Narodowej również nie kryła sceptycyzmu. - Cięcia podatków dla bogatych, wielkie premier dla bankierów i niski podatek dla firm miałyby magicznie uratować tonącą gospodarkę? - pytała retorycznie.\n\nZobacz wideo Brak polskiej zgody na podatek od firm cyfrowych? Olbrycht: Na korytarzach mówią, że polski rząd uruchomił dodatkowy nacisk\n\nWiększość ekonomistów jest zgodna: brytyjski rząd podejmuje właśnie duże ryzyko. Jeśli się nie uda - nie będzie wzrostu, będzie za to jeszcze wyższe zadłużenie.\n\nBBC i Guardian piszą, że wątpliwości ma też część posłów konserwatywnych. Jeden z nich, Julian Smith, publicznie skrytykował pomysł, by w kryzysie obniżać podatki dla najbogatszych.\n\nRynek walutowy zareagował bardzo nerwowo. Funt osłabł w stosunku do dolara, euro, ale też polskiego złotego. W piątek na koniec dnia brytyjska waluta kosztowała 5,33 zł wobec 5,44 zł w czwartek.\n\nObniżka podatków na podobną skalę w Królestwie była w 1972 roku, gdy ministrem finansów był konserwatysta Anthony Barber. Ogłosił on wtedy tzw. pęd ku wzrostowi, by przeciwdziałać stagflacji. Wtedy się nie udało. Napędziło tylko inflację, a konserwatywny rząd Teda Heatha zaczął zmieniać kurs, by następnie przegrać wybory z Partią Pracy Harolda Wilsona.",
    "Wielka Brytania wycofuje banknoty. I to nie z powodu śmierci królowej Elżbiety II": "\"The Guardian\" donosi, że od października jedynymi akceptowanymi przez Brytyjczyków banknotami o nominałach 20 i 50 funtów będą te polimerowe. Nowe banknoty o nominale 20 funtów przedstawiające artystę JMW Turnera zostały wyemitowane w lutym 2020 roku, a następnie polimerowy banknot o nominale 50 funtów przedstawiający łamacza kodów z Bletchley Park i naukowca Alana Turinga w czerwcu 2021 roku. Wciąż jednak wiele osób ma stare papierowe banknoty.\n\nREKLAMA\n\nZobacz wideo 19 września 2022 r. pożegnaliśmy królową Elżbietę II\n\nWielka Brytania wycofuje papierowe banknoty\n\nWedług informacji \"The Guardian\" w obiegu wciąż jest 6 mld funtów papierowych banknotów 20-funtowych oraz 8 mld funtów papierowych banknotów 50-funtowych. Z tego powodu od kilku dni przed bankami w całej Anglii ustawiają się długie kolejki do ich wymiany. Bank Anglii uspokaja jednak, że choć nie będą one mogły być wykorzystywane w transakcjach od października, to wciąż będzie można je wymienić na ich polimerowe odpowiedniki.\n\n- Produkcja polimerowego banknotu to wydatek rzędu 20 pensów, czyli około 1 zł. W tej chwili w obiegu mamy ponad 4,5 miliarda banknotów brytyjskich wartych łącznie 80 mld funtów. Jak łatwo więc policzyć sama produkcja nowych funtów to koszt przekraczający 5 miliardów złotych, a do tego należy doliczyć elementy logistyczne oraz koszt zniszczenia starych - wyjaśnia Aleksander Pawlak, prezes firmy Tavex, cytowany przez portal i.pl.\n\nWięcej o śmierci królowej Elżbiety II przeczytaj na stronie głównej Gazeta.pl\n\nWielka Brytania. Co z pieniędzmi po śmierci królowej Elżbiety II?\n\nPrzypominamy, że w Wielkiej Brytanii zarówno monety, jak i banknoty opatrzone są wizerunkiem królowej Elżbiety II oraz symbolami jej władzy. Po śmierci monarchini, wszystkie mogą zostać wymienione. Prawdopodobnie gościć na nich będzie podobizna króla Karola III.\n\n\"The Guardian\" podaje, że w obiegu znajduje się 4,5 miliarda banknotów z wizerunkiem królowej Elżbiety II. Pieniądze z podobizną zmarłej królowej Elżbiety II przez jakiś czas muszą więc pozostać w obiegu. Zostanie wyznaczona oficjalna data, po której nie będą już mogły być używane jako wartościowy środek płatniczy, ale na razie jej nie ustalono. Przewiduje się, że zastąpienie ich wizerunkiem nowego monarchy zajmie prawdopodobnie co najmniej dwa lata.",
    "Wielka Brytania nałożyła sankcje na zwolenników pseudoreferendów na Ukrainie. Dotyczą blisko 100 osób i instytucji": "- Fikcyjne referenda przeprowadzane pod lufą karabinu nie mogą być wolne ani sprawiedliwe i nigdy nie uznamy ich wyników. Są one kontynuacją wyraźnego schematu przemocy, zastraszania, tortur i przymusowych deportacji na obszarach Ukrainy, które zajęła Rosja - oświadczył brytyjski minister spraw zagranicznych James Cleverly.\n\n- Dzisiejsze (poniedziałkowe - red.) sankcje będą wymierzone w tych, którzy stoją za tymi fikcyjnymi głosowaniami, a także w osoby, które nadal wspierają agresywną wojnę rosyjskiego reżimu. Stoimy razem z narodem ukraińskim i nasze wsparcie będzie trwało tak długo, jak będzie to potrzebne do przywrócenia suwerenności (nad zajętymi obszarami - red.) - dodał.\n\nPseudoreferenda na Ukrainie\n\nSankcjami objęto 33 osoby zaangażowane w przeprowadzenie głosowań - zainstalowanych przez Rosję urzędników na okupowanych przez nią regionach Ukrainy. Są to m.in. Siergiej Jelisiejew - niedawno mianowany przez Rosję szef władz obwodu chersońskiego; Iwan Kusow - minister edukacji i nauki tzw. Ługańskiej Republiki Ludowej; Jewhen Bałycki - mianowany przez Rosję szef władz obwodu zaporoskiego czy Jewgienij Sołncew - wicepremier tzw. Donieckiej Republiki Ludowej.\n\nSankcje nałożono również na firmę IMA Consulting, nazywaną \"ulubioną agencją PR Putina\". Jak wyjaśniono, IMA miała otrzymać zlecenie na prowadzenie kampanii publicznych wspierających sfingowane referenda - zarówno poprzez umożliwienie samego ich przeprowadzenia, jak i nadania im fałszywej legitymacji w Rosji. Drugą objętą sankcjami firmą jest Goznak, która produkuje dokumenty państwowe, w tym paszporty wręczane mieszkańcom okupowanych terytoriów ukraińskich.\n\nPosłuchaj 00:57 11960438_1 (1).mp3 Rosjanie na wschodzie i południu prowadzą pseudoreferenda oraz atakują ludność cywilną - relacja Pawła Buszko (IAR)\n\nDodatkowo sankcjami objęto czterech kolejnych oligarchów, których łączny majątek szacuje się na 6,3 mld funtów i którzy albo wspierają działania rosyjskich władz, albo działają w sektorach strategicznych, oraz 55 członków zarządów firm, które wspierają rosyjską machinę wojenną. Wśród nich są 23 osoby z rady dyrektorów i zarządu Gazprombanku, 16 członków rady nadzorczej, zarządu i innych dyrektorów Sbierbanku, 10 osób z Sowkombanku, w tym wiceprzewodniczący oraz członkowie rady nadzorczej i zarządu.\n\nJak podkreślono w wydanym oświadczeniu, Wielka Brytania nigdy nie uzna wyników żadnych sfingowanych referendów ani prób aneksji suwerennego terytorium Ukrainy. Wskazano, że Ukraińcy w 1991 r. opowiedzieli się przytłaczającą większością głosów za niepodległością od Związku Radzieckiego, a ich nieustający, odważny opór przeciwko rosyjskiej agresji wyraźnie pokazuje, że chcą pozostać niezależnym, suwerennym państwem.\n\nCzytaj także:\n\nng/PAP/IAR",
    "W dniu pogrzebu królowej Wielka Brytania dosłownie się zatrzyma. To będzie kosztować miliardy funtów": "Według dziennika \"Mirror\" pogrzeb monarchini odbędzie się w poniedziałek 19 września. Pracodawcy nie będą mieli obowiązku, by udzielić swoim pracownikom urlopu w dniu pogrzebu, lecz większość przedsiębiorstw prawdopodobnie i tak zdecyduje się na taki krok w związku z żałobą narodową.\n\nLondyńska giełda pozostanie zamknięta co najmniej w dniu pogrzebu królowej i prawdopodobnie przez kilka dni po uroczystościach, co może kosztować brytyjską gospodarkę miliardy funtów — czytamy na łamach dziennika.\n\nZobacz także: Banknoty z wizerunkiem królowej zostają w obiegu. Pilny komunikat Banku Anglii\n\nWładze nie przewidują zamykania szkół. Decyzja w sprawie działalności pubów, podobnie jak m.in. sklepów, należy do właścicieli lokali. Powiadomiono również, że teatry nie będą odwoływać zaplanowanych przedstawień, ale podczas występów zostanie przyciemnione oświetlenie, a pamięć Elżbiety II zostanie uczczona minutą ciszy. Odgrywany będzie hymn państwowy, a widzowie otrzymają możliwość wpisania się do ksiąg kondolencyjnych.\n\nPrawdopodobnie wszystkie wydarzenia sportowe, w tym mecze piłki nożnej i krykieta, odbędą się w innych terminach.\n\nWprowadzone zmiany zostały przewidziane wcześniej w ramach tzw. operacji London Bridge, czyli harmonogramu działań na wypadek śmierci monarchini.\n\nZobacz także: Żałoba zamiast strajków. Brytyjczycy reagują na śmierć królowej\n\nKrólowa Elżbieta II zmarła w czwartek po południu w zamku Balmoral w Szkocji w wieku 96 lat. Na brytyjskim tronie zasiadała ponad 70 lat. W chwili jej śmierci tron objął jej najstarszy syn, książę Karol, obecnie król Karol III.",
    "Bank Anglii przekłada decyzję w sprawie stóp procentowych. \"Wielka Brytania w żałobie\"": "\"W związku z trwającym obecnie w Wielkiej Brytanii okresem żałoby narodowej, posiedzenie Komitetu Polityki Pieniężnej we wrześniu 2022 r. zostało przełożone o tydzień. Decyzja Komitetu zostanie ogłoszona 22 września o godz. 12:00\" - podkreślił Bank Anglii w piątkowym komunikacie.\n\nREKLAMA\n\nWięcej informacji z Wielkiej Brytanii przeczytasz na stronie głównej Gazeta.pl\n\n\n\nPo śmierci Elżbiety II zmieni się wygląd banknotów. \"Co najmniej 2 lata\"\n\nWielka Brytania wymieni banknoty i monety. Ale Elżbieta II była też królową innych krajów\n\nW związku ze śmiercią królowej Elżbiety II nastąpi wymiana wszystkich banknotów i monet, które opatrzone są wizerunkiem królowej. Od teraz gościć na nich będzie podobizna króla Karola III. Plany wprowadzenia do obiegu nowej gotówki były prowadzone od dawna. Gotowa ma być też nowa wersja banknotów i monet.\n\nZmiana dotyczy jednak nie tylko Wielkiej Brytanii. Królowa Elżbieta II była władczynią też w innych krajach. Oznacza to, że zmianie ulegnie m.in. waluta w Kanadzie, Australii czy Nowej Zelandii. \"The Guardian\" podaje, że w obiegu znajduje się 4,5 miliarda banknotów z wizerunkiem królowej Elżbiety II. Ich łączna wartość wynosi 80 miliardów funtów.\n\nZastąpienie ich wizerunkiem nowego monarchy zajmie prawdopodobnie co najmniej dwa lata. Bank Anglii wyjaśnia jednak, że na razie banknoty z wizerunkiem monarchini, pozostaną w obiegu.\n\nIkoniczne portrety królowej, która jako pierwszy monarcha znalazła się na banknotach Banku Anglii, są synonimem najważniejszych działań, jakie podejmujemy. Obecne banknoty z wizerunkiem Jej Wysokości Królowej nadal będą prawnym środkiem płatniczym. Dalsze informacje na temat banknotów Banku Anglii zostaną ogłoszone po zakończeniu okresu żałoby\n\n- wyjaśnił bank w oficjalnym komunikacie.\n\nLiz Truss przed epokowym wyzwaniem. Trudno wyobrazić sobie cięższy start\n\nWielka Brytania w żałobie. Bank Anglii wywiesi flagę na pół masztu\n\nBank Anglii przekazał w czwartkowym komunikacie, że złożył kondolencje Rodzinie Królewskiej i zapowiedział, że budynek przy Threadneedle Street wywiesi flagę na pół masztu jako znak szacunku.\n\n\"Z głębokim smutkiem dowiedziałem się o śmierci Jej Wysokości Królowej. W imieniu wszystkich pracowników Banku chciałbym złożyć najgłębsze kondolencje Rodzinie Królewskiej. Dla większości z nas jest ona jedyną głową państwa, jaką kiedykolwiek znaliśmy i zostanie zapamiętana jako inspirująca postać dla naszego kraju i Wspólnoty Narodów\" - powiedział Andrew Bailey, gubernator Banku Anglii, cytowany w oficjalnym komunikacie.\n\nKarol królem Wielkiej Brytanii. Nikt nigdy nie czekał na koronę tak długo\n\nKrólowa Elżbieta II nie żyje. Ruszyła operacja \"London Bridge\"\n\nKrólowa Elżbieta II zmarła w czwartek 8 września w wieku 96 lat. Była najdłużej rządzącym monarchą Wielkiej Brytanii - na brytyjskim tronie spędziła ponad 70 lat. Pogrzeb królowej odbędzie się prawdopodobnie 10 dni po jej śmierci, czyli w niedzielę 18 września w Opactwie Westminsterskim - podaje \"The Washington Post\".\n\nPlany dotyczące przygotowań do ceremonii pogrzebowej zostały opisane w protokołach \"London Bridge\" i \"Unicorn\". Każdy kolejny dzień poprzedzający pogrzeb królowej będzie określany jako \"D+1\", aż do \"D-10\". Więcej na temat protokołów można przeczytać TUTAJ.",
    "Wielka Brytania zablokuje rosnące ceny energii. 150 mld funtów ma powstrzymać kryzys energetyczny": "Krajowy limit cenowy w Wielkiej Brytanii wynosi obecnie 1971 funtów rocznie. Jednak od 1 października, za sprawą decyzji regulatora rynku energii Ofgem, wzrośnie aż do 3549 funtów. Dla porównania jeszcze przed rokiem limit cenowy był na poziomie 1277 funtów. Brytyjski rząd wskazuje, że powodem rosnących cen energii jest rosyjska agresja na Ukrainę.\n\nREKLAMA\n\nWięcej informacji z Wielkiej Brytanii przeczytasz na stronie głównej Gazeta.pl\n\n\n\nWielka Brytania aktualizuje dane z 2020 roku. Największy spadek PKB od 300 lat\n\nWielka Brytania pożyczy pieniądze. Pakiet 150 mld funtów ma powstrzymać kryzys energetyczny\n\nNowa premierka Wielkiej Brytanii ogłosiła, że średnie rachunki za energię dla gospodarstw domowych zostaną utrzymane na poziomie około 2500 funtów rocznie przez dwa lata w ramach nowego rządowego planu \"gwarancji ceny energii\". Tym samym rząd powstrzyma potężny skok cen - podaje Agencja Reutera.\n\nZ kolei firmy i instytucje sektora publicznego miałyby otrzymać podobne wsparcie, lecz tylko przez okres 6 miesięcy. Rząd ma wkrótce przedstawić szczegóły w kwestii wsparcia przedsiębiorstw. Pomoc rządowa, którą zapowiedziała premierka Liz Truss, będzie pochodzić z pakietu w kwocie 150 mld funtów. Jak wskazuje dziennik \"Financial Times\", wielki pakiet ma zostać sfinansowany z pożyczek - rząd nie chce nakładać wyższych podatków na firmy energetyczne.\n\nRekordowe podwyżki cen energii w Wielkiej Brytanii. W tle blackouty\n\nWielka Brytania planuje blackouty. Rząd chce oszczędzać gaz i prąd\n\nBrytyjski rząd przygotował na początku sierpnia br. \"rozsądny najgorszy scenariusz\", według którego kraj może stanąć w obliczu niedoboru mocy elektrycznej. Chodzi o około jedną szóstą szczytowego zapotrzebowania - informowała agencja Bloomberga, dodając, że według tego scenariusza problemy mogą wystąpić nawet po uruchomieniu rezerwowych elektrowni węglowych.\n\nRządowy scenariusz ma zakładać, że przy temperaturach poniżej średniej i zmniejszonym imporcie energii elektrycznej z Norwegii i Francji, Wielką Brytanię mogą czekać w styczniu 2023 r. cztery dni, w których konieczne może się okazać zastosowanie środków nadzwyczajnych w celu oszczędzania gazu. Brytyjski rząd planuje również zorganizowane przerwy w dostawach prądu dla przemysłu i gospodarstw domowych.",
    "Wielka Brytania. Nie żyje Hilary Mantel. Pisarka była dwukrotną laureatką Nagrody Bookera": "W wieku lat 70 zmarła brytyjska pisarka Hilary Mantel. Była dwukrotną laureatką nagrody Nagrody Bookera, za książki o Tomaszu Cromwellu, doradcy króla Henryka VIII. Prace autorki zostały przetłumaczone na 41 języków.\n\nHilary Mantel, autorka bestsellerowych książek, zmarła w wieku 70 lat. Pisarka zdobyła dwukrotnie Nagrodę Bookera, w 2009 roku za książkę \"W komnatach Wolf Hall\", pierwszą część historii o Thomasie Cromwellu, i w 2012 roku, za drugą jej część, \"Na szafocie\".\n\n\"Mamy złamane serce z powodu śmierci naszej ukochanej autorki, Hilary Mantel. Nasze myśli są z jej przyjaciółmi i rodziną, zwłaszcza z jej mężem Geraldem. To druzgocąca strata i możemy być tylko wdzięczni, że zostawiła nas z tak wspaniałym dorobkiem\" - przekazał wydawca jej książek.\n\nPoinformowano, że Hilary Mantel zmarła \"nagle, ale spokojnie\" w czwartek, w otoczeniu rodziny i przyjaciół.\n\nBrytyjska pisarka napisała 17 książek\n\nAutorka urodziła się w Glossop w Wielkiej Brytanii w 1952 roku. Studiowała prawo w London School of Economics i na Uniwersytecie w Sheffield. Pracowała jako pracownik socjalny.\n\nMieszkała w Botswanie i Arabii Saudyjskiej. W połowie lat 80 powróciła na stałe do Wielkiej Brytanii.\n\nZOBACZ: Nie żyje Maja Lidia Kossakowska. Pisarka zginęła w pożarze\n\nHilary Mantel napisała 17 książek, w tym \"Kogo śmierć nie sięgnie\", \"Zmianę klimatu\" oraz trylogię o Tomaszu Cromwellu, doradcy króla Henryka VIII. Prace autorki zostały przetłumaczone na 41 języków.\n\n\n\n\n\nPrzez całe życie autorka cierpiała na ciężką formę endometriozy.\n\nWIDEO: Zderzenie samolotów w USA. Są zabici Twoja przeglądarka nie wspiera odtwarzacza wideo...\n\nmbl/ sgo/ Polsatnews.pl",
    "Wielka Brytania: konflikt między hinduistami a muzułmanami": "Już ponad trzy tygodnie trwają starcia między Brytyjczykami pochodzenia hinduskiego i pakistańskiego w mieście Leicester. Zaatakowano do tej pory co najmniej jedną hinduistyczną świątynię. Do eskalacji konfliktu doszło po meczu krykieta pod koniec zeszłego miesiąca, ale również w ostatni weekend dochodziło do poważnych aktów przemocy.\n\nTomasz Matyka SJ – Watykan\n\n28 sierpnia Pakistan przegrał z Indiami, co spowodowało, że młodzi mężczyźni z obu stron wyszli na ulice angielskiego miasta, skandując hasła potępiające kraj pochodzenia upatrzonego przeciwnika. Jak podaje Catholic Herald, jedna z najważniejszych katolickich gazet w Wielkiej Brytanii, sytuacja ta jest spowodowana m.in. nacjonalistyczną i fundamentalistyczną polityką uprawianą przez niektórych w państwach subkontynentu indyjskiego. Podziały między hinduistami oraz muzułmanami zostają potem przeniesione przez różne media na diaspory, które mocno identyfikują się z kulturami i religiami swoich przodków.\n\nPolicja w Leicester wzmogła wysiłki mające na celu zaprowadzenie spokoju, jednak do tej pory pakistańskie gangi oraz Hindusi skandujący nacjonalistyczne slogany nie ustają w okazywaniu sobie nawzajem otwartej wrogości.",
    "Wielka Brytania. Setki tysięcy osób w wielokilometrowej kolejce, by pożegnać Elżbietę II": "Ponad czterokilometrowa kolejka utworzyła się w kierunku wejścia do Westminster Hall, gdzie wystawiono trumnę z ciałem Elżbiety II. Ci na końcu będą musieli poczekać ok. 30 godzin, by pożegnać królową. Poddani będą mogli składać hołd monarchini do poniedziałku. Tego dnia odbędzie się pogrzeb.\n\nKolejka chcących pożegnać Elżbietę II rozpoczyna się nie bezpośrednio pod Westminster Hall, a po drugiej stronie Tamizy, około kilkuset metrów od siedziby brytyjskiego parlamentu.\n\nThis queue outside parliament exemplifies Britishness! Oh how the queen will rejoice! pic.twitter.com/4H3N33K9Le — Thomas 寛揮 Patterson (@thcpatterson) September 14, 2022\n\nBrytyjski resort cyfryzacji prowadzi na YouTubie relację na żywo, która pokazuje aktualną długość kolejki. Ma ona ok. 4 km. Oznacza to, że osoby na końcu, by oddać hołd królowej, będą musiały poczekać nawet kilkadziesiąt godzin.\n\n- Zanim wejdą będą musieli przejść kontrolę, podobną do tej na lotniskach - powiedziała reporterka Polsat News Agnieszka Laskowska. Wnieść można jedynie małą torbę, żadnych ostrych czy niebezpiecznych przedmiotów, żadnego jedzenia i picia. Wchodzący proszeni są o nierobienie zdjęć, gdy przechodzą przed trumną monarchini. Wszystko po to, by zachować należyty szacunek, ale i po to, by przejście odbywało się sprawnie, by wszyscy zdołali pożegnać królową.\n\nThe queue to see the Queen lying in state at Westminster now stretches *several miles* along the Thames. It’s growing by the second.\n\n\n\nAnd this is just the back half of it!@SkyNews pic.twitter.com/4BJ08vbizP — Matthew Thompson (@mattuthompson) September 14, 2022\n\n- Mówi się, że w kolejce może być ok. 400 tys. osób, ale pada liczba nawet i jednego miliona - podkreśliła Agnieszka Laskowska.\n\nThe queue to see the Queen lying in state is expected to stretch up to 10 miles and could take 30 hours.@vsmacdonald explains the route. pic.twitter.com/ez90CDYmB0 — Channel 4 News (@Channel4News) September 14, 2022\n\nLondyn żegna Elżbietę II. Poddani mogą oddać hołd królowej do poniedziałku\n\nO 15.22 żałobny kondukt wyruszył spod Buckingham w stronę Pałacu Westminsterskiego. Królową żegnały tysiące poddanych. W żałobnym kondukcie przeszło 500 brytyjskich żołnierzy. Podczas pogrzebu ma ich być 4,5 tys.\n\nPunktualnie o godz. 16 kondukt dotarł do siedziby brytyjskiego parlamentu. Tam poddani mogą oddać hołd królowej osobiści. Na tę chwilę wielu z nich czekało dwa dni.\n\nWIDEO: Londyn żegna królową. Ogromna kolejka, by oddać hołd Elżbiecie II\n\nTwoja przeglądarka nie wspiera odtwarzacza wideo...\n\nZOBACZ: Wielka Brytania. Irytacja Karola III. Tym razem zezłościł się na pióro\n\nW tej historycznej chwili, każdy moment pożegnania Elżbiety II jest śledzony przez miliony ludzi w Wielkiej Brytanii, ale i na całym świecie. Lot Boeinga C-17 Globemaster z trumną z ciałem monarchini na trasie Edynburg-Londyn obserwowało na FlightRadarze ponad 5 mln osób.\n\nPoddani będą mogli oddać hołd królowej do poniedziałku. Tego dnia odbędzie się pogrzeb.\n\nWIDEO: Rosjanie uciekają przed mobilizacją. Finlandia planuje zamknąć granicę Twoja przeglądarka nie wspiera odtwarzacza wideo...\n\nmsm/polsatnews.pl",
    "Wielka Brytania. Pogrzeb Elżbiety II [RELACJA NA ŻYWO]": "Po godz. 17 czasu polskiego w Kaplicy Króla Jerzego zacznie się nabożeństwo pogrzebowe, którego ostatnim akcentem będzie opuszczenie trumny z ciałem królowej Elżbiety II do królewskiej krypty.\n\nW nabożeństwie będzie brało około 800 osób. W zdecydowanej większości będą to osoby, których nie było w Opactwie Westminsterskim podczas pierwszej części uroczystości pogrzebowych.\n\nW znacznej części są to członkowie personelu królewskich rezydencji, zarówno obecni, jak i pracujący w nich w przeszłości.",
    "Wielka Brytania już w recesji": "We wczorajszym komentarzu porannym pisaliśmy o niezwykle negatywnie zapowiadającej się sesji i ograniczonych szansach, że jakiekolwiek większe odbicie wczoraj, bez wsparcia dobrych (ewentualnie) danych PMI\n\nMimo to rynki europejskie zaskakująco szybko ochłonęły po posiedzeniu FOMC i rozpoczęły systematyczny atak na poziomy neutralne, w niektórych przypadkach w ciągu pierwszych dwóch godzin handlu negując około półtoraprocentowe straty. Pewną rolę wydawało się w tym odgrywać posiedzenie SNB – podwyżka stóp w Szwajcarii o 75 pb, do 0,50%, pokazała, że rynek obawiał się jeszcze silniejszego ruchu. Kurs CHFPLN w krótkim czasie obniżył się z 5,04 do nawet 4,90, obecnie stabilizuje się w okolicach 4,95.\n\nWzrostowy impet rynku wyczerpał się niestety jeszcze przed południem. Choć w Wielkiej Brytanii stopy podwyższono o 50 pb (mniejszość analityków, w tym my, zakładała ruch o 75 pb), ponury charakter konferencji i wyliczenia Banku Anglii, że brytyjska gospodarka już rozpoczęła recesję, negatywnie wpływały na sentyment. Stwierdzono również, że chociaż program dopłat do cen energii obniży CPI względem poprzednich prognoz, presja inflacyjna generowana wewnętrznie pozostaje niezwykle silna. Druga część dnia przyniosła wyraźą przecenę i powrót rynków do punktu wyjścia, wspierany niepewnym otwarciem w USA. Główne indeksy w Europie spadały wczoraj od 1,07% (FTSE MiB) do 1,87% (CAC40).\n\nWIG20 wzrósł wczoraj o 0,59%, mWIG40 o 0,67%, a sWIG80 o 0,44%. Poza bardzo niskimi obrotami (675 mln zł) trudno znaleźć w sesji jakiekolwiek negatywy. Głównymi motorami wzrostów były LPP (+3,90%), PZU (+1,76%) i Santander (+2,94%), a dzień potwierdza po raz kolejny że podaż zagraniczna wydaje się wyczerpana. Uwagę zwraca koniec wakacyjnego szału zakupów na giełdzie w Stambule, która zagospodarowała chyba większość wypływających z Polski i regionu środków i jest w tym roku najsilniejszą na świecie. S&P500 spadło wczoraj o 0,84%, a NADAQ o 1,37% po nieudanej próbie wybicia w górę w ostatniej części dnia. Rynki azjatyckie kontynuują spadki, ale w ograniczonej skali, umożliwiającej rynkom europejskim dodatnie notowania kontraktów futures. Oczekujemy otwarcia na niewielkich plusach, ale przebieg poranka zdeterminują poziomy wskaźników PMI. W godzinach popołudniowych i wieczornych wypowiadać się będą m.in. J. Nagel (EBC), T. Jordan (SNB) oraz J. Powell, L. Brainard i M. Bowman z Fed.\n\nKamil Cisowski Dyrektor Zespołu Analiz i Doradztwa Inwestycyjnego Dom Inwestycyjny Xelion",
    "Wielka Brytania będzie mieć nową premier - Liz Truss zastąpi Borisa Johnsona. Oto co planuje zmienić w polityce": "W programie gospodarczym Liz Truss postuluje natychmiastowe cięcia podatków, żeby przeciwdziałać nadchodzącej recesji, co zapowiada Bank Anglii. Jedną z pierwszych decyzji Truss jako premierki ma być rozpoczęcie przygotowań do wcześniejszych wyborów do Izby Gmin, a ich najbardziej prawdopodobna data to 5 października 2023 r. - podały w weekend brytyjskie media.\n\nNowa liderka konserwatystów odziedziczy po Johnsonie bezpieczną większość w Izbie Gmin, która zapewne pozwoliłaby efektywnie rządzić do końca kadencji, czyli do grudnia 2024 r. Ale opozycja może jej wytykać, że nie ma mandatu społecznego, bo członkowie Partii Konserwatywnej to mniej niż 1 proc. elektoratu.\n\nEwentualne rozpisanie przez Truss wcześniejszych wyborów wiąże się dla Torysów z ryzykiem, bo mają oni obecnie ok. 10 punktów proc. straty do Partii Pracy.\n\nDalsza część artykułu pod materiałem wideo\n\nZobacz także: Dymisja Borisa Johnsona. To może wpłynąć na pomoc Ukrainie\n\nLiz Truss. Kim jest nowa premier Wielkiej Brytanii?\n\nLiz Truss, właściwie Elizabeth Mary Truss, urodziła się 26 lipca 1975 r. w Oksfordzie. Ukończyła Uniwersytet Oksfordzki w ramach programu PPE, czyli studiów łączących nauki polityczne, filozofię i ekonomię. W latach 1996-2000 pracowała dla koncernu Shell, zdobywając w tym czasie kwalifikacje biegłego rewidenta, a w latach 2000-2005 była dyrektorem w Cable&Wireless. Od 2008 r. pracowała jako zastępca dyrektora w think tanku Reform.\n\nDwie pierwsze próby wejścia Truss do Westminsteru okazały się nieudane. Truss startowała w 2001 r. i 2005 r. w okręgach w West Yorkshire - wprawdzie urodziła się w Oksfordzie, ale w Yorkshire się wychowywała - ale bez powodzenia.\n\nUdało się to dopiero w 2010 r., gdy ówczesny lider David Cameron, próbując unowocześnić partię, m.in. poprzez wystawianie większej liczby kobiet, wytypował ją do startu w bezpiecznym okręgu South West Norfolk, który Truss reprezentuje do dziś. W 2012 r. objęła pierwsze stanowisko rządowe - podsekretarz stanu w ministerstwie edukacji, a dwa lata później Cameron powierzył jej pierwsze stanowisko gabinetowe - ministra ds. środowiska, żywności i spraw wiejskich. Piastowała je do 2016 r.\n\nTruss była przeciwniczką brexitu. Pisała o \"potrójnej tragedii\"\n\nW 2016 r. Truss podjęła kolejną decyzję, z której musiała się później gęsto tłumaczyć - przed referendum w sprawie brexitu opowiedziała się za pozostaniem Wielkiej Brytanii w Unii Europejskiej. Co więcej, napisała artykuł dla \"The Sun\", w którym przekonywała, że brexit będzie \"potrójną tragedią - więcej regulacji, więcej formularzy i więcej opóźnień\".\n\nBrytyjczycy zdecydowali jednak, że chcą podąć to ryzyko, a Truss w gabinecie nowej premier Theresy May - która tak samo opowiadała się za pozostaniem w UE, ale uznała, że trzeba honorować wynik referendum - została minister sprawiedliwości, a później wiceministrem finansów. Rząd May nie umiał dokończyć brexitu i w 2019 r. konserwatyści powierzyli dokończenie tego jednemu z architektów referendalnego sukcesu brexitu, Borisowi Johnsonowi. Ten zaś powierzył Truss - co wobec jej wcześniejszych deklaracji nie było oczywiste - stanowisko minister handlu międzynarodowego, a jej zadaniem było negocjowanie pobrexitowych umów handlowych.\n\nTruss jednak już po referendum, zmieniła front i dostrzegając potencjalne korzyści z brexitu, zaczęła z przekonaniem działać na rzecz tego, by okazał się on sukcesem. Tamten wybór również był jej wytykany, ale Truss przyznaje, że teraz - po sześciu latach od referendum - zagłosowałaby inaczej, za wyjściem z UE.\n\nKariera polityczna Truss nabrała tempa w ostatnich latach\n\nW latach 2016-2017 Truss była ministrem sprawiedliwości i Lordem Kanclerzem. Od listopada 2017 r. do czerwca 2019 r. pełniła urząd głównego ministra skarbu państwa w rządzie Teresy May. Z kolei w latach 2019-2021 była ministrem handlu międzynarodowego w gabinecie Borisa Johnsona - był to moment, w którym jej kariera polityczna nabrała rozpędu.\n\nDzięki umowom handlowym z Australią i Japonią zyskała reputację osoby, która potrafi skutecznie załatwiać sprawy. Dzięki temu podczas przeprowadzonej we wrześniu zeszłego roku rekonstrukcji rządu Johnson powierzył jej stanowisko minister spraw zagranicznych, a kilka miesięcy później dodatkowo też głównej negocjatorki w rozmowach z UE w sprawie implementacji umów o brexicie. Stała się w historii drugą kobietą na czele brytyjskiej dyplomacji i pierwszą z ramienia Partii Konserwatywnej.\n\nJako minister spraw zagranicznych po rosyjskiej inwazji na Ukrainę przyjęła twarde stanowisko wobec Kremla i odegrała ważną rolę we wprowadzaniu sankcji na Rosję. W efekcie jest jedną z najlepiej ocenianych obecnie osób w rządzie Johnsona, ale jej sukcesem jest też uwolnienie przez Iran dwojga przetrzymywanych w tym kraju od kilku lat obywateli brytyjskich irańskiego pochodzenia. W oczach zwolenników brexitu zyskała i uwiarygodniła się twardym stanowiskiem w rozmowach z UE w sprawie protokołu północnoirlandzkiego.\n\nPomimo tego że Truss często zmieniała zdanie, dwie sprawy pozostają niezmienne. Jednak to nieukrywane wzorowanie się na Margaret Thatcher, pierwszej kobiecie, która była liderką konserwatystów i premierem Wielkiej Brytanii. Do tego stopnia, że kilka razy wyraźnie nawiązywała stylizacją do \"Żelaznej Damy\" - pod koniec zeszłego roku jadąc czołgiem i niemal odtwarzając słynne zdjęcie Thatcher z czasów wojny o Falklandy czy kilka dni temu podczas pierwszej debaty kandydatów na lidera konserwatystów.\n\nDrugą jest to, że do końca pozostała lojalna wobec Johnsona. Wprawdzie już kilka miesięcy temu, gdy po raz pierwszy pojawiła się kwestia odwołania lub wymuszenia rezygnacji Johnsona, spekulowano, że Truss ma ambicje, by go zastąpić, ale - w odróżnieniu od Sunaka - nie odeszła z rządu i nie kwestionowała przywództwa premiera. Fakt ten również przyczynił się do jej wygranej, bo szeregowi członkowie partii nadal mają dużą sympatię dla ustępującego premiera.\n\nOceń jakość naszego artykułu: Twoja opinia pozwala nam tworzyć lepsze treści.",
    "Nie tylko Wielka Brytania - w tych krajach też rządzą królowie i królowe. Niektórzy nawet nie wiedzą": "Więcej ciekawych informacji znajdziesz na stronie głównej Gazeta.pl\n\nREKLAMA\n\nW Europie i na świecie nadal panuje wiele monarchii. Najpopularniejszą z nich są Windsorowie, jednak lista rodzin królewskich jest znacznie dłuższa. Ciekawe historie toczą się także na dworze szwedzkim, norweskim, duńskim czy hiszpańskim. Przedstawiamy listę państw, gdzie nadal rządzą królowie i królowe.\n\nCo skrywa Pałac Buckingham? Rezydencja królewska owiana jest tajemnicą\n\nEuropejskie monarchie - w tych krajach nadal panują królowie i królowe\n\nNa kontynencie europejskim monarchie mają długą tradycję sięgającą odległych wieków. Z biegiem lat gdy upadały pierwsze struktury demokracji wojennej, pojawiła się hierarchia życia społecznego, co za tym idzie, narodziły się ustroje monarchii. Obecnie w europie możemy wymienić aż 12 państw, gdzie nadal panują królowie i królowe. Warto jednak podkreślić, że jedynie Watykan pozostaje jedyną monarchią absolutną i elekcyjną - w pozostałych krajach panuje ustrój konstytucyjny, a tron jest dziedziczny.\n\nJednym z państw gdzie nadal panuje monarchia, jest Liechtenstein. Podmiotem władzy jest Książę Jan Adam II Liechtenstein, który sprawuje władzę od 1989 roku. Ciekawostką jest fakt, iż to jedyny kraj w Europie, w którym praktykuje się agnatic primogeniture - co oznacza, że tylko mężczyźni z rodziny królewskiej mogą odziedziczyć tytuł. Państwo wyznaje także zasadę pozwalającą władcy do abdykacji - na decyzję podjęli trzej poprzedni monarchowie, oddając tytuł młodszym członkom rodziny.\n\nHiszpańska rodzina królewska natomiast słynie z długiej historii, która często usłana była skandalami. Obecnie panującym jest Król Filip VI Hiszpański - jest 22. władcą swojego kraju. W maju 2004 r. żoną Filipa została Letizia Ortiz Rocasolano, a ich ślub był wielkim wydarzeniem w kraju. Gdy się poznali, panna młoda była dziennikarką i prezenterką najpopularniejszych stacji telewizyjnych w Hiszpanii.\n\nZobacz wideo Rodzina królewska to firma. Co teraz z Harrym i Meghan?\n\nRodziny królewskie na świecie\n\nWśród panujących rodzin królewskich na świecie można wyróżnić 51 państw, gdzie nadal panuje monarchia. Za najstarszą uważa się Japońską. Obecny władca Naruhito jest 126. cesarzem Japonii. Władza w Kraju Kwitnącej Wiśni od ponad 2600 lat należy do potomków jednego rodu, z kolei japońska mitologia mówi, że pierwszy cesarz był wnukiem bogini słońca Amaterasu.\n\nZa \"smoczego króla\" uważa się władcę Bhutanu. Obecny monarcha, Jigme Khesar Namgyel Wangchuck, wprowadził środki demokratyzacji, jednak nadal ma immunitet suwerenny i nie może być sądzony zgodnie z prawem za cokolwiek, co robi. Władca zasłynął na arenie światowej z godnej podziwu reakcji na COVID-19. Król podróżował pieszo, samochodem i konno do odległych wiosek, aby nadzorować działania mające na celu ochronę maleńkiego, 700-tysięcznego królestwa przed epidemią koronawirusa.",
    "Wielka Brytania wejdzie w recesję na początku IV kw. Powodem utrzymująca się wysoka inflacja": "W poniedziałek bank Goldman Sachs przedstawił prognozę dla gospodarki Wielkiej Brytanii w nadchodzących kwartałach. W ocenie ekspertów Wielka Brytania na początku IV kwartału br. wejdzie w recesję. Przypomniano, w związku z podwyżkami cen energii zwiększają się obawy o rosnące koszty życia. Ceny energii są uzależnione od decyzji państwowego regulatora Ofgem (The Office of Gas and Electricity Markets), który ustanawia maksymalne stawek w ramach mechanizmu progów cen (price cap). W piątek ogłoszono podwyżkę cen energii o 80 proc., która zacznie obowiązywać od października.\n\nReklama\n\nSpecjaliści Goldman Sachs zrewidowali prognozy dotyczące dalszego wzrostu płac - w III kwartale br. osiągnie on szczyt na poziomie 5 proc. rdr; wcześniejsza prognoza zakładała szczyt wzrostu płac na poziomie 4,7 proc.\n\nReklama\n\nWedług ekspertów stopa oszczędności w II kwartale 2023 r. spadnie \"znacznie poniżej poziomu równowagi, do rekordowo niskiego poziomu 3,5 proc.\". Zastrzegli jednocześnie, że jeśli inflacja w styczniu osiągnie 14,8 proc. rdr, to realna konsumpcja \"może znacząco spaść\". \"Oczekujemy, że w 2023 dochód realny gospodarstw domowych spadnie o 2,9 proc., a realna konsumpcja o 1,4 proc.\" - wskazali.\n\n\"W związku z tym drastycznie obniżamy naszą prognozę wzrostu i obecnie oczekujemy, że Wielka Brytania wejdzie w recesję począwszy od IV kwartału, a PKB realne do II kwartału 2023 r. zmniejszy się o około 1 proc.\" - poinformowali analitycy Goldman Sachs. Według nich tempo PKB w 2022 i 2023 r. wyniesie odpowiednio 3,5 proc. (wobec poprzednich 3,7 proc. ) i -0,6 proc. (wobec 1,1 proc. poprzednio). Dodali, że przy utrzymujących się wysokich cenach energii, wzrost realnego PKB w tym roku na poziomie 3,4 proc. jest także możliwy.\n\nEksperci Goldman Sachs przewidują, że centralny Bank Anglii we wrześniu podniesie stopy procentowe o 50 pb. Zarówno w listopadzie jak i w grudniu można spodziewać się kolejnych podwyżek o 25 pb. każda.\n\nautorka: Ewa Nehring",
    "Wielka Brytania: najbiedniejsi w opałach, a rząd chce znieść kominówkę prezesom": "Nowy kanclerz skarbu chce zniesienia wprowadzonych w 2008 ograniczeń wysokości bonusów, równocześnie najbiedniejsi Brytyjczycy pomijają posiłki i szukają wsparcia w bankach żywności.\n\nReklama\n\nPremierka Wielkiej Brytanii Liz Truss od początku zapowiadała, że z kryzysem zamierza walczyć „konserwatywnymi metodami” cięć podatkowych. Nowy kanclerz (szef resortu finansów) Kwasi Kwarteng ma te plany rozwinąć w bardziej szczegółowe propozycje, ale już wiadomo, że w pomysłach nowego rządu znajduje się też zniesienie dziedzictwa krachu finansowego z 2008 roku. Tym dziedzictwem jest limit na premie dla instytucji finansowych – nie mogą one wynieść więcej niż dwukrotna pensja pracownika. Ograniczenie to miało zniechęcić do zbyt ryzykownych działań na rynkach finansowych, a właśnie nadmierna skłonność do ryzyka wymieniana była wśród przyczyn krachu finansowego i kryzysu, który po nim nastąpił i którego koszty ponieśli przede wszystkim podatnicy.\n\nCzytaj więcej Gospodarka Wielka Brytania na gospodarczym rozdrożu Zmiana monarchy nastąpiła w trudnym okresie dla gospodarki Zjednoczonego Królestwa i zbiegła się z początkiem urzędowania rządu, który ma w programie ambitne reformy.\n\nWedług Financial Times poprzez zniesienie ograniczeń Kwasi Kwarteng chce uczynić City bardziej konkurencyjnym wobec innych centrów finansowych – Nowego Jorku, Paryża, Frankfurtu czy Hongkongu. Dla finansistów z City możliwość wykonania takiego kroku to „wyraźna korzyść z Brexitu”.\n\nRównolegle z planami zwiększającymi korzyści dla znakomicie wynagradzanych pracowników sektora finansowego, rząd nie przedstawia jednak specjalnie korzystnych propozycji dla najsłabiej zarabiających. Tymczasem Brytyjczycy pracujący w najniżej opłacanych sektorach gospodarki zmagają się z najgorszym kryzysem w życiu.\n\nReklama\n\nLiving Wage Foundation przeprowadziła wśród ponad 2000 pracowników zarabiających mniej niż wynoszą tzw. living wage (czyli płaca umożliwiająca pokrycie minimalnych faktycznych kosztów życia) sondaż, który miał sprawdzić, jak sobie radzą z kryzysem. Płaca pokrywająca rzeczywiste koszty życia wynosi 9,9 funta za godzinę (11,05 funta w Londynie), podczas gdy płaca minimalna dla osób powyżej 23 roku życia wynosi 9,5 funta za godzinę. Zarabiający stawki poniżej rzeczywistych kosztów życia zgodnie twierdzą, że obecny czas to „najgorszy finansowy okres” z jakim mieli do czynienia – a 78 procent respondentów zgadza się z tym stwierdzeniem.\n\nCzytaj więcej Polityka Gabinet Liz Truss. Kto zostaje, kto odchodzi Premier Liz Truss wprowadza ostatnie poprawki do składu swojego pierwszego rządu. Część ministrów z rządu Borisa Johnsona pozostanie na stanowiskach, choć zmienią resorty.\n\nOdczucie to ma pokrycie w rzeczywistości - ponad połowa najgorzej zarabiających musi korzystać z banków żywności, a 42 procent twierdzi, że musi pomijać posiłki, bo nie stać ich na jedzenie. Innymi słowy mówiąc – 42 procent najgorzej zarabiających Brytyjczyków mierzy się z regularnym niedożywieniem. 21 procent twierdzi z kolei, że ma pieniądze tylko na czynsz i jedzenie.\n\n- Wszyscy odczuwają presję związaną z gwałtownie rosnącą inflacją, ale nasze sondaże pokazją, że nisko opłacani pracownicy są uderzani mocniej niż większość. (…) Jest ważniejsze niż kiedykolwiek, by ci pracodawcy, którzy mogą, zapewnili wynagrodzenie oparte na kosztach życia – powiedziała dziennikowi „The Guardian” Katherine Chapman dyrektorka Living Wage Foundation.\n\nW Wielkiej Brytanii zarobki poniżej rzeczywistych kosztów życia ma 4,8 mln osób. Pewną osłoną dla nich będzie wprowadzenie przez rząd limitu na ceny energii, który ograniczy ponoszone koszty ogrzewania i korzystania z urządzeń elektrycznych do maksymalnie 2500 funtów rocznie dla typowego gospodarstwa domowego\n\nOgólnie jednak eksperci krytykują plany rządu, który chce wspierać gospodarkę poprzez kolejne ulgi podatkowe. Wskazują oni, że najbiedniejsi nie skorzystają na tym wcale lub prawie wcale, a rzeczywiste korzyści odniosą tylko ci, którzy w obecnym kryzysie i tak sobie radzą bez najmniejszych problemów.\n\nReklama\n\nZ kolei pomysł na zniesienie limitu premii dla pracowników sektora finansowego spotkał się nawet z krytyką członka komitetu polityki pieniężnej Banku Anglii, który w BBC mówił, że to „bardzo zły czas” na podnoszenie premii „bankierom”.\n\nPomysł Kwartenga wzbudził też wściekłość związkowców, którzy mają świadomość, że klasa pracująca zmaga się z gigantycznymi problemami, by móc w ogóle coś zjeść.\n\n- Kiedy miliony walczą, by wyżywić swoje rodziny i mieć światło, priorytetem rządu wydaje się zwiększenie wynagrodzeń swoich przyjaciół z City - stwierdziła wprost Sharon Graham, sekretarka generalna związku zawodowego Unite cytowana przez „The Guardian”.",
    "Wielka Brytania. Sondaż poparcia dla króla Karola III": "Prawie dwukrotny skok poparcia zaliczył po wstąpieniu na tron król Karol III - wynika z badania przeprowadzonego przez YouGov. \"The Sun\" podaje, że 94 proc. respondentów pozytywnie oceniło też pierwsze przemówienie nowego monarchy.\n\nJak przypomniał brytyjski dziennik, jeszcze w marcu tego roku Karol III nie miał wysokich notowań w brytyjskim społeczeństwie. Na pytanie: czy będzie dobrym królem? \"Tak\" odpowiedziało 39 proc. ankietowanych, 31 proc. udzieliło negatywnej odpowiedzi, a co trzeci nie potrafił jednoznacznie odnieść się do pytania.\n\nNowy sondaż. Zmiana nastrojów\n\nNastroje zmieniły się ósmego września po śmierci królowej Elżbiety II. Według najnowszego sondażu w oczach 63 proc. Brytyjczyków Karol III jest postacią, która dobrze sprawdzi się jako monarcha. Odmienne zdanie ma 15 proc., a 22 proc. nie potrafi tego ocenić.\n\n\"The Sun\" zwraca uwagę, że kluczowym dla króla jak i przyszłości całej monarchii jest stosunek młodych pokoleń, zaś najwyższe poparcie Karol III notuje wśród ludzi starszych.\n\nA new YouGov/Times poll looks at Britons' first impressions of King Charles III.\n\n\n\n73% of Britons say the new king has provided good leadership to the nation in how he has responded to the Queen's passinghttps://t.co/o1uITW7Itr pic.twitter.com/zwQrjRFtmb — YouGov (@YouGov) September 13, 2022\n\nNowy król Wielkiej Brytanii Karol III\n\nKarol III urodził się 14 listopada 1948 w Londynie. Jest najstarszym synem królowej Elżbiety II i Filipa, księcia Edynburga. Od urodzenia nosił tytuł Jego Królewskiej Wysokości Księcia Karola z Edynburga.\n\nNastępcą tronu został już w wieku czterech lat, kiedy umarł jego dziadek Jerzy, a mama została nową królową. Od 1952 zajmuje pierwsze miejsce w linii sukcesji brytyjskiego tronu.\n\nZOBACZ: Wielka Brytania. Irytacja Karola III. Tym razem zezłościł się na pióro\n\nW 2021 został księciem Edynburga, przejmując tytuł po swoim ojcu, który zmarł dziewiątego kwietnia.\n\nW 1970 ukończył Kolegium Trójcy Świętej University of Cambridge na kierunku sztuka i został pierwszym brytyjskim następcą tronu w historii, który uzyskał tytuł naukowy. Służył w Royal Air Force i w Royal Navy.\n\nZOBACZ: Wielka Brytania. Kondukt z ciałem królowej Elżbiety II dotarł do Pałacu Westminsterskiego\n\nKarol III przez 15 lat (od 1981 do 1996 roku) był mężem Diany Spencer, z którą ma dwóch synów: księcia Williama, który aktualnie jest następcą tronu i księcia Harry'ego.\n\nPo tragicznej śmierci księżnej Diany przez wiele lat oficjalnie nie związał się z nikim. W 2005 roku wziął ślub z Kamilą Parker Bowles, z którą za czasów młodości łączyła go przyjaźń.\n\nŚmierć i pogrzeb Elżbiety II\n\nÓsmego września 2022 roku, w wieku 96 lat zmarła Elżbieta II, królowa Wielkiej Brytanii i głowa 14 państw Wspólnoty Narodów. Na brytyjskim tronie zasiadała przez 70 lat. Monarchini w ostatnich dniach przebywała w swojej rezydencji w Balmoral w Szkocji.\n\nZOBACZ: Wielka Brytania. Corgi królowej Elżbiety II trafią do nowych właścicieli\n\nW czwartek Pałac Buckingham informował, że królowa znajduje się w złym stanie zdrowia i lekarze są zaniepokojeni.\n\nPogrzeb królowej Elżbiety II odbędzie się w poniedziałek 19 września o godz. 11 londyńskiego czasu w Opactwie Westminsterskim. Trumna z jej ciałem zostanie złożona - już tylko w obecności najbliższej rodziny - w kaplicy św. Jerzego na zamku w Windsorze. Tam pochowani są rodzice królowej i jej mąż, książę Filip.\n\nWIDEO: Zderzenie samolotów w USA. Są zabici Twoja przeglądarka nie wspiera odtwarzacza wideo...\n\nap/polsatnews.pl",
    "Wielka Brytania pomoże Ukrainie w zakupie gazu": "O decyzji dotyczącej przyznania finansowania na zakup gazu przez ukraiński rząd poinformowała służba prasowa Gabinetu Ministrów po spotkaniu premiera Ukrainy Denysa Szmyhala z premier Wielkiej Brytanii Liz Truss w Nowym Jorku.\n\nBrytyjska pomoc\n\nKomentatorzy zwrócili uwagę, że w kontekście dywersyfikacji źródeł dostaw energii i przygotowań do sezonu grzewczego premierzy Ukrainy i Wielkiej Brytanii dyskutowali o potrzebie zwiększenia własnego wydobycia gazu, w szczególności na Ukrainie.\n\n\"Doceniamy gotowość Wielkiej Brytanii do przekazania naszemu państwu kolejnej transzy 500 mln dolarów za pośrednictwem Banku Światowego na zakup gazu\" – przekazały służby prasowe ukraińskiego premiera.\n\nSzmyhal podkreślił, że storna ukraińska jest również zainteresowana \"zaangażowaniem brytyjskiego biznesu w rozwój wydobycia gazu na Ukrainie\".\n\n\"Spodziewamy się, że rząd brytyjski podejmie niezbędne decyzje, aby zabezpieczyć brytyjski biznes na Ukrainie przed ryzykiem militarnym” – dodano w oświadczeniu szefa ukraińskiego rządu.\n\nUkraiński gaz\n\nJak podawała niedawno ukraińska agencja informacyjna Unian, premier Szmyhal informował, że do początku października w ukraińskich magazynach będzie składowanych 15,5 mld m3 gazu. Istnieją również umowy ze Stanami Zjednoczonymi Ameryki dotyczące przydziału 2 mld m3 gazu.\n\nBiorąc pod uwagę znaczny spadek zużycia gazu spowodowany wojną, ilość ta powinna wystarczyć Ukrainie na przetrwanie umiarkowanej zimy, bez długich mroźnych dni.\n\nProblemy Londynu\n\nBrytyjski rząd wspiera Ukrainę w walce z Rosją, wysyłając broń oraz dostarczając pomocy finansowej. Jednak Wielka Brytania sama stoi przed poważnym wyzwaniem tej zimy. Chodzi o dostępność energii.\n\nNiedawno premier Liz Truss zapewniła, że popiera środki poprawiające efektywność energetyczną, ale nie będzie zachęcać ludzi do zużywania mniejszej ilości energii tej zimy, jak to robią niektóre inne kraje Unii Europejskiej. – Nie mówimy o racjonowaniu energii – zadeklarowała polityk, cytowana przez Sky News.\n\nTuż po objęciu fotela premiera, Truss ogłosiła, że rząd dofinansuje przez najbliższe dwa lata koszty energii, tak aby średnie rachunki dla gospodarstw domowych przy typowym zużyciu nie przekraczały 2500 funtów rocznie – zamiast ponad 3500 funtów od października.",
    "Kilka angielskich zamków może zniknąć. Wśród nich jest ten znany z legendy o królu Arturze": "Część zamków i ruin tego typu budowli w Anglii jest zagrożonych osunięciem się do morza wskutek zmian klimatu - ostrzega organizacja English Heritage, dbająca o dziedzictwo kulturowe kraju. Wśród najbardziej zagrożonych jest znany z legendy o królu Arturze Tintagel w Kornwalii, który ucierpiał podczas sztormów ostatniej zimy.\n\nPogoda Długoterminowa Weekend\n\n- Erozja wzdłuż linii brzegowej Anglii nie jest niczym nowym, ale tempo utraty ziemi, które widzieliśmy w ciągu ostatnich kilku lat jest alarmujące, a niektóre scenariusze wskazują, że poziom morza może wzrosnąć nawet o metr do końca wieku - powiedział Rob Woodside, który w organizacji English Heritage odpowiada za zabytkowe nieruchomości.\n\nZaznaczył, że przez cały ubiegły wiek poziom morza wzdłuż południowego wybrzeża Anglii wzrósł o 14 centymetrów.\n\nSześć lokalizacji\n\nWskazano sześć najbardziej zagrożonych miejsc. Wśród nich jest zbudowany w latach 1541-44 zamek Hurst w hrabstwie Hampshire na południowym wybrzeżu. W lutym zeszłego roku część wschodniego skrzydła runęła do morza, bo podmyte zostały jej fundamenty.\n\n- Częściowe zawalenie się wschodniej ściany zamku było dobitnym przypomnieniem potęgi morza i zagrożeń, przed jakimi stoi nasze nadmorskie dziedzictwo - powiedział Woodside.\n\nZamek Hurst Shutterstock\n\nOrganizacja wymienia również zamek Tintagel w Kornwalii, gdzie według \"Historii Regum Britanniae\" kronikarza Geoffreya z Monmouth miał zostać poczęty król Artur. Wybudowany w latach 30. XII wieku zamek uległ uszkodzeniu podczas sztormów minionej zimy.\n\nRuiny zamku Tintagel Shutterstock\n\nInne zagrożone miejsca to zamek Calshot w Hampshire, Piel w Cumbrii zlokalizowany na nisko położonej wyspie w zatoce Morecambe, fort Bayard's Cove pobudowany w czasach dynastii Tudorów w hrabstwie Devon na południowym zachodzie Anglii oraz mury garnizonu na wyspach Scilly na zachód od Kornwalii, które zbudowano w 1588 roku.\n\nZamek Calshot Shutterstock\n\nOrganizacja zaapelowała w piątek o wpłaty pieniężne, które pomogą naprawić uszkodzone mury i wzmocnić zabezpieczenia przed niszczącym działaniem fal morskich.\n\nAutor:ps/dd\n\nŹródło: PAP, The Guardian",
    "Wielka Brytania. Pierwsze zdjęcie Karola III w pracy": "Jak zwraca uwagę stacja BBC, wykonana w zeszłym tygodniu fotografia znacząco odbiega od oficjalnych portretów, na których monarcha zwykle siedzi prosto przy biurku. Karol III nie patrzy w obiektyw, lecz w kierunku leżących w skrzynce dokumentów, sięgając po nie, a zdjęcie zostało wykonane bez żadnego oświetlenia studyjnego, lecz jedynie przy użyciu światła wpadającego przez okno, wskutek czego twarz króla jest częściowo w półcieniu.\n\nBBC wyjaśnia, że w portretach członków rodziny królewskiej często zawarte są subtelne przesłania, zatem ten pokazuje, że nowy król - mimo żałoby zasygnalizowanej czarnym krawatem - od razu wziął się do pracy. Zarazem stojąca za nim fotografia, przedstawiająca jego rodziców, Elżbietę II i księcia Filipa, podarowana przez nich w 1951 r. ojcu Elżbiety II, Jerzemu VI, symbolizuje ciągłość monarchii.\n\nReklama\n\nNa profilach rodziny królewskiej w mediach społecznościowych wraz ze zdjęciem przypomniano, że w czerwonych skrzynkach brytyjscy monarchowie otrzymują dokumenty od ministrów brytyjskiego rządu, a także z krajów, w których są głową państwa i krajów Wspólnoty Narodów oraz informacje o spotkaniach i inne informacje. Podkreślono, że Elżbieta II dostawała taki pakiet dokumentów w czerwonej skrzynce codziennie, z niedzielami i świętami włącznie, z wyjątkiem dnia Bożego Narodzenia.\n\nW zeszłym tygodniu firma Barrow Hepburn & Gale, producent luksusowych wyrobów ze skóry, potwierdziła, że nowe skrzynki dla Karola III - z jego monogramem - są w produkcji i początkowo dostanie ich więcej niż sześć, a w następnych miesiącach 10 do 12.",
    "Wielka Brytania. Rada Akcesyjna proklamuje Karola III królem. Flagi, mimo żałoby, zostaną podniesione": "Zobacz wideo Król Karol III - najstarszy wstępujący na tron w dziejach Wielkiej Brytanii\n\nW sobotę odbędzie się uroczysta proklamacja - o godz. 11:00 czasu polskiego zbierze się Rada Akcesyjna, która oficjalnie uzna Karola za króla. Godzinę później proklamacja zostanie odczytana z balkonu Pałacu św. Jakuba w Westminster. To formalność, moment symboliczny, bo Karol monarchą stał się w chwili śmierci matki, królowej Elżbiety II.\n\nREKLAMA\n\nPóźniej - o godz. 13:00 - proklamacja zabrzmi w City - zostanie odczytana w Royal Exchange. Następnego dnia dotrze do Irlandii Północnej, Walii i Szkocji.\n\nW związku z uroczystością wszystkie flagi, które po śmierci królowej Elżbiety II zostały opuszczone do połowy masztów, zostaną podniesione.\n\nWięcej wiadomości na stronie głównej Gazeta.pl\n\nW 1996 roku dla Elżbiety II wysprzątano Kraków i opóźniono hejnał\n\nW sobotę Karol III zostanie formalnie uznany za króla\n\nW parlamencie trwać będzie nadzwyczajne posiedzenie. Rozpocznie się ono o godz. 14:00 czasu polskiego. Posłowie nadal będą wygłaszać przemowy wspominające Elżbietę II. Ustalą też tekst odezwy do króla, w której wyrażą współczucie z powodu straty matki. Kilku ważnych polityków złoży przysięgę i obieca monarsze posłuszeństwo. Pozostali parlamentarzyści będą mogli to zrobić po okresie żałoby, gdy Izba Gmin wróci do normalnej pracy.\n\nPo południu nowy monarcha ma przyjąć na audiencji premierkę Liz Truss i cały jej rząd.\n\nKrólowa Elżbieta zmarła w czwartek w wieku 96 lat. W Wielkiej Brytanii panowała 70 lat. W kolejce do brytyjskiego tronu pierwsi są teraz William i dziewięcioletni George.\n\nKról Karol III o śmierci Elżbiety II: Obawiałem się tej chwili",
    "Wielka Brytania. Koronawirus. Najniższy w historii poziom alertu covidowego": "Drugi poziom alertu oznacza, że \"Covid-19 pozostaje w ogólnym obiegu, ale bezpośrednia presja na system opieki zdrowotnej i transmisja wirusa maleją lub są stabilne\".\n\nObniżenie poziomu alertu zostało ogłoszone przez resort zdrowia po rekomendacji naczelnych lekarzy Anglii, Szkocji, Walii i Irlandii Północnej.\n\nLekarze: Covid pozostaje w społeczności\n\n- Ciężkie przypadki Covid-19, bezpośrednia presja na system opieki zdrowotnej z powodu Covid, zgony bezpośrednio spowodowane przez Covid i szacunki urzędu statystycznego ONS dotyczące występowania tej choroby w społeczności zmniejszyły się. Covid pozostaje obecny w społeczności, a my możemy mieć do czynienia ze wzrostem przypadków wywołanych wariantami BA.4.6 i BA.2.75, ale nie należy oczekiwać, że doprowadzi to do natychmiastowego wzrostu presji na szpitale - oświadczyli lekarze.\n\nReklama\n\nPodkreślili, że poziom alertu nadal będzie podlegać przeglądowi, a niezależnie od jego obniżenia ludzie powinni przyjąć dawkę przypominającą szczepionki, kiedy będą do tego uprawnieni.\n\nJak podał ONS, w ciągu siedmiu dniu do 19 sierpnia liczba przypadków, gdy w akcie zgonu wpisano Covid-19 jako główną lub pośrednią przyczynę śmierci, wyniosła 551. To oznacza spadek o 7 proc. w stosunku do poprzedniego tygodnia i trzeci kolejny tydzień z rzędu ze spadkiem.",
    "Wielka Brytania planuje wprowadzić przepisy dotyczące autonomicznych pojazdów do 2025 roku": "Londyn chce, aby przepisy dotyczące autonomicznych pojazdów zostały zatwierdzone do połowy tej dekady. Na całym świecie trwają testy inteligentnych samochodów, a zmiana prawa pozwoli na ich rozwój również w Zjednoczonym Królestwie.\n\nPrzepisy dotyczące autonomicznych pojazdów – Wielka Brytania chce zmian\n\nWielka Brytania chce zatwierdzenia przepisów dotyczących autonomicznych pojazdów do 2025 roku. Na ostatniej konferencji rządowej ogłoszono plany dotyczące nowych wprowadzenia przepisów i 100 mln funtów dofinansowania. Rząd chce wykorzystać wschodzący rynek pojazdów autonomicznych i stworzyć blisko 40 tys. miejsc pracy.\n\nSekretarz ds. transportu Grant Shapps przyznał, że oczekuje, iż Wielka Brytania stanie się centrum rozwoju technologii autonomicznych. W planach są badania dotyczące ich potencjalnego wpływu na bezpieczeństwo na drodze.\n\nZobacz także: Baidu wprowadza autonomiczne taksówki do Wuhan i Chongqing. Nowe przepisy w chińskich miastach\n\nWedług prawa obowiązującego na Wyspach niektóre pojazdy z wybranymi funkcjami autonomicznymi będą dopuszczone do ruchu już w przyszłym roku. Planowane przepisy mają objąć jednak szersze zastosowanie, w tym dla transportu publicznego i pojazdów dostawczych. Z uwagi na względy bezpieczeństwa, w planach jest wyznaczenie stref oraz wdrożenie dodatkowych restrykcji.\n\nZobacz także: Światowa produkcja litu wzrosła o 21% r/r. Gdzie znajdują się największe złoża?\n\nAutonomiczne pojazdy na świecie – kolejny kraj chce zmian w prawie\n\nTesty samochodów autonomicznych, najczęściej w formie taksówek prowadzone są aktywnie przede wszystkim w Stanach Zjednoczonych oraz Chinach. W tym roku ważnych zmian w prawie dokonano właśnie w Chińskiej Republice Ludowej. Dzięki nowelizacji Baidu wprowadzi autonomiczne taksówki do Wuhan i Chongqing. Pojazdy będą poruszać się wyłącznie w wyznaczonych strefach o ustalonych godzinach. Ma to zapewnić bezpieczeństwo podczas testów w warunkach rzeczywistych (Więcej: Baidu wprowadza autonomiczne taksówki do Wuhan i Chongqing. Nowe przepisy w chińskich miastach).\n\nPodczas gdy w amerykańskich miastach programy pilotażowe są prowadzone z udziałem kierowców, autonomiczne taksówki w Chinach już niedługo będą poruszać się samodzielnie, bez fizycznego kierowcy nadzorującego działanie inteligentnego systemu. Ma być to znaczący krok w postępie technologicznym.",
    "Wielka Brytania. Liverpool: Szczur zaatakował dwuletnie dziecko": "Rodzina z dziećmi wynajęła dom w dzielnicy Walton. W momencie, gdy doszło do ataku, chłopiec spał w swoim łóżeczku, a matka była w drugim pokoju i karmiła noworodka. Kobieta usłyszała przeraźliwy krzyk i zobaczyła, że jej dziecko ma pogryzioną twarz. Wokół było pełno krwi. Zdała sobie sprawę z tego, co się stało, dopiero gdy przebiegł obok niej duży szczur.\n\nDwulatek został natychmiast przewieziony do szpitala. Lekarze opatrzyli mu rany i wykonali niezbędne badania.\n\nRodzina wyprowadziła się z domu\n\nU dziecka nie wykryto żadnej z niebezpiecznych chorób przenoszonych przez szczury. Najprawdopodobniej nie będzie także konieczności wykonywania operacji plastycznej.\n\nReklama\n\nRodzina postanowiła, że nie chce dłużej mieszkać w tym miejscu. Jest w trakcie poszukiwania nowego domu.\n\n- Po prostu nie możemy tam wrócić. Od czasu ataku słyszeliśmy, że po okolicy nadal biegają szczury. Coś trzeba zrobić, bo naprawdę nie chcę, żeby przydarzyło się to innej rodzinie - stwierdziła matka poszkodowanego dziecka w rozmowie z \"Liverpool Echo\".\n\nWładze zapowiadają działania\n\nKobieta postanowiła poinformować o problemie władze miasta. Jej historią zainteresował się radny Dan Carden.\n\n- To nie do pomyślenia, że tak się stało. Mieszkają w czystym i przyjemnym domu, ale okolica jest nękana przez gryzonie i robactwo - powiedział samorządowiec.\n\n- Musimy teraz podjąć zbiorowy wysiłek, aby rozwiązać ten problem. Wzywam firmy wodociągowe i radę miejską do uczynienia priorytetu ze zwalczania inwazji szczurów - dodał.",
    "Wielka Brytania. Osobliwe zachowanie nowego króla. Wideo hitem w sieci": "Karol III został oficjalnie proklamowany królem Zjednoczonego Królestwa. Uwadze brytyjskich dziennikarzy nie umknęło osobliwe zachowanie nowego monarchy, który swoimi gestami wymuszał na służbie uprzątnięcie stolika, na którym podpisywał dokumenty.\n\nW sobotę Rada Akcesyjna oficjalnie ogłosiła Karola III królem Wielkiej Brytanii. Państwowa ceremonia zwieńczona była podpisaniem dokumentów przez nowego monarchę oraz przez część uczestników uroczystości.\n\nSwoje podpisy najpierw złożyli królowa małżonka Kamila oraz nowy książę Walii, Wilhelm, syn Karola III. Na końcu podpis zamieścił sam król.\n\nWymownym gestem król nakazał pałacowej służbie uprzątnięcie biurka i zabranie z niego pojemnika z piórami, który przeszkadzał Karolowi.\n\n\"The servant must clear my desk for me. I can't be expected to move things.\" pic.twitter.com/0pZqY2Xopq — Laura Kuenssberg Translator (@BBCLauraKT) September 10, 2022\n\nZachowanie nie uszło uwadze internautów i mediów, które zwracają uwagę, że królowa-małżonka Kamila oraz książę Wilhelm nie mieli problemu z samodzielnym podpisaniem dokumentów i zorganizowaniem sobie przestrzeni na biurku.\n\nKrólewska służba\n\nW skład dworu królewskiego, czyli Royal Household, wchodzi także służba królewska, czyli pracownicy pomagający rodzinie królewskiej w wypełnianiu obowiązkach \"służbowych\", ale także w życiu codziennym.\n\nNajbliższa rodzina monarchy, mieszkająca w Pałacu Buckingham, nie musi wykonywać praktycznie żadnych czynności samodzielnie - w każdej towarzyszy im służba.\n\nZOBACZ: Wielka Brytania. Ciało Elżbiety II opuściło rezydencję w Balmoral\n\nO żywność troszczy się kuchnia pałacowa wraz z zespołem kucharzy, testerów potraw i kelnerów. Sprzątaniem pałacowych komnat zajmuje się dedykowany zespół, podobnie z kwestią mody. Za ubiór rodziny odpowiadają styliści i prywatni krawcy.\n\nSłużba towarzyszy rodzinie królewskiej także przy toalecie oraz pomagają się ubrać czy rozebrać.\n\nPałacowa służba jest jednym z przywilejów rodziny królewskiej i jest dość szeroko rozbudowana. Poza pracownikami, który zadaniem jest otwieranie drzwi komnat przed chodzącymi po pałacu osobami, są też osoby zajmujące się np. konserwacją zabytków i dzieł sztuki w Buckingham, tudzież samego budynku.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nlaf/zdr/polsatnews.pl",
    "Wielka Brytania. Odnaleziono ciała matki i córki": "12-latka i jej 44-letnia matka zostały znalezione martwe w jednym z domów w Suffolk w Wielkiej Brytanii. Jak powiadomiły media, na ciałach kobiet znajdowały się rany kłute. Sekcja zwłok 44-latki wykazała, że kobieta zmarła na skutek uduszenia. W sprawie śmierci zatrzymany został 46-letni mężczyzna.\n\nPolicja pojawiła się w jednym domów w Suffolk po otrzymaniu zgłoszenia o możliwym wycieku gazu. W budynku odnaleziono ciała 12-letniej dziewczyny i jej 44-letniej matki. Obie kobiety miały na ciele rany kłute.\n\n\n\nW związku z podejrzeniem wycieku zarządzona została ewakuacja mieszkańców z sąsiednich budynków.\n\n46-latek został aresztowany\n\nW mieszkaniu, w którym znajdowały się ciała kobiet, odnaleziono rannego mężczyznę, został aresztowany. Obecnie mężczyzna przebywa w szpitalu. Według informacji przekazanych przez policję, 46-latek jest w stanie krytycznym.\n\nZOBACZ: Nowa Zelandia. Pięć osób zginęło po przewróceniu się łodzi. Mogła zderzyć się z wielorybem\n\nJak przekazało The Sun, zarówno matka, jak i córka znały 46-letniego mężczyznę.\n\nA man remains under arrest by police investigating the deaths of two people at a house in #GreatWaldingfield, which are being treated as murder. Read more here> https://t.co/O7WDILnCkt — Suffolk Police (@SuffolkPolice) September 9, 2022\n\nSekcja zwłok 44-latki\n\nPo przeprowadzeniu sekcji zwłok 44-latki wyszło na jaw, że kobieta zmarła na skutek uduszenia. Sekcja zwłok nastolatki została zaplanowana na przyszyły tydzień.\n\n\n\nPolicja z Suffolk zwróciła się do wszystkich, którzy byli świadkami zdarzenia, proszeni są o skontaktowanie się z funkcjonariuszami.\n\nWIDEO: Ta kobieta jako ostatnia oddała hołd Elżbiecie II Twoja przeglądarka nie wspiera odtwarzacza wideo...\n\nanw/ sgo/polsatnews.pl",
    "Wielka Brytania. Polski dyplomata złamał protokół, na prośbę królowej": "\"Proszę minie natychmiast pocałować w rękę\" - usłyszał od królowej-matki Elżbiety Bowes-Lyon Zdzisław Rapacki, były dyrektor biura ds. międzynarodowych w Kancelarii Prezydenta Aleksandra Kwaśniewskiego. Chwilę później o to samo poprosiła sama Elżbieta II. Takie zachowanie było wbrew zasadom protokołu na dworze brytyjskim.\n\n- Wszyscy dyplomaci, szczególnie z Polski i Hiszpanii (gdzie takie zwyczaje są powszechne - red.) są pouczani przez protokół dworski, żeby nie całować pod żadnym pozorem królowej w rękę - powiedział w Polsat News Zdzisław Rapacki, były dyrektor biura ds. międzynarodowych w Kancelarii Prezydenta, a obecnie wykładowca Uczelni Vistula.\n\nZaznaczył, że był jednym z gości przyjęcia wydawanego przez królową. - Kiedy przybyłem, jako przedstawiciel polskich władz, był komitet witający, na początku stała królowa Elżbieta II, potem książę Edynburga, Filip, a dalej królowa-matka Elżbieta, która była wspaniałą osobą - opowiadał.\n\nPocałunek w rękę\n\n- Powitanie wygląda tak, że szef protokołu zapowiada przedstawiciela państwa, podając jego funkcje i stanowiska, po czym następuje przywitanie, królowa podaje rękę i trzeba ją lekko uścisnąć - wyjaśniał, dodając, że \"potem przechodzi się do kolejnych osób\".\n\n- Królowa-matka zapytała mnie: \"pan jest Polakiem, czy Brytyjczykiem, bo nie pamiętam\". Wówczas stojący obok książę Edynburga, Filip, odpowiedział, że \"jest Polakiem\" - mówił Rapacki.\n\nKontynuował, że wtedy królowa-matka odparła: To czemu pan mnie nie całuje w rękę? - Odparłem, że poinstruowano mnie, że takie zachowanie nie byłoby dobrze przyjęte, co królowa-matka skwitowała, mówiąc: Kto panu tak naopowiadał? - wyjaśnił.\n\nZOBACZ: Elżbieta II nie żyje. Banknoty z wizerunkiem zmarłej królowej pozostaną w użyciu\n\n- Wskazałem głową na stojącego za mną szefa protokołu, a królowa-matka odparła: \"Proszę mnie natychmiast pocałować w rękę!\". Tak też uczyniłem - zaznaczył Rapacki.\n\n- W tym momencie rękę do mnie wyciągnęła królowa Elżbieta, którą w taki sam sposób ucałowałem, bo było to jej życzeniem - dodał.\n\nWIDEO: Powitanie z królową. Polski dyplomata złamał protokół\n\nTwoja przeglądarka nie wspiera odtwarzacza wideo...\n\n- Przez długi czas potem funkcjonowało to jako anegdota w naszym protokole - wspomniał gość Polsat News.\n\nKrólowa-matka to tytuł noszony przez królową wdowę i matkę obecnego monarchy. Podczas panowania Elżbiety II było to jej matka Elżbieta Bowes-Lyon, królowa Wielkiej Brytanii w latach 1936-52.\n\nWIDEO: Rosjanie uciekają przed mobilizacją. Finlandia planuje zamknąć granicę Twoja przeglądarka nie wspiera odtwarzacza wideo...\n\nlaf/Polsat News",
    "Wielka Brytania jak Niemcy. Bez ograniczeń prędkości na autostradach?": "Spis treści: 01 Bez ograniczeń prędkości na brytyjskich inteligentnych autostradach?\n\n02 Czym są inteligentne autostrady?\n\n03 Inteligentne autostrady i ograniczenia prędkości w Wielkiej Brytanii spotykają się z krytyką\n\nByć może niedługo w Wielkiej Brytanii, podobnie, jak w Niemczech, nie będzie ograniczeń prędkości na autostradach.\n\nBez ograniczeń prędkości na brytyjskich inteligentnych autostradach?\n\nObecna liderka w wyścigu o fotel premiera Wielkiej Brytanii, minister spraw zagranicznych Liz Truss stwierdziła podczas ostatniej konwencji Partii Konserwatywnej przed wskazaniem następcy premiera Borisa Johnsona (premier w Wielkiej Brytanii jest również liderem swojej partii), że być może pochyli się nad kwestią zniesienia obowiązkowych ograniczeń prędkości na inteligentnych autostradach, jeśli obejmie urząd premiera.\n\nJeden z uczestników konwencji zapytał, czy Liz Truss, jako szefowa brytyjskiego rządu, zrezygnuje z inteligentnych autostrad oraz obowiązujących na nich ograniczeń prędkości. Minister spraw zagranicznych odpowiedziała, że kwestię inteligentnych autostrad trzeba przeanalizować i, jeśli nie są odpowiednio wydajne, zrezygnować z tego projektu. Odnośnie zniesienia ograniczeń prędkości stwierdziła, że byłaby gotowa rozważyć również tę kwestię.\n\nReklama\n\nCzym są inteligentne autostrady?\n\nInteligentne autostrady to system, który jest nadzorowany zdalnie. Jednostki, które monitorują ruch na drogach, w zależności od natężenia ruchu mogą aktywować lub zmieniać obowiązujące znaki i ograniczenia prędkości. W celu poprawienia przepustowości dróg, możliwe jest również włączenie pobocza, jako dodatkowego pasa ruchu. Informacje dla kierowców są podawane za pośrednictwem umieszczonych nad drogą wyświetlaczy, na których pojawiają się ograniczenia prędkości, a także informacje o tym, czy pobocze jest otwarte. Czerwony znak \"X\" zabrania jazdy danym pasem.\n\nNad tym, by kierowcy przestrzegali obowiązujących w danej chwili znaków, czuwają m.in. fotoradary i kamery CCTV. Z tego względu jazda pasem, mimo zakazu, czy przekroczenie dozwolonej prędkości wiąże się z konsekwencjami prawnymi.\n\nOgraniczenia prędkości mogą być bardzo odczuwalne dla kierowców. Spotkać się możemy zarówno z panującymi na inteligentnych autostradach znakami, dopuszczającymi jazdę z prędkością 70 mph (113 km/h), czyli maksymalną wartością na brytyjskich autostradach, ale też z ograniczeniami do 60, 50, czy nawet 20 mph (32 km/h). Na autostradzie.\n\nInteligentne autostrady i ograniczenia prędkości w Wielkiej Brytanii spotykają się z krytyką\n\nLos inteligentnych autostrad jest bardzo niepewny. W podobnym tonie, co Liz Truss, wypowiedział się jej kontrkandydat w wyścigu o fotel premiera Wielkiej Brytanii, były minister finansów, Rishi Sunak. Stwierdził on, że inteligentne autostrady są niebezpieczne.\n\nInteligentne autostrady stanęły w ogniu krytyki ze względu na możliwość jazdy po poboczach. Uszkodzony samochód, który na nim stoi, może być łatwo uderzony przez inny pojazd. Brytyjskie Ministerstwo Transportu oraz National Highways uważają z kolei, że są one bezpieczniejsze niż zwykłe autostrady. Niemniej rząd ogłosił w styczniu, że nie powstaną nowe inteligentne autostrady, dopóki nie będzie danych, dotyczących bezpieczeństwa tych zbudowanych przed 2020 rokiem. Decyzja ta ma związek z raportem Komisji Transportu Izby Gmin, który wykazał, że nie ma wystarczającej ilości danych, dotyczących bezpieczeństwa ruchu drogowego na inteligentnych autostradach.\n\nPodobnie krytykowane są ograniczenia prędkości na autostradach. Zdaniem niektórych ekspertów są one zbyt restrykcyjne. Poza tym wielu kierowców i tak się do nich nie stosuje.\n\nBrytyjczycy, choć jeżdżą wolniej od nas, nie muszą płacić za korzystanie z większości dróg oraz autostrad. Opłaty za drogi obowiązują na odcinku autostrady M6 biegnącym od wschodniego przedmieścia Birmingham do Cannock. Płatny jest także przejazd autostradą M25 mostem nad Tamizą w Dartford. Opłacie podlegają też przejazdy niektórymi tunelami oraz mostami.\n\n***",
    "Wielka Brytania. Wartownik zemdlał przy trumnie królowej Elżbiety II": "Jeden z żołnierzy pełniących wartę honorową przy trumnie królowej Elżbiety II zemdlał i upadł na ziemię. Zarejestrowały to kamery na żywo transmitujące wydarzenia z Westminster Hall w Londynie, gdzie na widok publiczny wystawiona jest trumna monarchini.\n\nTrumna z ciałem Elżbiety II została wystawiona na widok publiczny w londyńskiej siedzibie parlamentu w Westminster Hall. Trumna pozostanie tam do poniedziałku, czyli do dnia oficjalnego, państwowego pogrzebu królowej.\n\nPrzez cały czas wartę honorową pełnią przy trumnie monarchini żołnierze i gwardia królewska. Jeden z nich w czasie warty zemdlał i upadł na ziemię prosto na twarz.\n\nNOW - Royal guard at the Queen's coffin has collapsed.pic.twitter.com/39qduRuX0u — Disclose.tv (@disclosetv) September 14, 2022\n\nRunął na twarz\n\nDo omdlałego natychmiast podbiegli będący w pobliżu inni żołnierze i pracownicy budynku. Pozostałym pełniącym wartę żołnierzom protokół zabrania w takich sytuacjach poruszać się i ustępować z warty.\n\nŻołnierz runął na twarz, co wyglądało naprawdę groźnie. Nie podniósł się samodzielnie. Gwardia ani pałac królewski nie odniosły się do sytuacji, nie przekazały też informacji o jego stanie zdrowia.\n\nZOBACZ: Elżbieta II nie żyje. Banknoty z wizerunkiem zmarłej królowej pozostaną w użyciu\n\nBrytyjskiemu monarsze towarzyszą, pełniąc głównie funkcje ceremonialne, formacje straży przybocznej - Gwardia Królewska, czyli żołnierze w charakterystycznych wysokich czarnych czapkach oraz Yeomeni - żołnierze w czerwonych strojach ze złotym i czarnym haftem, których obserwować można podczas państwowych uroczystości tuz obok monarchy.\n\nWIDEO: Hołd dla królowej Elżbiety II. Dwie minuty ciszy podczas pogrzebu Twoja przeglądarka nie wspiera odtwarzacza wideo...\n\nlaf/polsatnews.pl",
    "Wielka Brytania: Skatowali swojego synka. Minister zablokował ich zwolnienie": "Anthony Smith i Jody Simpson - biologiczni rodzice Tony'ego Hudgella nie wyjdą na wolność po odbyciu połowy kary za znęcanie się nad synem. W 2014 roku tak dotkliwie pobili mającego wówczas 41 dni chłopca, że konieczna była amputacja jego nóg. Decyzję w sprawie skazanych podjął teraz brytyjski minister sprawiedliwości Dominic Raab.\n\nTony Hudgell to niespełna ośmioletni chłopiec, którego traumatyczną historię zna większość mieszkańców Wielkiej Brytanii. W 2014 roku, po 41 dniach od przyjścia na świat, został skatowany przez swojego ojca i matkę. Anthony Smith i Jody Simpson pobili syna do tego stopnia, że gdy trafił do szpitala stwierdzono u niego liczne złamania, uraz głowy, posocznicę, niewydolność narządów oraz zespół wstrząsu toksycznego.\n\n6 years ago tiny Tony was fighting for his life after the most horrific abuse from his birth parents.@NSPCC statistics today show a 53% increase in child cruelty during lockdown#TonysLaw #childcruelty #NSPCC #needtochange #justice @BorisJohnson @TomTugendhat @CPhilpOfficial pic.twitter.com/r5cfoMZNcI — Tony Hudgell BCyA BEAR @bearsjourney (@paula_hudgell) December 2, 2020\n\nChłopiec przebywał w tym stanie przez 10 dni, będą bliskim śmierci. Na szczęście w ostatniej chwili trafił do jednego z londyńskich szpitali, gdzie medykom udało uratować się jego życie. Niestety, obrażenia malca były tak silne, że konieczna była amputacja jego nóg.\n\nZOBACZ: Wielka Brytania. 80-latek zadźgany na wózku inwalidzkim. Sprawca wciąż poszukiwany\n\nWyrok dla biologicznych rodziców Tony'ego zapadł w 2018 roku. Smith i Simpson za znęcanie się nad dzieckiem zostali skazani na dziesięć lat pozbawienia wolności. Kara ta była najwyższą z możliwych, jaką w owym czasie dopuszczało brytyjskie prawo.\n\nAs Prime Minister I’ve been lucky enough to meet some incredible people.\n\n\n\nBut this week I got to spend some time again with a boy who is just something else entirely.\n\n\n\nHis name is Tony Hudgell.https://t.co/Km9fydDxnU pic.twitter.com/mjpIEWWFoB — Boris Johnson (@BorisJohnson) August 12, 2022\n\nRodzice chłopca mogli opuścić więzienie. Minister zablokował decyzję\n\nNiedawno brytyjskie media opublikowały informację, jakoby biologiczni rodzice chłopca mieli wyjść na wolność w połowie odsiadki. Do zwolnienia miało dojść we wrześniu tego roku. W sprawie zainterweniował jednak wicepremier oraz minister sprawiedliwości Dominic Raab. Polityk nie dopuścił do automatycznego zwolnienia Smitha i Simpson, kierując ich akta do komisji ds. zwolnień warunkowych.\n\nW brytyjskim prawie tego typu skierowania mają pierwszeństwo przed warunkowym zwolnieniem więźnia w szczególnych okolicznościach.\n\n- Pierwszym obowiązkiem rządu jest ochrona najsłabszych, a nikt nie jest bardziej bezbronny niż dziecko. Zrobię wszystko co w mojej mocy, aby kolejne dzieci nie musiały przechodzić przez piekło, jakie zostało wyrządzone Tony'emu. Dlatego wstrzymałem zwolnienie Anthony'ego Smitha i przekazałem jego sprawę komisji ds. zwolnień warunkowych, aby dokładnie sprawdzić wszelkie ryzyko, jakie może stwarzać - powiedział Dominic Raab, cytowany przez Sky News.\n\nhttps://t.co/Q7lsEvBx4T\n\n\n\nThis summer we have explored the possibility privately on what would be the best legs for Tony.\n\nSadly NHS funding is so limited Tony has had an assessment the VGK-XS is his best option but a huge cost of 30K for next 5 yrs\n\nhttps://t.co/ePLy2Chth1 pic.twitter.com/yhiUjm1nob — Tony Hudgell BCyA BEAR @bearsjourney (@paula_hudgell) August 28, 2022\n\nRadości z decyzji ministra nie krył sam Tony.\n\n- Jestem szczęśliwy i dumny. Na wolności jest miejsce dla dobrych ludzi, a w więzieniu jest miejsce dla złych - powiedział chłopiec.\n\nW życie weszło Prawo Tony'ego\n\nW czerwcu tego roku w Wielkiej Brytanii zaczęło obowiązywać tak zwane \"Prawo Tony'ego\". Zmiany, który weszły w życie są następstwem wieloletniej kampanii przybranej rodziny chłopca.\n\nTonys swimming has improved so much this summer not easy for a double amputee that can never touch the bottom 🐠🏊‍♂️ pic.twitter.com/xgKYCb1Edh — Tony Hudgell BCyA BEAR @bearsjourney (@paula_hudgell) August 24, 2022\n\n- Prawo Tony'ego to w zasadzie cięższe wyroki za okrucieństwo wyrządzane dzieciom. Za krzywdy, jakie biologiczni rodzice wyrządzili swojemu synowi, zostali skazani na 10 lat. Gdyby chłopiec nie przeżył, siedzieliby 14. Walczyliśmy o surowsze kary - powiedziała przybrana matka Tony'ego, Paula Hudgell.\n\nZOBACZ: Wielka Brytania: 18-latek był poszukiwany przez policję. Schował się w pluszowym misiu\n\nZgodnie z nowym ustawodawstwem za podobne krzywdy, jakie zostały wyrządzone Tony'emu, została przewidziana maksymalna kara do 14 lat pozbawienia wolności. W przypadku, gdy w wyniku przemocy dziecko poniesie śmierć, winny trafi do więzienia na dożywocie.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nmms/zdr/Sky News",
    "Wielka Brytania. Dwóch policjantów dźgniętych nożem w centrum Londynu": "Do zdarzenia doszło ok. godz. 6 rano w piątek (16 września) w pobliżu Leicester Square w centrum Londynu, gdy policjanci dostrzegli mężczyznę z nożem. Sprawca ataku został zatrzymany przy użyciu paralizatora i aresztowany pod zarzutem spowodowania ciężkiego uszkodzenia ciała i napaści na funkcjonariusza publicznego. Ich życie nie jest zagrożone - poinformowała stacja BBC News.\n\nREKLAMA\n\nWięcej informacji ze świata i kraju znajdziesz na stronie głównej portalu Gazeta.pl.\n\nZobacz wideo Pożegnanie królowej. Morze kwiatów i listów w hołdzie dla Elżbiety II\n\nWielka Brytania. Policjanci dźgnięci nożem. Atak nie ma podłoża terrorystycznego\n\nJak podała stacja BBC News, uważa się, że zdarzenie nie ma podłoża terrorystycznego. Burmistrz Londynu Sadiq Khan nazwał je \"całkowicie przerażającym\".\n\n\n\n- Ci dzielni funkcjonariusze wypełniali swój obowiązek i pomagali społeczeństwu w tym doniosłym dla naszego kraju czasie - powiedział. - Moje myśli i modlitwy są z nimi, ich bliskimi i kolegami z policji - dodał Sadiq Khan.\n\nLondyn. Tłumy, by oddać hołd królowej Elżbiecie II\n\nPrzypomnijmy, trumna z ciałem królowej Elżbiety II została ustawiona na katafalku w Pałacu Westminsterskim, który jest otwarty przez całą dobę. Zostanie tam do 19 września, czyli dnia pogrzebu monarchini. Londyńska policja metropolitalna spodziewa się, że na ulicach brytyjskiej stolicy zgromadzi się około 2 mln ludzi.\n\nLudzie ustawiają się w kolejce, by oddać hołd zmarłej monarchini. W czwartek rano (15 września) łańcuch poddanych i turystów ciągnął się 5,6 km aż do Tower Bridge - rozpoczynał się nie bezpośrednio pod Westminster Hall, a po drugiej stronie Tamizy, kilkaset metrów od siedziby brytyjskiego parlamentu.",
    "Wielka Brytania. Podano datę pogrzebu królowej Elżbiety": "Pogrzeb zmarłej w czwartek królowej Elżbiety II odbędzie się w poniedziałek 19 września i będzie mieć charakter państwowy - podał Pałac Buckingham.\n\nCeremonia pogrzebowa odbędzie się w Opactwie Westminsterskim w Londynie, ale później trumna z jej ciałem zostanie złożona w kaplicy św. Jerzego na zamku w Windsorze, gdzie pochowani są także jej zmarły w zeszłym roku mąż, książę Filip oraz jej rodzice.\n\nWcześniej poinformowano, że dzień pogrzebu będzie wolny od pracy.\n\nThe State Funeral of Her Majesty The Queen will take place at Westminster Abbey on Monday 19th September.\n\n\n\nPrior to the State Funeral, The Queen will Lie-in-State in Westminster Hall for four days, to allow the public to pay their respects. — The Royal Family (@RoyalFamily) September 10, 2022\n\nElżbieta II zmarła w czwartek po południu na zamku Balmoral w Szkocji w wieku 96 lat. Na brytyjskim tronie zasiadała przez ponad 70 lat.\n\nSzczegóły ceremonii pogrzebowej\n\nJak informuje Pałac Buckingham, uroczystość odbędzie się 19 września o godzinie 11:00 czasu miejscowego. Wcześniej, przez cztery dni będzie można oddać hołd królowej w Westminster Hall.\n\nZanim trumna z królową trafi w to miejsce, odbędzie długą podróż. W niedzielę 11 września zostanie przewieziona z Balmoral do Edynburga. We wtorek 13 września samolot Królewskich Sił Powietrznych przetransportuje trumnę do Northolt. Następnie ciało królowej zostanie przewiezione do Pałacu Buckingham. 14 września w asyście oficerów Królewskiej Artylerii Konnej trumna trafi do Pałacu Westminster. Ostatecznie królowa spocznie na zamku w Windsorze.\n\nWIDEO: Ta kobieta jako ostatnia oddała hołd Elżbiecie II Twoja przeglądarka nie wspiera odtwarzacza wideo...\n\njk/polsatnews.pl/PAP",
    "Wielka Brytania. Słynny kot Larry będzie mieszkał z czwartym premierem": "Liz Truss będzie czwartym z kolei właścicielem Larry'ego, słynnego lokatora rezydencji przy Downing Street. Kot mieszka tam od 2011 roku.\n\nLarry The Cat, bo tak oficjalnie się nazywa, mieszka przy Downing Street, oficjalnej rezydencji szefów brytyjskiego rządu, od czasu, kiedy urząd premiera objął David Cameron.\n\nKot celebryta, doskonale znany Brytyjczykom, ma w zwyczaju chodzić w okolicach głównego wejścia budynku i obserwować z zainteresowaniem konferencje prasowe i wydarzenia z udziałem szefów rządu.\n\nPodobnie zrobił w czasie zmiany warty przy Downing Street, kiedy kręcił się przed kamerami dziennikarzy oczekujących na pierwsze wystąpienie nowej premier Liz Truss.\n\nKot premierów\n\nTruss będzie czwartą z kolei \"szefową\" kota, po Davidzie Cameronie, Theresie May i Borisie Johnsonie.\n\nNa swoim nieoficjalnym profilu na Twitterze Larry przypomina: Ja mieszkam tu na stałe, premierzy tylko tymczasowo.\n\nTime to clarify a few things:\n\n1. I’m not “Boris Johnson’s cat”\n\n2. Like all Prime Ministers, he’s only a temporary resident of Downing Street\n\n3. I live here permanently. When he finally goes, I stay\n\n4. Yes, it’s all very embarrassing but it will be over soon — Larry the Cat (@Number10cat) July 7, 2022\n\nLarry nie jest jedynym zwierzęciem, które cieszy się sympatią zarówno Brytyjczyków, jak i mediów. Królowa Elżbieta II uwielbia psy rasy Corgi i posiada kilka, które razem z nią mieszkają w Pałacu Buckingham. Podobnie jak monarchini, rzadko pokazują się publicznie.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nlaf/zdr/polsatnews.pl/AP",
    "Wielka Brytania. Pszczoły królowej zostały poinformowane o jej śmierci": "Królewskie pszczoły w żałobie. Poinformowanie ich w królewskiej pasiecie o śmierci monarchy jest kolejnym z elementów związanych z obrzędami żałobnymi po śmierci Elżbiety II.\n\nJohn Chapple, oficjalny pszczelarz królowej, w piątek przekazał znajdującym się pod jego pieczą pszczołom w Pałacu Buckingham i Clarence House informację o śmierci królowej Elżbiety II.\n\nRytuał polega na przybraniu uli czarnymi wstęgami i słownym przekazaniu, że królowa nie żyje. Pszczelarz zwrócił się prośbą o posłuszeństwo dla nowego króla, Karola III.\n\nZOBACZ: Ćma zablokowała komputer. W 1947 stała się legendą\n\nZwyczaj ten wiąże się z kontynuowaną na Wyspach Brytyjskich tradycją, że pszczoły niepoinformowane o śmierci swojego właściciela, przestają produkować miód, a pasieka obumiera.\n\nJak wygląda zwyczaj?\n\n- Jestem przy ulach i zgodnie z tradycją, kiedy ktoś umiera, idzie się do uli, odmawia małą modlitwę i zakłada na ul czarną wstążkę - przekazał Chapple dziennikowi Daily Mail.\n\nPrzekazał, że formuła to: Gospodyni nie żyje, ale nie odchodź. Twój pan będzie dla ciebie dobrym panem. Tak zwracał się do pszczół w ulach. Chapple pracuje w pasiekach królewskich od 15 lat.\n\nWIDEO: Zderzenie samolotów w USA. Są zabici Twoja przeglądarka nie wspiera odtwarzacza wideo...\n\nlaf/zdr/polsatnews.pl/Daily Mail",
    "Wielka Brytania. Pierwsza kobieta bez makijażu w finale konkursu Miss Anglii": "20-letnia studentka z południowego Londynu, Melisa Raouf, jako pierwsza kobieta w historii weszła do finału konkursu Miss Anglii, startując bez jakiegokolwiek makijażu. Kobieta w październiku powalczy o koronę najpiękniejszej.\n\n20-latka była pierwszą kobietą od początku istnienia konkursu, która zdecydowała się startować bez makijażu. Raouf głosami jurorów wygrała poniedziałkowy półfinał.\n\n- To wiele dla mnie znaczy, ponieważ czuję, że wiele dziewczyn w różnym wieku nosi makijaż, ponieważ czuje się pod presją, aby to robić - powiedziała finalistka gazecie \"Independent\".\n\n\"Życzymy jej powodzenia w Miss Anglii\"\n\nWyjaśniała, że \"jeśli ktoś jest szczęśliwy we własnej skórze, nie powinien być zmuszany do zakrywania twarzy makijażem. Nasze wady czynią nas tym, kim jesteśmy i to sprawia, że ​​każda osoba jest wyjątkowa\".\n\nWyświetl ten post na Instagramie A post shared by Mel❤️ (@melisaraouf)\n\nPrzyznała jednak, że na co dzień nosi makijaż, zdecydowała się jednak wystąpić na konkursie Miss Anglii bez upiększania. - Nigdy nie czułam, że spełniam standardy urody. Niedawno zaakceptowałam, że jestem piękna we własnej skórze i dlatego postanowiłam wystartować bez makijażu - zaznaczyła.\n\nZOBACZ: Tytuł i korona przyznane. Kto został Miss Supranational 2022?\n\n\n\nRaouf planuje ponownie podczas krajowego finału w październiku również pozbawiona makijażu. - Życzymy jej powodzenia w Miss Anglii, to bardzo odważna rzecz, gdy wszyscy noszą makijaż. Ona wysyła ważną wiadomość do młodych kobiet – dodał Angie Beasley, organizatorka konkursu piękności.\n\nWIDEO: \"Werbował nas sam Prigożyn\". Skazany za zabójstwo kryminalista o zaciągu do rosyjskiej armii Twoja przeglądarka nie wspiera odtwarzacza wideo...\n\nlaf/zdr/BBC",
    "Krach funta i obligacji. Możliwa interwencja Banku Anglii": "W poniedziałek kurs funta spadł aż o 4,9 proc., do najniższego w historii poziomu 1,0327 dolara, po czym ustabilizował się na poziomie około 1,07 dolara, co oznacza spadek o ponad 1 proc. w ciągu dnia.\n\nNastąpiło to po spadku o 3,6 proc. w piątek, kiedy nowy minister finansów Kwasi Kwarteng ujawnił historyczne obniżki podatków finansowane z największego wzrostu zadłużenia od 1972 r. — pisze Reuters.\n\nBrytyjskie obligacje skarbowe zaliczają największą przecenę w historii. \"Na światowych rynkach od miesięcy tanieją papiery skarbowe, ich wyprzedaż nasiliła się po ubiegłotygodniowym posiedzeniu Rezerwy Federalnej, która zapowiedziała kolejne zdecydowane podwyżki stóp procentowych w USA w celu zdławienia inflacji. W takim otoczeniu zapowiedzi radykalnego cięcia podatków w Wielkiej Brytanii i największego od 1972 r. luzowania fiskalnego, które ma zostać sfinansowane emisją długu, okazały się pigułką nie do przełknięcia przez inwestorów\" – ocenia Bartosz Sawicki, analityk Cinkciarz.pl.\n\nAnalityk zwraca uwagę, że plany luzowania fiskalnego przez gabinet premier Liz Truss mogły być wsparciem dla funta. Pod jednym warunkiem: musiały brzmieć racjonalnie i budzić zaufanie.\n\n\"Zamiast stać się wytchnieniem dla funta, który od miesięcy należał do najsłabszych i najbardziej wrażliwych na siłę dolara walut, postulaty przedstawione w piątek przez nowego kanclerza skarbu Kwasiego Kwartenga okazały się przysłowiowym gwoździem do trumny brytyjskiej waluty\" — pisze analityk.\n\nSawicki zwraca uwagę, że kurs obrany przez Liz Truss i Kwasiego Kwartenga odebrany został jako prosta droga do pogłębienia nierównowagi dalszego osłabiania chwiejnych fundamentów. Cięcia podatków mają na przestrzeni pięciu lat kosztować 160 mld funtów. Niemal drugie tyle do końca 2024 r. może pochłonąć program łagodzenia wpływu wzrostu cen energii na konsumentów i firmy. Na rok fiskalny 2022-2023 zapowiedziano wzrost potrzeb pożyczkowych rządu o astronomiczne 72 mld funtów. Wielka Brytania ze względu na niski poziom krajowych oszczędności jest zależna od finansowania zewnętrznego, inwestorzy zagraniczni posiadają w swoich rękach ok. jedną trzecią długu.\n\nBank Anglii podnosi stopy procentowe dość opieszale. Do tej pory koszt pieniądza w Wielkiej Brytanii wzrósł do 2,25 proc., a pojedyncze podwyżki nie przekraczały skali 50 pkt bazowych. Mocniejsze ruchy wykonał ostatnio już nie tylko Fed, ale także Europejski Bank Centralny oraz m.in. władze monetarne Szwajcarii, Szwecji, czy Kanady.\n\nKurs złotego. Polska waluta dzieli spadkową biedę z funtem\n\nKrach funta w połączeniu z zaniepokojeniem inwestorów faktem, że we Włoszech po weekendowych wyborach zostanie sformowany najbardziej prawicowy w powojennej historii tego kraju, podsyca awersję do ryzyka.\n\n\"Spadek kursu euro poniżej 0,97 dolara wypycha USD/PLN w kierunku 4,95 zł, kurs franka przekracza 5 zł. Funt kosztował przez moment mniej niż 5,20 zł, czyli najmniej od kilkunastu miesięcy. W przypadku brytyjskiej waluty może nie obejść się bez odsieczy ze strony Banku Anglii, który może zdecydować się na nadzwyczajne podwyżki stóp procentowych lub interwencje walutowe\" – zapowiada analityk Cinkciarz.pl.",
    "Wielka Brytania. Antigua i Barbuda zapowiada referendum ws. ustanowienia republiki": "Referendum w sprawie przekształcenia ustroju państwa z monarchii w republikę zapowiedział premier wysp Antigua i Barbuda. Pomimo niepodległości, ich formalnym władcą pozostaje król Wielkiej Brytanii.\n\nPremier Gaston Browne chęć przeprowadzenia referendum zapowiedział po tym, jak kraj formalnie uznał Karola III królem. - To sprawa, która musi zostać poddana referendum w ciągu najbliższych trzech lat - mówił w wywiadzie dla ITV News.\n\nZmiana ustroju powoduje \"detronizację\" króla i wybranie nowej głowy państwa wedle zasad, które przyjmie kraj. - Przyjęcie ustroju republiki jest ostatnim krokiem do uzupełnienia niepodległości, tak by zapewnić, że jesteśmy naprawdę suwerennym narodem - wyjaśniał premier.\n\nReferendum \"nie będzie aktem wrogości\"\n\nAntigua i Barbuda to wyspiarki kraj na Karaibach, zamieszkany przez około 100 tys. obywateli. Uzyskał niepodległość i uniezależnił się od Wielkiej Brytanii w 1981 roku, ale pozostaje członkiem Wspólnoty Narodów. Głową państwa pozostaje brytyjski monarcha.\n\nZOBACZ: Barbados. Królowa Elżbieta II przestała być głową państwa. Wyspa stała się republiką\n\nPo śmierci Elżbiety II królem wszystkich 14 państw Wspólnoty, w tym wysp Antigua i Barbuda, został Karol III. Premier tego kraju oświadczył, że ewentualne referendum \"nie będzie aktem wrogości\" zarówno wobec samej Wielkiej Brytanii, jak i nowego jej króla.\n\nPodobne referendum przeprowadził Barbados. 30 listopada 2021 roku zerwał unię personalną z Wielką Brytanią i stał się republiką.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nlaf/zdr/CNN",
    "Wielka Brytania. Rolkarz prawie zderzył się z samochodem Karola III. Interweniowała policja [WIDEO]": "Kiedy w piątek 16 września wieczorem Karol III udawał się do Westminster Hall na czuwanie obok trumny zmarłej królowej, zdarzył się pewien incydent. Jak pokazują nagrania zamieszczone w sieci, w samochód przejeżdżającego króla prawie uderzył rolkarz.\n\nREKLAMA\n\nZobacz wideo \"Król Karol, śmierć i pogrzeb Elżbiety II, a potem długo nic\". Weekendowy przegląd prasy prosto z Londynu\n\nWielka Brytania. Rolkarz niemal otarł się o samochód króla Karola III\n\nMężczyzna pędzący na rolkach został powalony na ziemię i zatrzymany przez kilku policjantów, po tym, jak wyprzedził królewską kawalkadę w pobliżu Parliament Square w Londynie, niemal ocierając się o maskę samochodu. \"Funkcjonariusze zachowywali się surowo w stosunku do młodego mężczyzny, ale później został wypuszczony z ostrzeżeniem\" - pisze ANews, które opublikowało na Twitterze film z zatrzymania.\n\n- Funkcjonariusz szybko interweniował, sprowadzając mężczyznę na ziemię, aby powstrzymać go przed kontynuowaniem jazdy - powiedział w rozmowie independent.co.uk rzecznik Metropolitan Police, podkreślając, że po rozmowie z policjantami, rolkarz został wypuszczony.\n\nW sieci pojawiły się także nagrania, na których widać sam przejazd rolkarza.\n\n\"The Sun\" opublikowało natomiast zdjęcie króla Karola, który, zdaniem tabloidu, wygląda na oszołomionego całym zajściem.\n\n\n\nWięcej aktualnych wiadomości ze świata znajdziesz na stronie głównej Gazeta.pl.\n\n20-latek pływał w Tamizie. Został zatrzymany przez policjantów\n\nLondyn. Czuwanie przy trumnie Elżbiety II\n\nW piątek wzdłuż Tamizy ustawiła się około ośmiokilometrowa kolejka osób chcących pożegnać królową Elżbietę II. Czas oczekiwania na wejście do Westminster Hall, gdzie spoczywa trumna z ciałem monarchini, wynosił kilkanaście godzin. Drzwi do pałacu zamkną się w poniedziałek 19 września wczesnym rankiem. Potem - uroczystości w Opactwie Westminsterskim, a następnie w podlondyńskim Windsorze.\n\nW piątek król Karol III, książę Andrzej, księżniczka Anna i książę Edward czuwali w milczeniu wokół katafalku z trumną matki. To powtórzenie podobnej sceny z katedry św. Idziego w Edynburgu: krótka, symboliczna warta przy grobie monarchini, ale w tym momencie - przede wszystkim matki.\n\nW poniedziałek królową Elżbietę II pożegna 500 przedstawicieli państw",
    "Wielka Brytania. Ostatni list królowej Elżbiety II dotarł do adresata. „Nie mogłyśmy powstrzymać łez”": "Ostatni list zmarłej 8 września królowej Elżbiety II dotarł właśnie do adresata. Okazuje się, że wiadomość skierowana była do... 8-letniej dziewczynki. Mała Olivia napisała do monarchini pod koniec czerwca, jednak jej mama nie spodziewała się, że odpowiedź nadejdzie. „ Nie mogłyśmy powstrzymać łez. To była noc pełna wzruszeń”, relacjonowała wzruszona kobieta.\n\nZobacz także Po śmierci królowej Wielką Brytanię czeka wiele zmian. Inny hymn i banknoty to nie wszystko\n\n8-letnia Olivia wysłała list do królowej Elżbiety II\n\n8-letnia Olivia pod koniec czerwca wysłała do królowej Elżbiety II list, w którym gratulowała jej Platynowego Jubileuszu, czyli 70-lecia panowania. Opisała również monarchini, że na niedawny konkurs na kostiumy przebrała się za władczynię w stroju z Trooping the Colour. Dziewczynka jechała nawet w siodle, żeby jeszcze bardziej upodobnić się do królowej, a na dowód załączyła swoje zdjęcia na koniu.\n\nPo wysłaniu korespondencji ośmiolatka przez ponad miesiąc codziennie pytała swojej mamy, czy przypadkiem nie czeka na nią przesyłka z Pałacu Buckingham. Kiedy świat dowiedział się o śmierci monarchini, mama dziewczynki wyjaśniła jej, że prawdopodobnie nie doczekają się odpowiedzi na list. „Porozmawiałyśmy o tym, jak to był bardzo smutny dzień i jak królowa zmarła w nocy, a potem powiedziałam: Nie sądzę, że dostaniemy ten list”, mówiła Natalie Akers magazynowi New Idea.\n\nCzytaj też: Wielka Brytania. Książę Andrzej był ulubionym dzieckiem królowej Elżbiety II. Jak wyglądała jego relacja z matką?\n\nFot. John Stillwell - WPA Pool/Getty Images\n\nKrólowa Elżbieta II, 24.12.2018\n\nOstatni list królowej Elżbiety II trafił do adresata\n\n„Pytała z przerwami: „Mamo, czy jest coś w poczcie?”. To małe miasteczko, więc nasz mały urząd pocztowy wiedział, że go wysłałyśmy”, opowiadała mama Olivii. „Kiedy okazało się, że list dotarł powiedziałam tylko: „żartujesz”. Ze wszystkich tych dni, list dotarł właśnie wówczas!”, relacjonowała New Idea wzruszona kobieta. Olivia otrzymała wytłoczoną kopertę z pieczęcią królowej Elżbiety II, a w niej list z zamku Balmoral, z datą 25 sierpnia 2022 roku, podpisany przez Lady-in-Waiting, Annabel Whitehead.\n\nOśmiolatka mogła w nim przeczytać, że monarchini była poruszona jej wiadomością. Pochwaliła także jej kucyka, co wprawiło dziewczynkę w ogromny zachwyt. „Byłam podekscytowana i zaskoczona, że dostałam list. To całkiem wyjątkowe. Lubię członków rodziny królewskiej. Oglądam wiele programów z księżniczkami Disneya”, wyznała Olivia. Dziewczynka i jej mama nie były w stanie powstrzymać emocji, kiedy do ich domu dostarczono odpowiedź.\n\n„Z jednej strony była radość, że Olivia dostała upragnioną wiadomość, z drugiej smutek, że to ostatni list od królowej. Nie mogłyśmy powstrzymać łez. To była noc pełna wzruszeń”, opowiadała Natalie Akers. Okazuje się, że ośmiolatka rozważa także wysłanie listów do innych członków brytyjskiej rodziny królewskiej, ale raczej nie znajdzie się wśród nich nowy monarcha, król Karol III. „Myślałam o napisaniu [do króla, przyp. red.], ale nie chcę być niegrzeczna, a niektórzy członkowie rodziny królewskiej są trochę starsi, więc mogę napisać do młodszych”, wyjaśnia Olivia.\n\nZobacz także: „The Crown” 5 już wkrótce. Znamy datę premiery!\n\nFot. Screen jastrzabpost.pl\n\nOstatni list od królowej Elżbiety II, screen jastrzabpost.pl\n\nFot. Screen jastrzabpost.pl\n\nOstatni list od królowej Elżbiety II, screen jastrzabpost.pl\n\nFot. Screen jastrzabpost.pl\n\nOstatni list od królowej Elżbiety II, screen jastrzabpost.pl",
    "Wielka Brytania. 15-latek z kablem USB w prąciu. Do szpitala przywiozła go mama": "\"15-letni pacjent został przeniesiony na nasz oddział ze swojego lokalnego szpitala po tym, jak samodzielnie wprowadził do cewki moczowej kabel USB w kontekście eksperymentów seksualnych\" - czytamy w opisie raportu. Nastolatek w listopadzie 2021 roku został przywieziony na Szpitalny Oddział Ratunkowy przez swoją mamę. Podczas wywiadu medycznego i po tym, jak kobieta opuściła gabinet, 15-latek powiedział lekarzom, że użył kabla zamiast linijki, by zmierzyć w ten sposób długość prącia.\n\nREKLAMA\n\nWielka Brytania. Matka przywiozła na SOR 15-latka. \"Dwa końcowe porty kabla USB wystawały z ujścia cewki moczowej\"\n\nNastępnie \"w celach seksualnych\" 15-latek wprowadził kabel USB do cewki moczowej. Wkrótce po wprowadzeniu kabla chłopak próbował go samodzielnie usunąć. Kabel był jednak zbyt mocno splątany, a jego wprowadzenie wywołało krwiomocz. Próba wyciągnięcia kabla przez lekarzy na SORze również okazała się nieskuteczna, dlatego 15-latek w trybie pilnym został przetransportowany do większego szpitala.\n\nNa miejscu stwierdzono, że \"dwa końcowe porty kabla USB wystają z zewnętrznego ujścia cewki moczowej, podczas gdy środkowa część związanego przewodu pozostawała w cewce\". \"Pacjent w chwili przyjęcia był zdrowy i w stanie ogólnym dobrym. Brak historii zaburzeń zdrowia psychicznego\" - napisano w raporcie. Kabel wywołał stan zapalny, co mogło doprowadzić do poważnego uszkodzenia tkanek.\n\nNauczycielka porwana podczas joggingu. Zatrzymano podejrzanego\n\n15-latek został więc poddany operacji, dzięki której udało się wyciągnąć kabel. Lekarze dodali w raporcie, że chociaż zatrzymane w cewce moczowej ciała obce nie są rzadkością, to po raz pierwszy spotkano się z tym, by w ciele utknął kabel USB.\n\nJak dodają lekarze, takie przypadki mogą świadczyć o niewystarczającym poziomie edukacji seksualnej. \"Był to kolejny przypadek ciekawości skutkujący trudnym i nagłym stanem urologicznym. W tym przypadku stan ten został skutecznie wyleczony za pomocą otwartej operacji i bez żadnych krótkoterminowych powikłań\" - napisali specjaliści.",
    "Wielka Brytania: Znaleźli w swoim domu monety z XVII wieku. Eksperci wycenili je na ponad mln zł": "Para znalazła 264 złote monety, które były ukryte pod podłogą ich domu w angielskiej miejscowości Ellerby. Niektóre z nich pochodzą nawet z początków XVII wieku. Eksperci oszacowali wartość znaleziska na około 250 tys. funtów (ponad milion złotych). Zostały obecnie wystawione na aukcję - przekazał \"Daily Mail\".\n\nPara, której tożsamość nie została ujawniona, podczas remontu podłogi w swoim domu natknęła się na nietypowe znalezisko. Znaleźli tam kubek z ukrytymi 264 złotymi monetami. Znajdowały się one zakopane zaledwie kilkanaście centymetrów pod ziemią.\n\nPosiadłość w Ellerby w północno-wschodniej Anglii pochodzi z XVIII wieku. Obecni właściciele mieszkają tam od ponad 10 lat. Początkowo myśleli, że dokopali się do kabla elektrycznego.\n\nYorkshire couple find £250k gold hoard, dating back to reign of King James I, under their kitchen floor https://t.co/deDWpMUZ6P — Daily Mail Online (@MailOnline) August 31, 2022\n\nKiedy wyciągnęli znalezisko, okazało się, że jest to gliniany kubek pokryty solą o wielkości porównywalnej do puszki coca-coli. W środku znajdowały się monety, datowane na lata 1610-1727.\n\nSkarb warty ponad mln zł\n\nPara skontaktowała się z londyńskimi licytatorami. Po oszacowaniu skarbu, ustalono, że pieniądze należały do zamożnej rodziny kupieckiej z portowego miasta Hull.\n\nJak podaje gazeta, monety odkryto w 2019 roku, ale teraz oficjalnie potwierdzono, że należą one do znalazców i mogą oni wystawić je na aukcję. Łączna wartość monet to 250 tys. funtów. Mają zostać sprzedane w październiku.\n\nWIDEO: Wywiad dla Polsat News. Córka chrzestna Karola III India Hicks opowiedziała o Królowej Elżbiecie II Twoja przeglądarka nie wspiera odtwarzacza wideo...\n\njsd/grz/polsatnews.pl",
    "Wielka Brytania stawia na baterie przyszłości. Cel: zmniejszyć zależność od gazu": "Reklama\n\nUzależnienie Wielkiej Brytanii od gazu, który w zeszłym roku odpowiadał za 40 proc. jej mocy, czyni ją szczególnie wrażliwą na za zawirowania na rynku paliw kopalnych i pokazuje silną potrzebę rozwoju alternatywnych źródeł energii. Ponieważ coraz więcej energii pochodzi z wiatru i słońca, istnieje ogromne zapotrzebowanie na źródła zasilania, które będzie można wykorzystać w sytuacji zwiększonego popytu na energię i bezwietrznej pogody.\n\nReklama\n\nJedną z opcji zabezpieczenia ciągłości dostaw energii jest jej magazynowanie.\n\nOgniwa litowo-jonowe\n\nWedług BloombergNEF, Wielka Brytania ma już największą w Europie moc baterii podłączonych do sieci. Jej flota akumulatorów litowo-jonowych ma obecnie około 1,9 gigawata pojemności i do końca dekady zwiększy się ponad czterokrotnie.\n\nSą to w zasadzie gigantyczne odpowiedniki baterii, które instalowane są telefonach komórkowych. Mogą ładować się w czasie, gdy zapotrzebowanie na prąd jest niskie, a energia elektryczna jest tańsza, a następnie rozładowywać się, gdy zapotrzebowanie wzrasta.\n\nAle baterie litowo-jonowe mają wady. Mogą dostarczać energię tylko przez stosunkowo krótkie okresy czasu. Jeśli tej zimy wiatr nie będzie wiał dłużej niż kilka godzin, akumulatory litowo-jonowe na niewiele się zdadzą. Są bardziej pomocne w zaspokajaniu krótkookresowego wzrostu popytu lub gdy wiatr nie jest dość silny, aby turbiny pracowały z pełną mocą.\n\nDodatkowym problemem jest fakt, że na rynku brakuje baterii. Branża energetyczna musi konkurować na tym polu z ogromnym popytem ze strony sektora motoryzacyjnego.\n\nEnergia wodna\n\n„W okresach, w których przez kilka godzin występuje niedobór energii, długoterminowe systemy magazynowania mogą wypełnić lukę” – uważa Nelson Nsitem, analityk BloombergNEF.\n\nW tej chwili Wielka Brytania jeszcze nie potrzebuje dużych zapasów energii, ale to się niebawem zmani, ponieważ wiatr będzie miał coraz większy udział w miksie energetycznym po 2035 r. Dlatego już teraz problem z magazynowaniem energii staje się coraz bardziej istotny.\n\nJedną z alternatyw, która w Wielkiej Brytanii jest już ugruntowana, jest energia wodna. Olbrzymie zbiorniki mieszczą w sobie ogromne ilości wody, która może zostać uwolniona, aby obracać turbiny i generować energię elektryczną, tak jak w elektrowni Dinorwig w górach północnej Walii i elektrowni Cruachan na górze Ben Cruachan w Szkocji. Ale takie zakłady działają tylko w określonych lokalizacjach, co ogranicza ich potencjał.\n\nSkroplone powietrze\n\nJeden z brytyjskich startupów Highview Power buduje nowatorski system skraplanego powietrza, jako metody magazynowania energii elektrycznej. System schładza powietrze do temperatury -196°C i spręża je do postaci płynnej w ogromnych zbiornikach za pomocą nadmiarowej energii elektrycznej z sieci przesyłowej. Gdy zachodzi potrzeba uwolnienia zmagazynowanej energii, ciekłe powietrze jest przepompowywane i ogrzewane, zamieniając się z powrotem w gaz. Rozprężając się napędza turbiny, które generują zmagazynowaną w ten sposób energię elektryczną\n\nHighview ma już zakład demonstracyjny w pobliżu Manchesteru i chce zwiększyć skalę działalności. Firma zbiera fundusze na budowę 50-megawatowej witryny o wartości 380 milionów funtów (448 milionów dolarów). Jeśli wszystko pójdzie zgodnie z planem, firma rozpocznie budowę jeszcze w tym roku, a następnie przejdzie do kolejnego, jeszcze większego projektu w Yorkshire, który ma kosztować 750 milionów funtów. Inne projekty na dużą skalę są planowane w Australii i Hiszpanii.\n\nWadą opcji przechowywania energii metodą Highview jest to, że system ten jest droższy niż baterie litowo-jonowe. Jednak Rupert Pearce, dyrektor generalny Highview Power twierdzi, że technologia ta jest już tańsza niż paliwa kopalne. Ponadto taki system może działać przez dziesięciolecia, znacznie dłużej niż wynosi żywotność akumulatorów litowo-jonowych, które potencjalnie musiałyby zostać wymienione po kilku latach.\n\nMagazyny na stacjach ładowania samochodów elektrycznych\n\nPodłączenie do sieci jest drogie, więc sensowne jest budowanie hubów energetycznych o szerszym zastosowaniu. Dlatego w Oksfordzie w pobliżu stacji ładowania samochodów elektrycznych zainstalowano ogromną i wytrzymałą baterię.\n\nFirma Invinity Energy Systems połączyła w tym miejscu jeden ze swoich akumulatorów wanadowych z akumulatorem litowo-jonowym. Wanadowy akumulator przepływowy, który może działać przez dziesięciolecia, będzie intensywniej wykorzystywany przez jednostkę Pivot Power firmy Electricite de France, która oferuje usługę ładowania przejeżdżających pojazdów. Ten system zachowuje żywotność baterii litowej, która jest bardziej podatna na zużycie. Baterie są po to, aby wspierać sieć - dostarczając energię z powrotem do systemu w okresach niskiej podaży i dużego popytu.\n\nIvinity także planuje ekspansję. Firma znalazła się na liście pięciu finalistów w państwowym konkursie na finansowanie nowoczesnych projektów długoterminowego magazynowania energii. Brytyjski rząd szuka możliwości wspierania sektora przechowywania energii, chcąc jednocześnie przestawić gospodarkę z gazu na większą i stabilniejszą zależność od zielonych technologii.",
    "Wielka Brytania. Żałobnicy proszeni są, by nie zostawiali pluszowych Paddingtonów i kanapek z marmoladą": "Osoby oddające hołd brytyjskiej królowej Elżbiecie II poproszono, by nie przynosiły kwiatów zawiniętych w folię, ani przedmiotów, które nie nadają się do kompostowania, w tym szczególności pluszowych Misiów Paddingtonów, jak również kanapek z marmoladą.\n\nPo śmierci Elżbiety II tysiące ludzi udały się przed królewskie rezydencje, w tym przede wszystkim Pałac Buckingham w Londynie, zamek w Windsorze i zamek Balmoral w Szkocji, by złożyć kwiaty, kartki z wyrazami sympatii i żalu oraz różne inne dowody przywiązania do zmarłej monarchini. Szczególną popularnością cieszą się pluszowe zabawki - psy corgi i Miś Paddington oraz kanapki z marmoladą.\n\nMiś Paddington i kanapki z marmoladą są nawiązaniem do krótkiego humorystycznego filmu, który został opublikowany w czasie obchodzonego na początku czerwca Platynowego Jubileuszu królowej. Na nim Elżbieta II przyjmuje w pałacu Misia Paddingtona, który w pewnym momencie wyciągnął z kapelusza kanapkę z marmoladą, mówiąc, że zawsze na wszelki wypadek ma ze sobą kanapkę. Królowa na to odpowiedziała, że ona również - z torebki wyjęła swoją.\n\nRoyal Parks, organizacja charytatywna zarządzająca i opiekująca się ośmioma parkami na terenie Londynu, w tym przyległym do Pałacu Buckingham Green Parkiem, poprosiła, by nie przynosić przedmiotów nienadających się do kompostowania, w tym właśnie pluszowych zabawek oraz balonów, nie zostawiać zniczy poza wyznaczonymi miejscami, zaś kwiaty kłaść jedynie bez folii, dzięki czemu dłużej przetrwają. Kwiaty i inne przedmioty składane w hołdzie królowej są przenoszone spod bramy Pałacu Buckingham do Green Parku. Kwiaty pozostaną tam przynajmniej przez tydzień po pogrzebie, a następnie zostaną użyte jako kompost we wszystkich tych ośmiu parkach, zaś kartki będą odłączone od nich i zostaną zachowane na pamiątkę.\n\nZ Londynu Bartłomiej Niedziński\n\nmar/\n\n",
    "Wielka Brytania powinna zwiększyć wydatki na wojsko o 157 mld funtów": "Podniesienie wydatków na obronę do 3 proc. PKB - co zapowiedziała w przypadku objęcia urzędu premiera szefowa dyplomacji Wielkiej Brytanii Liz Truss - będzie kosztować 157 mld funtów - wskazał w opublikowanym w piątek raporcie think tank Royal United Services Institute (RUSI).\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nByłby to najznaczniejszy wzrost wydatków na obronę od początku lat 50. XX wieku, gdy trwała wojna koreańska, podkreśla RUSI i dla porównania przypomina, że w zeszłorocznym całościowym przeglądzie obronnym ogłoszono zwiększenie wydatków na ten cel w ciągu czterech lat o 16 mld funtów. Osiągnięcie poziomu 3 proc. PKB do 2030 r. wymagałoby, uwzględniając inflację, zwiększenia realnych wydatków na obronność o 60 proc.",
    "Wielka Brytania: rząd wprowadza ustawę mającą na celu upoważnienie władz do zajęcia i zamrożenia kryptowalut": "Rząd Wielkiej Brytanii wprowadza ustawę mającą na celu upoważnienie władz m.in. do zajęcia i zamrożenia kryptowalut. Regulacje bazują na ustawie o przestępczości gospodarczej, którą wprowadzono po inwazji Rosji na Ukrainę.\n\nWe wczorajszym ogłoszeniu rząd Wielkiej Brytanii poinformował, że wprowadza ustawę o przestępczości gospodarczej i przejrzystości korporacyjnej, której celem jest rozprawienie się z praniem pieniędzy i oszustwami.\n\nNowe regulacje prawne w Wielkiej Brytanii\n\nW projekcie ustawy zawarto przepisy przyznające organom ścigania uprawnienia w kwestii zmuszenia przedsiębiorstw do przekazywania informacji, które mogą być związane z praniem pieniędzy lub finansowaniem terroryzmu. Według ogłoszenia rządu:\n\nNowe prawo ułatwi i przyspieszy organom ścigania, takim jak National Crime Agency, zajęcie, zamrożenie i odzyskanie kryptowalut – cyfrowej waluty coraz częściej wykorzystywanej przez zorganizowanych przestępców do prania zysków z oszustw, narkotyków i cyberprzestępczości. Wzmocnienie uprawnień w ustawie o dochodach z przestępstwa zmodernizuje przepisy, aby zapewnić, że agencje mogą dotrzymać kroku szybkim zmianom technologicznym i zapobiec finansowaniu dalszej przestępczości przez aktywa.\n\nWedług rządu Wielkiej Brytanii rozszerzenie zdolności władz do zajmowania, zamrażania i odzyskiwania kryptowalut opierało się przede wszystkim na ustawodawstwie, które „przyspieszyło nakładanie surowych sankcji” na osoby związane z prezydentem Rosji Władimirem Putinem po jego inwazji na Ukrainę.\n\nPrzestępcy wykorzystują kryptowaluty\n\nW sprawie nowych regulacji prawnych wypowiedział się m.in. Graeme Biggar, dyrektor generalny U.K.’s National Crime Agency, który stwierdził:\n\nKrajowi i międzynarodowi przestępcy od lat piorą dochody ze swoich przestępstw i korupcji, nadużywając struktur firmowych w Wielkiej Brytanii i coraz częściej wykorzystują kryptowaluty. Te reformy – długo oczekiwane i bardzo mile widziane – pomogą nam rozprawić się z oboma tymi zjawiskami.\n\nMinisterstwo Gospodarki i Finansów Wielkiej Brytanii pracuje również nad włączeniem stablecoinów jako środka płatniczego do swoich ram regulacyjnych.",
    "Liz Truss. Z czym zmierzy się nowa premier Wielkiej Brytanii?": "W latach 60. i 70. liczne problemy w przemyśle osłabiły brytyjską gospodarkę do tego stopnia, że Wielką Brytanię zaczęto nazywać \"chorym człowiekiem Europy\". Po katastrofalnym okresie tegorocznych wakacji ekonomiści na Wyspach coraz śmielej zaczynają debatować nad nadejściem kolejnej potężnej recesji.\n\nAnna Sivropoulos-Valero, zastępca dyrektora Programu Innowacji i Dyfuzji (POID) z londyńskiego uniwersytetu LSE mówi otwarcie o kryzysie. - Mamy duży problem z nierównością, mamy dużo problemów z infrastrukturą, mamy mnóstwo problemów w sektorze publicznym i z tego powodu mamy strajki. Nie wiem, czy \"chory człowiek Europy\" jest właściwym określeniem, raczej staramy się mówić o sobie jako o \"narodzie stagnacji\". Tak czy inaczej, to są realne problemy, którymi ktoś w końcu musi się zająć - uważa ekspert.\n\nReklama\n\nGospodarka Wielkiej Brytania łapie zadyszkę, a wraz z nią jej mieszkańcy. Zamiast korzystać z postpandemicznej wolności, Brytyjczycy zmuszeni są korzystać z oszczędności, żeby łatać dziury w domowych budżetach. W ostatnich dwóch miesiącach ceny produktów znowu drastycznie podskoczyły. Według danych banku centralnego inflacja wynosi teraz około 10,1 proc., a według najczarniejszych scenariuszy, może wzrosnąć nawet do 20 proc. na początku przyszłego roku.\n\nBrytyjska mieszanka kryzysowa\n\nW Wielkiej Brytanii, tak jak w wielu krajach, podskoczyły również ceny paliwa. Jak to wpłynie na ceny produktów spożywczych, warzyw, owoców, także tych sprowadzonych z innych krajów?\n\nTo ważne pytanie, bo z własnymi zasobami może być w tym roku ciężko. Aby zminimalizować skutki pierwszej od 50 lat suszy, supermarkety Lidl i Waitrose w ramach pomocy dla rolników zapewniały ostatnio dostawców, że wykupią zbiory, nawet jeśli te będą odbiegać od dotychczasowych standardów.\n\nProblemy z dostawą to jedno, ale siła robocza potrzebna do zebrania owoców i warzyw to drugie. Według gazety \"The Guardian\", tutejszy Krajowy Związek Rolników szacuje, że warzywa i owoce o wartości co najmniej 22 milionów funtów nie zostały zebrane na czas z powodu braku rąk do pracy.\n\nSivropoulos-Valero wyjaśnia jednak, że kryzys \"kosztów utrzymania\", jak nazywają go Brytyjczycy, to nie tylko wypadkowa problemów z dostępem do krajowych produktów, taniego gazu czy inflacji. To co boleśnie odczuwają mieszkańcy Wysp, to kilkuskładnikowa, destrukcyjna mieszanka. Owszem, w jej skład wliczają się sezonowe problemy, czy aktualny kryzys energetyczny, ale ma on tło międzynarodowe i jest odczuwalny w podobnej mierze w krajach, które, podobnie jak Wielka Brytania, są mocno zależne od gazu.\n\nDecydującym elementem, zdaniem ekspertki, jest utrzymująca się od 2016 roku dekoniunktura w postaci niskiej wydajności i stagnacji realnych pensji, a także zaniedbania infrastrukturalne, jak choćby słynne nieocieplone angielskie domy, których nie sposób ogrzać. - To oznacza, że brytyjskie gospodarstwa domowe są mniej odporne na obecny kryzys niż w innych krajach Europy - tłumaczy.\n\nStrajki dnia powszedniego\n\nTo co oddają ekonomiczne wskaźniki, łatwiej jest jednak zobaczyć gołym okiem na ulicach dużych miast. Po cyklu strajków, który zaburzył okres wakacyjnego błogostanu, nawet w obliczu wyjątkowo upalnego lata, zapowiadane są kolejne. Powód? Utrzymujący się brak porozumienia co do wynagrodzeń między związkami zawodowymi a obecnym rządem. W wybrane dni września pracę zawieszą ponownie pracownicy kolei i metra, poczty i ponad 13 tys. pracowników szkół i przedszkoli. Od 5 września natomiast, z sal sądowych w Anglii i Walii zniknąć mają adwokaci, którzy strajkować będą \"do odwołania\".\n\nJo Sidhu, przewodniczący tutejszego odpowiednika polskiej Naczelnej Rady Adwokackiej, w niedawnym komunikacie powiedział, że do tej pory strajki miały \"destrukcyjny wpływ na zdolność sądów koronnych do funkcjonowania z zachowaniem jakichkolwiek pozorów normalności\". Szacuje się, że liczba zaległych spraw w sądach wynosi blisko 60 tys.\n\nNieobecny lider i brak wizji\n\nPiętrzącym się problemom nie pomaga fakt, że brytyjski okręt dryfuje bez kapitana. W poniedziałek partia torysów ogłosiła, że nowym premierem zostanie aktualna minister spraw zagranicznych - Liz Truss.\n\nRząd zadecydował, że do końca kadencji Borisa Johnsona, bez względu na tempo, w jakim rozwijają się nowe problemy, nie będzie podejmował żadnych decyzji finansowych. Johnson ostatnie dni swojej kadencji spędził najpierw na wakacjach w Grecji, a później w posiadłości na wsi z dala od Downing Street. Premier unikał też spotkań kryzysowej grupy COBRY, na których omawiane są kryzysy krajowe lub wydarzenia zagraniczne o poważnym znaczeniu dla Wielkiej Brytanii.\n\nW swoim ostatnim publicznym wystąpieniu w Suffolk Johnson nie krył jednak zadowolenia z tego, jak przebiegała jego kadencja i po raz kolejny podsumował osiągnięcia aktualnego rządu. - Powiem szczerze, w ciągu ostatnich trzech lat wykonaliśmy jedne z najtrudniejszych zadań, jakie można postawić politykom. Naprawiliśmy nasze relacje z Unią Europejską. (...) Wdrożyliśmy brexit i odzyskaliśmy kontrolę nad naszym tworzeniem prawa, chociaż wiedzieliśmy, że nie będzie to łatwe. Otworzyliśmy naszą gospodarkę po pandemii COVID-19 szybciej niż jakikolwiek inny duży kraj, ze względu na szybkość wprowadzania szczepionek - mówił Johnson.\n\nOddolna inicjatywa\n\nBez konkretnej pomocy ze strony rządu zdesperowani Brytyjczycy zaczynają brać sprawy w swoje ręce. Ed Hamilton-Trewhitt z piekarni Brickyard Bakery w North Yorkshire, we wrześniu udostępni pomieszczenia gospodarcze, w których przez kilka godzin dziennie będzie mógł ogrzać się każdy, kogo nie stać na płacenie wysokich rachunków za gaz.\n\nWizyta u Trewhitta będzie całkowicie bezpłatna. - Chciałbym myśleć, że nikt tak naprawdę nie będzie musiał z tego salonu korzystać. Realia są jednak inne. Biorąc pod uwagę skalę odzewu, z jakim spotkał się mój pomysł, wydaję mi się, że niestety muszę zacząć już myśleć o przygotowaniu kolejnego pomieszczenia - mówi przedsiębiorca.\n\nPodobnie jak w obliczu innych tegorocznych kryzysów, gdy społeczeństwo zaczyna ponosić koszty złych, czy po prostu zbyt wolno wdrażanych rozwiązań, paraliż spowodowany biernością polityków szybko zastępuję pomysłowość i chęć do działania małych, lokalnych wspólnot. Zapytany, czy jego zdaniem to sprawiedliwe, że społeczeństwo musi \"dołożyć\" sobie pracy, którą tak naprawdę powinni wykonywać politycy, Ed odpowiada: - Nie uważam, że to sprawiedliwe. Ale wiem, że to się dzieje i nie sposób tego zignorować. Jeśli jesteś świadkiem wypadku samochodowego, to nie siedzisz i nie dywagujesz o zasadach ruchu drogowego, tylko biegniesz z pomocą.\n\nZ Londynu dla Interii, Kamila Korońska",
    "Wielka Brytania: Klimatyczni aktywiści przykleili się do… podłogi w Izbie Gmin": "Członkowie młodzieżowego ruchu Extinction Rebellion postanowili przeprowadzić akcję protestacyjną w brytyjskiej Izbie Gmin. Przykleili się do podłogi tuż obok fotela spikera Izby.\n\nExtinction Rebellion (XR) to ruch założony w 2018 r. w Wielkiej Brytanii na fali protestów przeciw bierności polityków wobec zmian klimatycznych. Działający dziś także w innych krajach ruch domaga się od rządów bardziej radykalnych działań na rzecz ochrony środowiska i klimatu.\n\nNaukowcy alarmują, że znikają arktyczne jeziora Bardzo szybkie ocieplanie się Arktyki skutkuje kolejnym niepokojącym zjawiskiem. Jak ustalili amerykańscy naukowcy, znikają arktyczne jeziora. Wcześniej spodziewano się, że wraz z topnieniem lodowca akurat one będą się powiększać. Naukowcy z Uniwersytetu Florydy opublikowali wyniki swoich obserwacji na łamach …\n\nRadykalne akcje protestacyjne\n\nCzłonkowie XR znani są ze spektakularnych happeningów i akcji protestacyjnych. Tym razem pięcioro z nich (trzy kobiety i dwóch mężczyzn) postanowiło się przykleić do… podłogi w Izbie Gmin w Londynie.\n\nWcześniej rozrzucili w kilku miejscach w Opactwie Westminsterskim, gdzie mieście się m.in. brytyjski parlament, ulotki i plakaty wzywające do przejęcia przez społeczeństwo od polityków odpowiedzialności za walkę ze zmianami klimatycznymi.\n\nPotem, już na sali obrad Izby Gmin, otoczyli fotel spikera Izby i przykleili się od podłogi, aby ochrona nie mogła ich od razu z sali usunąć. Rozwinęli też dwa plakaty z hasłami „Pozwólmy ludziom zdecydować” oraz „Zgromadzenie obywateli natychmiast”.\n\nW sali obrad nie było wówczas posłów, ponieważ do końca tygodnia trwa przerwa wakacyjna. Niewielu posłów i ich współpracowników znajdowało się także w biurowej części Westminsteru. Obecnie zaś ma miejsce w tych zabytkowych wnętrzach wiele wycieczek.\n\nZdjęcia z akcji protestacyjnej umieszczono na profilu twitterowym Extinction Rebellion. Dodano także hasło: „Jesteśmy w kryzysie. Nie możemy pozwolić sobie, aby dalej to tak trwało”.\n\nPrzez zmiany klimatu syberyjska tundra jest coraz mniejsza. Zniknie całkiem do 2500 roku? Wskutek zmian klimatycznych ta charakterystyczna dla okolic Arktyki formacja roślinna cofa się na północ. Jeśli nic się zmieni – do połowy tysiąclecia zniknie całkowicie.\n\nAkcja przyklejania się do obrazów\n\nTo nie pierwszy raz, gdy aktywności ruchu XR przykleili się do jakiegoś ważnego wnętrza czy budynku. W lipcu i w sierpniu grupy aktywistów przeprowadzały także akcje w galeriach sztuki, przyklejając się do słynnych obrazów.\n\nNajpierw wydarzyło się tak w National Gallery w Londynu, gdzie na początku lipca para aktywistów przykleiła się do obrazu Johna Constable’a, a dwa tygodnie później podobna akcja miała miejsce w galerii Ufizzi we Florencji, gdzie przyklejono się do plotą Botticellego.\n\nW sierpniu zaś dwukrotnie takie happeningi miały miejsce w Niemczech. Aktywiści ruchu XR przyklejali się do obrazu Rafaela Santiego w Galerii Obrazów Starych Mistrzów w Dreźnie oraz do obrazu Petera Paula Rubensa w galerii w Monachium.\n\nW żadnym z tych przypadków nie doszło jednak do uszkodzenia bezcennych płócien, ponieważ aktywiści przyklejali się do ram obrazów. Używali także kleju, który nie poczynił zniszczeń.\n\nIch akcje budzą jednak coraz więcej kontrowersji. Biuro prasowe kancelarii brytyjskiego premiera wydało nawet oświadczenie mówiące, że „jakkolwiek aktywiście korzystają z demokratycznego prawa do protestu, to jednak nie mogą tego robić w sposób uporczywie zakłócający życie innych lub niszczyć cennych obiektów”.",
    "Chorwacja. Relacja i wynik na żywo": "Wielka Brytania i Chorwacja zmierzą się w sobotę na mistrzostwach Europy w koszykówce. Relacja na żywo z meczu Wielka Brytania - Chorwacja na Polsatsport.pl.\n\nMistrzostwa rozgrywane będą od 1 do 18 września ponownie w czterech krajach-gospodarzach: w Czechach (Praga), Gruzji (Tbilisi), Niemczech (Kolonia, faza finałowa - Berlin) oraz we Włoszech (Mediolan). Pierwotnie EuroBasket miał się odbyć w 2021 roku, ale ze względu na pandemię COVID-19 i przesunięcie terminu igrzysk w Tokio został przełożony o rok.\n\nDo ćwierćfinałów, czyli najlepszej ósemki, awansują zwycięzcy pierwszej rundy pucharowej. Spotkania 1/4 finału odbędą się 13 i 14 września, a półfinały 16 września. Mistrza Europy oraz zdobywcę brązowego medalu wyłonią mecze ostatniego dnia turnieju - 18 września w Berlinie.\n\nRelacja na żywo z meczu Wielka Brytania - Chorwacja na Polsatsport.pl. Początek o godz. 14:15.\n\nMC, Polsat Sport",
    "Fala przemocy na brytyjskich ulicach. \"W Londynie jest jak w filmie kryminalnym\"": "Brytyjczykom wciąż trudno uwierzyć, że w przyjemnym dotąd portowym mieście z sympatycznymi i otwartymi mieszkańcami szerzy się bezprawie. Pod koniec sierpnia media regularnie donosiły o strzelaninach, przestępstwach z użyciem noży i rozbojach. Mieszkańcy Liverpoolu zastanawiają się, czy bezpiecznie jest w ogóle wychodzić z domów.\n\nTej samej nocy, gdy dziewięcioletnia Olivia Pratt-Korbel została zabita przez zamaskowanego strzelca, kilka kilometrów dalej, na parkingu jednego z pubów w Kirby, znaleziono kobietę po pięćdziesiątce z raną kłutą klatki piersiowej.\n\nKilka dni wcześniej zastrzelono 28-letnią radną Ashley Dale. Zginęła w swoim ogrodzie. Według policji to morderstwo było pomyłką gangu, który szukał zemsty na innej kobiecie. Na liście ofiar zbrodni w Liverpoolu z sierpnia jest także dwudziestoletni Sam Rimmer. Zginął od kul dwóch sprawców poruszających się na rowerach elektrycznych.\n\nPo tych krwawych wydarzeniach policja była w Liverpoolu aktywna jak nigdy dotąd. Mundurowi stali niemal na każdym rogu, organizowano naloty na mieszkania gangsterów.\n\n\"Może jednak jest jakaś nadzieja dla Liverpoolu. Policja w zaczęła zajmować się prewencją. Nic się nie zmieni z dnia na dzień, ale to dobry początek. Widzieliśmy oderwanych rzeczywistością ministrów przechwalających się z ekranów telewizorów, ale jak dotąd nie zobaczyliśmy żadnych realnych rozwiązań problemu ubóstwa, bezrobocia, bezdomności i oczywiście walki ze zorganizowaną przestępczością\" – komentował w brytyjskich mediach dr Robert Hesketh, ekspert ds. gangów ulicznych i kryminologii, który wychował się w ubogiej części Liverpoolu.\n\n\"Kiedy zabójca Olivii w końcu został odnaleziony, a ogólnokrajowe stacje powoli tracą zainteresowanie sprawami Liverpoolu, mam wrażenie, że niestety przestępczość wróci na ulice miasta. Powoli, bo na razie członkowie gangów pozostaną w uśpieniu. Niewykluczone, że wielu czmychnęło na wakacje do Hiszpanii albo do Turcji. Ale w końcu wszystko będzie tak jak poprzednio\" – przewiduje jednak dr Hesketh.\n\nPodobnego zdania jest profesor Simon Harding, dyrektor National Center for Gang Research, z University of West London. – Jako port, Liverpool jest historycznym miejscem handlu narkotykami i bronią. Podobnie jak w większości miast, przez dziesięciolecia wysoki poziom ubóstwa i deprywacji sprawił, że ludzie zaczęli tam popełniać przestępstwa – powiedział naukowiec w rozmowie z \"Newsweekiem\".\n\nProf. Harding twierdzi, że Liverpool ma historię dobrze ugruntowanych przedsiębiorstw przestępczych, często powiązanych z określonymi rodzinami. Są też gangi uliczne niższego szczebla, powszechne także innych częściach kraju. Jednym z kluczowych rozróżnień jest tutaj między gangami ulicznymi a zorganizowaną przestępczością – dodał naukowiec z Londynu.\n\nKiedyś jechałyśmy autobusem, wsiadło do niego kilkunastu nastolatków, córka wtedy mi powiedziała: kiedy dzieje się coś takiego staraj się być przezroczysta, patrz w inną stronę, nie szukaj kontaktu wzrokowego\"\n\nUlice Londynu jak z filmów kryminalnych\n\nKilka po krwawych wydarzeniach z Liverpoolu swoje show miały londyńskie gangi podczas największego w Europie karnawału ulicznego Notting Hill. Jedna osoba została tam zamordowana, kilkanaście było rannych, a dziesiątki uczestników pobito lub obrabowano. Impreza ma piękną tradycję, przyciąga turystów, ale z roku na rok robi się bardziej niebezpieczna.\n\n– Kiedyś chodziliśmy na karnawał każdego roku, całą rodziną. Było wspaniale. Tancerki, karaibskie i europejskie smakołyki, zabawa i radość. Ale od kilku na mieście można usłyszeć, że na słynnych uliczkach Notting Hill organizowana jest nieformalna parada londyńskich gangów – mówi 'Newsweekowi' Yaris Morris z Holland Park w Londynie.\n\nKarnawał jest raz w roku, ale londyńska policja od lat walczy z gangami. Teraz Metropolitan Police oficjalnie przyznaje, że ma do czynienia z rosnącą falą przestępczości w stolicy. Funkcjonariusze notują kolejne rozboje, zabójstwa, kradzieże i pobicia przypadkowych osób. W policyjnych raportach można przeczytać, że gangi napadają na sklepy, wynoszą towar, zabierają biżuterię przechodniom na ulicy. Coraz częściej dochodzi do napadów na kierowców, członkowie gangów otwierają samochody na czerwonych światłach. Ich głównym celem są kobiety, bo mają ze sobą torebki, które łatwo ukraść.\n\n– Moja córka miała w klasie koleżanki, które chodziły z gangsterami z południowego Londynu – mówi \"Newsweekowi\" Joanna Pisarska z londyńskiej dzielnicy Lambeth. — Kiedyś jechałyśmy autobusem, wsiadło do niego kilkunastu nastolatków. A córka mówi mi: \"kiedy dzieje się coś takiego, staraj się być przezroczysta, patrz w inną stronę, nie szukaj kontaktu wzrokowego\". Byłam zdumiona, ale uwiadomiłam sobie, że niewiele wiem o życiu w Londynie, bo w nim nie dorastałam – opowiada kobieta.\n\n— Ostatnio byliśmy bombardowani doniesieniami z ulic Liverpoolu. Ale do tej pory złą kryminalną sławą cieszył się Londyn. Teraz ludzie uświadomili sobie, że skala przestępczości niemal we wszystkich większych brytyjskich miastach wymyka się spod kontroli. Mam rodzinę w Birmingham, tam też do niektórych dzielnic lepiej nie zaglądać, strzelaniny zdarzają się wszędzie Mówi się o porachunkach między bandami, ale ofiarami są niewinni ludzie – dodaje Pisarska.\n\nCoraz częściej londyńczycy decydują się na opuszczenie stolicy w poszukiwaniu bezpieczniejszego miejsca do życia. Tak zrobił Steven Banburry z Brentford. – Obiecaliśmy sobie z żoną, że jak tylko urodzi się nam dziecko, zwijamy żagle. Londyn w moim przekonaniu nie jest miejscem, w którym łatwo wychowywać dzieci. Kupiliśmy dom na wsi w okolicach Windsoru, wciąż blisko do Londynu, ale bezpieczniej. Dom w stolicy wynajęliśmy. W Londynie byliśmy świadkami wielu tragedii. Jak nie zamachy, to nożownicy albo gangi. Teraz mamy więcej spokoju.\n\n– Jesteś z Polski? – pyta podchmielony Anglik z dzielnicy Elephant i Castle. – Pamiętam jak w 2007 roku w New Cross w Londynie zginęła Polka, która przypadkowo znalazła się na linii ognia dwóch gangów. W Londynie bandy były i będą, teraz ich będzie jeszcze więcej, bo ludzi na nic nie stać, nie ma perspektyw, łatwiej wyrwać torebkę jakieś panience niż zabrać się do normalnej roboty – mówi, wychylając resztkę wina z butelki. – W Londynie jest jak w filmie kryminalnym – rzuca na odchodnym.\n\nKryzys wpływa na przestępczość\n\nEksperci, policja, a nawet byli członkowie gangów twierdzą, że rosnące koszty życia są wykorzystywane przez zorganizowanych przestępców, aby rekrutować osoby, które nie mogą związać końca z końcem.\n\nO tym, jak wygląda taka rekrutacja, opowiedzieli badaczom członkowie gangów zajmujący się rozprowadzaniem narkotyków w hrabstwie Essex i w okolicach Cambridge. Jeden z nich powiedział, że bandy często oferują gotówkę i drogie gadżety, aby przyciągnąć nastolatków. A ci często desperacko potrzebują pieniędzy. \"Pieniądze sprawiają, że świat się kręci. Mówią, że to łatwe pieniądze, że liczy się kasa, która jest w zasięgu ręki. Ale ja uciekłem, bo na końcu tych łatwych pieniędzy czyha łatwa śmierć\" – opowiadał jeden z byłych członków grupy z Essex.\n\nLennox Rogers jest współzałożycielem fundacji \"Refocus\". Mężczyzna jest przekonany, że istnieje bezpośredni związek między kosztami utrzymania w stolicy a liczbą rekrutowanych przez gangi. – Członkowie gangów często sami pochodzą z ubogich dzielnic, z nizin społecznych, dokładnie wiedzą więc na jaką nutę zagrać, aby przekonać do przyłączenia się do nich i nielegalnego zarabiania pieniędzy. Mamy takie czasy, że wielu przekonają łatwe pieniądze – uważa Rogers.\n\nNiepokojące dane\n\nZ danych Metropolitan Police z 2021 roku wynika, że tylko w hrabstwie Essex liczba nastolatków poniżej 16. roku życia aresztowanych za handel narkotykami wzrosła trzykrotnie. W zeszłym roku aresztowano tam 53 dzieci za rozprowadzanie narkotyków.\n\nBrytyjskie Ministerstwo Spraw Wewnętrznych podaje, że w dwóch na trzy rewiry policji w Anglii i Walii funkcjonariusze mają do czynienia z rosnącą liczbą przestępstw z użyciem broni. W jednym z nich na poziomie sześciokrotnie wyższym niż dziesięć lat temu.\n\nLondyn nie jest już stolicą przestępstw z użyciem broni palnej. W ciągu ostatniej dekady ich liczba zmniejszyła się o 14 proc. Więcej strzelanin niż w Londynie odnotowano w północnej i środkowej Anglii. – W Liverpoolu mogłabyś kupić pistolet w ciągu tygodnia, wystarczy znać odpowiednich ludzi. A jak nie znasz, to wejdź do byle jakiego pubu i zacznij rozmowę na temat broni. Odpowiedni ludzie szybko się znajdą. Masz kasę, będziesz miała spluwę w torebce w ciągu siedmiu dni – twierdzi Thomas, pochodzący z Liverpoolu mieszkaniec południowego Londynu.\n\nZ kolei kryminolog dr Robert Hesketh z Moores University uważa, że kupno broni w Liverpoolu zajmuje kilka tygodni. – To dlatego, że gangi pożyczają sobie broń. Za [pistolet maszynowy – przyp. red.] MAC-10 musieliby zapłacić 3 tys. funtów, podobna cena jest za MP5. Ich praktyki są takie, że nie kupują broni, a pożyczają sobie za 100-150 funtów na konkretną robotę, a potem oddają. Dzięki takiemu układowi nie martwią się o to, jak pozbyć się narzędzia przestępstwa – podkreśla dr Hesketh.\n\nKrajowa Agencja ds. Przestępczości ocenia, że w Zjednoczonym Królestwie \"wysoki popyt na broń palną na rynku przestępczym trwa nadal\", a najbardziej dotkniętymi regionami są Liverpool, Manchester, hrabstwo Yorkshire, West Midlands oraz Londyn.\n\nDr Hesketh twierdzi, że obecny kryzys w Wielkiej Brytanii sprzyja wzrostowi przestępczości. \"Żyjemy w społeczeństwie widocznej konsumpcji i celebrytów w mediach społecznościowych. Jeśli młodzi ludzie w zmarginalizowanych społecznościach nie są w stanie osiągnąć swoich celów, znajdą inne środki – a to może skończyć się poprzez gangi i narkotyki\" – napisał ekspert na łamach dziennika \"The Independent\"."
}