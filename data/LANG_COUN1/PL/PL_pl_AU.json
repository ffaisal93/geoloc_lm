{
    "Australia zapowiedziała zerową emisję netto do 2050 roku": "Wiadomości Australia zapowiedziała zerową emisję netto do 2050 roku Karol Byzdra 10.09.2022 08:54 Drukuj\n\nPDF\n\n\n\n\n\nFot.: Johnny Bhalla/Unsplash Facebook\n\nTwitter\n\nLinkedIn\n\nKopiuj link\n\nWyślij email Australijski parlament przyjął ustawę zobowiązująca do ograniczenia emisji dwutlenku węgla o 43 proc. do 2030 roku i zerowej emisji do 2050.\n\nReklama\n\nPo wygranych przez Partię Pracy majowych wyborach i odsunięciu konserwatystów od władzy, nowy rząd ustanowił pierwszą tego typu ustawę na rzecz ochrony środowiska. Zapowiedział zintensyfikowanie działań i przewiduje kolejne aktywności na rzecz klimatu.\n\nReklama\n\nNowe prawo wymaga, aby agencje rządowe brały pod uwagę cele emisyjne podczas tworzenia swoich budżetów, infrastruktury oraz przepisów. Przedsiębiorcy również będą zobligowani do przestrzegania nowego prawa dotyczycącego zużycia energii, co zachęcić ma ich do korzystania z OZE.\n\nCzytaj też Wiemy jaki limit ceny na rosyjski gaz zaproponowała Komisja Europejska\n\nMinister ds. zmian klimatu i energii Chris Bowen w swoim przemówieniu oznajmił, że „uchwalenie przepisów dotyczących zmian klimatycznych pokazuje światu, że Australia poważnie podchodzi do zmniejszenia emisji i czerpania ekonomicznych możliwości z energii odnawialnej przystępnej cenowo\".\n\nReklama\n\nNowe przepisy mają wejść w życie od lipca przyszłego roku.",
    "Australia: Wagonik kolejki górskiej uderzył w młodą kobietę. 26-latka walczy o życie": "Według wstępnych doniesień lokalnych mediów i służb kobieta została uderzona przez wagonik, gdy schylała się, by odzyskać swój telefon, który wypadł na torowisko. Dokładne okoliczności wypadku wciąż nie są w pełni jasne, ponieważ wśród naocznych świadków pojawiła się także inna wersja - wypadnięcie poszkodowanej z wagonika podczas przejażdżki.\n\nKobieta walczy o życie\n\nDo zdarzenia doszło podczas corocznej wystawy rolniczej Melbourne Royal Show. 26-latka pracowała w jednym z pawilonów.\n\nSiła uderzenia była na tyle duże, że Shylah Rodden miała wznieść się w powietrze i spaść z wysokości ok. dziewięciu metrów. Kobieta doznała poważnych obrażeń głowy i innych części ciała. Została przetransportowana do szpitala. Jest w stanie krytycznym.\n\nReklama\n\nDziennikarze australijskiego wydania dziennika \"Daily Mail\" rozmawiali ze zrozpaczoną rodziną młodej kobiety. Wcześniej, w lipcu, zmarł jej starszy brat. Teraz stoją w obliczu utraty kolejnego dziecka.\n\n- Obrażenia są straszne, przerażające. Ma uszkodzony mózg. Miednica, ręce, nogi, kręgosłup, prawie wszystko złamane. Nawet lekarze mówią, że od dawna nie widzieli niczego takiego - relacjonował ojciec kobiety.\n\nRzecznik The Royal Melbourne Show powiedział \"Daily Mail Australia\", że organizatorzy wystawy współpracują z służbami, aby ustalić, jak doszło do tragedii.",
    "Australia. Około 230 waleni wyrzuconych na brzeg na Tasmanii, połowa może być martwa": "Około 230 waleni zostało wyrzuconych na brzeg australijskiej wyspy Tasmanii. Konserwatorzy przyrody udają się w środę na pomoc zwierzętom, nawet połowa z nich może już być martwa - przekazał w oświadczeniu tasmański departament środowiska i zasobów naturalnych.\n\nWalenie zostały wstępnie zidentyfikowane jako grindwale. Eksperci mają ocenić, jakie dalsze działania należy podjąć w celu pomocy zwierzętom. Przyczyna zjawiska pozostaje tajemnicą.\n\nW poniedziałek tasmańskie władze odnalazły co najmniej 14 martwych waleni z gatunku kaszalotów spermacetowych.\n\nWe wrześniu 2020 roku na Tasmanii zostało wyrzuconych na brzeg prawie 500 grindwali. Władzom udało się wówczas uratować około 100 z nich.\n\nBadaczka Vanessa Pirotta przekazała w wypowiedzi dla BBC, że podobieństwa między ówczesną sytuacją, a obecną - ten sam rodzaj ssaka, lokalizacja i okres w roku - są \"niespotykane\" i martwiące. Jak powiedziała, walenie mogły pomylić drogę, podążyć za chorym albo zdezorientowanym przywódcą, czy też w popłochu wpłynąć na płytsze wody. Pirotta dodała, że wpływ na ich zachowanie mogła mieć też zmiana klimatu, w tym temperatura wody.\n\nBadaczka wyjaśniła również, że tak wielka wyspa, jaką jest Tasmania, może stanowić zagrożenie nawigacyjne dla zwierząt używających echolokacji, które mogą być zaskoczone nagłym pojawieniem się lądu na otwartych wodach.\n\nLeżąca na wschód od Tasmanii Nowa Zelandia ma najwyższy na świecie wskaźnik wyrzuconych na brzeg delfinów i wielorybów. Na plażach znajdowane są co roku setki ssaków. Powód, dla którego się to dzieje, nie jest jasny. (PAP)\n\nmar/\n\n",
    "Australia obawia się, że będzie kolejnym celem ewentualnego ataku Chin": "Doktor Malcolm Davis, starszy analityk z Australian Strategic Policy Institute (ASPI), który jest ekspertem w sprawach strategii obronnej uważa, że chiński prezydent Xi Jinping może zdecydować się rozprawić z Tajwanem już w 2026 lub 2027 roku - o takim scenariuszu piszą w czwartek australijskie media.\n\nReklama\n\n\"Biorąc pod uwagę, w jaki sposób dokonuje się modernizacja chińskiego wojska, będą gotowi do 2026 - 2027 roku\" - powiedział Davis i dodał: \"Rok 2027 to 100 rocznica powstania Armii Ludowo-Wyzwoleńczej. Według mnie to czas, kiedy mamy okres największego zagrożenia\".\n\nReklama\n\nAustralijski strateg jest zdania, że jest wysoce prawdopodobne, że w każdym konflikcie między Chinami a Stanami Zjednoczonymi o Tajwan, Australia zostałaby zaatakowana od samego początku. W wyniku czego chińskie rakiety atakowałyby wysunięte najbardziej na północ bazy Australii.\n\nUczony przyznał, że Australia nie jest przygotowana do obrony przed atakami ze strony Chin.\n\n\"To jest coś, o czym rzeczywiście musimy myśleć w ramach trwającego przeglądu strategicznego obrony, jak wzmocnić nasze siły na północy, aby były bardziej odporne\" - zaznaczył.\n\nNa pytanie, czy istnieje sposób, w jaki można przekonać Chiny, aby nie najeżdżały na Tajwan, Davis powiedział, że najlepszym sposobem byłoby wzmocnienie odstraszania wobec Chin w sprawie Tajwanu.\n\nDziałania te obejmowałyby USA i ich sojuszników w regionie, w tym Australię, aby zwiększyć potencjalne koszty jakiejkolwiek akcji militarnej do poziomu nieakceptowalnego dla władz w Pekinie.\n\n\"Wymagałoby to na przykład wzmocnienia wsparcia militarnego dla Tajwanu już teraz, tak aby koszt przeprowadzenia inwazji przez cieśninę (Tajwańską - PAP) stał się po prostu zbyt duży\" - powiedział Davis. Jako przykład podał obecne wsparcie wojskowe dla Ukrainy.\n\nW zeszłym miesiącu premier Anthony Albanese powiedział, że stanowisko Australii w sprawie Tajwanu jest \"jasne\". \"Nie chcemy widzieć żadnych jednostronnych zmian obecnego statusu quo\" - powiedział australijski premier.\n\nmma/ tebe/",
    "Australia, głupcze!": "Poinformowała, że w celu oszczędności na razie nie włączają jeszcze w swoim domu ogrzewania. – Na razie nie ogrzewamy. Od kilku dni nosimy ciepłe skarpety i dresy. Poza tym dużo się tulimy i mówimy sobie ciepłe słowa. W domu mamy piec gazowy, ale dogrzewać możemy też prądem – poinformowała. A zapytana wprost, czy boi się zimy i jak planuje się na nią jeszcze przygotować, odparła: – Tak [boję się – przyp. K.B.], kupiłam bilety do Australii – napisała. Bilety do Australii jako recepta na drogi gaz i ceny energii! Genialne w swej prostocie!\n\nTANIEC Z KIM?\n\nUrzekła nas scenka z programu „Taniec z gwiazdami”. To program, który kiedyś robił furorę w TVN, potem przejął go Polsat. Z",
    "Australia: 77-latek trzymał w domu kangura. Zwierzę go zaatakowało": "77-letni mężczyzna z Australii Zachodniej zginął po ataku dzikiego kangura, trzymanego jako zwierzę domowe. Stworzenie zostało zastrzelone.\n\nDo tragedii doszło w niedzielę wieczorem w Redmond niedaleko miasta Albany (Australia Zachodnia). 77-latka z poważnymi obrażeniami znalazł jego krewny - pisze \"The Guardian\".\n\nJak podaje policja, przebywający na miejscu kangur stanowił zagrożenie dla ratowników medycznych próbujących pomóc rannemu mężczyźnie.\n\nZOBACZ: Warszawa. Celnicy znaleźli w przesyłce z Chin czaszkę krokodyla\n\nRatownikom nie udało się go jednak uratować , 77-latek zmarł na miejscu.\n\nSłużby zastrzeliły kangura\n\nRzecznik policji powiedział, że funkcjonariusze zostali zmuszeni do zastrzelenia torbacza. Jak podają służby, uważa się, że mężczyzna został zaatakowany przez kangura wcześniej tego dnia.\n\nWedług policji ​​było to dzikie zwierzę, które trzymano \"jako zwierzę domowe\". Służby podały, że przygotowują raport dla koronera.\n\nWIDEO: \"Skoro o śmieciach mowa, to wrócimy też do słów Władimira Putina\" Twoja przeglądarka nie wspiera odtwarzacza wideo...\n\nan/ sgo/\"The Guardian\"",
    "Udany dzień faworytów w Pucharze Davisa. Australia wygrała hit": "Udany dzień faworytów w Pucharze Davisa. Australia wygrała hit\n\nReprezentacja Australii pokonała 2-1 Francję w hicie drugiej kolejki fazy grupowej turnieju finałowego Pucharu Davisa 2022. Zwycięstwa w czwartek odniosły też drużyny Chorwacji, Serbii i USA.\n\nPAP/EPA / Elisabetta Baracchi / Na zdjęciu: Borna Corić\n\nMecz zaczął się lepiej dla Francji, bowiem w pierwszej grze Richard Gasquet pewnie poradził sobie z Jasonem Kublerem. W drugim spotkaniu Alex de Minaur wytrzymał presję, wygrał 6:3, 1:6, 6:4 z Benjaminem Bonzim i wobec tego o losach całej rywalizacji zadecydował debel.\n\nW grze podwójnej swoją klasę pokazali Matthew Ebden i Max Purcell. Mistrzowie Wimbledonu pokonali 6:4, 6:4 parę Nicolas Mahut / Arthur Rinderknech i dali triumf swojej reprezentacji. - Byłem podekscytowany, zainspirowany i pewny siebie. To był wielki wysiłek drużynowy, a zwycięstwo oznacza, że to dla nas wspaniały dzień - powiedział Ebden, cytowany przez daviscup.com.\n\nFaworyci wykonali zadanie też w pozostałych czwartkowych meczach. W Grupie A Chorwacja wygrała 2-1 ze Szwecją, choć w pierwszej grze Borna Gojo przegrał z Eliasem Ymerem. Potem jednak Borna Corić ograł Mikaela Ymera, a w deblu Nikola Mektić i Mate Pavić okazali się lepsi od braci Ymerów.\n\nW Grupie B Serbia pokonała 2-1 Koreę Południową, triumf zapewniając sobie już po grach singlowych. Dusan Lajović wygrał bowiem z Seongiem-Chanem Hongiem, a Miomir Kecmanović z Soonwoo Kwonem. W deblu niespodziewany punkt dla Koreańczyków wywalczyli Ji Sung Nam i Min-Kyu Song, ogrywając parę Nikola Cacić / Filip Krajinović.\n\nWynikiem 2-1 zakończyło się również spotkanie USA z Kazachstanem w Grupie D. Amerykanie zdobyli punkty w singlach, dzięki zwycięstwom Tommy'ego Paula nad Michaiłem Kukuszkinem i Taylora Fritza z Aleksandrem Bublikiem. W grze podwójnej Bublik i Ołeksandr Niedowiesow wygrali z Rajeevem Ramem i Jackiem Sockiem.\n\nChorwacja - Szwecja 2:1\n\nTurniej finałowy, Grupa A, kort twardy, Bologna (Włochy)\n\nczwartek, 15 września\n\nGra 1.: Borna Gojo - Elias Ymer 2:6, 6:7(2)\n\nGra 2.: Borna Corić - Mikael Ymer 6:4, 3:6, 6:3\n\nGra 3.: Nikola Mektić / Mate Pavić - Elias Ymer / Mikael Ymer 7:5, 6:3\n\nKorea Południowa - Serbia 1:2\n\nTurniej finałowy, Grupa B, kort twardy, Walencja (Hiszpania)\n\nczwartek, 15 września\n\nGra 1.: Seong-Chan Hong - Dusan Lajović 4:6, 0:6\n\nGra 2.: Soon Woo Kwon - Miomir Kecmanović 3:6, 4:6\n\nGra 3.: Ji-Sung Nam / Min-Kyu Song - Nikola Cacić / Filip Krajinović 6:4, 6:2\n\nFrancja - Australia 1:2\n\nTurniej finałowy, Grupa C, kort twardy, Hamburg (Niemcy)\n\nczwartek, 15 września\n\nGra 1.: Richard Gasquet - Jason Kubler 6:2, 6:4\n\nGra 2.: Benjamin Bonzi - Alex de Minaur 3:6, 6:1, 4:6\n\nGra 3.: Nicolas Mahut / Arthur Rinderknech - Matthew Ebden / Max Purcell 4:6, 4:6\n\nUSA - Kazachstan 2:1\n\nTurniej finałowy, Grupa D, kort twardy, Glasgow (Wielka Brytania)\n\nczwartek, 15 września\n\nGra 1.: Tommy Paul - Michaił Kukuszkin 6:1, 6:4\n\nGra 2.: Taylor Fritz - Aleksander Bublik 7:6(5), 1:6, 6:3\n\nGra 3.: Rajeev Ram / Jack Sock - Aleksander Bublik / Ołeksandr Niedowiesow 2:6, 6:7(6)\n\nŚwiat sportu w szoku. Roger Federer właśnie to ogłosił\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy reprezentacja Australia wyjdzie z grupy? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Australia nie zabroni turystom z Rosji przyjazdu. \"Nie rozważamy tego w tej chwili\"": "„Nie rozważamy tego w tej chwili” – odpowiedział minister Richard Marles zapytany przez dziennikarza telewizji ABC, czy rząd planuje wprowadzić sankcje przeciwko rosyjskim turystom. Przypomniał, że Canberra dostarczała Ukrainie pomoc humanitarną i sprzęt obronny. Latem, w ramach pomocy wojskowej, przekazała Kijowowi 60 transporterów Bushmaster i 28 pojazdów opancerzonych M113AS4 o łącznej wartości ponad 385 milionów dolarów australijskich.\n\nAustralia ukarała rosyjskie banki i firmy\n\nOd początku agresji Rosji w Ukrainie Australia kilkakrotnie nakładała sankcje. Zostały nimi objęte państwowe, rosyjskie firmy, m.in. producent Kamazów, sektor bankowy i podmioty zarządzające długiem państwowym tego kraju. Zakazała też eksportu do Rosji tlenku glinu i rud aluminium, w tym boksytu. Sankcje objęły też sektor elektroniczny, m.in. największego eksportera tych części - JSC Ruselectronics.\n\nReklama\n\nO zakazanie wjazdu Rosjan do krajów Zachodu zwrócił się przed miesiącem prezydent Ukrainy, Wołodymyr Zełenski. Ograniczenia wjazdów Rosjan do Europy domaga się też Komisja Europejska. Zgodnie z jej wytycznymi, konsulaty mogą rozpatrywać wnioski o rosyjskie wizy na podróże inne niż niezbędne w dalszej kolejności i przedłużyć okres na podjęcie decyzji dotyczących ich wydania. Na apel Brukseli odpowiedziała Polska, Czechy, Łotwa, Estonia i Finlandia.\n\nPolska odpowiedziała na apel\n\nZgodnie z decyzją rządu, jaka w poniedziałek została opublikowana w Dzienniku Ustaw, polską granicę będą mogli bez problemów przekraczać rosyjscy dysydenci i poszkodowani, osoby potrzebujące pomocy humanitarnej, posiadacze zezwoleń na pobyt, kierowcy transportowi i dyplomaci.\n\nWideo Odtwarzacz wideo wymaga uruchomienia obsługi JavaScript w przeglądarce. Czy sankcje wobec Rosji są skuteczne? Deutsche Welle\n\nDo Polski nie będą mogli wjeżdżać Rosjanie zza zewnętrznej granicy UE. Od 26 września zakaz ten obejmie też porty i lotniska.\n\nEwa Wysocka\n\n",
    "Australia wypuszcza monetę z zadaniem do zcrackowania": "@FckThe SYS\n\nPytanie, co to jest „naród australijski”. Także, jak najbardziej, w kontekście poddania się swoim oprawcom.\n\nW zestawieniu z przebiegiem zasiedlania Australii przez anglosaskich osadników i zesłańców, obecna nadmierna inwigilacja to nadal pikuś.",
    "Australia zyska nowe centrum badań i rozwoju nad lekami antywirusowymi": "Pandemia koronawirusa zmobilizowała szereg państw i instytucji do szeroko zakrojonych inwestycji w medyczne centra badawcze zajmujące się wirusami i lekami przeciwwirusowymi. Jedno z największych centrów badawczo-rozwojowych w regionie Azji-Pacyfiku powstaje w Melbourne.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nCumming Global Center for Pandemic Therapeutics (CGCPT) z siedzibą w Melbourne jest najnowszą z szeregu inicjatyw mających na celu zapobieganie pandemiom i tworzeniu nowych lekarstw przeciwwirusowych, nie tylko przeciw COVID-19, ale również na przykład HIV. CGCPT utworzono przy Instytucie Infekcji i Odporności im. Petera Doherty’ego na Uniwersytecie Melbourn.",
    "Australia ściąga więcej imigrantów przez brak rąk do pracy": "Autor: PAP/JP\n\n• 2 wrz 2022 12:07\n\n\n\n\n\nZ powodu braku rąk do pracy rząd Australii po raz pierwszy od lat podniesie limity imigracyjne. W tym roku podatkowym kraj przyjmie do 195 tys. osób, co oznacza wzrost o 35 tys. – poinformowała w piątek BBC. Choć w Australii jest ponad 480 tys. wolnych miejsc pracy, to wobec najniższego od 50 lat bezrobocia pracodawcy mają problemy ze znalezieniem ludzi (fot. butti_s /pixabay)\n\nREKLAMA\n\nBraki kadrowe w wielu sektorach to skutek pandemii koronawirusa oraz twardej polityki migracyjnej rządu w Canberze. Najbardziej ucierpiały hotelarstwo, opieka zdrowotna, rolnictwo i wykwalifikowany handel.\n\nRok podatkowy w Australii trwa od 1 lipca do 30 czerwca.\n\nInteresują Cię biura, biurowce, powierzchnie coworkingowe i biura serwisowane? Zobacz oferty na PropertyStock.pl\n\n\"(...) wpływ pandemii był tak poważny, że nawet jeśli wyczerpiemy wszystkie inne możliwości, nadal będzie nam brakować tysięcy pracowników, przynajmniej w krótkim okresie\" - powiedziała minister spraw wewnętrznych Clare O'Neil.\n\nChoć w kraju jest ponad 480 tys. wolnych miejsc pracy, to wobec najniższego od 50 lat bezrobocia pracodawcy mają problemy ze znalezieniem ludzi.\n\nJak podaje BBC, stała imigracja wzrosła w połowie zeszłej dekady do 190 tys. osób, jednak w 2017 roku znów została ograniczona, stając się przedmiotem gorącej debaty politycznej.\n\n\"Odchodzimy od systemu, który był niemal w całości skoncentrowany na tym, jak trzymać migrantów z dala, do takiego, w którym zdajemy sobie sprawę z toczącej się globalnej walki o talenty\" - dodała O'Neil.\n\nWzrost limitów obejmuje m.in. dodatkowe 4,7 tys. miejsc dla pracowników służby zdrowia. Rząd obiecał również przeznaczyć ponad 24 mln dolarów na likwidację ogromnych zaległości w rozpatrywaniu wniosków wizowych.\n\nOd 2016 roku do Australii przeniosło się ponad milion osób.\n\nPODOBAŁO SIĘ? PODZIEL SIĘ NA FACEBOOKU PODOBAŁO SIĘ? PODZIEL SIĘ NA FACEBOOKU",
    "Australia zmienia zdanie ws. Djokovicia. Wielka szansa dla Serba": "Novak Djoković nadal nie jest zaszczepiony i przez to nie mógł wziąć udziału w Australian Open na początku tego roku. Zamiast udać się na korty, Serb został zatrzymany, przewieziony na kwarantannę, a później deportowany z kraju. Z tego samego powodu nie mógł także wystąpić na niedawno zakończonym US Open. Władze Stanów Zjednoczonych nie udzieliły mu wizy.\n\nREKLAMA\n\nZobacz wideo Najwyższy kontrakt w historii Rakowa. \"To jest inwestycja\" [Sport.pl LIVE]\n\nNovak Djoković może zagrać na najbliższym Australian Open\n\nChoć do kolejnej edycji Australian Open jeszcze trochę czasu (rozpocznie się w styczniu 2023 roku), wielu fanów i ekspertów zastanawia się, czy Djoković tym razem zagra na tym wielkoszlemowym turnieju. Jak informuje The Sun, jest to możliwe. Zdaniem dziennikarzy, rząd Australii zezwoli Serbowi na wjazd do kraju, jeśli złoży prośbę o wizę. Decyzja dotycząca tenisisty nie jest jeszcze oficjalnie potwierdzona, ale w ostatnich tygodniach zmieniły się zasady dotyczące certyfikatów covidowych. Teraz podróżni, którzy zechcą wjechać do Australii, nie muszą już pokazywać dowodu szczepienia. W związku z tym, szansę Serba na występ w Melbourne znacząco wzrosły.\n\nŚwiątek podczas finału zobaczyła, kto jest na trybunach. Nie mogła się skupić. To jej idol\n\nAnglicy uważają, że działacze Australian Open mają nadzieję na powrót Djokovicia. Serb jest jednym z najlepszych tenisistów w historii i do tej pory wygrał już 21 turniejów wielkoszlemowych, z czego aż dziewięciokrotnie triumfował w australijskich zawodach. Jeśli ostatecznie weźmie udział w Australian Open, może zrównać się z Rafaelem Nadalem pod względem wygranych turniejów Wielkiego Szlema. Obecnie Hiszpan ma ich na koncie 22.\n\nWięcej tego rodzaju treści znajdziesz na stronie głównej Gazeta.pl\n\nNovak Djoković ostatni raz na kortach pojawił się w lipcu tego roku. Wówczas wziął udział w Wimbledonie i ostatecznie go wygrał. W finale pokonał 3:1 (4:6, 6:3, 6:4, 7:6) Nicka Kyrgiosa. Był to siódmy triumf Serba w tym wielkoszlemowym turnieju.\n\nIga Świątek nagrała wideo dla siatkarzy. \"Ja już po robocie\"",
    "Australia. Kontrowersyjny mural w Melbourne. Rosyjski i ukraiński żołnierz w uścisku": "Spór o mural w australijskim Melbourne. Na jednym z tamtejszych budynków pojawiła się grafika przedstawiająca rosyjskiego i ukraińskiego żołnierza w przyjacielskim uścisku. - Co by pomyśleli ludzie, gdyby mural przedstawiał gwałciciela przytulającego swoją ofiarę? - zapytał przedstawiciel Australijskiej Federacji Organizacji Ukraińskich, Stefan Romaniw.\n\n\"Skupienie się na pokojowym rozwiązaniu sporu między Ukrainą a Rosją. Prędzej czy później ciągła eskalacja konfliktów stworzona przez polityków będzie oznaczała śmierć naszej ukochanej planety\" - brzmi opis grafiki Petera Seatona, pseudonim CTO.\n\nMural przedstawia rosyjskiego i ukraińskiego żołnierza, którzy zastygli w przyjacielskim uścisku.\n\nGrafika wywołała spore kontrowersje. Według części komentatorów wpisuje się ona w rosyjską propagandę.\n\nReakcja ambasady Ukrainy. \"To nas obraża\"\n\nAmbasador Ukrainy w Australii Wasyl Myroszniczenko stwierdził, że mural \"całkowicie obraża wszystkich Ukraińców\". Zdaniem dyplomaty, artysta nie ma pojęcia o rosyjskiej inwazji na Ukrainę, zaznaczył, że rozczarowującym jest fakt powstania takiej pracy bez konsultacji z ukraińską społecznością w Melbourne.\n\n1/ A recently unveiled mural in @Melbourne showing a RU and a UA soldier hugging is utterly offensive to all Ukrainians. The painter has no clue about the RU invasion of Ukraine and it is disappointing to see it done without consulting the Ukrainian community in Melbourne. pic.twitter.com/TCG6s7W9SJ — Vasyl Myroshnychenko (@AmbVasyl) September 3, 2022\n\nKrytycy podkreślali, że praca promuje też \"fałszywą równowagę moralną\".\n\nZOBACZ: Czeczeński wolontariusz ostrzega: Jeśli Ukraina przegra, jutro trzeba będzie walczyć pod Warszawą\n\n\"Co by pomyśleli ludzie, gdyby mural przedstawiał gwałciciela przytulającego swoją ofiarę?\" - zapytał w wydanym w oświadczeniu współprzewodniczący Australijskiej Federacji Organizacji Ukraińskich, Stefan Romaniw.\n\nMural w Melbourne został zamalowany\n\nOrganizacja artystyczna Art4Ukraine Australia zgłaszała swoje wątpliwości co do samej koncepcji muralu, który ku zaskoczeniu jej przedstawicieli jednak pojawił się na jednym z budynków w Melbourne.\n\nSeaton nie spodziewał się takiego odbioru i przeprosił nazywając swój zamysł \"niezdarnym\". Odrzucił też zarzuty, jakoby miał być związany z jakimiś rosyjskimi organizacjami.\n\nW poniedziałek pod ciężarem krytyki CTO zamalował swoją pracę.\n\nap/ml/polsatnews.pl",
    "Australia odrzuca duży projekt węglowy z obawy o środowisko": "Rząd Australii odrzucił plany rozwoju projektu węglowego w pobliżu Wielkiej Rafy Koralowej, co oznacza zmianę polityki państwa, będącego jednym z największych eksporterów paliw kopalnych.\n\nZapraszamy na Międzynarodowe Targi Spawalnicze ExpoWELDING (18-20 października 2022 r.) pod patronatem WNP.PL w Międzynarodowym Centrum Kongresowym w Katowicach. Rejestracja trwa!\n\nMinister środowiska Tanya Plibersek wskazała, że nie zamierza zatwierdzić projektu węglowego firmy Central Queensland Coal, należącej do potentata górniczego Clive’a Palmera, z uwagi na prawdopodobieństwo „niedopuszczalnego wpływu” na obiekt światowego dziedzictwa, jakim jest Wielka Rafa Koralowa. To pierwszy raz, kiedy rząd odmawia kopalni węgla na mocy krajowej ustawy o ochronie środowiska i bioróżnorodności.",
    "Australia Południowa zasilana w 100% z OZE. Pierwszy region świata bez udziału paliw kopalnych": "Wkrótce Australia Południowa może być pierwszym regionem na świecie zasilanym w 100% z OZE. Światowy lider wykorzystania odnawialnej energii planuje w najbliższych latach wykluczyć całkowicie paliwa kopalne ze swojej sieci. Jak to możliwe?\n\nAustralia Południowa zasilana w 100% z OZE\n\nW ciągu kilku następnych lat system energetyczny Australii Południowej może być w 100% zasilany odnawialnymi źródłami energii – zapowiada Australian Energy Market Operator (AEMO), czyli krajowy zarządca energii.\n\nAustralia Południowa już teraz generuje większą część swojej energii przy udziale OZE. Ostatnia elektrownia węglowa w tym regionie została zamknięta w 2016 roku, a obecnie wiodącym źródłem energii jest wiatr. Duże farmy wiatrowe zapewniają aż 41% zapotrzebowania energetycznego. W 2021 roku Australia Południowa zaspokoiła 100% swojego zapotrzebowania operacyjnego ze źródeł odnawialnych przez 180 dni (49%). Czasem bywa tak, że OZE produkują więcej energii niż potrzeba…\n\nWiatraki pokryły aż 146% zapotrzebowania na energię\n\nZaledwie kilka dni temu w godzinach porannych wiatraki w Australii Południowej wykręciły rekord, generując aż 146% stanowego zapotrzebowania energetycznego. Dzięki temu OZE zapewniły prawie 63% energii w całej sieci.\n\nNadwyżki energii zostały wysłane do sąsiedniego stanu Wiktoria oraz zmagazynowane w dużych, krajowych magazynach energii. Australia Południowa posiada największy system bateryjny na świecie. Jednym z jego elementów jest ogromny magazyn energii zbudowany przez Teslę o mocy 150 MW i pojemności ponad 190 MWh.\n\nAustralia Południowa wyłącza paliwa kopalne\n\nPomimo niemal niezawodnego udziału odnawialnych źródeł energii, Australia Południowa musiała utrzymać w sieci generatory opalane w sposób konwencjonalny na wypadek awarii. Głównym, nieodnawialnym źródłem energii w tym regionie jest gaz ziemny.\n\nOd zeszłego roku AEMO sukcesywnie zmniejsza ilość generatorów synchronicznych, zamieniając je na takie, które nie wymagają spalania paliw kopalnych. Aktualnie krajowy zarządca sieci energetycznej planuje ograniczyć liczbę generatorów synchronicznych do jednego. Dzięki temu udział paliw kopalnych w produkcji energii może spaść z obecnych 5% do zaledwie 2%.\n\nSzacuje się, że do 2026 roku kraj będzie mógł wyłączyć wszystkie generatory synchroniczne, stając się pierwszym regionem na świecie z siecią elektryczną zasilaną w 100% przez odnawialne źródła energii.\n\nWzór dla całego świata\n\nW ciągu zaledwie 15 lat Południowa Australia zwiększyła udział OZE w produkcji energii z 1% do 60% w skali roku. Wszystko, dzięki trzem kluczowym technologiom – energii wiatrowej, fotowoltaice oraz magazynom energii.\n\nDo stanowej sieci energetycznej podłączone są 22 farmy wiatrowej, a kolejne są w trakcie budowy. W produkcję czystej energii są także włączeni mieszkańcy – w australijskim stanie więcej niż 1 na 3 domy ma zainstalowane panele słoneczne. A wyprodukowana energia zbierana jest w największym na świecie systemie bateryjnym, na czele ze światowej sławy Hornsdale Power Reserve o mocy 150 MW zbudowanym w 2017 roku i rozszerzonym w 2019 roku.\n\nAktualnym celem dla stanu jest zapewnienie energii w 100% z OZE do 2030, jednak niewykluczone, że przy takim tempie uda się to nawet wcześniej…\n\nŹródła: reneweconomy.com.au, opennem.org.au, energymining.sa.gov.au\n\nFot. główna: Canva\n\nArtykuł stanowi utwór w rozumieniu Ustawy 4 lutego 1994 r. o prawie autorskim i prawach pokrewnych. Wszelkie prawa autorskie przysługują swiatoze.pl. Dalsze rozpowszechnianie utworu możliwe tylko za zgodą redakcji.",
    "Australia otwiera swoje granice dla nieszczepionych turystów": "Australia otwiera swoje granice dla nieszczepionych turystów\n\nNowe przepisy umożliwiają niezaszczepionym podróżnym wjazd do Australii – nie jest wymagane okazywanie statusu szczepienia.\n\nJuż od początku lipca nieszczepieni Australijczycy otrzymali pozwolenie na swobodne podróżowanie do i z Australii – kraj zniósł wymóg, aby podróżni deklarowali swój status szczepień przy wyjeździe i przyjeździe. Wyeliminowało to również potrzebę korzystania z formularza cyfrowej deklaracji pasażera (DPD).\n\nTeraz po raz pierwszy od czasu otwarcia międzynarodowych granic Australii pod koniec 2021 r., w pełni zaszczepieni posiadacze wiz mogą swobodnie przyjeżdżać i wyjeżdżać z kraju. Podobnie jak Australijczycy, nie musza już oni okazywać statusu szczepień.",
    "Australia wprowadzi do obiegu monety z wizerunkiem króla Karola III od 2023 roku": "fot. BUTENKOV ALEKSEI / / Shutterstock\n\nAustralijska mennica królewska od 2023 r. będzie biła monety z wizerunkiem nowego króla Karola III zamiast ze zmarłą królową Elżbietą II - ogłosił we wtorek wiceminister skarbu Andrew Leigh. Wizerunek króla nie pojawi się automatycznie na banknocie pięciodolarowym, na którym obecnie widnieje podobizna Elżbiety II.\n\nBicie nowej monety rozpocznie się, gdy tylko do mennicy dotrze oficjalny, zatwierdzony przez Pałac Buckingham wizerunek nowego króla.\n\nZgodnie z prawem na wszystkich australijskich monetach musi widnieć wizerunek brytyjskiego monarchy, który jest również głową państwa w Australii. Od 1953 r. na monetach umieszczano podobiznę zmarłej w czwartek królowej Elżbiety II.\n\nOd 1966 r., gdy obowiązującą walutą stał się dolar australijski wyprodukowano ponad 15 mld monet z wizerunkiem królowej - zaznaczył Leigh. Jej podobizna na monetach była zmieniana sześć razy, ostatnio w 2019 r. Po 2023 r. monety z królową będą w dalszym ciągu legalnym środkiem płatniczym.\n\nProfil królowej Elżbiety II widniejący na monetach był zwrócony w prawą stronę, wizerunek Karola III będzie skierowany w lewą. Zmiana sposobu przedstawiania władców na monetach to tradycja sięgająca XVII wieku. Od tego czasu wizerunek każdego kolejnego monarchy był na monetach skierowany w przeciwnym kierunku niż jego poprzednika - wyjaśniono na stronie rodziny królewskiej.\n\nW Australii wizerunek królowej Elżbiety II widnieje również na banknocie pięciodolarowym. Nie zostanie on jednak automatycznie wymieniony na podobiznę króla, ponieważ Elżbietę II umieszczono na banknocie \"ze względu na jej osobowość, nie status monarchini\" - wyjaśnił Leigh.\n\nWiceminister dodał, że przyszły obraz tych banknotów będzie przedmiotem obrad rządu, ale z decyzją nie należy się spieszyć. Przy rozważaniu osób, które mogłyby się pojawić na nowej edycji tych banknotów będą brani pod uwagę również przedstawiciele rdzennych ludów Australii - zaznaczył.\n\nadj/ tebe/",
    "Qatar Airways i Virgin Australia ogłosiły strategiczne partnerstwo": "Qatar Airways i Virgin Australia oficjalnie rozpoczęły strategiczne partnerstwo, oferując podróżnym szeroki wachlarz korzyści, takich jak rozszerzona sieć połączeń, czy dostęp do poczekalni i programów lojalnościowych obu linii. Loty można już rezerwować na stronach internetowych obu linii lotniczych.\n\nPartnerstwo Qatar Airways i Virgin Australia\n\nNowe strategiczne partnerstwo pomiędzy Qatar Airways i Virgin Australia zapewni pasażerom bezproblemowy dostęp do sieci obu przewoźników, wraz z szeregiem korzyści dla podróżnych, takich jak podwójne punkty lotnicze, dostęp do poczekalni, pierwszeństwo wejścia na pokład i odprawa.\n\nW przeciwieństwie do innych linii lotniczych, byliśmy zdeterminowani, aby utrzymać loty do i z Australii podczas pandemii Covid, oraz pozwolić zdesperowanym osobom na powrót do domu i utrzymać połączenie firm ze światem. Teraz wzmocniliśmy naszą obecność jeszcze bardziej we współpracy z naszymi dobrymi przyjaciółmi w Virgin Australia – powiedział dyrektor generalny grupy Qatar Airways Akbar Al Baker.\n\nLoty można już rezerwować na stronach internetowych obu linii lotniczych. Według Virgin Australia, partnerstwo obejmie 49 rynków i ponad 150 miejsc w Australii, Europie, Bliskim Wschodzie i Afryce, w tym kilka popularnych europejskich miast, takich jak Londyn, Paryż, Rzym i Ateny.\n\nDzisiejszy dzień jest niezwykle ekscytujący dla Virgin Australia i naszych lojalnych członków Velocity Frequent Flyer z Qatar Airways oficjalnie dołączającym do rodziny Virgin Australia. Kontynuujemy realizację naszej obietnicy rozwoju międzynarodowej sieci, a od dzisiaj nasi goście będą mieli bezpośredni dostęp do ponad 150 miejsc na całym świecie, w tym więcej dostępu do Bliskiego Wschodu, Europy i Afryki, niż kiedykolwiek oferowaliśmy w historii naszej linii lotniczej” – mówi dyrektor generalny australijskiego przewoźnika, Jayne Hrdlicka.\n\nDreaming of your next holiday? You can now earn double #Avios on flights with our new partner, Virgin Australia. Simply book and travel by 6 Dec 2022. Learn more at https://t.co/HFTdIjslDd#QatarAirways pic.twitter.com/sPzqYNF7Xr — Qatar Airways (@qatarairways) September 8, 2022\n\nCzytaj też: Lufthansa odwołuje jutro większość lotów z Niemiec! Szykuje się chaos!\n\nKorzyści z podróży premium\n\nCzłonkowie programów lojalnościowych obu linii lotniczych mogą skorzystać ze specjalnych nagród podczas lotów z nową linią partnerską. Członkowie Qatar Airways’ Privilege Club otrzymają podwójne punkty Avios podczas rezerwacji i podróży dowolnym lotem Virgin Australia do 5 grudnia 2022 roku.\n\nNatomiast członkowie programu Velocity australijskiego przewoźnika będą mogli skorzystać ze zniżki na każdą rezerwację dokonaną na stronie Qatar Airways między 7 września a 12 października 2022 roku, na podróże do 31 marca 2023 roku. Korzyści na tym się nie kończą. Członkowie Velocity mogą również uzyskać dostęp do poczekalni Qatar Airways wraz z pierwszeństwem odprawy i wejściem na pokład, oraz dodatkowymi limitami bagażu.\n\nPonad 10,8 miliona członków Velocity będzie mogło zbierać i wymieniać punkty Velocity do ponad 500 miejsc na całym świecie, podróżując z Virgin Australia, Qatar Airways i naszą długą listą renomowanych międzynarodowych linii lotniczych. Uprawnieni członkowie Velocity otrzymają również szereg korzyści premium podczas podróży z Qatar Airways, w tym dostęp do poczekalni oraz pierwszeństwo odprawy i wejście na pokład – dodała Jayne Hrdlicka.\n\nObie linie po raz pierwszy ogłosiły partnerstwo w maju, co wywołało pewne wątpliwości, biorąc pod uwagę wcześniejsze powiązania katarskiego przewoźnika z rywalem Virgin, Qantas. Później Virgin Australia pogłębiła swoje relacje z Qatar kosztem Etihad Airways.\n\nWe’re on our way! Looking fly @VirginAustralia, it’s plane to see! 👀✈️😍 — Qatar Airways (@qatarairways) September 8, 2022\n\nCzytaj też: Egipt i Katar podpisały umowy inwestycyjne na 5 mld dolarów",
    "Konflikt o śmieci pomiędzy ludźmi a kakadu. \"Można sobie wyobrazić, że będzie eskalował\"": "Mieszkańcy przedmieść Sydney w Australii są jedną ze stron poważnego konfliktu. Walczą z populacjami kakadu żółtoczubych (Cacatua galerita), a właściwie z ich zamiłowaniem do grzebania w śmieciach. Choć może się to wydawać komiczne, badacze twierdzą, że konsekwencje sytuacji są znaczące.\n\nPogoda Długoterminowa Weekend\n\nKakadu są nazywane przez mieszkańców przedmieść Sydney \"trash parrots\", a więc \"śmieciowe papugi\". Ptaki nauczyły się otwierać kosze na śmieci i plądrować ich zawartość, robiąc przy tym niemały bałagan. Już w 2018 roku w internecie pojawiały się filmy, które pokazywały, jak zaradne zwierzęta chwytają dziobami lub pazurami za brzegi pokryw pojemników, by je otworzyć. Naukowcy już wtedy badali zachowania kakadu i twierdzili, że wypracowały ten sposób dzięki wzajemnej obserwacji, a więc zgodnie z teorią społecznego uczenia się.\n\nOd dłuższego czasu mieszkańcy próbują stosować różne sposoby na utrudnienie ptakom dostępu do swoich koszy na śmieci. Niestety nie zawsze udaje się je przechytrzyć. Ponieważ papugi są wyjątkowo uparte, mieszkańcy muszą wciąż zmieniać taktykę. Nieoczekiwanym plusem sytuacji stało się zacieśnienie więzi między sąsiadami, którzy zaczęli spotykać się po to, by dyskutować nad możliwością rozwiązania problemu. Ponadto ludzie zaangażowani w konflikt z kakadu podpatrywali, jakie rozwiązania sprawdzają się u innych osób, a następnie testowali je na własnych podwórkach. To oznacza, że teoria społecznego uczenia się w tym przypadku odnosi się także do ludzi. Jak napisano w artykule opublikowanym w poniedziałkowym wydaniu magazynu naukowego \"Current Biology\", to silny dowód na to, jak obie strony są zaangażowane w tę \"wojnę\".\n\nKakadu żółtoczuba (Cacatua galerita) przy koszu na śmieci Shutterstock\n\nNie pomogły ani cegły, ani sztuczne węże\n\nJak wyjaśniła główna autorka badania Barbara Klump, ekolożka behawioralna z Max Planck Institute of Animal Behavior w Niemczech, otwieranie kosza u kakadu \"pojawiło się w bezpośredniej odpowiedzi na zachowanie człowieka\". - Teraz także i ludzie zmieniają swoje zachowanie, patrząc na to, co robią papugi - dodała.\n\nBadanie opierało się na analizie ankiet, które wypełniali mieszkańcy przedmieść Sydney. Pytano w nich przede wszystkim o reakcje na problem papug grzebiących w śmietnikach.\n\n- Uczestnicy badania opisali ponad 50 różnych sposobów, w jaki próbowali chronić swoje kosze na śmieci przed kakadu - zauważyła Klump. Jak dodała, środki zaradcze opierały się na prostych rozwiązaniach, takich jak obciążanie pokrywy śmietnika cegłami czy butelkami z wodą, ale i bardziej pomysłowych sposobach, jak blokowanie zawiasów za pomocą patyków i starych butów lub używanie gumowych węży do odstraszania ptaków. Niektórzy mieszkańcy pokusili się nawet o kupno specjalnych blokad do pojemników - takich samych, jakich używa się w Ameryce i Kanadzie, by zniechęcić niedźwiedzie do grzebania w śmieciach.\n\n- Wydawać by się mogło, że niektóre z tych rozwiązań są w stanie trwale powstrzymać ptaki - powiedziała Klump. Kakadu są jednak tak bystre, że szybko wpadły na pomysł, jak obejść blokady. To z kolei zmusiło ludzi do dalszych zmian taktyki.\n\nKreatywność kakadu nie jest zaskakująca dla badaczy, ponieważ wykazały już umiejętność znajdowania rozwiązań nawet bardziej skomplikowanych problemów. W lutym inna grupa badaczy odkryła, że kakadu białookie (Cacatua goffiniana) są w stanie posługiwać się sprzętem do gry w golfa.\n\nNaukowcy nie są pewni, jak szybko kakadu uczą się pokonywać przeszkody oraz jaką rolę odgrywa w tym teoria społecznego uczenia się, ale planują dowiedzieć się tego wkrótce.\n\n- W przyszłości chciałabym to zbadać dokładniej - wspomniała badaczka.\n\nKto zwycięży w konflikcie\n\nObecnie nie jest jasne, jak i kiedy zakończy się ten konflikt, ale autorzy badania są pewni, że może jeszcze potrwać.\n\n- Można sobie wyobrazić, że będzie on eskalował - stwierdziła Klump i dodała, że zarówno ludzie, jak i ptaki będą sięgać po coraz bardziej wyszukane środki.\n\nPrzyczyną problemu jest urbanizacja i coraz większe rozszerzanie się miast i miasteczek na obszary dzikie lub wiejskie. Klump zauważyła, że już w niedalekiej przyszłości mieszkańcy przedmieść Sydney nie będą jedyni.\n\n- Wierzę, że niebawem będziemy mieć więcej takich konfliktów między ludźmi a zwierzętami, ponieważ miasta się rozrastają - podsumowała.\n\nAutor:kw/dd\n\nŹródło: livescience.com",
    "Qatar i Virgin Australia nawiązali współpracę": "Linia Qatar Airways nawiązała współpracę strategiczną z australijską linią Virgin Australia. W ramach partnerstwa pasażerowie zyskają dostęp do siatek połączeń obu linii wraz z wieloma innymi udogodnieniami. To m.in. dostęp do saloników prasowych i priorytetowa obsługa.\n\n\n\n\n\n- W przeciwieństwie do innych linii lotniczych Qatar latał do Australii pomimo pandemii. W ten sposób linia podtrzymywała łączność tego odległego kontynentu z resztą świata. Teraz udało się wzmocnić naszą obecność na Antypodach, co zostanie dodatkowo podkreślone współpracą z naszymi przyjaciółmi z Virgin Australia - powiedział Akbar Al Baker, CEO linii Qatar Airways.\n\n\n\n\n\n\n\n\n\nPartnerstwo oznacza, że klienci linii Virgin Australia zyskają dostęp do bogatej siatki połączeń linii Qatar Airways i odwrotnie. Australijski przewoźnik zapewnił, że współpraca obejmie 49 rynków i ponad 150 kierunków w Australii, Europie, Środkowym Wschodzie i Afryce.\n\n\n\n\n\n- To niezwykłe wydarzenie dla naszej linii i członków naszego programu lojalnościowego. Linia Qatar Airways dołączyła do grona przyjaciół Virgin Australia. W ten sposób uda nam się zrealizować cel wzbogacenia naszej międzynarodowej siatki połączeń. Klienci będą mieli do dyspozycji więcej kierunków niż kiedykolwiek wcześniej - dodała Jayne Hrdlicka, CEO linii Virgin Australia.\n\n\n\n\n\nWspółpraca linii Qatar Airways z Virgin Australia będzie kontynuowana i zacieśniana. W przyszłości ma ona zaowocować dodatkowymi benefitami dla pasażerów obu przewoźników.\n\nW ostatnich dniach linia Qatar Airways podpisała umowę z linią Virgin Australia. W ramach partnerstwa pasażerowie obu przewoźników zyskają dostęp do siatek połączeń obu linii. Ponadto, podróżni otrzymają możliwość skorzystania ze wspólnego programu lojalnościowego, dostępu do saloników prasowych i priorytetowej obsługi lotniskowej.",
    "Australia: Odnowiony Allianz Stadium w Sydney otwarty!": "Australia: Odnowiony Allianz Stadium w Sydney otwarty! 01.09.2022 11:00 źródło: Stadiony.net; autor: Robert Saganowski\n\nPo 2,5 roku budowy, zmodernizowany obiekt w największym mieście Australii w końcu otworzył się dla publiczności. Póki co jeszcze nie podczas oficjalnego meczu, jednak i to nastąpi niebawem. Na otwarciu 42-tysięcznika było hucznie i wzorzyście, bo w właśnie na taki układ krzesełek postawiono na stadionie w Sydney.\n\nReklama\n\nAllianz Stadium? Tak, to nie pomyłka. Nowa arena w stolicy Nowej Południowej Walii ma swojego imiennika w Turynie. Obiekt Juventusu jest zresztą bardzo podobny do swojego australijskiego odpowiednika pod względem pojemności. Po trwającej ponad 32 miesiące budowie, w Sydney przyszedł czas na wielkie otwarcie areny, które odbyło się w niedzielę, 28 sierpnia. Zresztą już drugie w historii!\n\n© Sydney FC\n\nObiekt znajduje się w niedużej odległości od centrum aglomeracji Szmaragdowego Miasta, tuż obok Sydney Cricket Ground. Stadion posiada prostokątne boisko, przeznaczone głównie do rozgrywek piłki nożnej i rugby. Plac gry ze wszystkich stron otoczonye jest trybunami, dwupiętrowymi na całym obwodzie, z dodatkową kondygnacją wzdłuż linii bocznych. Jego pojemność wynosi 42 500 widzów.\n\nW dniu inauguracji zorganizowano na nim szereg atrakcji. Chętni mogli m.in. zwiedzić wnętrza stadionu, spotkać się ze sportowcami czy wejść na murawę. Wieczorem odbyły się pokazy multimedialne, taneczne oraz pirotechniczne, połączone z występami australijskich gwiazd: Guy Sebastiana i Baker Boya.\n\nPóki co nie rozegrano tam jeszcze żadnych zawodów sportowych, jednak i to nadejść ma niebawem. Głównymi użytkownikami stadionu są trzy kluby, jeden piłkarski – Sydney FC, występujący w rozgrywkach A-League i dwa zespoły rugby: Sydney Roosters, grający w National Rugby League oraz New South Wales Waratahs, uczestnik rozgrywek Super Rugby.\n\n© Sydney FC\n\nTo, co wyróżnia Allianz Stadium spośród innych aren, to nietypowy wzór na krzesełkach bazujący na odcieniach koloru niebieskiego. Siedzenia tworzą dzięki temu układ z motywami nawiązującymi do natury i kultury Aborygenów. Na trybunach za bramkami zainstalowano także dwa szerokie telebimy. Widownię w pełni przykryto zadaszeniem, które wykonane jest z membrany i zakończone wąskimi, przeszklonymi fragmentami. Pod dachem zamontowano reflektory oświetleniowe.\n\nDach powstał w oparciu o ażurową, stalową konstrukcję, którą stworzyło ponad 4 000 elementów. Gdyby prefabrykaty ułożyć w linii prostej, jeden obok drugiego, rozciągnęłyby się na długość 19 kilometrów. Ich łączna waga wynosi natomiast 2 000 ton, co odpowiada wadze… 333 dorosłych słoni afrykańskich!\n\nTrybuny zostały obudowane dookoła, dzięki czemu przygotowano szerokie zaplecze komercyjne. Elewację stworzono z wykorzystaniem efektownych listew z brązu, które nadają arenie estetyczny wygląd. Pomimo prostokątnego układu trybun, z zewnątrz obiekt posiada owalną formę. Siódmy stadion w talii firmy Allianz powstał w miejscu rozebranego wcześniej poprzednika, choć z nieznacznie obróconą płytą boiska.\n\n© Sydney FC\n\nWarto wspomnieć także o sporych kosztach, które, jak to zazwyczaj bywa, zostały niedoszacowane na samym początku inwestycji. W grudniu 2018 zawarto umowę z firmą Lendlease na rozbiórkę starego obiektu, a następnie budowę w jego miejscu nowego stadionu. Porozumienie zakładało wykonanie wszystkich prac za kwotę 729 mln dolarów australijskich.\n\nPół roku później, kiedy większość prac rozbiórkowych było już wykonanych, zerwano jednak porozumienie z Lendlease, które domagało się wyższej kwoty za przeprowadzenie inwestycji. Przed końcem 2019 roku podpisano umowę z nowym wykonawcą, firmą John Holland, która zobowiązała się dokończyć inwestycję za kwotę 735 mln dolarów (całkowity koszt projektu wzrósł tym samym do 828 mln dolarów). To i tak o połowę mniej niż chociażby Optus Stadium, zainaugurowany 4,5 roku temu.\n\nObiekt w Sydney nie będzie musiał czekać długo na szansę organizacji wielkiej imprezy. Już za rok ma być jednym ze stadionów-gospodarzy Mistrzostw Świata w piłce nożnej kobiet. Na Allianz Stadium odbędzie się 5 meczów grupowych oraz spotkanie ⅛ finału. W 2027 roku planowo zawitać ma tutaj także mundial w rugby, a 5 lat później - spotkania turnieju piłkarskiego w ramach XXXV Igrzysk Olimpijskich.\n\n© Sydney FC"
}