{
    "Wojna w Ukrainie. Izrael odmawia pomocy militarnej Ukrainie. Zełenski: Jestem w szoku": "Ukraiński prezydent Wołodymyr Zełenski, przekazał, że jest \"w szoku\" po tym jak Izrael poinformował, że nie wyśle do Kijowa wsparcia militarnego w postaci systemów antyrakietowych. Prośby o pomoc Ukraina wystosowała w lutym.\n\nKijów szczególnie zabiegał o system antyrakietowy Żelazna Kopuła, stosowanego z powodzeniem przez wojska izraelskie do zestrzeliwania rakiet palestyńskich w Gazie.\n\n\"Jestem w szoku, bo nie rozumiem\"\n\n- Nie wiem, co stało się z Izraelem. Szczerze, jestem w szoku, bo nie rozumiem, dlaczego nie mogli zapewnić nam obrony przeciwlotniczej - powiedział Zełenski w sobotę.\n\nZOBACZ: Wojna w Ukrainie. Ukraińcy zestrzelili rosyjski samolot wielozadaniowy Su-34\n\nIzrael potępił rosyjską inwazję, ale rząd obawia się pogłębienia napięcia z Moskwą, która rozbudowuje swoje wpływy w sąsiedniej Syrii.\n\nRozumiem, że mają trudną sytuację, jeśli chodzi o relacje z Syrią i Rosją – powiedział Zełenski, dodając, że \"nie wysuwa oskarżeń\". - Stwierdzam fakty. Moje rozmowy z izraelskimi władzami nie pomogły Ukrainie - zakończył.\n\nWIDEO: \"Skoro o śmieciach mowa, to wrócimy też do słów Władimira Putina\" Twoja przeglądarka nie wspiera odtwarzacza wideo...\n\nlaf/Reuters",
    "Ambasador Izraela w Polsce: Reparacje? Kwestia do omówienia": "Jakie są szanse na nowe polsko-izraelskie otwarcie czy też, po sporze o kpa, gest podobny do wspólnej historycznej deklaracji premierów Mateusza Morawieckiego i Binjamina Netanjahu?\n\nReklama\n\nPół roku temu przyjechałem do Polski z jasnym zamiarem przywrócenia relacji polsko-izraelskiej na właściwe tory. Po fali kryzysów, których doświadczyliśmy od początku 2018 roku. Kryzys w tych relacjach miał związek z kwestiami historycznymi i różnymi ustawami. Powinniśmy znaleźć lepszy, właściwy sposób rozmawiania o przeszłości. Jestem pewien, że wszyscy się zgodzimy z tym, że przeszłości już nie da się zmienić i nikt z nas nie może pozwolić na pisanie historii od nowa. Musimy zaakceptować ją taką, jaka jest. Z jej wszystkimi przyjaznymi i tragicznymi zdarzeniami, zarówno w Polsce jak i w Izraelu. Kiedy mówię o historii, to mam na myśli nie tylko te najtragiczniejsze wydarzenia dla Polaków i Żydów podczas II wojny światowej i Szoa, lecz 1000 lat wspólnego życia na tej ziemi. Żydzi żyli w Polsce od samego początku jej powstania. Pierwsza wzmianka o Polsce w światowych źródłach historycznych była spisana przez żydowskiego podróżnika. Jest to jedna z pierwszych rzeczy, której dowiadujemy się podczas zwiedzania Muzeum Polin.\n\nMusimy patrzeć na ten długi okres historii, mówić o nim i wyciągać z niego właściwe lekcje. Z tego punktu widzenia, rozmowy możemy prowadzić na różne sposoby.\n\nReklama\n\nJakie konkretnie działania zamierza pan podjąć, aby ten cel – właściwe tory w relacjach Polska-Izrael – osiągnąć?\n\nMyślę, że zostanie on osiągnięty poprzez dobrą wolę z obydwu stron.\n\nReklama\n\nCo konkretnie ma pan na myśli. Czy w ostatnim czasie doszło do jakiś wydarzeń, które zapowiadałyby pomyślną współpracę w przyszłości?\n\nMyślę, że widzieliśmy już sporo oznak dobrej współpracy między Warszawą a Jerozolimą. Jedną z nich było przysłanie mnie tutaj, kilka dni po wybuchu wojny w Ukrainie. Następnie odbyły się rozmowy między naszymi prezydentami – Andrzejem Dudą oraz Isaaciem Herzogiem. Obie strony chcą powrotu do normalnych, bardzo dobrych relacji, które mieliśmy wcześniej. Patrząc z dłuższej perspektywy, relacje dyplomatyczne między Polską a Izraelem zostały odnowione po roku 1989, po upadku komunizmu. Z oczywistych powodów, wcześniej ich po prostu nie było. Komunistyczna Polska była antyizraelska i były w niej nastroje antysemickie. Po 1989 roku moi poprzednicy po izraelskiej i polskiej stronie mogli rozpocząć budowanie tych relacji od zera. Byliśmy w stanie osiągnąć bardzo wiele, nie tylko w sferze dyplomatycznej i politycznej, lecz także, co wydaje mi się nawet ważniejsze, w kontaktach między naszymi narodami. Na przykład przed pandemią COVID-19, do Polski co roku przyjeżdżało 300 tys. turystów z Izraela, co jest znaczącą liczbą jak na państwo naszej wielkości. Z kolei, prawie 200 tys. polskich turystów corocznie odwiedzało Izrael, żeby zobaczyć Tel Awiw, odpocząć nad Morzem Śródziemnym i odwiedzić święte miejsca. Obserwowaliśmy tę wyraźną tendencję pogłębiania się relacji z każdym rokiem także w zakresie kontaktów bilateralnych, współpracy międzynarodowej w zakresie gospodarki i bezpieczeństwa. Powinniśmy powrócić do tych dobrych relacji, które istniały między Polską a Izraelem do stycznia 2018 roku, i rozwijać je jeszcze bardziej. Jestem pewien, że to możliwe.\n\nRelacje polsko-izraelskie są kluczowe dla polskiego prezydenta. Czy uważa pan, że obecnie potrzebny jest w tych relacjach jakiś symboliczny gest, deklaracja czy np. spotkanie głów państw?\n\nSymbole są bardzo dobre i ważne. Szczególnie jeśli są kreowane przez przywódców na najwyższym szczeblu. Mam nadzieję, że takie spotkania będą ponownie częścią naszych relacji.\n\nPodkreślał pan, że pana nominacja jest symbolem. Czy pańska obecność w Warszawie jako ambasadora jest znakiem, że rozdział dotyczący krytyki zmian w kpa mamy za sobą?\n\nMusimy znaleźć lepszy sposób komunikowania się i współpracy. Wierzę, że Polska i Izrael są przyjaznymi sobie krajami. Naturalną częścią współpracy między krajami jest utrzymywanie dialogu, zwłaszcza na tematy drażliwe, ale bez zaskakiwania siebie nawzajem. Myślę, że jeśli spojrzymy wstecz na to, co wydarzyło się w różnych kryzysach od początku 2018 roku, moglibyśmy zgodzić się, że stało się to w dużej mierze z powodu braku takiego dialogu i różnych niespodzianek. Uważam, że w przyszłości powinniśmy zapobiegać takim sytuacjom. Niestety, kolejną niespodzianką, z którą mamy teraz do czynienia, jest decyzja o niedopuszczenia do wjazdu do Polski programów edukacyjnych Izraela - uczestników kursów oficerskich i młodzieży, którzy mają zobaczyć historyczne ślady Holokaustu. Organizujemy takie delegacje od ponad 30 lat. Dorastałem w Izraelu, w 1985 roku ukończyłem szkołę i wtedy Polska była krajem komunistycznym i nie było możliwe, aby tu przyjechać i doświadczyć historii. Nie powinniśmy wracać do tych minionych czasów, ponieważ w ciągu ostatnich 30 lat zbudowaliśmy coś nowego. Dlatego musimy rozwiązać obecne problemy między naszymi krajami i nie dodawać nowych.\n\nJeśli chodzi o wycieczki izraelskich uczniów do Polski, to po pierwsze, polskie władze wskazują, że funkcjonariusze izraelskiej ochrony nie powinni być uzbrojeni na terenie naszego kraju. Polska nie jest krajem zagrożonym terroryzmem. Nie dochodzi u nas do zamachów. Nie dochodzi do ataków na Żydów. Po drugie, rząd uważa, że sposób, w jak prowadzone są wycieczki jest niewłaściwy a przedstawiana w ich trakcie historia niekompletna. Dlaczego w bezpiecznym kraju jakim jest Polska ochroną zajmują się uzbrojeni funkcjonariusze Szabaku?\n\nIstnieje parę spraw po polskiej stronie dotyczących wprowadzenia zmian w tym jak odbywają się wyjazdy organizowane od ponad 30 lat. To może być oczywiście przedmiotem rozmów, ale nie powinniśmy być w sytuacji, w której w jednostronny sposób zakazuje się takim delegacjom przyjazdu do Polski. Uważamy, że to nie jest dobry sygnał i ta decyzja powinna być już zmieniona.\n\nAle przecież te wycieczki i tak się dalej odbywają a ochrona nadal jest uzbrojona.\n\nJeśli chodzi o kwestie, które Pan przywołał, to niestety bezpieczeństwo grup musi być brane pod uwagę, ze względu na najnowsze ataki terrorystyczne na Izraelczyków za granicą.\n\nLiczba takich ataków jest na przestrzeni lat mniej więcej stała i raczej nie dotyczy Polski.\n\nChciałbym podkreślić, w sposób niebudzący wątpliwości, że bezpieczeństwo, które jest zapewniane grupom izraelskim, nie ma absolutnie na celu obrony przed Polakami, ale obronę przed terrorystami, np. z Bliskiego Wschodu. Wyjaśnialiśmy to naszym polskim przyjaciołom i kolegom. Mam nadzieję, że ta sytuacja zostanie zrozumiana. Zaś jeśli chodzi o sposób nauczania o Holokauście, to każdy kraj uczy o historii w sposób, który jest odpowiedni dla ich uczniów i młodzieży. Izrael robi to samo. Możemy rozmawiać o różnych sposobach nauczania historii w Polsce i w Izraelu, ale podkreślam - to nie może być warunek dla wjazdu izraelskiej młodzieży do Polski.\n\nPolski rząd argumentuje, że na Zachodzie wycieczki nie są chronione przez uzbrojonych funkcjonariuszy Służby Bezpieczeństwa Ogólnego.\n\nNie mogę mówić o szczegółach operacyjnych, ale mogę zapewnić, że grupy izraelskie są organizowane dokładnie tak samo we wszystkich krajach świata. Z tego prostego powodu, że ustawodawstwo w Izraelu w tej kwestii jest niezwykle jasne. To nie ma nic wspólnego oczywiście z Polską i szczerze mówiąc, byliśmy dość zaskoczeni, słysząc te argumenty w mediach. Nie ma specjalnych przepisów dotyczących bezpieczeństwa Izraelczyków w Polsce.\n\nCzy procedury są takie same, niezależnie od tego czy to wycieczka do Polski, Niemiec czy Francji?\n\nTak.\n\nJarosław Kaczyński powiedział, że Polska może wciągnąć Izrael do współpracy w kwestii uzyskania reparacji i odszkodowań od Niemiec. Czy to możliwe? Czy Izrael poszedłby na współpracę z Polską w tej sprawie?\n\nStrona polska nie zwracała się do nas w tej sprawie w oficjalny sposób. Jak rozumiemy, jest to kwestia bilateralna między Polską a Niemcami.\n\nCzy wyobraża pan sobie, że Izrael bierze udział – w jakiejkolwiek formie - w takim działaniu?\n\nKwestia reparacji jest skomplikowana w całej Europie. Wychodzimy z założenia, że w przypadku Polski ​​jest to kwestia do omówienia i rozwiązania między Polską a różnymi krajami.\n\nPrzyjechał pan do Polski, po rozpoczęciu inwazji na Ukrainę. Był pan świadkiem fali migracji, w tym także ukraińskich Żydów. Jak duża była skala tej migracji i jak przebiegała współpraca w tym zakresie?\n\nMieliśmy i nadal mamy dobrą współpracę w tej kwestii. W dniu wybuchu wojny na Ukrainie mieszkało 12 tys. obywateli Izraela i według naszych szacunków setki tysięcy Żydów. Wielu wyjechało, ale niestety sporo też zostało. W chwili wybuchu wojny i później w czasie rozwijającego się kryzysu humanitarnego bardzo dobrze współpracowało nam się z polskimi władzami na granicy i poza nią. Tysiące Izraelczyków przekroczyło granice i zostało przetransportowanych do Polski. Parę dni po przyjeździe byłem na granicy, równo tydzień od rozpoczęcia wojny, i byłem pod ogromnym wrażeniem tego, jak szybko i efektywnie pracują polskie służby, władze, samorządy i społeczeństwo. Pochodzę z kraju, w którym wiemy, jak trudne są działania w kryzysie wojennym, więc bardzo doceniamy, kiedy pomoc działa w dobry sposób. Na tym polu zarówno władze jak i społeczeństwo stanęły na wysokości zadania. Z naszej strony, byliśmy zadowoleni z tego, że możemy brać w tym udział. Obecnie mamy ponad 30 tys. Ukraińców, którzy znaleźli schronienie w Izraelu. Mamy nadzieję, że ta wojna i tragedia wkrótce się skończą.\n\nBierze pan udział w wielu biznesowych wydarzeniach w Polsce. Ostatnio był pan na XXX Międzynarodowym Salonie Przemysłu Obronnego w Kielcach. Polska kupuje dużo broni. 10 lat temu powiedziałbym, że drugim największym dostawcą broni do Polski stanie się Izrael a nie Korea Południowa.\n\nNiestety, biorąc pod uwagę obecną sytuację na świecie, widzimy, że wyzwania związane z bezpieczeństwem stają się coraz poważniejsze. Oczywiście Polska doświadcza tego na swojej granicy, ale niestety nie jest to jedyne miejsce, w którym jesteśmy świadkami bardzo poważnego kryzysu. Na Bliskim Wschodzie obserwujemy powtarzający się kryzys, ma to duży związek z krokami podjętymi przez Iran. Dotyczy to wielu krajów Bliskiego Wschodu między innymi Iraku, Syrii, Libanu i Jemenu. Obserwujemy brak bezpieczeństwa także w innych regionach świata. Izrael rozwinął możliwości obronne na wysokim poziomie. Musieliśmy to zrobić, aby przetrwać. Jesteśmy gotowi, aby współpracować z wieloma krajami w zakresie bezpieczeństwa nawet bardziej intensywnie niż w przeszłości.\n\nHandel między Polską a Izraelem systematycznie wzrasta, ale biorąc pod uwagę dobrą kondycje izraelskiej gospodarki nie jest to tempo ekspresowe. Przed dekadą w środowisku biznesowym panowało przekonanie że będziemy mieli wysyp izraelskich inwestycji w Polsce. Jakoś wszystko się rozmyło.\n\nIzrael jest niezwykle otwarty na współpracę ze wszystkimi przyjacielskim krajami i chciałbym jeszcze raz powtórzyć: uważamy Polskę za przyjaciela. Myślę, że możemy jeszcze bardziej wzmocnić naszą współpracę w sferze gospodarki, biznesu i technologii. Izrael jest światowym liderem w obszarach takich jak cyberbezpieczeństwo i nowe technologie. W ostatnich dwóch latach nasz handel wzrósł, wynosił 1 mld dol., a obecnie jest to około 1,5 mld dol. Jest to jednak dalekie od potencjału współpracy, który mają nasze kraje.\n\nPremier Izraela powiedział ostatnio że Izrael będzie częścią rozwiązania kryzysu energetycznego w Europie. Jaki jest potencjał dostarczania surowców z Izraela?\n\nPrzez wiele dekad nie mieliśmy żadnych własnych źródeł energii. Szukaliśmy gazu i ropy. Był taki żart – jak to możliwe, że Mojżesz wędrował 40 lat po pustyni i w końcu i tak trafił do jedynego miejsca w regionie, w którym nie ma ropy ani gazu? W 2009 r. odkryliśmy takie zasoby, ale w międzyczasie rozwijaliśmy zaawansowane technologie oszczędzania surowców, którymi chętnie dzielimy się z naszymi przyjaciółmi, także z Polską. Istnieje też możliwość bezpośredniej sprzedaży gazu. Podpisaliśmy porozumienie o współpracy między Unią Europejską a Izraelem. Jedną z możliwości jest budowa gazociągu przez Morze Śródziemne. Jesteśmy gotowi na to, żeby stać się częścią europejskiego miksu energetycznego i prowadzimy w tej sprawie rozmowy.\n\nW izraelskim MSZ był pan osobą odpowiedzialną za organizowanie kluczowych wizyt zagranicznych przywódców. Czy to wskazówka, że za pana kadencji może odbyć się wizyta polskiego prezydenta w Izraelu lub izraelskiego prezydenta w Polsce?\n\nZ pewnością bylibyśmy zadowoleni z takiej wizyty. Minęło już sporo czasu od ostatniej. Ma to związek między z innymi z pandemią, ale powinniśmy wrócić do takich wizyt i pracować z naszymi polskimi partnerami nad ich organizacją. Można by w jej trakcie rozwinąć wiele kwestii, o których rozmawiamy – politycznych, społecznych, gospodarczych, historycznych.\n\nCzy może się ona odbyć za pana kadencji?\n\nOczywiście.\n\nRozmawiał Marek Tejchman",
    "Izrael przyjmie na leczenie 20 ciężko rannych ukraińskich żołnierzy": "Izrael przyjmie na leczenie 20 ciężko rannych ukraińskich żołnierzy; pomoc medyczna obejmie operacje protetyczne i rehabilitację poszkodowanych - poinformował na Twitterze ambasador Izraela na Ukrainie Michael Brodsky. Dwaj pierwsi wojskowi są już hospitalizowani w klinice pod Tel Awiwem.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nUkraińscy żołnierze trafili do Sheba Medical Center, czyli największego szpitala w Izraelu - powiadomił Brodsky (https://tinyurl.com/54mdzvm8).\n\nJak dodała w poniedziałek w godzinach porannych rosyjskojęzyczna sekcja stacji BBC, transport rannych został zorganizowany przez ambasadę Izraela na Ukrainie, resorty zdrowia obu państw, a także izraelską Agencję ds. Międzynarodowej Współpracy Rozwojowej (MASHAV), funkcjonującą przy tamtejszym ministerstwie spraw zagranicznych.\n\nW sobotę prezydent Ukrainy Wołodymyr Zełenski przyznał podczas rozmowy z francuskimi dziennikarzami, że jest \"w szoku\" z powodu odmowy udostępnienia Kijowowi przez Tel Awiw systemów obrony powietrznej. Szef ukraińskiego państwa prosił Izrael o wsparcie militarne jeszcze w lutym, tuż po agresji Kremla. Wspominał wówczas o izraelskim systemie Żelazna Kopuła, często używanym do przechwytywania rakiet wystrzeliwanych przez bojowników palestyńskich ze Strefy Gazy - przypomniała agencja Reutera.\n\n\"Rozumiem - (Izraelczycy) są w trudnym położeniu jeśli chodzi o sytuację z Syrią i Rosją\" - powiedział Zełenski, podkreślając, że mimo wszystko nie wysuwa żadnych oskarżeń pod adresem Tel Awiwu. \"Stwierdzam fakty. Moje rozmowy z izraelskimi władzami nie pomogły Ukrainie\" - podsumował.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Izrael: Prezydent Ukrainy na pierwszym miejscu na liście najbardziej wpływowych Żydów świata według \"Jerusalem Post\"": "Prezydent Ukrainy Wołodymyr Zełenski został nazwany \"światową ikoną\" i zajął pierwsze miejsce na liście 50 najbardziej wpływowych Żydów na świecie w 2022 roku w rankingu izraelskiego dziennika \"Jerusalem Post\".\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"Najpierw uważano go za ciekawostkę (...), bo zanim został prezydentem Ukrainy, grał prezydenta w sitcomie. Jednak inwazja Rosji na jego kraj w lutym popchnęła go w światło reflektorów i postawiła przed próbą, przed jaką stanęło niewielu przywódców współczesnego świata\" - skomentował dziennik w niedzielę.\n\n\"Jerusalem Post\" opisał zarówno skuteczność medialnych działań Zełenskiego, jak i jego \"wytrwałość i odwagę\". Ocenił, że \"osaczony przywódca zmienił światowy porządek w sposób niewidziany od upadku żelaznej kurtyny (...), jednocząc niemal cały zachodni świat przeciwko Rosji\".\n\n\"Podczas gdy dalej przewodzi walce Ukrainy przeciw Rosji w wojnie, która wstrząsnęła światowymi rynkami energii i żywności i zbudziła Europę ze względnie komfortowej i spokojnej egzystencji, Zełenski jest jednym z najbardziej wpływowych ludzi w dzisiejszym świecie i kropka, nie tylko najbardziej wpływowym Żydem świata\" - podsumował izraelski dziennik.\n\nNa drugim miejscu na liście 50 najbardziej wpływowych Żydów znalazł się premier Izraela Jair Lapid, a podium zamyka francuska premier Elisabeth Borne. W pierwszej ósemce uplasował się sekretarz stanu USA Antony Blinken.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Izrael: Żołnierze zastrzelili Palestyńczyka w czasie operacji na Zachodnim Brzegu Jordanu": "Żołnierze izraelscy zastrzelili w niedzielę Palestyńczyka w czasie operacji w północnej części Zachodniego Brzegu Jordanu - poinformowało palestyńskie ministerstwo zdrowia.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWedług armii izraelskiej żołnierze zauważyli grupę uzbrojonych mężczyzn jadących samochodem i motocyklem w pobliżu Nablusu i otworzyli do nich ogień. Siły izraelskie przeprowadzają areszty w północnej części Zachodniego Brzegu w związku z palestyńskimi atakami na terytorium Izraela z wiosny br.\n\nJak pisze agencja AP w operacjach wojsk izraelskich zginęły dziesiątki Palestyńczyków, co czyni bieżący rok najkrwawszym na tym terytorium od 2016 roku. Większość zabitych to poszukiwani bojownicy lub młodzi ludzie rzucający kamieniami albo koktajlami Mołotowa w żołnierzy izraelskich.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "W Lidze Narodów Izrael w dywizji A. Trudna sytuacja Szwedów": "W Lidze Narodów Izrael w dywizji A. Trudna sytuacja Szwedów\n\nW Lidze Narodów w sobotę awans do dywizji A zapewnił sobie Izrael. Krok od spadku do dywizji C są Szwedzi, którzy wysoko przegrali z Serbami.\n\nGetty Images / Na zdjęciu: reprezentacja Izraela\n\nW grupie 1 dywizji B pomiędzy Szkocją i Ukrainą trwa walka o awans do dywizji A. W sobotę Wyspiarze pokonali Irlandię 2:1. W meczu to goście prowadzili do przerwy, ale po zmianie stron gospodarze zdobyli dwa gole i sięgnęli po trzy punkty.\n\nW ostatniej kolejce Ukraina w Krakowie podejmie Szkotów. Jeśli nasi wschodni sąsiedzi marzą o awansie, to muszą rywali pokonać. Remis promuje Szkotów.\n\nSzkocja - Irlandia 2:1 (0:1)\n\n0:1 - Egan 18'\n\n1:1 - Hendry 50'\n\n2:1 - Christie (k.) 81'\n\n\n\nLiga Narodów, dywizja B grupa 2:\n\nZ awansu może cieszyć się Izrael, który po niezwykle emocjonującej końcówce pokonał Albanię 2:1. W 88. minucie goście doprowadzili do remisu 1:1. Jednak w doliczonym czasie Izrael zadał cios na wagę awansu do dywizji A.\n\nIzrael - Albania 2:1 (0:0)\n\n1:0 - Weissman 46'\n\n1:1 - Uzuni 88'\n\n2:1 - Baribo 90+2'\n\n\n\nLiga Narodów, dywizja B grupa 4:\n\nW grupie 4 wciąż nie wiadomo, która z drużyn awansuje do dywizji A. Przegrała Norwegia, wygrała z kolei Serbia, 4:1 pokonując Szwedów. Drużyna Trzech Koron pozostaje na ostatnim miejscu w tabeli i we wtorek, jeśli chce się utrzymać, będzie musiała pokonać Słowenię. Z kolei w Oslo Norwegia z Serbią zagrają o awans.\n\nSerbia - Szwecja 4:1 (2:1)\n\n0:1 - Claesson 15'\n\n1:1 - Mitrović 18'\n\n2:1 - Mitrović 45+1'\n\n3:1 - Mitrović 50'\n\n4:1 - Lukić 70'\n\n\n\nLiga Narodów, dywizja C grupa 2:\n\nWciąż nie wiadomo, który zespół zagra w barażach o uniknięcie spadku z dywizji C. Grecy z awansu do dywizji B cieszą się już od czerwca. W meczu z Cyprem na punktem zależało gospodarzom, którzy cel zrealizowali wygrywając 1:0. Na kolejkę przed końcem rywalizacji Irlandia Północna, Cypr i Kosowo nie są pewne uniknięcia zajęcia 4. pozycji.\n\nCypr - Grecja 1:0 (0:0)\n\n1:0 - Tzionis 18'\n\n\n\nCzytaj także:\n\nLiga Narodów. Kolejne dwa zespoły z awansem\n\nLiga Narodów. Ucieczka Francji. Zmarnowana szansa Łotwy. Dwa awanse\n\nSzwecja utrzyma się w dywizji B? Tak Nie zagłosuj, jeśli chcesz zobaczyć wyniki\n\nPolub Piłkę Nożną na Facebooku\n\nZgłoś błąd",
    "Premier Lapid: Izrael może swoimi dostawami do Europy zastąpić 10 proc. rosyjskiego gazu": "Wiadomości Premier Lapid: Izrael może swoimi dostawami do Europy zastąpić 10 proc. rosyjskiego gazu Energetyka24 12.09.2022 17:01 Drukuj\n\nPDF\n\n\n\n\n\nJair Lapid\n\nFot. Wikimedia Facebook\n\nTwitter\n\nLinkedIn\n\nKopiuj link\n\nWyślij email Izrael chce przyczynić się do złagodzenia kryzysu energetycznego w Europie i może zastąpić swoimi dostawami około 10 procent gazu, który Rosja dostarczała do tej pory do Europy - poinformował w poniedziałek izraelski premier Jair Lapid na konferencji prasowej z kanclerzem Niemiec Olafem Scholzem w Berlinie.\n\nReklama\n\n\"Być może uda nam się zwiększyć eksport gazu do Europy, miejmy nadzieję, że będzie to możliwe w przyszłym roku\" - powiedział Lapid.\n\nReklama\n\nCzytaj też Izrael planuje zwiększyć dostawy gazu do Europy\n\nReklama\n\nIzrael i Egipt podpisały w czerwcu w Kairze, w obecności przewodniczącej Komisji Europejskiej Ursuli von der Leyen, memorandum w sprawie dostaw skroplonego gazu do Europy. Zgodnie z tym dokumentem Izrael ma dostarczać do sąsiedniego Egiptu gaz, który ma być tam skroplony i eksportowany do Europy tankowcami.\n\nLapid mówił o \"wysiłkach zmierzających do zastąpienia dostaw rosyjskiego gazu do Europy\"; Izrael może obecnie zastąpić około 10 proc. rosyjskiego gazu - pisze dpa. Ponadto Izrael ma wiele start-upów zajmujących się energią odnawialną – powiedział premier.",
    "Prezydent Autonomii Palestyńskiej: słowa premiera Izraela o rozwiązaniu dwupaństwowym to pozytywny znak": "\"Prawdziwym sprawdzianem wiarygodności i powagi tego stanowiska będzie natychmiastowy powrót izraelskiego rządu do stołu negocjacyjnego\" - oświadczył Abbas przemawiając podczas 77. sesji Zgromadzenia Ogólnego ONZ w Nowym Jorku.\n\n\"Znaczna większość Izraelczyków popiera tę wizję rozwiązania dwupaństwowego, jestem wśród nich. Mamy tylko jeden warunek: aby przyszłe państwo palestyńskie było pokojowe\" - mówił w tym samym miejscu w czwartek Lapid.\n\nByła to pierwsza od lat wzmianka izraelskiego przywódcy o od dawna uśpionej propozycji rozwiązania trwającego od dekad konfliktu przez uznanie obok Izraela niepodległej Palestyny.\n\nCzytaj więcej Drugi dzień wzajemnych ataków Izraela i Islamskiego Dżihadu. Zginęło 14 Palestyńczyków\n\nWypowiedź Lapida była echem wyrażenia poparcia dla tego rozwiązania przez prezydenta USA Joe Bidena podczas jego sierpniowej wizyty w Izraelu - komentuje agencja Reutera. Dodaje, że za niecały miesiąc w Izraelu odbędą się wybory parlamentarne, które mogą przywrócić do władzy byłego premiera Benjamina Netanjahu, wieloletniego przeciwnika rozwiązania dwupaństwowego.\n\nPrzemówienie Abbasa przed Zgromadzeniem Ogólnym ONZ było w dużej mierze poświęcone krytyce izraelskiej okupacji terytoriów palestyńskich. \"Izrael nie wierzy w pokój, chce siłą i agresją narzucić zachowanie status quo. Nie mamy więc już izraelskich partnerów, z którymi moglibyśmy rozmawiać\" - podkreślił palestyński przywódca.\n\nZaznaczył, że Izrael kontynuuje budowę osiedli na palestyńskich terytoriach oraz pozwala swoim żołnierzom na \"pełną swobodę\" w używaniu siły wobec Palestyńczyków, w tym na ich zabijanie. \"Oto prawda: to reżim apartheidu\" - powiedział Abbas domagając się, by Izrael został pociągnięty do odpowiedzialności za swoje \"masakry\". Oskarżył również społeczność międzynarodową o \"chronienie\" Izraela. (PAP)\n\ngn/",
    "Izrael. Do kraju przybyło łącznie 33 tys. emigrantów z Ukrainy, Białorusi i Rosji": "Od trwającej ponad pół roku agresji przeciwko Ukrainie na emigrację do Izraela zdecydowało się niemal 20 tys. obywateli Rosji, 12 tys. obywateli Ukrainy i nieco ponad tysiąc posiadaczy paszportów białoruskich. \"Chociaż znacząca liczba przyjezdnych z Rosji wróciła po otrzymaniu paszportu Izraela, liczba tych, którzy zostali, jest wysoka\" - podał Times of Israel.\n\nZrzeszająca władze osad żydowskich na Zachodnim Brzegu organizacja Rada Jesza (Yesha Council) szacuje, że z przybyłych z Europy Wschodniej osób około 50 rodzin na swój nowy dom wybrało obszar okupowany przez Izrael od 1967 roku. \"Nowi osadnicy wydają się wysoce zideologizowani\" - podkreślił izraelski portal.\n\nReklama\n\n\"Izrael postawi swoje granice tam, gdzie zdecydowała o nich Biblia\"\n\nJedną z rodzin przybyłych na Zachodni Brzeg są pochodzący z Rosji Libensonowie. Małżeństwo zaczęło poważnie rozważać emigrację do Izraela osiem lat temu, gdy rola religii w ich życiu znacząco wzrosła. - To oczywiste, że Izrael postawi swoje granice tam, gdzie zdecydowała o nich Biblia - mówi portalowi Israel Libenson. Dodał, że Palestyńczycy \"nie mają żadnych szans na utworzenie na tych ziemiach swojego państwa\".\n\nPrzyznał, że podczas podróży do terenów zamieszkałych przez Palestyńczyków \"poczuł z ich strony niechęć\", która \"zwiększyła jedynie jego motywację i chęć włączenia tych ziem do Izraela\".\n\nInną rodziną, osiadłą na Zachodnim Brzegu, są Germanowie, pochodzący z położonego na wschodzie Ukrainy Charkowa. - Na wyjazd zdecydowaliśmy się, gdy odrzutowce zaczęły latać nad naszym domem. O emigracji do Izraela z pobudek syjonistycznych myśleliśmy od lat, rosyjska inwazja była jedynie przyczyną bezpośrednią - wspomniała Ołena German.\n\nRodzina z pomocą instytucji izraelskich przedostała się na Węgry po tym, gdy z Charkowa uciekli do położonego przy granicy z Polską Lwowa. Kobieta przyznała, że nigdy nie rozważała osiedlenia się na Zachodnim Brzegu, jednak przekonał ją do tego dyrektor Rady Jesza, Yigal Dilmoni.\n\n\n\nPorównując losy narodów izraelskiego i ukraińskiego, Eduard German ocenił, że przybycie rodziny na Zachodni Brzeg było \"aktem politycznym mającym wzmocnić żydowską obecność na tym terytorium\".",
    "Prezydent Iranu: Jeśli Holokaust naprawdę się wydarzył... Izrael reaguje": "Prowadząca rozmowę dziennikarka Lesley Stahl zapytała następnie, czy według irańskiego prezydenta Izrael ma prawo istnieć. Raisi odparł, że to ludność Palestyny została zmuszona do opuszczenia swoich domów i ojczyzny, a Amerykanie \"wspierają ten fałszywy reżim (państwo Izrael - PAP)\".\n\nReklama\n\nReakcja władz Izraela\n\nWypowiedź Raisiego na temat Holokaustu została zacytowana przez izraelski dziennik \"Jerusalem Post\", który przytoczył komentarze władz Izraela. Prezydent Icchak Herzog zamieścił na Twitterze zdjęcie przedstawiające dwie ręce na tle flagi Izraela. Na jednej z nich, należącej do byłej więźniarki Auschwitz-Birkenau, Dory Dreibelt-Eisenber, widnieje tatuaż z numerem obozowym 55374.\n\n\"Panie Raisi, na moim biurku w Izraelu stoi jedno zdjęcie. Liczby mówią same za siebie\" - napisał Herzog.\n\nPremier Jair Lapid zamieścił na Twitterze zdjęcia z okresu II wojny światowej, m.in. z obozów śmierci i obozów koncentracyjnych, podpisując je jako \"pewne przesłanki\".\n\nReklama\n\n\"Istnieją przesłanki, że prezydent Raisi jest podłym antysemitą\" - skomentował z kolei przewodniczący instytutu Jad Waszem Dani Dajan.",
    "Żądają informacji o intymnych relacjach z Palestyńczykami. Nowe prawo w Izraelu": "czytaj dalej\n\nRosyjska inwazja na Ukrainę trwa od 215 dni. W Jakucku na wschodniej Syberii doszło do protestów przeciwko częściowej mobilizacji Rosjan na wojnę w Ukrainie. Wideo, które opublikowała w poniedziałek Agencja Reutera, przedstawia tłum osób, które złapały się za ręce, uformowały koło i odśpiewały tradycyjne piosenki, tańcząc do nich. Osoba, która przekazała nagranie z niedzielnego manifestu, podała też, że po demonstracji zatrzymano około 24 osoby. Rzecznik Kremla Dmitrij Pieskow pytany tymczasem o doniesienia na temat ewentualnego zamknięcia rosyjskich granic po ogłoszeniu częściowej mobilizacji powiedział, że \"jak dotąd nie podjęto żadnych decyzji\". W tvn24.pl relacjonujemy wydarzenia z i wokół Ukrainy.",
    "Izaak Herzog w Bundestagu: „Izrael jest dumny z partnerstwa z Niemcami”": "Posłowie Bundestagu dwukrotnie wstali ze swoich miejsc: pierwszy raz, kiedy wspólnie z prezydentem Izraela upamiętnili żydowskie ofiary hitlerowskich Niemiec, i drugi raz, wyrażając szacunek dla słów Izaaka Herzoga, które odnosiły się również do przeszłości.\n\nW swoim poruszającym przemówieniu w Bundestagu izraelski prezydent podkreślał wolę pogłębienia partnerstwa między Niemcami a Izraelem. Podkreślił jednak, że jednocześnie należy pamiętać o niemieckich zbrodniach popełnionych w III Rzeszy. „Naród żydowski jest narodem upamiętniania” – powiedział Herzog we wtorek (6.9.22) w Berlinie. Tłumaczył, że jest to element tożsamości żydowskiego narodu. Na jego prośbę posłowie Bundestagu i obecni na sali goście wstali ze swoim miejsc wspólnie odmówili modlitwę za dusze sześciu milionów zamordowanych Żydów i Żydówek.\n\nPrzewodnicząca Bundestagu Baerbel Bas powiedziała: „Antysemityzm to nie tylko problem przeszłości. To nie tylko problem innych, ekstremistów. Antysemityzm jest pośród nas, w samym środku naszego społeczeństwa”. Podkreśliła, że w tej kwestii nie może być przymykania oczu i źle pojętej tolerancji. Bas ponownie obiecała, że będzie zabiegać o to, by plany utworzenia niemiecko-izraelskiej organizacji młodzieżowej (Jugendwerk) postępowały. Bundestag już w 2018 roku podjął uchwałę w tej sprawie. Od tego czasu jednak niewiele się wydarzyło.\n\nPrezydent Izraela Izaak Herzog w Bundestagu: „Pamięć o Holokauście jest kwintesencją naszej tożsamości”\n\nHerzog tłumaczył w Bundestagu, że ponure, pełne nienawiści siły kierowane przez Iran zagrażają obecnie państwu Izrael i całemu porządkowi świata. Dlatego, jak argumentował, konieczne jest podjęcie „zdecydowanych i ostrych” działań wobec Iranu i jego planów stworzenia broni nuklearnej.\n\nHerzog wskazał także na osiągnięcia izraelskich naukowców w rozwijaniu technologii ograniczających zmiany klimatyczne.\n\nPrawdopodobnie również z myślą o konflikcie bliskowschodnim i prawach Palestyńczyków powiedział: „Nigdy nie obawialiśmy się krytyki, nigdy jej nie zabranialiśmy”. Zaznaczył, że Izrael wyciąga rękę pokoju, ale najpierw Palestyńczycy muszą zwalczyć terror.\n\nBergen-Belsen. „Piekło na ziemi”\n\nPodczas swojego wystąpienia w Bundestagu izraelski prezydent wspomniał o 1987 roku. Wówczas jego ojciec Chaim Herzog, jako pierwszy prezydent Izraela, odwiedził Niemcy. Obecny prezydent Izraela podkreślił, że nigdy nie zapomni relacji swojego ojca, który widział były niemiecki obóz koncentracyjny Bergen-Belsen krótko po wyzwoleniu i który odwiedził to miejsce w 1987 roku w trakcie państwowej wizyty. Ojciec opowiedział mu o stosach zwłok i „piekle na ziemi”.\n\nIzaak Herzog i Frank-Walter Steinmeier w Berlinie, 6.9.22\n\nW dniu wizyty izraelskiego prezydenta w Bundestagu otwarta została wystawa poświęcona siedemdziesięcioleciu Umowy między Państwem Izrael a RFN (umowa ta zwana jest także porozumieniami luksemburskimi). Umowa ta została podpisana przez RFN, Państwo Izrael i Claims Conference. Na jej podstawie RFN zobowiązała się do wypłacenia żydowskim ofiarom hitlerowskich Niemiec odszkodowania. Porozumienie podpisali w Luksemburgu ówczesny kanclerz Niemiec Konrad Adenauer (CDU), szef izraelskiej dyplomacji Mosze Szaret i Nachum Goldmann, przewodniczący Światowego Kongresu Żydów.\n\nNa zakończenie wizyty państwowej w Niemczech Herzog, wspólnie z prezydentem Niemiec Frankiem-Walterem Steinmeierem, odwiedził Miejsce Pamięci Bergen-Belsen. W tym miejscu raz jeszcze wezwał do pogłębienia przyjaźni między Izraelem i Niemcami. „Przyjaźń między naszymi krajami jest wielkim prezentem”. Podkreślił, że Holokaust jest bolesną częścią niemieckiej historii. „To, co nie ma się powtórzyć, nie może nigdy zostać zapomniane” – ostrzegł.\n\n(DPA, EPD/ gwo)\n\nChcesz skomentować ten artykuł? Zrób to na Facebooku! >>",
    "Izraelskie technologie dla systemu SONA. Powstanie polsko-izraelska rakieta? [DEFENCE24 TV]": "W rozmowie z Defence24 TV generał brygady rezerwy Pini Yungman, Executive Vice President, Rafael Advanced Defense Systems mówi o ofercie izraelskiego koncernu dla polskich programów obrony powietrznej. Podkreśla, że dla programu SONA proponowane są systemy Iron Dome i Spyder, w wariancie All-in-one, czyli zestawu przeciwlotniczego z własnym C2 i sensorami na bazie jednego pojazdu, zdolnego do osłony formacji mobilnych wojsk lądowych. Zaznacza, że oferta obejmuje transfer technologii i lokalną produkcję większości elementów systemu w Polsce, a rozważany jest także wspólny rozwój polsko-izraelskiego systemu nowej generacji.",
    "Niesamowite odkrycie w Izraelu. Statek sprzed 1200 lat": "Statek handlowy został zbudowany około 1200 lat temu z jodeł i orzechów włoskich. Na miejscu zabezpieczono pakunki z wielu różnych, odległych miejsc. Statek zatonął w płytkich wodach w pobliżu dzisiejszego kibucu Maagan Michael w Izraelu.\n\nWrak sprzed 1200 lat\n\nNaukowcy twierdzą, że statek jest dowodem na to, że kupcy z Zachodu wciąż przybywali do portu w Ziemi Świętej, nawet po podboju islamskim w VII wieku.\n\nWrak statku, datowany na VII lub VIII wiek naszej ery, jest dowodem na to, że handel utrzymywał się z resztą Morza Śródziemnego – pomimo podziałów religijnych – powiedziała Deborah Cvikel, archeolog żeglarski z Uniwersytetu w Hajfie i kierownik wykopalisk.\n\n-Podręczniki historyczne zwykle mówią nam, że… handel prawie się zatrzymał. Na Morzu Śródziemnym nie było handlu międzynarodowego. Wzdłuż wybrzeża pływały głównie mniejsze statki wykonujące kabotaż - dodała archeolog.\n\nWrak ma około 25 metrów długości i pięciu metrów szerokości. Był niemal w całości przykryty mułem i piaskiem. Podczas prac wykopaliskowych archeolodzy zdjęli z niego ponad metr piasku.\n\nStatek był ładowany w wielu miejscach. Na podstawie zawartości oraz wyglądu glinianych naczyń, naukowcy stwierdzili, że statek cumował na Cyprze, w Egipcie, w Turcji, a może nawet na wybrzeżu Afryki Północnej. W amforach, które były praktycznie nienaruszone znaleziono pozostałości po różnych odmianach oliwek, rybach daktylach i figach.\n\nNa pokładzie znaleziono także liny żeglarskie i przedmioty osobiste, takie jak drewniane grzebienie. Udało się również trafić na pozostałości po chrząszczach oraz szczurach. Wykopaliska są wspierane przez Israel Science Foundation, Honor Frost Foundation oraz Institute of Nautical Archeology na Texas A&M University.Naukowcy mają nadzieję, że uda im się znaleźć halę, w której będzie można wystawić statek w całości, w przeciwnym razie pozostawią go na dnie morza.\n\nZobacz także: Gigantyczny wyciek piwa. Hektolitry rozlały się na autostradzie\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "PiS chce, by Izrael przyłączył się do roszczeń od Niemiec? \"Jest robiona pewna furtka\"": "Przypomnijmy, Jarosław Kaczyński zapowiedział wystąpienie o reparacje wojenne i odszkodowania do Niemiec w 83. rocznicę wybuchu II wojny światowej.\n\nTego samego dnia na Zamku Królewskim w Warszawie został zaprezentowany raport o stratach poniesionych przez Polskę w wyniku agresji i okupacji niemieckiej w czasie II wojny światowej. Polska oszacowała je na równowartość ponad 6 bln zł.\n\nreklama\n\n— To jest suma do udźwignięcia przez niemiecką gospodarkę — przekonywał Kaczyński.\n\nKaczyński o reparacjach wojennych od Niemiec. PiS robi furtkę dla Izraela?\n\nCo na to prof. Stempin? — Jest tu mikropłaszczyzna realpolitik. Jak zrozumiałem wypowiedzi Kaczyńskiego, Prezes PiS chyba odkrywa, że będzie zrobiona furtka, by państwo izraelskie przyłączyło się do tych polskich roszczeń — komentował w \"Onet Rano.\".\n\n— Tylko Izrael otrzymał po II wojnie światowej od Niemiec 80 mld euro. Ponadto Niemcy były sojusznikiem Izraela w ich konfliktach politycznych z krajami arabskimi od 1956 roku. Izrael otrzymywał i odszkodowania-reparacje od państwa do państwa, i odszkodowania dla indywidualnych ofiar prześladowań nazistowskich — podkreślił.\n\n— Nie widzę więc możliwości w realpolitik, by Izrael przyłączył się do polskich roszczeń, natomiast z optyki PiS taka furtka jest prawdopodobnie robiona. To jedyna przesłanka, która wskazuje na odrobinę realpolitik w tym przedsięwzięciu polskiego rządu — podsumował prof. Stempin.\n\nDziękujemy, że jesteś z nami. Zapisz się na newsletter Onetu, aby otrzymywać od nas najbardziej wartościowe treści.\n\nreklama reklama\n\nMasz ciekawy temat? Napisz do nas list! Chcesz, żebyśmy opisali Twoją historię albo zajęli się jakimś problemem? Masz ciekawy temat? Napisz do nas! Listy od czytelników już wielokrotnie nas zainspirowały, a na ich podstawie powstały liczne teksty. Wiele listów publikujemy w całości. Wszystkie znajdziecie tutaj.\n\nreklama",
    "Co zrobi Izrael? Ukraina postawiła żądania": "Agencja, powołując się na ambasadę Ukrainy w Izraelu, dodała, że Stefanczuk przedstawił żądania swojego państwa podczas spotkania z deputowanym do Knesetu Izraela Nirem Barkatem.",
    "Rumunia rozważa zakup izraelskiego systemu obrony powietrznej Żelazna Kopuła": "Rumunia rozważa kupienie od Izraela systemu obrony powietrznej Żelazna Kopuła - podał izraelski dziennik \"Haarec\", powołując się na źródła komentujące ubiegłotygodniową wizytę rumuńskiego ministra obrony Vasile Dincu w Izraelu.\n\n\"Jeśli umowa wejdzie w życie, należąca do NATO Rumunia będzie pierwszym europejskim państwem posiadającym ten izraelski system obrony powietrznej\" - przypomniał dziennik.\n\n\"Chcemy rozwinąć współpracę z Izraelem w zakresie bezpieczeństwa i uzbrojenia, chcemy sprowadzić do kraju izraelskie technologie i innowacje; nasze wojsko jest przestarzałe. Dowiedziałem się, że Izrael - w odróżnieniu od innych państw - nie chce jedynie sprzedać nam uzbrojenia, ale także produkować je w Rumunii, a to dla nas naprawdę ważne\" - powiedział Dincu. Polityk odmówił \"Haarecowi\" komentarza na temat chęci zakupu Żelaznej Kopuły.\n\nKażda bateria wprowadzonego w 2011 roku systemu obrony powietrznej kosztuje około 150 mln dol., a każda rakieta przechwytująca - 50 tys. dol.\n\nIn an interview with Haaretz, Romanian Defense Minister declines to discuss Iron Dome, but said his country was eager to sign upgraded security cooperation agreements with Israelhttps://t.co/ed64sfrq2Y — Haaretz.com (@haaretzcom) September 20, 2022\n\nIzrael sprzedał dotąd systemy wchodzące w skład Żelaznej Kopuły Stanom Zjednoczonym oraz Azerbejdżanowi. Singapur, Kanada, Korea Południowa, Indie, Finlandia, Słowacja oraz Czechy kupiły jedynie radary. Żelazna Kopuła jest wspólnym projektem Izraela i USA, dlatego jej sprzedaż każdorazowo wymaga zgody Waszyngtonu. (PAP)\n\nkw/",
    "Nalot sił izraelskich na Dżanin: Nie żyje co najmniej jedna osoba. 16 jest rannych": "Izraelskie wojsko poinformowało, że jego żołnierze znaleźli się pod ciężkim ostrzałem palestyńskim podczas operacji, w której zniszczyli mieszkanie Palestyńczyka Raada Hazema, który 7 kwietnia przeprowadził atak w Tel Awiwie. \"Żołnierze odpowiedzieli środkami do rozproszenia zamieszek, w tym w razie potrzeby żywym ogniem\" – czytamy na Twitterze. Z doniesień świadków wynika, że kolumny izraelskich pojazdów wojskowych wjechały do ​​palestyńskiego miasta Dżanin i ostrzelały je ostrą amunicją.\n\nReklama\n\nCzytaj więcej Konflikty zbrojne Palestyńczycy wystrzelili rakiety w kierunku Izraela Palestyńscy bojownicy wystrzelili w piątek kilkanaście rakiet w kierunku Izraela, w odpowiedzi na izraelskie ataki powietrzne, w których zginęło co najmniej 10 osób, w tym jeden z przywódców Islamskiego Dżihadu.\n\nPalestyńskie ministerstwo zdrowia poinformowało, że w nalocie zginęła jedna osoba, a 16 zostało rannych. Liczba ofiar może jednak wzrosnąć - zaznaczono.\n\nIzrael nasilił ataki na Zachodni Brzeg po fali palestyńskich ataków ulicznych. Według palestyńskiego Ministerstwa Zdrowia podczas akcji zginęło łącznie około 100 Palestyńczyków, w tym bojownicy, cywile i ludzie biorący udział w starciach z siłami izraelskimi.\n\n- IDF (Izraelskie Siły Obronne) znacznie zwiększyły aktywność antyterrorystyczną mającą na celu zapobieganie atakom terrorystycznym. W ramach operacji zatrzymano około 1500 poszukiwanych osób i zapobieżono setkom ataków - powiedział izraelski dowódca wojskowy Aviv Kohavi.\n\nReklama\n\nW poniedziałek izraelskie wojsko opublikowało swoje ostateczne wnioski w sprawie zabójstwa dziennikarki Al-Dżaziry, Shireen Abu Akleh, do którego doszło w maju bieżącego roku. Jak podkreślono, kobieta prawdopodobnie została przypadkowo zastrzelona przez izraelskiego żołnierza.\n\nCzytaj więcej Świat Pogrzeb palestyńskiej dziennikarki. Izraelska policja użyła pałek przeciw żałobnikom Izraelska policja starła się we wschodniej Jerozolimie z palestyńskimi żałobnikami odprowadzającymi trumnę z ciałem zabitej palestyńskiej dziennikarki Shireen Abu Akleh.\n\n51-letnia reporterka Al-Dżaziry, Shireen Abu Akleh, zginęła od strzału w głowę, gdy relacjonowała nalot sił izraelskich w Dżaninie na okupowanym Zachodnim Brzegu. Strona palestyńska oświadczyła, że dziennikarka została zamordowana przez izraelskie wojsko. Strona izraelska początkowo twierdziła, że reporterka zginęła od palestyńskiej kuli, zaznaczyła przy tym, że nie można wykluczyć, iż pocisk został wystrzelony przez członka izraelskich służb bezpieczeństwa. Według \"Washington Post\", izraelskie wojsko w ramach dochodzenia zabezpieczyło broń pewnej liczby żołnierzy biorących udział w operacji na Zachodnim Brzegu.",
    "Ujawniono wyniki izraelskiego śledztwa w sprawie śmierci dziennikarki": "Izraelskie śledztwo w sprawie zabójstwa dziennikarki Al-Dżaziry Szirin Abu Akleh wykazało, że prawdopodobnie została przypadkowo postrzelona przez izraelskiego żołnierza - poinformowała w poniedziałek izraelska armia. Zaznaczono jednak, że dziennikarka nie była jego celem.\n\nWieloletnia dziennikarka Al-Dżaziry Szirin Abu Akleh zginęła 11 maja od strzału w głowę w czasie interwencji izraelskiego wojska w mieście Dżenin położonym na Zachodnim Brzegu.\n\nZabójstwo amerykańsko-palestyńskiej reporterki wywołało ogromne oburzenie na całym świecie, szczególnie wśród Palestyńczyków. Gdy informacja o jej śmierci obiegła media, w Izraelu doszło do protestów. Do zamieszek i starć z policją doszło również na pogrzebie dziennikarki w Jerozolimie. Okoliczności jej śmierci pozostawały kwestią sporną.\n\nUroczystości pogrzebowe Szirin Abu Akleh. Nagranie z 13 maja Reuters\n\nWstępne wyniki izraelskiego śledztwa\n\nW wydanym w poniedziałek komunikacie izraelskie wojsko przekazało, że w trakcie operacji w Dżeninie oddziały izraelskie znalazły się pod ciężkim ostrzałem ze wszystkich stron i odpowiedziały ogniem. Abu Akleh, która relacjonowała tamte wydarzenia, stała około 200 metrów od pozycji izraelskich żołnierzy, którzy nie byli w stanie zidentyfikować jej jako dziennikarki - przekonuje armia.\n\nW ocenie strony izraelskiej \"istnieje duże prawdopodobieństwo, że pani Abu Akleh została przypadkowo trafiona w trakcie ostrzału IDF (Sił Obronnych Izraela - red.) skierowanego w stronę podejrzanych, zidentyfikowanych jako uzbrojeni palestyńscy bandyci\". Nie wykluczono jednocześnie scenariusza, w którym dziennikarka została postrzelona przez palestyńskich rebeliantów.\n\nWieloletnia dziennikarka Al-Dżaziry Szirin Abu Akleh zginęła 11 maja AFP/EastNews\n\nIzraelskie śledztwo, które obejmowało przesłuchania izraelskich żołnierzy, analizę miejsca, w którym zginęła dziennikarka oraz nagrań wideo i audio z tamtych wydarzeń wykazało, że \"nie można jednoznacznie określić źródła strzału\", który zabił Abu Akleh.\n\n- Możemy powiedzieć ze stuprocentową pewnością, że żaden żołnierz IDF celowo nie skierował ognia do reportera lub osoby niezaangażowanej na miejscu – oświadczył wysoki rangą wojskowy, który poinformował dziennikarzy o wynikach śledztwa.\n\nStrona izraelska wielokrotnie zaprzeczała, by dziennikarka Al Dżaziry była umyślnym celem izraelskich żołnierzy i przekonywała, że zgodnie z ustaleniami śledczych wojskowi działali zgodnie z zasadami użycia siły (z ang. Rules of Engagement, w skrócie ROE).\n\n\"Izrael powinien ponieść odpowiedzialność\"\n\nCzęść świadków zamieszek w Dżeninie podważa wersję, zgodnie z którą izraelscy żołnierze znaleźli się pod ostrzałem z kierunku, w którym stała Abu Akleh w momencie, gdy została zabita.\n\n- Wszystkie dowody, fakty i śledztwa, które zostały przeprowadzone, dowodzą, że Izrael był sprawcą i że to (izraelscy żołnierze - red.) zabili Szirin i (Izrael - red.) powinien ponieść odpowiedzialność za tę zbrodnię - powiedział Nabil Abu Rudeineh, rzecznik palestyńskiego prezydenta Mahmuda Abbasa.\n\nPalestyńskie władze i rodzina reporterki uważają, że kobieta została zabita umyślnie i nie przyjmują wersji przedstawianej przez stronę izraelską.\n\nSzirin Abu Akleh zginęła 11 maja Tayfun Coskun/Anadolu Agency via Getty Images\n\nRaporty ONZ oraz Departamentu Stanu USA\n\nW raporcie biura ONZ ds. praw człowieka z czerwca napisano, że Abu Akleh stała razem z innymi reporterami i miała na sobie niebieski hełm oraz kamizelkę kuloodporną z napisem \"Press\", co pozwalało zidentyfikować ją jako dziennikarkę. Reuters przypomina, że tamtego dnia ranny został także kolega Abu Akleh, stojący w pobliżu. W raporcie stwierdzono, że zgromadzone informacje sugerują, że dziennikarka została zabita przez izraelskiego żołnierza.\n\nJak przypomina Reuters, analiza balistyczna pocisku, który zabił Abu Akleh, przeprowadzona w lipcu pod nadzorem USA, nie dała żadnych wyników, ponieważ kula była zbyt poważnie uszkodzona. Raport Departamentu Stanu USA z lipca stwierdzał, że dziennikarka najprawdopodobniej została zabita przez pocisk wystrzelony z izraelskiego stanowiska. Zaznaczono jednak, że nie ma dowodów, które sugerowałyby, że kobieta została zastrzelona celowo.\n\nTVN24 na żywo - oglądaj w TVN24 GO Materiał jest częścią serwisu TVN24 GO\n\nAutor:momo/kg\n\nŹródło: Reuters",
    "Były sprzątacz skazany na więzienie za próbę szpiegowania ministra obrony Izraela": "czytaj dalej\n\nRosyjska inwazja na Ukrainę trwa od 215 dni. W Jakucku na wschodniej Syberii doszło do protestów przeciwko częściowej mobilizacji Rosjan na wojnę w Ukrainie. Wideo, które opublikowała w poniedziałek Agencja Reutera, przedstawia tłum osób, które złapały się za ręce, uformowały koło i odśpiewały tradycyjne piosenki, tańcząc do nich. Osoba, która przekazała nagranie z niedzielnego manifestu, podała też, że po demonstracji zatrzymano około 24 osoby. Rzecznik Kremla Dmitrij Pieskow pytany tymczasem o doniesienia na temat ewentualnego zamknięcia rosyjskich granic po ogłoszeniu częściowej mobilizacji powiedział, że \"jak dotąd nie podjęto żadnych decyzji\". W tvn24.pl relacjonujemy wydarzenia z i wokół Ukrainy.",
    "USA i Izrael zacieśniają więzy. Porozumienie na najwyższym szczeblu": "Polityka i prawo USA i Izrael zacieśniają więzy. Porozumienie na najwyższym szczeblu Szymon Palczewski 31.08.2022 11:06 Drukuj\n\nPDF\n\n\n\n\n\nFot. Karolina Grabowska/pexels.com Facebook\n\nTwitter\n\nLinkedIn\n\nKopiuj link\n\nWyślij email Departament Skarbu USA oraz izraelski resort finansów porozumiały się co do nowej, dwustronnej umowy dotyczącej podniesienia cyberbezpieczeństwa i odporności na wrogie działania w sieci.\n\nReklama\n\nPodstawą porozumienia były ustalenia zawarte w trakcie wizyty zastępcy sekretarza skarbu USA Wally'ego Adeyemo w Izraelu w listopadzie 2021 r. Wówczas oba kraje nawiązały dwustronne partnerstwo na rzecz ochrony infrastruktury krytycznej w sektorze finansowym oraz zobowiązały się do pogłębienia współpracy w zakresie cyberbezpieczeństwa na rzecz ochrony międzynarodowego systemu finansowego.\n\nReklama\n\nCzytaj też Strefa Gazy: Cyberataki towarzyszyły ostrzałom rakietowym\n\nReklama\n\nWalka z ransomware i nie tylko\n\nReklama\n\n„Cieszymy się, że Izrael jest naszym partnerem w zakresie walki z oprogramowaniem ransomware\" – podkreśla Wally Adeyemo, odnosząc się do nowej dwustronnej umowy.\n\nJak wskazuje, dotychczasowa współpraca zaowocowała m.in. udostępnianiem w czasie rzeczywistym danych dotyczących cyberzagrożeń, aby w ten sposób zapobiegać rozprzestrzenianiu się oprogramowania ransomware i ograniczać skalę cyberataków.\n\nReklama\n\nCzytaj też Amerykańskie cybersiły powiększą się. Plany są ambitne\n\nReklama\n\nWzmocnienie partnerstwa\n\nReklama\n\nDepartament Skrabu USA przypomina, że w listopadzie ubiegłego roku utworzono dwustronną grupę ds. realizacji cyberzadań. Najnowsze porozumienie formalizuje i wzmacnia partnerstwo między oboma krajami w tym obszarze. W szczególności zacieśnia współpracę w takich dziedzinach jak:\n\nwymiana informacji na temat sektora finansowego (w tym o kwestiach związanych z cyberbezpieczeństwem, incydentami i cyberzagrożeniami)\n\nszkolenia pracowników i wizyty promujące współpracę w zakresie cyberbezpieczeństwa\n\nbudowanie kompetencji (m.in. międzynarodowe ćwiczenia dotyczące cyberbezpieczeństwa)\n\nSerwis CyberDefence24.pl otrzymał tytuł #DigitalEUAmbassador (Ambasadora polityki cyfrowej UE). Jeśli są sprawy, które Was nurtują; pytania, na które nie znacie odpowiedzi; tematy, o których trzeba napisać – zapraszamy do kontaktu. Piszcie do nas na: [email protected]",
    "Zełenski: W tym Izrael mógłby nam pomóc, ale z nim sprawa jest trudniejsza": "- Wzmocnić obronę powietrzną można tylko, kupując nowe systemy (przeciwlotnicze i przeciwrakietowe). I nie jest to kwestia pieniędzy, chociaż są to duże kwoty - od pół miliarda do 2 miliardów dolarów. Pieniądze możemy znaleźć, ale to jest problem krajów-producentów. Te kompleksy produkują USA, Izrael, konsorcjum niemiecko-francusko-włoskie - powiedział Zełenski.\n\nReklama\n\n- Partnerzy chcą nam pomóc, ale swoich gotowych systemów nie mogą oddać, a tylko wyprodukować nowe. I dlatego czekamy. Izrael mógłby nam pomóc, ale z nim sprawa jest trudniejsza - dodał ukraiński prezydent.\n\nZełenski przypomniał, że Ukraina oczekuje na dostawy systemów obrony powietrznej krótkiego zasięgu od USA (NASAMS) i Niemiec (IRIS). - One by nam teraz bardzo pomogły, czekamy na nie - powiedział ukraiński przywódca.\n\n\"Charków nieprzerwanie ostrzeliwany\"\n\nReklama\n\nCharków jest ostrzeliwany przez wojska rosyjskie nieprzerwanie od pierwszych dni wojny. Rosjanie stale ostrzeliwują miasto rakietami, a - gdy umożliwiała to bliskość linii frontu - używali także wyrzutni wieloprowadnicowych i artylerii.\n\nObecnie, pomimo udanej kontrofensywy ukraińskiej, która wyparła siły rosyjskie z północy obwodu charkowskiego, wojska rosyjskie wciąż mogą ostrzeliwać miasto, w tym z terytorium sąsiadującego obwodu biełgorodzkiego. W zasięgu rosyjskich pocisków dalekiego zasięgu, a przede wszystkim rakiet manewrujących jest natomiast całe terytorium Ukrainy.",
    "Niemcy zapłacą więcej ocalałym z Holokaustu w Izraelu": "Izrael i Niemcy porozumiały się ws. dodatkowych pieniędzy dla ocalałych z Holokaustu. – To historyczne porozumienie – oceniła Meraw Kohen, izraelska minister ds. równości społecznej.\n\nWedług informacji pochodzących od izraelskiej strony Niemcy zobowiązały się przeznaczyć na zadośćuczynienia łącznie 1,2 mld euro – ok. 58 mln euro, czyli 200 mln szekli, rocznie. To ok. 350 euro (1,2 tys. szekli) miesięcznie na każdą z 14 tys. uprawnionych osób. Wg danych izraelskich władz w Izraelu wciąż mieszka łącznie ok. 160 tys. osób ocalałych z Holokaustu.\n\nWsparcie dla Ukraińców ocalałych z Holokaustu\n\nNiemcy chcą też natychmiast wesprzeć ok. 8,5 tys. ocalałych z Holokaustu Ukraińców wpłatami humanitarnymi o wartości 12 mln euro. Wypłata środków ma ruszyć jesienią – ogłosiła w Berlinie Claims Conference, organizacja na rzecz odszkodowań i pomocy ocalałym z Holokaustu. To ona od 70 lat zajmuje się wypłacaniem ocalałym zadośćuczynienia w ramach Porozumienia Luksemburskiego.\n\nPorozumienia Luksemburskie z 1952 r.\n\nIzrael i Niemcy porozumiały się w tej sprawie w 70. rocznicę Porozumienia Luksemburskiego. Zawarta 10 września 1952 r. przez Izrael i Niemcy umowa zobowiązała nowo powstałą Republikę Federalną Niemiec do wypłaty na rzecz ofiar III Rzeszy w rocznych ratach łącznie 3,45 ówczesnych mld marek. Było to pierwsze porozumienie bilateralne między RFN a innym państwem.\n\n– Był to w pewnym sensie drugi akt założycielski RFN – mówił w czwartek (15.9.22) Olaf Scholz podczas obchodów rocznicy w Muzeum Żydowskim w Berlinie. – Stał się moralnym fundamentem naszej demokracji -– dodał kanclerz.\n\n– Przez zbrodnie Szoah Niemcy upadły moralnie zbyt nisko, by mieć nadzieję na porozumienie – mówił. Zaznaczył przy tym, że dla ówczesnego rządu Niemiec z Konradem Adenauerem na czele było jasne, że zadośćuczynienie nie zmyje niemieckich win.\n\nKanclerz: Nie będziemy sobie nic ułatwiać\n\nJak zapowiedział kanclerz Niemiec zadośćuczynienie ofiarom to historyczna odpowiedzialność Niemiec, dlatego niemieckie władze będą sprawdzać, co jeszcze mogą zrobić dla ocalałych, by pomóc im godnie żyć: – Pod tym względem nie będziemy sobie nic ułatwiać.\n\n\n\nPodczas II wojny światowej zginęło ok. 6 mln europejskich Żydów. Spośród ocalałych wciąż żyje ok. ćwierć miliona osób.\n\n(DPA,AP/ mar)",
    "Izraelczycy postrzegają Niemców przyjaźniej, niż Niemcy Izraelczyków": "Izraelczycy patrzą na Niemcy z większą sympatią, niż Niemcy na Izrael. Tak wynika z analizy Fundacji Bertelsmanna na temat stosunków między tymi dwoma krajami. Według badania 63 procent osób w Izraelu ma o Niemczech dobre zdanie, a 19 procent negatywne - podczas gdy tylko 46 procent niemieckich respondentów ma pozytywne zdanie o Izraelu. Ponad jedna trzecia ocenia Izrael „raczej źle\" lub „bardzo źle”.\n\nWyraźne są też różnice we wzajemnej ocenie rządów obu krajów: 55 procent Izraelczyków ma pozytywne zdanie o rządzie niemieckim, takie same zdanie o rządzie izraelskim ma tylko 24 procent Niemców. Różnice występują także w poglądach na szczególną odpowiedzialność Niemiec za Izrael, wywodzącą się z narodowosocjalistycznej przeszłości: w Republice Federalnej te odpowiedzialność widzi tylko 27 procent - w porównaniu z 57 procentami Izraelczyków.\n\n\"Nigdy więcej wojny\", a \"Nigdy więcej ofiar\"\n\n61 procent respondentów w Izraelu ma nadzieję na \"jednostronne wsparcie polityczne\" ze strony rządu niemieckiego dla izraelskiego stanowiska w konflikcie izraelsko-palestyńskim. Jednak w Niemczech taką postawę podziela tylko dwanaście procent respondentów. Podczas gdy 64 procent w Niemczech jest przekonanych, że obie strony tego konfliktu muszą ustąpić w równym stopniu, 55 procent w Izraelu widzi odpowiedzialność po stronie palestyńskiej.\n\nUczniowie w Oldenburgu podczas upamiętnienia pogromów z 10 listopada 1938 roku\n\nRóżnice we wzajemnym postrzeganiu się Niemców i Izraelczyków wynikają również z odmiennej sytuacji politycznej i wizji bezpieczeństwa w obu państwach, praz różnych wzorców kultury politycznych, wyjaśnia Stephan Vogel, ekspert ds. Izraela w Fundacji Bertelsmanna. „Dla zdecydowanej większości Niemców nadal obowiązuje maksyma 'nigdy więcej wojny'\". Dla Izraelczyków jest to: „Nigdy więcej ofiar\"\n\nHolocaust jako historyczny punkt odniesienia\n\n„Stosunki niemiecko-izraelskie w XXI wieku wciąż mają za historyczny punkt odniesienia prześladowania narodowosocjalistyczne i Holokaust\" – zauważają autorzy badania. 49 procent badanych Niemców zgadza się jednak ze stwierdzeniem, że powinniśmy przestać tyle mówić o prześladowaniu Żydów, a zamiast tego odciąć przeszłość grubą kreską. Wśród\n\nzwolenników AfD wskaźnik ten wynosi aż 76 procent. W Izraelu tylko 14 procent respondentów zgodziło się z taką opinią.\n\nWynika badania potwierdzają też znaczący odsetek Niemców, którzy akceptują przekonania antysemickie. W tym badania fundacji jest nawet nieco wyższy. 24 proc. respondentów w tym kraju jest \"całkowicie\" lub \"raczej\" zdania, że Żydzi mają zbyt duże wpływy na świecie. Jednocześnie eksperci zwrócili uwagę, że zbadano jedynie pojedyncze aspekty \"złożonego zjawiska antysemityzmu\".\n\nFundacja Bertelsmanna opublikowała analizę w związku ze zbliżającą się wizytą prezydenta Izraela Isaaca Herzoga w Niemczech, która ma się rozpocząć w niedzielę. Autorzy przepytali około roku temu reprezentatywną próbę 1271 osób w wieku 18 lat i więcej, a w Izraelu 1372 osoby w tym samym wieku. W Izraelu mniejszość arabska stanowi powyżej 20 proc. społeczeństwa.\n\nDPA, AFP,EPD, KNA/ hre",
    "Izrael: amerykańskie tankowce zamówione. Wesprą atak na Iran?": "Siły zbrojne Izrael: amerykańskie tankowce zamówione. Wesprą atak na Iran? PM Piotr Miedziński 05.09.2022 08:07 Drukuj\n\nPDF\n\n\n\n\n\nTankowanie w locie z użyciem samolotu KC-46A Pegasus. Fot. Boeing Facebook\n\nTwitter\n\nLinkedIn\n\nKopiuj link\n\nWyślij email Pentagon podpisał umowę o wartości 927 milionów dolarów na zakup czterech tankowców KC-46A produkcji Boeinga dla izraelskich sił powietrznych . Samoloty mają trafić do służby od 2025 roku.\n\nReklama\n\nReklama\n\n2 sierpnia ministerstwo obrony Izraela ogłosiło, że za 927 milionów dolarów zamówiono w firmie Boeing cztery tankowce KC-46A dla swoich sił powietrznych . Według informacji prasowej Boeinga, samoloty KC-46A, są kupowane z amerykańskiej pomocy zagranicznej, przeznaczonej dla Izraela. Jak powiedział minister obrony Izraela Benny Gantz \"zakupione samoloty do tankowania, wraz z zamówieniem eskadry F-35, śmigłowców,okrętów podwodnych i zaawansowanej amunicji, pozwolą Siłom Obronnym Izraela stawić czoła wyzwaniom bezpieczeństwa blisko i daleko (od Izraela)\".\n\nCzytaj też Izrael stawia na bezzałogowce. Od amunicji krążącej do dronów z działami laserowymi\n\nJak napisano w oświadczeniu firmy umowa obejmuje wsparcie w zakresie usług tankowania, konserwacji i napraw, logistyki oraz części zamiennych. Samoloty zostaną zbudowane przez firmę w Seattle. Nowo zakupione tankowce KC-46A mają zastąpić służące od dekad, przebudowane Boeingi KC-707, które obecnie są wykorzystywane do tankowania w powietrzu. Umowa została zawarta przez Pentagon, który podpisał umowę z amerykańskim koncernem, co jest standardową praktyką w trybie zakupu uzbrojenia Foreign Military Sales.\n\nReklama\n\nWarto przypomnieć, że kontrakt został podpisany w czasie zaawansowanych negocjacji między Iranem a Stanami Zjednoczonymi i innymi światowymi mocarstwami w sprawie przywrócenia nadzoru nad programem nuklearnym Teheranu. Izrael wyraził zaniepokojenie porozumieniem, które wydaje się nabierać kształtów.\n\nCzytaj też Izraelskie lotnictwo będzie ćwiczyć symulowane uderzenie na Iran\n\nSamolot do tankowania KC-46A jest wykorzystywany przez Siły Powietrzne USA, które zakupiły 179 maszyn tej wersji u. Izrael będzie trzecim krajem, który nabędzie samoloty do tankowania, po tym jak japońskie siły powietrzne zakupiły cztery egzemplarze. Model ten może być wykorzystywany do tankowania wszystkich samolotów Sił Powietrznych Izraela i nadaje się również do innych misji, takich jak transport wojsk oraz funkcje dowodzenia i kontroli - wyjaśnił Boeing.\n\nReklama\n\nKC-46 ma zasięg 11 830 km i może dostarczyć prawie 5 500 litrów paliwa (1 200 galonów) na minutę przez 17-metrowy wysięgnik. Może również podłączyć zewnętrzne kapsuły paliwowe na skrzydłach, aby umożliwić jednoczesne tankowanie trzech odrzutowców, a wszystko to w ciągu trzech do czterech minut. Zbiorniki paliwa tankowca są wzmocnione osłoną , aby wytrzymać ostrzał. Samolot posiada również systemy obserwacji w podczerwieni, unikania zagrożeń oraz zdolności NVIS (Night Vision Imaging System), które pozwalają startować, lądować i prowadzić tankowanie w powietrzu nawet w całkowitej ciemności. Izrael będzie mógł również dodać do samolotu własne systemy przeciwdziałania i walki elektronicznej.\n\nIzrael powiększa flotę powietrzną\n\nW marcu 2020 roku rząd USA zatwierdził sprzedaż ośmiu tankowców KC-46, a w lutym 2021 roku Izrael podpisał Letter of Offer and Acceptance (LOA), czyli międzyrządową umowę na zakup dwóch pierwszych samolotów z tej puli. Na przełomie 2021 i 2022 roku izraelskie ministerstwo obrony poinformowało, że ostatecznie zatwierdziło zakup w Stanach Zjednoczonych 12 ciężkich śmigłowców transportowych CH-53K King Stallion oraz kolejnych dwóch tankowców. Teraz sprzęt ten został zamówiony przez Pentagon, co jest standardową praktyką w umowach międzyrządowych.\n\nReklama\n\nCzytaj też Izrael zdecydował. Kolejny duży zakup w USA\n\nReklama\n\nJak przypomina The Jerusalem Post Israeli Air and Space Arm (siły powietrzne i kosmiczne) od kilku lat chciały kupić tankowce, ale opóźnienia w podpisaniu kontraktu wywołały niepokój wśród wojskowych, zwłaszcza że Izrael nieustannie ostrzegał przed zagrożeniami w umowie nuklearnej, którą Waszyngton może podpisać z Teheranem. Dlatego też - jak pisze gazeta - Szef sztabu Sił Obronnych Izraela gen. Aviv Kohavi, postrzega potencjalne porozumienie USA z Iranem jako niebezpieczne i rozkazał przygotowanie nowych planów operacyjnych, aby w razie potrzeby uderzyć na Iran i zatrzymać jego program nuklearny. Samoloty które mają zasięg prawie 12 tysięcy km mogą pozwolić Izraelowi na skuteczne uderzenia lotnicze na irańskie instalacje jądrowe, odległe o ponad 1500 kilometrów.\n\nCzytaj też Izrael gotowy do militarnej odpowiedzi na irańską bombę atomową",
    "Media: Izrael dostarczy Zjednoczonym Emiratom Arabskim zaawansowany system obrony powietrznej": "Izrael zgodził się sprzedać Zjednoczonym Emiratom Arabskim zaawansowany system obrony powietrznej - poinformowała w czwartek agencja Reutera, powołując się na źródła zaznajomione z transakcją.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nIzrael zatwierdził wniosek Zjednoczonych Emiratów Arabskich w połowie tego lata i według osiągniętego porozumienia dostarczy temu państwu system obrony powietrznej Spyder zdolny m.in. do zwalczania ataków dronów - podał Reuters.",
    "Liga Mistrzów. Izrael nokautuje Polskę. To nie spisek, a wzór do naśladowania (sport.tvp.pl)": "",
    "Izrael: Minister spraw zagranicznych ZEA odwiedził Yad Vashem": "Minister spraw zagranicznych Zjednoczonych Emiratów Arabskich (ZEA), szejk Abdullah ibn Zajed, odwiedził w czwartek Yad Vashem w Jerozolimie podczas pierwszej wizyty w Izraelu. Odbywa się ona dwa lata po ustanowieniu stosunków dyplomatycznych między oboma krajami.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"Jestem tu dzisiaj, by przypomnieć nam lekcje, które uczy nas historia, i wielką odpowiedzialność, jaka spoczywa na nas, by działać w duchu tolerancji na rzecz budowania naszej społeczności i społeczeństwa\" - napisał w księdze gości ibn Zajed, który zwiedzeniu muzeum Holokaustu złożył wieniec w Izbie Pamięci Yad Vashem.",
    "Ceremonia podsumowująca tegoroczną edycję programu dla startupów z państw V4 i Izraela": "Agata Czaplińska, chargé d'affaires a.i., wzięła udział w uroczystości zamknięcia tegorocznej edycji programu „The Entrepreneurial Ecosystem in Israel: Transforming idea to a business”. Program organizowany jest przez MASHAV Carmel Training Center we współpracy z Funduszem Wyszehradzkim i Ministerstwem Spraw Zagranicznych Państwa Izrael. Jego celem jest wsparcie startupów z krajów Grupy Wyszehradzkiej w ocenie potencjału rynkowego ich innowacyjnych pomysłów oraz dostarczenie im praktycznych narzędzi do prowadzenia innowacyjnego biznesu.\n\nW tym roku 28 uczestników z krajów V4, w tym 7 innowatorów z Polski, odwiedziło Izrael, aby poznać lokalny ekosystem innowacji, zainspirować się izraelskimi startupami i wymienić się pomysłami.",
    "Žižek: Ukraina jest jak Zachodni Brzeg, nie jak Izrael": "Absolutnie kluczowe jest, by formułować kwestię obrony Ukrainy w kategoriach uniwersalnych: jeśli sprowadzamy walkę Ukraińców do obrony Europy, to zaczynamy mówić językiem Aleksandra Dugina, który przeciwstawia prawdę rosyjską prawdzie europejskiej.\n\nPamiętam, jak ponad 10 lat temu droczył się ze mną mój syn. Jedliśmy lunch przy dużym stole i zapytałem go, czy mógłby podać mi małą solniczkę, która stała po jego stronie. Odpowiedział: „oczywiście, mogę”… i nic nie zrobił. Kiedy powtórzyłem prośbę, odparował z dziecięcą bezczelnością: „Zapytałeś, czy mogę to zrobić, więc odpowiedziałem – nie powiedziałeś mi, że mam to zrobić!”.\n\nKto w tej sytuacji miał więcej wolności – ja czy mój syn? W pewnym sensie, jeśli rozumiemy wolność jako wolność wyboru, bardziej wolny był mój syn. Miał możność dokonania dodatkowego wyboru tego, jak zrozumieć moje pytanie – dosłownie (czy mogę to zrobić) lub w codziennym, potocznym sensie (jako prośbę, która z grzeczności formułowana jest jako pytanie). Ja odrzuciłem ten wybór i automatycznie zdałem się na jego zwyczajowe rozumienie. Spróbujmy jednak wyobrazić sobie świat, w którym większość ludzi zachowywała się jak mój syn: nigdy nie wiedzielibyśmy na pewno, co nasza rozmówczyni chce powiedzieć, i tracilibyśmy mnóstwo czasu na jałowe interpretacje.\n\nCzy w życiu politycznym ostatnich dekad nie mierzymy się z podobną sytuacją? Nawet kiedy wódz Donald Trump i jego alt-rightowi populiści nie łamią prawa wprost, to lekceważą niepisane zasady i zwyczaje. W mojej rodzinnej Słowenii przez dwa lata trwał konflikt wokół nominacji słoweńskich sędziów do Europejskiego Trybunału Sprawiedliwości: prawicowy rząd potraktował dosłownie swą czysto formalną funkcję akceptowania zaproponowanych nazwisk i zachował się tak, jakby faktycznie miał decydować i dokonywać wyboru – dokładnie jak mój syn, który wziął dosłownie moją prośbę o to, czy mógłby mi podać sól, i tego nie zrobił.\n\nRepublikanie Trumpa robią coś podobnego w Stanach Zjednoczonych: amerykański system prawny przewiduje mechanizm, w którym jeśli w jednym ze stanów wynik wyborów nie jest jasny, legislatura tego stanu może bezpośrednio nominować elektorów; w republikańskiej interpretacji znaczy to tyle, że jeśli zdominowanemu przez republikanów kongresowi stanowemu nie podoba się wynik wyborów, to może elektorów nominować sam.\n\nJednym z warunków demokracji politycznej jest to, żeby wszyscy aktorzy w polityce mówili tym samym językiem – np. podobnie rozumieli reguły wyborów, tak, że jeśli nawet ich wynik im się nie podoba, to go akceptują. Jeśli tak się nie dzieje, to przybliżamy się do wojny domowej, tak jak to teraz ma miejsce w USA.\n\nTo samo dotyczy polityki międzynarodowej: wszystkie strony powinny mówić tym samym językiem, gdy mowa o wolności czy okupacji. Skrajnego przykładu dostarcza dziś Rosja, która swoją agresję na Ukrainę nazywa dekolonizacją. Na nieszczęście jednak Ukraina wpada w tę samą pułapkę.\n\nW swym przemówieniu do izraelskiego Knesetu z 22 marca 2022 roku Zełenski powiedział: „Jesteśmy w różnych krajach i w zupełnie różnych warunkach. Ale zagrożenie jest to samo, zarówno dla nas, jak i dla was – całkowite zniszczenie narodu, państwa, kultury. I nawet nazw: Ukrainy, Izraela”.\n\nW pełni zgadzam się z Asadem Ghanemem, który stwierdził, że ta mowa była „hańbą, jeśli chodzi o globalne walki o wolność i wyzwolenie, zwłaszcza narodu palestyńskiego. Odwróciłeś role okupanta i okupowanego. Straciłeś kolejną okazję do pokazania sprawiedliwości waszej sprawy i szerzej, sprawy wolności. Czuję gniew i smutek z powodu faktu, że Rosja chce okupować wasz kraj i zgnieść prawo ukraińskiego narodu do samostanowienia i wolności, i wierzę, że Ukraińcom należy udzielić wszelkiej możliwej pomocy w ich oporze wobec barbarzyńskiej agresji”.\n\nZnów, w pełni z Ghanemem, że „Ukraińcom należy udzielić wszelkiej możliwej pomocy”: zachodnie wsparcie dla Ukrainy nie było błędem ani nie prowadziło jedynie do przedłużenia wojny. Nasza pomoc pozwoliła zatrzymać postępy Rosjan – bez niej Ukraina mogłaby zostać zajęta w całości.\n\nNiestety, mowa Zełenskiego w Knesecie nie była pojedynczym epizodem: Ukraina regularnie zajmuje publiczne stanowiska wspierające izraelską okupację. W 2020 roku opowiedziała się za likwidacją ONZ-owskiego Komitetu Stosowania Niezbywalnych Praw Narodu Palestyńskiego, który wspierać ma prawa Palestyńczyków. 7 sierpnia 2022 roku ambasador Ukrainy w Izraelu Jewhen Kornijczuk wyraził swoje całkowite poparcie dla Tel Awiwu: „Jako Ukrainiec, którego kraj został bardzo brutalnie zaatakowany przez sąsiada, czuję wielką sympatię dla Izraelczyków”.\n\nTa analogia między Izraelem a Ukrainą totalnie nie pasuje: jeśli już szukać porównań, to prawdziwsze byłoby zestawienie Ukraińców z Palestyńczykami z Zachodniego Brzegu. Podobnie jak Rosja Ukraińcom, Izrael odmawia bycia narodem Palestyńczykom, dezawuowanym jako część świata arabskiego.\n\nRóżnica zaś polega na tym, że w konflikcie bliskowschodnim obydwie strony przyznają przeciwnikowi inność, zaś Rosja twierdzi, że Ukraińcy po prostu nie istnieją, są częścią Rosji, a ich odrębność to fikcja wykreowana przez Lenina i nazistów. Tak samo jak Izrael, Rosja jest wojskowym supermocarstwem z bronią jądrową, które de facto kolonizuje mniejszy i dużo słabszy byt (Ukrainę, Zachodni Brzeg). Tak jak Rosja w okupowanych częściach Ukrainy, Izrael uprawia politykę apartheidu, sprowadzając Palestyńczyków do statusu obywateli drugiej kategorii.\n\nJakby tego było mało, Izrael nawet nie odwzajemnia przysługi poparciem dla Ukrainy: oscyluje raczej pomiędzy Rosją i Ukrainą, z przechyłem na korzyść Rosji, co oczywiście wynika z widocznych przyczyn strategicznych (Izrael potrzebuje patronującej Syrii Rosji do tego, by tolerowała jego ataki na część terytorium tego kraju, a poza tym jest podejrzliwy w kwestii antysemityzmu w Ukrainie).\n\nDlaczego zatem Ukraina w pełni popiera Izrael? Z powodów ideologicznych (i żeby zyskać wdzięczność na Zachodzie), ukazuje swoją walkę jako obronę Europy, europejskiej cywilizacji przeciwko barbarzyńsko-totalitarnemu Wschodowi, ignorując mroczną stronę Europy, do której przynależą też nowoczesne niewolnictwo, kolonializm czy faszyzm.\n\nTymczasem absolutnie kluczowe jest, by formułować kwestię obrony Ukrainy w kategoriach uniwersalnych: jeśli sprowadzamy walkę Ukraińców do obrony Europy, to zaczynamy mówić językiem Aleksandra Dugina, który przeciwstawia prawdę rosyjską prawdzie europejskiej. Takie ograniczenie się do Europy ma katastrofalne skutki dla sytuacji globalnej: bezpośrednio służy rosyjskiej propagandzie na świecie, która swoją napaść na Ukrainę prezentuje jako jej dekolonizację, jak walkę przeciwko neoliberalnej dominacji Zachodu i zarazem krok w stronę wielobiegunowego świata.\n\nEuropa i Rosja nie mówią tym samym językiem. Rosja egzekwuje nowe „wolności”, co ma usprawiedliwiać brutalną, neofeudalną dominację. Ukraina tego nie robi (nie kolonizuje Zachodniego Brzegu), ale postrzegając izraelską kolonizację Zachodniego Brzegu jako co do charakteru obronną walkę o wolność, zestawia swą własną, w pełni usprawiedliwioną walkę z cudzą agresją. Prędzej czy później będzie musiała dokonać wyboru: czy chce być prawdziwie europejską, biorąc udział w uniwersalnym projekcie emancypacyjnym, jaki definiuje Europę, czy też będzie częścią neokonserwatywnej fali populistycznej.\n\nA wracając do anegdoty o moim synu i soli: kiedy Ukraina poprosiła Zachód: „czy możesz mi pomóc i przekazać mi broń”, Zachód odpowiedział prawidłowo, oferując pełną pomoc zamiast cynicznej kpiny „tak, mogę”, po której nic by się nie zdarzyło. Palestyńczycy z Zachodniego Brzegu proszą o to samo, ale dostają niemal tyle, co nic, zazwyczaj puste zapewnienia o solidarności – a czasem nawet nie tyle, tylko deklaracje solidarności z opresorem. Proszą o sól, ale dostaje ją ich przeciwnik.\n\n**\n\nZ angielskiego przełożył Michał Sutowski.",
    "Izrael sprzedaje po cichu broń Ukrainie. Pośrednikiem jest Polska": "Według informacji serwisów izraelski producent oficjalnie sprzedaje system polskiemu MON-owi, ten jednak przekazuje systemy dalej do Ukrainy. Izrael wie o tym, ale nie próbuje się temu przeciwstawić, co mógłby zrobić. W handlu bronią istnieje bowiem zasada tzw. ostatniego użytkownika — producenci broni muszą wiedzieć i informować swoje rządy o tym, gdzie ostatecznie broń trafi.\n\nIzrael oficjalnie nie zgadza się na eksport broni do Ukrainy. Przymykanie oka na pośrednictwo Polski oznacza, że Izrael może oficjalnie informować Rosjan, że dalej utrzymuje embargo na sprzedaż broni do Kijowa.\n\nWłaśnie sprzedaż tych systemów, która dokonała się latem tego roku, może być powodem, dla którego Rosja zakazała u siebie działalności izraelskiej agencji rządowej ds. powrotu Żydów do Izraela. Do tej pory przyczyny zakazu działalności agencji były niezrozumiałe — Moskwa ich nie podała.",
    "Izrael pomoże Polsce ws. reparacji? Komentarz wiceszefa dyplomacji": "Czy Izrael może pomóc Polsce w uzyskaniu reparacji wojennych od Niemiec? - pytał Patrycjusz Wyżga w programie \"Tłit\". - Pamiętajmy o tym, że z tych prawie 6 mln obywateli polskich, którzy zginęli, wielu to były osoby, których potomkowie mieszkają w Izraelu, więc Izrael też powinien być zainteresowany tą kwestią. Zwracam uwagę, że majątek osób, których potomkowie mieszkają w Izraelu, też jest w tych wyliczeniach ujęty. Państwo Izrael należy do tych państw, które moim zdaniem powinny być zainteresowane podjęciem przez Polskę tego tematu - stwierdził wiceminister spraw zagranicznych Piotr Wawrzyk. - To kwestia kuchni dyplomatycznej, jeszcze nie czas na tego typu informacje. To jest w interesie tego państwa. Dlatego też prezentacja tego raportu w różnych krajach, także wobec Izraela i jego władz - dodał poseł PiS.",
    "Kość słoniowa sprzed pół miliona lat odkryta w Izraelu": "Archeolodzy odkryli w Izraelu skamieniałe szczątki gigantycznego słonia, który żył na tym obszarze pół miliona lat temu. Odnaleziona kość słoniowa mierzy prawie 2,5 metra. - Jest w naprawdę dobrym stanie. Nie widzieliśmy wielu tak zachowanych ciosów, jak ten - powiedział Avi Levy, kierujący wykopaliskami.\n\nPogoda Długoterminowa Weekend\n\nOdkrycia dokonano pod koniec sierpnia w pobliżu miasta Gedera na obszarze, na którym znaleziono inne szczątki zwierząt oraz narzędzia z kamienia i krzemieniu. Badacze szacują, że prawie 2,5-metrowy cios (siekacz słonia), należący do wymarłego gatunku Palaeoloxodon antiquus, nazywanego słoniem leśnym, liczy około pół miliona lat.\n\nSłoń z tego gatunku był znacznie większy od słoni żyjących dzisiaj, na przykład słoni afrykańskich. Mierzył nawet cztery i pół metra wzrostu i ważył do siedmiu ton. Ssaki te żyły także na terenach całej Europy w epoce plejstocenu.\n\nSkamieniała kość słoniowa odkryta w Izraelu PAP/EPA/ATEF SAFADI\n\n\"Nie widzieliśmy wielu tak zachowanych ciosów\"\n\n- To największy kompletny skamieniały cios, jaki znaleziono w Izraelu lub na Bliskim Wschodzie - powiedział Avi Levy, który kierował wykopaliskami. Słoń Palaeoloxodon antiquus był częścią bogatej fauny tego obszaru. Polowano na niego między innymi w celu zdobycia pożywienia.\n\n- Wiemy, że gatunek ten zniknął z tego obszaru około czterystu tysięcy lat temu, a odkryty cios jest datowany na pięćset tysięcy lat - dodał. Archeolodzy zaznaczają, że odkrycie to daje rzadki wgląd w życie wczesnych mieszkańców tego obszaru.\n\nJak podkreślił Levy, odkryta kość słoniowa \"jest ogromna\". - Ma prawie dwa i pół metra długości. Jej średnica wynosi 20 centymetrów - powiedział. Dodał, że ważył około 150 kilogramów. - Jest w naprawdę dobrym stanie. Nie widzieliśmy wielu tak zachowanych ciosów, jak ten - dodał.\n\nPo konserwacji naukowcy przeprowadzą w laboratorium analizy, które mają dać odpowiedzi na temat dokładnego wieku słonia i miejsc, w których żył. Następnie będzie można go oglądać w Narodowym Kampusie Archeologii Izraela w Jerozolimie.\n\nSkamieniała kość słoniowa odkryta w Izraelu PAP/EPA/ATEF SAFADI\n\nSzczątki słonia leśnego znalezione w Polsce\n\nPalaeoloxodon antiquus żył również na terenach Polski. W 2020 roku, podczas budowy drugiej linii metra w Warszawie, natknięto się na szczątki samicy słonia. Ich wiek oszacowano wstępnie na około 100-120 tysięcy lat. Szczątki można oglądać w gablocie antresoli na stacji Płocka.\n\nGoogle Maps\n\nAutor:ps/dd\n\nŹródło: Reuters, tvnmeteo.pl",
    "Izrael: Dwaj Palestyńczycy i izraelski oficer zginęli w wymianie ognia w pobliżu granicy Zachodniego Brzegu": "Izraelscy żołnierze zastrzelili w środę dwóch palestyńskich bojowników w starciu w pobliżu granicy Zachodniego Brzegu Jordanu. W wyniku incydentu zginął również izraelski oficer.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWe wczesnych godzinach porannych w środę izraelscy żołnierze zauważyli dwóch mężczyzn zbliżających się do muru dzielącego Zachodni Brzeg od Izraela w pobliżu miasta Dżenin.\n\nW czasie próby zatrzymania Palestyńczycy otworzyli ogień, zabijając oficera armii Izraela - poinformowała agencja Reutera, cytując komunikat izraelskiego wojska.\n\nObaj napastnicy zostali zabici w późniejszej wymianie ognia.\n\nPremier Izraela Jair Lapid złożył kondolencje rodzinie wojskowego i potwierdził, że jeden z zastrzelonych Palestyńczyków był oficerem wywiadu w Autonomii Palestyńskiej.\n\n\"To kolejny etap\" - oświadczył Lapid, ostrzegając przed eskalacją na Zachodnim Brzegu.\n\n\"Gdziekolwiek Autonomia nie utrzyma porządku, nie zawahamy się działać\" - dodał izraelski premier.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Times of Izrael pisze o… „reparacjach za Żydów zabitych przez Polaków”. Zdecydowana reakcja ambasady RP": "6 bilionów 220 miliardów 609 milionów zł - to kwota, która według raportu o reparacjach po II wojnie światowej, oddaje straty poniesione przez Polskę w wyniku agresji i okupacji Niemców. Bilans uwzględnia m.in. straty ludzkie. Jak mówił podczas prezentacji dokumentu prezes Prawa i Sprawiedliwości, Jarosław Kaczyński, podczas analizy, zamordowani nie byli dzieleni na Polaków i Żydów, ponieważ byłoby to rasistowskie. Polityk podkreślił również, że jeżeli państwo Izrael będzie zainteresowane, może dołączyć do starań rządu w żądaniach odszkodowań.\n\nKłamliwa narracja o polskich zbrodniach\n\nPomimo tego, Times of Izrael kontynuuje narrację polskich morderców Żydów. \"Polska domaga się reparacji za II wojnę światową - za Żydów zabitych przez Polaków\" - głosi nagłówek codziennego podsumowania prasowego redakcji z 12 września.\n\nNa bulwersujący tekst zdecydowanie zareagował ambasador RP w USA Marek Magierowski.\n\n\"Przepraszam Times of Izrael, jesteście poważni? A może cyniczni? Albo po prostu żałośnie nieprofesjonalni (delikatnie mówiąc)?\"\n\n- napisał na Twiterze polski dyplomata.\n\nBeg your pardon, @TimesofIsrael, are you serious? Or perhaps cynical? Or just pathetically unprofessional (to put it mildly)? This headline is beyond outrageous. pic.twitter.com/n0lV1zv6ZW — Marek Magierowski (@mmagierowski) September 12, 2022\n\nPrzypomnijmy, że Żydzi wywalczyli reparacje wojenne od Niemiec. Więcej o tym, pisała \"Gazeta Polska\". Poniżej fragment tekstu:\n\nPrzez sześć powojennych lat, do czasu gdy Niemcy podjęły temat o reparacjach dla Żydów, oficjalne kontakty żydowsko-niemieckie nie istniały, a wielu Żydów utożsamiało Niemcy Adenauera z Niemcami Hitlera. Po osiągnięciu trudnego porozumienia w 1952 r. niemieckie odszkodowania przyczyniły się znacząco do rozwoju gospodarczego Izraela.\n\nNiektórzy historycy wskazują dzień 20 grudnia 1951 r. jako pierwszy oficjalny kontakt między Izraelem a Niemcami, gdy podjęte zostały negocjacje na temat reparacji. Jednak, jak pisze Segev, w rzeczywistości poprzedziły je liczne nieoficjalne i półoficjalne kontakty. Jego zdaniem kluczowe zdarzenia miały miejsce osiem miesięcy wcześniej: „19 kwietnia 1951 r., w godzinach popołudniowych, do hotelu Crillon w Paryżu przybyło dwóch izraelskich urzędników. Dawid Horowic, ówczesny dyrektor generalny Ministerstwa Finansów, a później prezes Banku Izraela, oraz Maurice Fischer, chargé d’affaires Izraela we Francji…”. Byli wysłannikami premiera Izraela Dawida Ben Guriona, a ich rozmówcą był kanclerz Konrad Adenauer. „Było to pierwsze spotkanie na tak wysokim szczeblu między przedstawicielami obu państw – decydujący krok ku pojednaniu między narodami żydowskim i niemieckim” – pisze Segev.\n\nJak wspominał później Horowic, panowało ogromne napięcie. Adenauer powiedział, że chciałby choć w drobny sposób naprawić wielką krzywdę, jaką Niemcy wyrządzili Żydom. Horowic odpowiedział, że nie ma sposobu na naprawienie krzywd. Nie przybył tu prosić o żadną niemiecką pomoc, a o zwrot zagrabionej Żydom własności. A suma 1,5 mld dol., jakiej się domagają, to zaledwie niewielka jej część.\n\n„Rację mieli także ci, którzy przewidywali, że porozumienia o reparacjach i rekompensatach doprowadzą do pojednania”.\n\n- pisze Tom Segev, izraelski historyk, pisarz i dziennikarz, w książce „Siódmy milion”.\n\nŹródło: times of izrael, niezalezna.pl",
    "Gen. Hejdari: Iran opracował drony kamikaze do uderzenia w Izrael. Mosad reaguje": "Reklama\n\nNowe zaawansowane drony dalekiego zasięgu są ulepszoną wersją konstrukcji Arash-1 - przekazał Hejdari, cytowany przez prorządową agencję Mehr.\n\nOdpowiedź Mosadu\n\nNajwyżsi irańscy przywódcy muszą być świadomi, że zastosowanie siły przeciwko Izraelowi czy jego obywatelom, bezpośrednio przez Iran lub przez jego popleczników, spotka się z bolesną reakcją wymierzoną w odpowiedzialne za to osoby, do której dojdzie na irańskiej ziemi - powiedział Barnea podczas przemówienia na Uniwersytecie Reichmana pod Tel Awiwem. Było to jego pierwsze publiczne wystąpienie od czasu objęcia kierownictwa izraelskim wywiadem w czerwcu 2021 roku.\n\nReklama\n\nJak oświadczył Barnea, \"to się stanie w Teheranie, Kermanszah, Isfahanie\". Szef Mosadu odniósł się do miejsc, w których irańskie władze informowały o operacjach sabotażowych wymierzonych w infrastrukturę lub osoby związane z programami nuklearnymi lub wojskowymi - relacjonuje agencja Reutera.\n\nPosiedzenie MAEA\n\nW poniedziałek odbywa się posiedzenie Rady Gubernatorów Międzynarodowej Agencji Energii Atomowej (MAEA). Spotkanie zwołano w trzy miesiące po tym, gdy przyjęto rezolucję wzywającą Iran do udzielenia odpowiedzi na temat śladów uranu znalezionych w trzech niezgłoszonych agencji miejscach. Iran twierdzi, że śledztwo w tej sprawie to działanie motywowane politycznie.\n\nReklama\n\nW sobotę Francja, Wielka Brytania i Niemcy przekazały, że mają \"poważne wątpliwości\" dotyczące szczerości intencji Iranu, by wznowić zawarte w 2015 roku między światowymi mocarstwami i Iranem porozumienie ograniczające jego program nuklearny w zamian za zniesienie sankcji. W 2018 roku USA wycofały się z umowy, a irańskie władze odpowiedziały na ten krok złamaniem narzuconych przez układ restrykcji nuklearnych.\n\nPropozycja porozumienia\n\n8 sierpnia, po 16 miesiącach pośrednich negocjacji między USA i Iranem, Unia Europejska przekazała Teheranowi ostateczny kształt zachodniej propozycji porozumienia. We wrześniu Iran wystosował na nią oficjalną odpowiedź. Zdaniem zachodnich dyplomatów jest ona krokiem wstecz, ponieważ stara się powiązać umowę z dochodzeniem MAEA w sprawie śladów uranu w niezgłoszonych miejscach.\n\nIran ma swoje zobowiązania, ale ma również prawa, (...) MAEA powinna zachować swoją wiarygodność - powiedział w poniedziałek rzecznik MSZ Iranu Naser Kanaani. Zaznaczył, że Agencja nie powinna \"ugiąć się pod presją Izraela\". Określił również wydane w sobotę stanowisko Francji, Wielkiej Brytanii i Niemiec, jako \"niekonstruktywne\".\n\nBarnea ostrzegł w swoim przemówieniu, że odnowienie umowy nuklearnej doprowadzi do tego, że zasilany nowymi, dużymi funduszami \"irański terroryzm nie będzie miał żadnych ograniczeń\". Dodał, że \"irański terror\" zagraża wielu państwom świata, a władze w Teheranie starały się \"przeprowadzić akty terrorystyczne także na terytorium UE i USA\".",
    "Polscy koszykarze wygrali z Izraelem podczas mistrzostw Europy": "Reprezentacja Polski koszykarzy pokonała w Pradze Izrael 85:76 (23:16, 16:17, 29:23, 17:20) w swoim trzecim meczu grupy D mistrzostw Europy koszykarzy. To druga wygrana biało-czerwonych w turnieju.\n\nTo był dla Polski kolejny bardzo ważny mecz z Izraelem w ostatnich miesiącach (pierwszy pod koniec czerwca w el. MŚ w Lublinie, wygrany po dogrywce 90:85) i kolejny, który zakończył się zwycięstwem biało-czerwonych.\n\nPolacy rozpoczęli mecz z jedną zmianą w składzie w porównaniu do poprzednich meczów - 35-letni Aaron Cel zastąpił Aleksandra Dziewę, a poza tym na parkiecie pojawili się: A.J. Slaughter, Mateusz Ponitka, Michał Sokołowski i Aleksander Balcerowski.\n\nWśród rywali w podstawowym składzie wyszedł m.in. 21-letni Deni Avdija (Washington Wizards), którego zabrakło w czerwcu w meczu w Lublinie, a w Pradze jest liderem drużyny Izraela, oraz kapitan, 34-letni Gal Mekel mający polskie obywatelstwo (dziadkowie zarówno matki, jak i ojca mieszkali nad Wisłą do połowy XX wieku).\n\nPierwsze punkty zdobył właśnie Cel, a kolejne Balcerowski i zespół trenera Igora Milicica prowadził 6:5. Pod koszem punkty zdobywał Roman Sorkin, z dystansu Tamir Blatt, ale Polacy także odpowiadali akcjami za trzy punkty - trafili Sokołowski i Slaughter, co po wyrównanym początku dało prowadzenie 17:12.\n\nBiało-czerwoni grali agresywnie w defensywie i dynamicznie w ataku. Punkty zdobywali też rezerwowi, których Milicic wprowadzał chętnie, często dokonując szybkich rotacji. Po dwóch wolnych Jarosława Zyskowskiego było 21:12. Pierwszy faul w tej kwarcie Polacy popełnili dopiero w 7. minucie (Sokołowski). Po rzucie Blatta tuż na początku drugiej kwarty Izrael niebezpiecznie zbliżył się i przegrywał tylko 21:23. Biało-czerwoni spokojnie przetrzymali napór i grając konsekwentnie w ataku i nadal dobrze i czysto w defensywie (pierwszy faul popełnił w tej części Cel cztery minuty przed końcem) powiększyli przewagę - w 15. minucie prowadzili 35:25.\n\nCzytaj więcej Rusza piłkarska Liga Mistrzów. Z Lewandowskim w Barcelonie i bez Ronaldo\n\nW drugiej połowie gra biało-czerwonych wyglądała nadal solidnie. Co prawda rywale zmieniając się w obronie na zasłonach utrudniali rozgrywanie akcji, ale sposobu na zatrzymanie Slaughtera nie potrafili znaleźć.\n\nA 35-letni Amerykanin, który w polskiej drużynie narodowej gra od 2015 roku trafiał raz za razem - w trzeciej kwarcie trzy razy zza linii 6,75 m. Równo z syreną kończącą atak za trzy rzucił także Cel i Polska prowadziła po raz pierwszy w spotkaniu różnicą 14 pkt 58:44, a następnie 61:47 i 63:49.\n\nPod bronionym koszem Balcerowski z długimi ramionami był skuteczną zaporą dla poczynań podkoszowych rywali, w tym Avdiji, który pierwsze punkty z gry (i to rzutem z dystansu) zdobył dopiero na początku czwartej kwarty. Wówczas Polacy kontrolowali sytuację na parkiecie, choć rywale dwukrotnie zmniejszyli straty do pięciu punktów (70:65 i 73:68) po rzutach za trzy punkty Nimroda Leviego i Yama Madara. Podopieczni trenera Milicica odpowiadali jednak za każdym razem punktami, byli skoncentrowani i waleczni, słowem trzymali się - jak powiedział na konferencji szkoleniowiec - swojego planu.\n\nPo rzucie za trzy Ponitki, który był bliski uzyskania triple-double (miał 11 pkt, 9 zbiórek i 7 asyst), biało-czerwoni uzyskali największą przewagę 83:68 w 36. minucie spotkania. Nieliczna grupa kibiców biało-czerwonych w hali O2 miała powody do radości i głośno fetowała zwycięstwo, skandując nie tylko nazwiska koszykarzy, ale i Łukasza Koszarka, dyrektora sportowego kadry, byłego wielokrotnego reprezentanta kraju.\n\nTym samym Polacy poprawili niekorzystny bilans meczów z Izraelem (obecnie mają 5 zwycięstw i 9 porażek) i przekreślili plany rywali na trzecie z rzędu zwycięstwo w jednym turnieju, co drużynie z Tel Awiwu nie udało się jeszcze w dotychczasowej historii Eurobasketu.\n\nOprócz Ponitki liderem biało-czerwonych był Slaughter, który z 24 punktów aż 18 zdobył rzutami zza linii 6,75 m (trafił 6 z 11), miał też pięć asyst i dwie zbiórki. Waleczny jak zawsze Sokołowski i 35-letni Cel wraz z kolegami sprawili, że drugie zwycięstwo w turnieju stało się faktem. Wcześniej biało-czerwoni pokonali Czechów 99:84 i przegrali z Finlandią 59:89.\n\n\n\nWe wtorek Polska zagra z Holandią.\n\nZ Pragi - Olga Przybyłowicz\n\nmar/",
    "Prezes PiS za współpracą z Izraelem ws. reparacji": ".pl\n\nwiadomości z Polski i ze świata",
    "Technologiczny apartheid w Google’u": "Ale pracownicy firmy obawiają się, że technologia Google’a może pomóc Siłom Obronnym Izraela w inwigilacji i uciszaniu mieszkających na okupowanych terytoriach Palestyńczyków. Zawarta na siedem lat umowa weszła w życie w lipcu 2021 r., czyli tuż po kolejnym kilkunastodniowym oblężeniu Strefy Gazy przez Izrael. Głośno zrobiło się o niej dopiero teraz, kiedy zrzeszeni wokół kampanii „No Tech for Apartheid” pracownicy obu korporacji wzmogli swoje wysiłki na rzecz powstrzymania projektu. – Google nie zapewnił żadnej przejrzystości swoim udziałowcom, opinii publicznej ani pracownikom w kwestii tego, z czym wiąże się ten kontrakt – komentowała Koren w opublikowanym przed weekendem wywiadzie dla „Wired”. Z informacji przekazanych przez byłą pracownicę wynika, że w umowie zapisano, że Google nie może się z niej wycofać. Nawet w przypadku protestów pracowników. Gigant nie może także regulować, które agencje rządowe stają się beneficjentami technologii i jak jest ona przez nie wykorzystywana. Zasadniczo Google buduje więc narzędzia dla rządu i wojska, a potem umywa ręce od odpowiedzialności za nadzorowanie technologii. Koren, która jest Żydówką, pomagała w tworzeniu petycji i lobbowaniu wśród kadry kierowniczej. W listopadzie otrzymała jednak ultimatum: w 17 dni przeniesie się z siedziby w San Francisco do biura w Brazylii albo zostanie zwolniona. Doszło do tego tuż po tym, jak udzieliła wywiadu stacji telewizyjnej MSNBC na temat protestów przeciwko Nimbusowi. Podjęcie decyzji opóźniła skarga, którą Koren złożyła w dziale kadr, oskarżając pracodawcę o działania odwetowe.",
    "Izrael: odkryto liczącą 3300 lat jaskinię grobową": "\"To jak plan filmowy z \"Indiany Jonesa\", jaskinia z naczyniami na podłodze, która nie była dotykana od 3300 lat\" — zachwycił się Eli Yannai, ekspert IAA, nawiązując do serii filmów przygodowych o archeologu Indianie Jonesie. Według Yannai'a jaskinia została zbudowana za panowania faraona Ramzesa II, który rozszerzył swoje imperium z Egiptu wzdłuż wybrzeża Morza Śródziemnego do Syrii.\n\n\"Nie wiadomo, przez kogo miejsce pochówku zostało wykorzystane\", pisze izraelski dziennik \"Haaretz\", powołując się na IAA. Musiał on służyć jako miejsce pochówku dla rodziny lub grupy osób przez kilka pokoleń. Niektóre ciała były ułożone na plecach, inne najwyraźniej zostały przeniesione. Szczątki nie pozwalają jednak na przeprowadzenie analizy DNA. Jest jednak nadzieja, że pozostałości w misach i słojach dostarczą informacji. Pozwoliłoby to przynajmniej ustalić, co jedli ówcześni mieszkańcy tych ziem.\n\nPrawdą jest, że jaskinia w Palmachim nie została splądrowana przez grabarzy, jak wiele innych w starożytności. Ale najwyraźniej współczesnym złodziejom udało się ukraść kilka eksponatów. Po znalezieniu i otwarciu pieczęci w piątek IAA nałożyło zakaz wstępu dla mediów na teren wykopaliska. Wiadomość ta jednak obiegła media społecznościowe. I najwyraźniej nieupoważnionym osobom udało się jednak wejść do jaskini mimo obecności strażników.\n\nreklama reklama\n\nreklama reklama",
    "Izrael zakazuje wlotu czterosilnikowych samolotów": "Po wprowadzeniu zakazu czterosilnikowe samoloty będą mogły operować do i z Izraela tylko w wyjątkowych okolicznościach, a specjalne pozwolenie będzie musiało zostać wcześniej uzyskane od władz portu lotniczego im. Ben Guriona w Tel Awiwie. Chociaż szczegóły dotyczące dozwolonych wyjątków są skąpe, lądowanie awaryjne i samoloty rządowe, jak np. amerykański Air Force One, będą mogły wykonać operacje lądowania i startu bez problemu.\n\n\n\n– Wzrost ruchu pasażerskiego i lotniczego na lotnisku Ben Guriona jest wyzwaniem środowiskowym. Zamierzam prowadzić Izraelski Zarząd Lotnisk i lotnisko Ben Guriona nie tylko w zakresie cyfryzacji, ale także zerowego wpływu na środowisko i zrównoważonego rozwoju. Krokiem w tym celu jest zablokowanie lądowań czterosilnikowymi samolotami na lotnisku Ben Guriona. Jest to pierwszy krok z wielu, jaki obejmuje szerszy plan bycia neutralnym dla środowiska, który jest obecnie opracowywany – powiedział dyrektor generalny Izraelskiego Zarządu Lotnisk, Hagai Topolansky.\n\n\n\nCzterosilnikowe samoloty w Izraelu\n\n\n\nIAA skontaktowało się już z liniami lotniczymi, aby poinformować je o implementowanym do porządku prawnego zakazie. Jednak obecnie nie ma regularnych komercyjnych lotów do Izraela samolotami typu airbus A340, airbus A380 lub boeing 747, które napędzane są czterema silnikami.\n\n\n\nW przeszłości El Al był jednym z przewoźników obsługujących czterosilnikowe samoloty pasażerskie na rejsach do i z Tel Awiwu. Boeingi 747 latały regularnie do takich miejsc jak Nowy Jork i Los Angeles, a nawet Warszawy. Izraelski flagowy przewoźnik wycofał swoje Jumbo Jety na krótko przed pandemią. Do Tel Awiwu boeingami 747-400, przed wycofaniem tego typu samolotu w grudniu 2017 roku, latały amerykańskie linie lotnicze Delta Air Lines.\n\n\n\nLinie Emirates latają obecnie z Dubaju do Tel Awiwu dwa razy dziennie z Dubaju swoim dwusilnikowym samolotem typu boeing 777. Krążą pogłoski, że wkrótce usługa zostanie uaktualniona, a rejsy miałby obsługiwać airbus A380. Na tej trasie w dalszym ciągu, mimo 10 rejsów dziennie, występuje bardzo wysoki popyt na loty. A połączenia są bardzo rentowne. Jednak po ogłoszeniu przez IAA decyzji o zakazie wlotu czterosilnikowych samolotów, linie lotnicze Emirates będą musiały przemyśleć swoje plany.\n\n\n\nLotnisko Ben Guriona obsługuje obecnie wielu lotniczych operatorów cargo, którzy wykonują loty frachtowym boeingiem 747. Przewóz ładunkiem świadczą linie CAL Cargo Air Lines, które latają frachtowymi Jumo Jetami między Tel Awiwem a belgijskim Liège i Nowym Jorkiem.\n\n\n\nCzy zakaz przyniesie pożądany skutek?\n\n\n\nIzraelski Zarząd Lotnisk stwierdził, że zakaz dotyczący samolotów czterosilnikowych jest wprowadzany w wyniku obaw związanych z ochroną środowiska, hałasem i zrównoważonym rozwojem. W ostatnich latach linie lotnicze, takie jak np. Virgin Atlantic, nie ukrywały chęci pozbycia się starszych, niewydajnych czterosilnikowych airbusów A340 i boeingów 747. Ale jeśli chodzi o nowocześniejsze samoloty czterosilnikowe, krytycy przekonują, że zakaz będzie nieskuteczny.\n\n\n\nSamoloty z czterema silnikami nie zawsze są mniej przyjazne dla środowiska niż ich dwusilnikowe odpowiedniki. Na przykład, dzięki dużej pojemności pasażerskiej airbusy A380 zużywają mniej paliwa w przeliczeniu na jednego pasażera niż wiele innych samolotów dwusilnikowych.\n\n\n\nPosiadanie czterech silników niekoniecznie oznacza, że samolot jest głośniejszy – zaawansowana technologia oznacza, że silniki nowoczesnych samolotów, takich jak Super Jumbo, mogą być cichsze niż te w starszych samolotach dwusilnikowych. Ponieważ zrównoważony rozwój staje się coraz ważniejszym problemem dla lotnisk i linii lotniczych na całym świecie, pozostaje pytanie, czy zobaczymy podobne środki wprowadzane gdzieś indziej.",
    "Komentarze po meczu Polska - Izrael": "wk\n\nKomentarze po meczu Polska - Izrael\n\nReprezentacja Polski pokonała Izrael 85:76 w swoim trzecim meczu na EuroBaskecie. a konferencji prasowej po spotkaniu pojawili się trenerzy Igor Milicić i Guy Goodes oraz zawodnicy Aaron Cel i Yovel Zoosman.\n\nIgor Milicić, trener reprezentacji Polski:\n\nZmieniliśmy energię z poprzedniego meczu. Wracaliśmy do obrony, ograniczyliśmy szybkie tempo gry Izraela. Oni trafiali trudne rzuty, ale my również. Chciałbym pogratulować moim zawodnikom, którzy walczyli o każdą piłkę. To serce i obraz naszej drużyny. Walczymy z dużą energią. Jesteśmy z tego bardzo szczęśliwi.\n\nByliśmy przygotowani na zmiany w obronie Izraela. Nasz kapitan, Mateusz Ponitka, ponownie rozgrywał mecz bliski triple-double. To podcięło skrzydła Izraelowi. W defensywie byliśmy agresywni. Izrael ma dużo utalentowanych zawodników z Euroligi i Avdiję z NBA. Graliśmy dojrzałą koszykówkę taktycznie. To dobry znak na kolejne mecze.\n\nMateusz Ponitka świetnie rozumie koszykówkę. Drużyny z Euroligi będą żałowały, że go nie zatrudniły albo szybko ją zmienią. W końcówce popełnił dwie straty, ale oprócz tego rozegrał prawie idealne spotkanie naszego lidera. Ten zespół rośnie, każdy przy nim staje się lepszy.\n\nWszystko zadziałało. Każdy zawodnik dał coś ekstra, dodatkową energię. Tego potrzebujemy. Udowodniliśmy, że mamy pomysł. Czapki z głów dla zawodników za egzekucję i serce, które zostawili na boisku.\n\nNic się nie stało z Dominikiem Olejniczakiem. Każdy zawodnik musi wiedzieć, że w następnym meczu może być najważniejszym zawodnikiem. Dzisiaj tak potoczył się mecz. W obronie graliśmy “switch”, pasowała nam więc inna koncepcja. Ten mecz był tak prowadzony, inny może być inaczej.\n\nOdnośnie Holandii - musimy trochę ochłonąć, najważniejsze jest odpowiednia regeneracja. Jutro musimy być mentalnie silni, żeby zrobić kolejny krok ku naszemu celowi.\n\n\n\nAaron Cel, zawodnik reprezentacji Polski:\n\nDla nas to był ważny mecz. Jesteśmy szczęśliwi, że wygraliśmy z dobrym zespołem Izraela. Trzymaliśmy się planu przez cały mecz. W pewnym momencie rywale trafili kilka ważnych rzutów, ale nie pozwoliliśmy im na powrót. Jestem dumny z mojego zespołu. W każdym meczu każdy musi być gotowy na zdobywanie punktów. A.J. i Mateusz w każdym meczu będą mieli na siebie presję, więc reszta musi być gotowa. Wierzę, że w każdym meczu ktoś inny pomoże zespołowi. Musimy grać razem w obronie oraz ataku i być gotowym.\n\nNie mieliśmy wielkiego planu na zatrzymanie Deniego Avdiji. Zespół Izraela ma mnóstwo świetnych zawodników. Trzeba się więc trzymać planu meczowego. Nie można takich graczy zatrzymać, można ich ograniczyć. To był jego zły dzień w ofensywie. Gramy jednak twardo, to może go zdestabilizowało. Możemy się z tego tylko cieszyć.\n\nMateusz Ponitka jest oczywiście naszym liderem na parkiecie i poza nim. Ma największe doświadczenia na “dużej scenie” - gra w Eurolidze od lat. Czasami zastanawiam się dlaczego nie w NBA, bo jest świetnym zawodnikiem. Znajduje sposób, aby być spokojnym w ważnych momentach, a przecież wiemy ile ma energii. Może też grać jako bardzo dobry rozgrywający.\n\nGuy Goodes, trener reprezentacji Izraela:\n\nNie zaczęliśmy dobrze, od początku goniliśmy Polaków. Nie wykonaliśmy dobrej pracy w obronie przeciwko A.J. Slaughterowi, który rzucił 24 punkty, a także przeciwko Mateuszowi Ponitce. To był nasz cel, a to zrobiło różnicę Obie drużyny trafiały dobrze z dystansu, ale to my słabo broniliśmy. Musimy się w tym aspekcie poprawić.\n\nYovel Zoosman, zawodnik reprezentacji Izraela:\n\nByliśmy jeden krok za nimi przez cały mecz. Gdy próbowaliśmy wrócić, to oni szybko trafiali kilka rzutów. Straciliśmy dobry moment, energię i pozytywność w grze. Polska to dobry zespół. Brakowało nam “ostatniego kroku”.\n\n",
    "Dr Wojciech Szewko: Dla Izraela najważniejsze jest niedopuszczenie do dealu nuklearnego": "„Izrael nie może dopuścić do tego, by Iran zdobył broń nuklearną. Według Amerykanów tylko kontrola nad irańskim programem nuklearnym, czyli deal nuklearny, daje gwarancje Izraelowi, żeby Iran nie zdobył tej broni” - powiedział w Poranku „Siódma9” dr Wojciech Szewko (Collegium Civitas).\n\nPierwsza rozmowa wtorkowego Poranka dotyczyła zamachu na rosyjską ambasadę w Kabulu.\n\n„Z punktu widzenia Państwa Islamskiego jest to kolejny z serii zamachów. W ubiegłym tygodniu mieliśmy trzy zamachy na liderów Talibanu - to pokazuje, że ta organizacja robi co chce w Afganistanie. Pokazuje, że najbardziej chronione przez Taliban miejsca i osoby są transparentne. Na kogo chce napaść, na tego napada. Ataki na ambasady są podważeniem międzynarodowej pozycji Talibanu. Jednym z kluczowych celów Talibanu jest to, by państwa mu życzliwe (Pakistan, Rosja czy Chiny) inwestowały w Afganistanie, dostarczały żywność, lekarstwa i to co jest potrzebne. Taki atak jest podważeniem pozycji i sygnałem dla Rosjan, że Taliban nie jest w stanie zapewnić bezpieczeństwa, nie jest wiarygodnym partnerem” - mówił ekspert.\n\nW rozmowie poruszono również temat sytuacji na Bliskim Wschodzie.\n\n„Arabia Saudyjska jest bezpośrednim sąsiadem Iranu. Jeśli doszłoby do jakiegoś konfliktu, w którym uczestniczyłby Zachód, Stany Zjednoczone i Izrael, to Arabia Saudyjska stałaby się celem ataku numer jeden. Jest zagrożona również ze strony Jemenu i Iraku. Wobec perspektywy umowy nuklearnej, do której prze administracja Bidena, Iran może mieć odblokowaną sprzedaż ropy naftowej i zacznie zarabiać. Przez to zacznie się zbroić, również swoich partyzantów w Jemenie, którzy udowodnili już, że są w stanie atakować cele nie tylko przy granicy, ale także w głąb terytorium Saudyjskiego, w tym niszczyć rurociągi. Jest to realne zagrożenie dla Arabii Saudyjskiej. Nie może ona liczyć na pomoc USA i będzie zdana tylko na siebie. Będzie próbować dogadać się z Iranem pomimo wielu różnic, bo nie miałaby żadnych szans z nim w jakimkolwiek konflikcie” - tłumaczył Gość Poranka.\n\n„Niespecjalnie Izraelowi podoba się to, że może walczyć sam, bo mogą zostać wystrzelone w jego stronę tysiące rakiet, nie tylko ze strony Iranu, ale Libanu, Syrii i może ze Strefy Gazu, a z tym izraelski system obrony przeciwrakietowej może sobie nie poradzić. Izrael szuka porozumienia z USA by namówiło swoich sojuszników w regionie (np. Arabię Saudyjską) by przepuściła izraelskie samoloty. Tego Arabia Saudyjska nie ma zamiaru robić, bo stałaby się celem odwetu. Tego dotyczyła ostatnia wizyta Joe Bidena na Bliskim Wschodzie, która skończyła się brakiem sukcesu. Trwamy obecnie w stanie zawieszenia. Iran powiedział, że jest w stanie bardzo szybko wyprodukować taką ilość uranu, by zbudować bombę nuklearną. Jest to tylko decyzja polityczna, że tego nie robi. Stany Zjednoczone i Izrael mówią, że nie dopuszczą do tego, co sugeruje opcję militarną” - powiedział rozmówca Michała Górskiego.\n\nZapraszamy do wysłuchania całej rozmowy.",
    "Izraelskie media znów atakują: \"Polska broni m.in. pogromów\"": ".pl\n\nwiadomości z Polski i ze świata",
    "Prezydent Izraela Izaak Herzog w Bundestagu: „Pamięć o Holokauście jest kwintesencją naszej tożsamości”": "WIDEO DNIA\n\nPrezydent Izraela Izaak Herzog w Bundestagu: „Pamięć o Holokauście jest kwintesencją naszej tożsamości”\n\nWe wtorek (6.9.2022) prezydent Izraela Izaak Herzog zwrócił się w Bundestagu do niemieckich parlamentarzystów, podkreślając, że Holokaust zawsze będzie odgrywał główną rolę w stosunkach niemiecko-izraelskich.",
    "Polska - Izrael. Gdzie oglądać EuroBasket? Czy jest darmowa transmisja LIVE? Jak znaleźć stream online?": "Polska - Izrael. Gdzie oglądać EuroBasket? Czy jest darmowa transmisja LIVE? Jak znaleźć stream online?\n\nReprezentacja Polski na EuroBaskecie 2022 radzi sobie w kratkę. W poniedziałek, 5 września, o godzinie 14:00 odbędzie się trzecie spotkanie. Tym razem mowa o starciu Polska - Izrael. Transmisja odbędzie się na TVP Sport.\n\nPAP/EPA / Na zdjęciu: Mateusz Ponitka\n\nGdzie oglądać EuroBasket w internecie? Stream online ze starcia Polska - Izrael\n\n\n\nFani koszykówki na najwyższym poziomie mogą być zadowoleni, ponieważ będą mieć darmowy dostęp do oglądania meczu Polska - Izrael w internecie. Wszystko za sprawą tego, iż starcia EuroBasketu będą udostępnione na portalu sport.tvp.pl oraz aplikacji mobilnej TVP Sport. Mecze europejskiego czempionatu będzie można oglądać zarówno na komputerach, jak i urządzeniach mobilnych.\n\nDarmowa relacja LIVE z EuroBasketu. Mecz Polska - Izrael na WP SportoweFakty.\n\nPoczątek meczu Polska - Izrael: 14:00. Transmisja TV: TVP Sport. Stream online: Sport.tvp.pl. Relacja LIVE: WP SportoweFakty.\n\nZobacz także: Wielka niespodzianka. Słowenia pokonana\n\nZobacz także: Wpadka Hiszpanów na EuroBaskecie\n\nCzy Polska wygra z Izraelem? Tak Nie zagłosuj, jeśli chcesz zobaczyć wyniki\n\nPolub Koszykówkę na Facebooku\n\nZgłoś błąd",
    "Izraelskie wycieczki kłamstw": "",
    "EuroBasket 2022: Izrael - Finlandia. Relacja i wynik na żywo": "Izrael i Finlandia zmierzą się w meczu pierwszej kolejki fazy grupowej mistrzostw Europy w koszykówce. Kto będzie górą w tym spotkaniu? Relacja i wynik na żywo meczu Izrael - Finlandia od godz. 14:00 na Polsatsport.pl.\n\nMistrzostwa rozgrywane będą od 1 do 18 września ponownie w czterech krajach-gospodarzach: w Czechach (Praga), Gruzji (Tbilisi), Niemczech (Kolonia, faza finałowa - Berlin) oraz we Włoszech (Mediolan). Pierwotnie EuroBasket miał się odbyć w 2021 roku, ale ze względu na pandemię COVID-19 i przesunięcie terminu igrzysk w Tokio został przełożony o rok.\n\nZOBACZ TAKŻE: EuroBasket 2022: Czesi podekscytowani przed meczem z reprezentacją Polski\n\n\n\nDo ćwierćfinałów, czyli najlepszej ósemki, awansują zwycięzcy pierwszej rundy pucharowej. Spotkania 1/4 finału odbędą się 13 i 14 września, a półfinały 16 września. Mistrza Europy oraz zdobywcę brązowego medalu wyłonią mecze ostatniego dnia turnieju - 18 września w Berlinie.\n\nPI, Polsat Sport"
}