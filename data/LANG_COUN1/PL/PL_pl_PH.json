{
    "Supertajfun Noru uderza w Filipiny. Ewakuowano ponad osiem tysięcy osób": "W niedzielę wieczorem czasu lokalnego w wybrzeża Filipin uderzył tajfun Noru. Zjawisko przyniosło ze sobą porywisty wiatr i silne opady deszczu, które spowodowały podtopienia oraz powaliły drzewa i linie energetyczne. Z drogi żywiołu ewakuowano prawie 8400 osób.\n\nPogoda Długoterminowa Weekend\n\nJak poinformowała filipińska agencja meteorologiczna PAGASA, tajfun Noru nieznacznie osłabł przed uderzeniem w ląd, jednak wciąż stanowi poważne zagrożenie dla mieszkańców wyspy Luzon, na której położona jest także stolica kraju, Manila. Zjawisko przyniosło ze sobą wiatr o prędkości 175 kilometrów na godzinę, w porywach osiągający nawet 290 km/h.\n\nOdwołane lekcje i zawieszona praca biur rządowych\n\nZ uwagi na siłę żywiołu, prezydent Filipin Ferdinand Marcos ogłosił zawieszenie pracy urzędów państwowych i szkół w poniedziałek. Na wyspie wstrzymany został ruch lotniczy, wodny i autobusowy. Ponadto prawie 8400 osób zostało wstępnie ewakuowanych z drogi tajfunu.\n\n- Poprzewracały się słupy energetyczne, a domy wykonane z lekkich materiałów w pobliżu linii brzegowych zostały uszkodzone - powiedział Nelson Egargue, specjalista ds. klęsk żywiołowych w prowincji Aurora, przez którą przeszedł tajfun. Jak podają lokalne media, nisko położone obszary zostały zalane przez ulewny deszcz.\n\nEwakuacje mieszkańców Filipin PAP/EPA/FRANCIS R. MALASIG\n\n- Wiatr jest teraz spokojniejszy, ale dalej nie mamy dostępu do prądu - wskazał Eliseo Ruzol, burmistrz nadmorskiego miasta General Nakar, w pobliżu którego tajfun uderzył w ląd.\n\nOko cyklonu może przejść około 40-50 kilometrów od stolicy, co jest \"prawie bezpośrednim uderzeniem\" - podkreślił szef filipińskiej agencji meteorologicznej Vicente Malano, cytowany przez agencję AP.\n\nEwakuacje mieszkańców Filipin PAP/EPA/FRANCIS R. MALASIG\n\nSupertajfun uderza w Filipiny Reuters/LGU Polillo\n\nGoogle Maps\n\nPo przejściu przez Filipiny tajfun ma skierować się w stronę Wietnamu.\n\nPrognozowana trasa tajfunu Noru JTWC\n\nLeżące na archipelagu ponad 7,6 tys. wysp Filipiny każdego roku nawiedzane są średnio przez 20 burz tropikalnych i tajfunów. W grudniu 2021 roku z powodu uderzenia tajfunu Rai zginęło na Filipinach około 400 osób - przypomina stacja BBC.\n\nZdjęcie satelitarne tajfunu Noru w podczerwieni z 25 września tropicaltidbits.com\n\nAutor:ps\n\nŹródło: PAP, Reuters, tvnmeteo.pl",
    "Miliarder pomoże w transformacji energetycznej Filipin": "Enrique Razon to filipiński miliarder, który swojego majątku dorobił się jako operator portów i właściciel kasyn fot. PAP/EPA/AHMAD YUSN",
    "„Sprawy kryminalne Filipiny Lomar” tom 1: „Bracia szantażyści” - recenzja": "Autor: Ewelina Sikorska Redaktor: Motyl\n\nDodane: 12-09-2022 23:44 ( 12 wrz 2022, 23:44:20 )\n\nJesień nadciąga! Właśnie rozpoczął się najlepszy czas dla jesieniar, fanów swetrów, gorących napojów i miłośników książek oraz komiksów! Dla tych ostatnich wydawnictwo Egmont przygotowało sporo ciekawych propozycji, z których jak na razie na szczególne wyróżnienie zasługuje debiutująca na naszym rynku francuska seria Sprawy kryminalne Filipiny Lomar (nagrodzona m.in. na Międzynarodowym Festiwalu Komiksu w Angouleme). Jej pierwszy tom - Bracia szantażyści, niedawno miało swoją premierę i muszę przyznać, że miło i przyjemnie spędziłam czas zagłębiając się w intrygę, jaką nam zaserwował Dominique Zay.\n\nW jej centrum znajduje się tytułowa Filipina Lomar - nastolatka, która pragnie w przyszłości zostać prywatnym detektywem. Na razie wyrabia się w wymarzonym fachu jako ,,Mała Zorro”, pomagając w rozwiązywaniu problemów innych osób. Tym razem jej uwaga skupia się na sprawie małej Swong, córce właścicieli chińskiej restauracji, szantażowanej przez braci Mulher - dwóch oprychów i tytułowych braci szantażystów. Pozornie śledztwo zapowiada się na łatwe, jednak po drodze wszystko się mocno się komplikuje i Filipina będzie musiała wykorzystać wszystkie swoje asy w rękawie, by je rozwiązać i wyjść z tego wszystkiego cało.\n\nJeśli mam być szczera, bardzo pozytywnie zaskoczył mnie ten dziecięcy kryminał. To chyba kolejna seria z tego gatunku po Enoli Holmes, która mnie wciągnęła od początkowego panelu, tak bardzo, że po przeczytaniu pierwszego zeszytu, chciałam od razu więcej. Przygody panny Lomar kupiły mnie całkiem odważną, (jak na komiks dziecięco-młodzieżowy) ciekawą fabułą i nietuzinkowymi bohaterami, na czele z główną bohaterką - Fillipiną. Dziewczyną bezkompromisową, wiedzącą czego chce od życia, a do swoich śledztw podchodzącą na tyle poważnie, że aby dopiąć swego, jest w stanie położyć na szali własne życie. Ma przy tym ogromny dar zjednywania sobie różnych ludzi - od drobnego, lokalnego gangstera Moke po właściciela złomowiska - Gégé. Jednocześnie kocha i dba o swoją matkę oraz pomaga innym w potrzebie. Nie jest jednomiarowa; mnóstwo w niej szarości i zdecydowanie jej charakterna osobowość nadaje tonu atmosferze całej serii, której mogę wprost powiedzieć, że zapowiada się znakomicie.\n\nOd strony graficznej na pochwałę zasługuje świetna okładka. W środku zeszytu zaś dostaliśmy kreskę typową dla francuskich komiksów, choć widać tu lekkie inspiracje m.in. stylem znanym z Tintina przy projektach postaci. Oprócz tego ciekawe było zobaczyć kilka pomysłowych rozwiązań graficznych, jak np. czarne dymki z kwestiami mamy Filipiny, które niejako wskazywały na inność tej postaci względem pozostałych bohaterów. Miło było też zobaczyć, że przy okazji rysunków do Braci szantażystów ich twórca Greg Blondin puścił oko do fanów Dragon Ball. Kolorystycznie, seria Zaya należy raczej do tych bardziej stonowanych, utrzymanych w dość zimnych odcieniach barw, nawet jeśli pochodzą z ciepłej palety barw.\n\nKomiksowa seria Sprawy kryminalne Filipiny Lomar zapowiada się naprawdę dobrze. Jeśli twórca w kolejnych częściach utrzyma wysoki poziom jak ten, jaki nam zaserwował w Braciach szantażystach, to szykuje się kolejna świetna komiksowa seria tym razem dla fanów zbrodni, tajemnic, zagadek i kryminałów, która przypadnie każdemu niezależnie od wieku czy płci.\n\nTytuł: Sprawy kryminalne Filipiny Lomar tom 1 Bracia szantażyści\n\nScenariusz: Dominique Zay\n\nRysunki: Greg Blondin\n\nPrzekład: Nika Sztorc\n\nWydawca: Egmont\n\nData wydania: 24.08.2022 r.\n\nOprawa: miękka ze skrzydełkami\n\nObjętość: 48 stron\n\nFormat: 215x290\n\nISBN: 978-83-281-5029-4\n\nCena: 34,99 zł\n\nDziękujemy wydawnictwu Egmont za udostępnienie komiksu do recenzji",
    "Filipiny: Premier Morawiecki dla portalu \"Politiko\": pragnienie destrukcji państwa polskiego połączyło dwa totalitaryzmy": "Dwa totalitaryzmy, mimo licznych różnic, połączyło pragnienie destrukcji państwa polskiego. 23 sierpnia 1939 III Rzesza i ZSRR podpisały pakt o nieagresji, a w tajnym protokole dodatkowym ustaliły podział terenów Polski, Litwy, Łotwy, Estonii, Finlandii i Rumunii. Pakt Ribbentrop-Mołotow przypieczętował los Europy Środkowo-Wschodniej - napisał premier Mateusz Morawiecki w artykule opublikowanym na filipińskim portalu \"Politiko\".\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nW tekście pt. \"Aktualność historii II wojny światowej\" polski premier przypomniał podstawowe fakty dotyczące wybuchu II wojny światowej, ponieważ \"europejskie społeczeństwa są coraz mniej świadome genezy wydarzeń, które zadecydowały o kształcie współczesnej Europy\".",
    "Artykuł Premiera Mateusza Morawieckiego": "Są zbrodnie, których nigdy nie można w pełni wybaczyć, i o których nigdy nie można zapomnieć. Czas nie zwalnia sprawcy z obowiązku zadośćuczynienia ofierze. Nawet jeśli jego zbrodnie wydają się trudne do oszacowania.\n\nMam poczucie, że mieszkańcy nie wszystkich państw zachodniej Europy w pełni rozumieją skalę dramatu, jakim dla Polski była II wojna światowa. Z perspektywy zachodniej można na ten konflikt patrzeć jako na ciąg bitew, ruchów wojsk i decyzji polityków. Dla nas jest przede wszystkim ciągiem zbrodni, okrucieństw i zniszczeń, na zawsze straconych szans rozwoju.\n\nOd samego początku II wojna światowa była zaplanowaną z zimną krwią zbrodnią, której celem było fizyczne likwidowanie całych narodów, niszczenie całych państw.\n\nOczywiście wojna wszędzie zaniosła śmierć i zniszczenie. Jednak w Europie wschodniej ten straszny czas wyglądał stokroć gorzej niż we Francji, Belgii, Holandii czy Danii. Chociaż dziś trudno to sobie wyobrazić, trzy pokolenia temu nazistowskie Niemcy odmówiły Polakom prawa do życia, uznały nas za rasę niewolników, na których można bezkarnie przeprowadzać straszliwe zbrodnie i eksperymenty.\n\nUprzedzenia rasowe, poczucie wyższości i ambicje kolonialne III Rzeszy doprowadziły do największej tragedii w historii mojego kraju, przekreśliły szanse i nadzieje całego narodu. Z konsekwencjami tej wojny Polska zmaga się do dzisiaj. I będzie się zmagać jeszcze długo po tym, jak odejdą od nas ostatni naoczni świadkowie tego nieludzkiego czasu.\n\nZgodnie z niemieckim Generalplan Ost Polacy mieli zostać w większości eksterminowani, a niewielka część miała zostać sprowadzona do roli niewolników, przymusowej siły roboczej. Ten zbrodniczy plan był realizowany od pierwszego dnia II wojny światowej. Już pierwsze bomby, które 1 września 1939 roku o godzinie 4.40 1939 spadły na Polskę, nie były wycelowane w obiekty wojskowe, tylko w szpital i\n\nbudynki mieszkalne bezbronnego miasta Wielunia. Niemcy zrzucili na ciche, śpiące miasto 380 bomb o łącznej masie 46 ton. To było sadystyczne, przerażające ludobójstwo.\n\nJuż w pierwszych dniach Wehrmacht i jednostki pomocnicze składające się ze zwykłych Niemców paliły żywcem bezbronne dzieci, kobiety.\n\nNa słynnym zdjęciu z września 1939 roku amerykański fotograf Julien Bryan uchwycił 12-letnią dziewczynkę, Kazimierę Kostewicz, która rozpacza nad ciałem swojej niewiele starszej siostry Anny, zastrzelonej przez niemieckiego żołnierza\n\nTakich dzieci, opłakujących swoich rodziców, rodzeństwo, przyjaciół, były w Polsce miliony. W tym samym czasie miliony rodziców przez tę wojnę opłakiwało własne dzieci. To była piekielna rzeź – i to rzeź, której Niemcy dokonywali w dużym stopniu na zwykłych, niewinnych cywilach.\n\nRzeczywistość Polski pod okupacją to ciągłe zbrodnie, masakry ludności cywilnej, gigantyczna grabież polskiego majątku, rabunek ponad 500 tys. obrazów, rzeźb i innych dzieł sztuki. Gdzieś w jakimś niemieckim domu albo dworku do dziś wisi portret młodzieńca Rafaela Santi.\n\nRzeczywistość Polski w niewoli niemieckiej to obracanie całych miast w gruzy, niszczenie obiektów kulturalnych i religijnych, łapanki na ulicach, pokazowe egzekucje, eksperymenty medyczne na więźniach i jeńcach, porywanie dzieci rodzicom (porwano tak co najmniej 200 tys. dzieci) i wysyłanie ich w głąb Rzeszy w celu „germanizacji”. Wreszcie – zbudowanie na polskich ziemiach straszliwej machiny śmierci: obozów koncentracyjnych.\n\nZbrodnicze akty przemocy były szczegółowo zaplanowane, miały także swoje nazwy. Intelligenzaktion, Sonderaktion albo Außerordentliche Befriedungsaktion. To wszystko zorganizowane operacje, które Niemcy skierowali przeciwko elitom polskiego narodu – profesorom, prawnikom, lekarzom, inżynierom, nauczycielom czy architektom. W samej operacji Tannenberg w pierwszych miesiącach wojny Niemcy zamordowali około 55 000 polskich obywateli, wśród których znaleźli się urzędnicy wszystkich szczebli, działacze lokalni, nauczyciele, policjanci oraz przedstawiciele wielu innych zawodów ważnych dla organizacji państwa. W czasie 6 lat wymordowano ponad 5,2 mln obywateli mojego kraju, a liczba ludności zmniejszyła się o około 12 mln.\n\nKoniec wojny zastał Polskę z kompletnie zrujnowaną gospodarką, zniszczonym przemysłem, miastami zrównanymi z ziemią.\n\nCo zaś spotkało tych, którzy przez cały ten czas zaprowadzali w Polsce terror? Często sami stawali się lokalnymi elitami, żyli w dostatku, unikając jakiejkolwiek odpowiedzialności za popełnione zbrodnie. Jak choćby Heinz Reinefahrt, jeden z katów Powstania Warszawskiego, który po wojnie został burmistrzem miasta Westerland na słynnej wyspie Sylt, a później został członkiem landtagu w Szlezwiku-Holsztynie. Heinz Reinefarth to tylko jeden z niezliczonych przykładów, czym tak naprawdę skończyła się II wojna światowa. Skończyła się wielką niesprawiedliwością. Tak jest, najkrwawsza wojna w historii świata nigdy nie została rozliczona.\n\nDlatego dziś podnosimy kwestię reparacji, kwestię odszkodowania za niemieckie zbrodnie na narodzie polskim i polskich obywatelach. Zbrodni, które nigdy nie mogą zostać po prostu zapomniane. Mając na sercu sprawiedliwość i dobre imię ofiar, przygotowaliśmy Raport o stratach poniesionych przez Polskę w wyniku agresji i okupacji niemieckiej w czasie II wojny światowej 1939–1945. Ten 3-tomowy raport to efekt ponad 4-letniej pracy specjalnie powołanego zespołu ekspertów. To rachunek skradzionej przyszłości.\n\nNauka jaką powinniśmy wyciągnąć z II wojny światowej jest taka, że zbrodnie zapomniane, nieopisane, nieosądzone i nieukarane mogą być tylko zapowiedzią kolejnych. Przecież zbrodnie wojenne dzieją się dziś na oczach całej Europy – dokonują ich rosyjskie wojska na narodzie ukraińskim. Współcześni barbarzyńcy muszą wiedzieć, że nie unikną odpowiedzialności za swoje zbrodnie – ludobójstwo, zniszczenia i grabieże. Muszą mieć świadomość tego, że sprawiedliwość dosięgnie ich nieuchronnie.\n\nNiemcy przez wiele lat stały na stanowisku, że temat reparacji wojennych został dawno załatwiony. A przecież tylko w ostatnim czasie Niemcy podjęły decyzję o odszkodowaniach na rzecz grup etnicznych Herero i Nama za ludobójstwo w Namibii dokonane przeszło sto lat temu. Po prawie 50 latach Niemcy zgodziły się także wypłacić odszkodowania rodzinom ofiar zamachów terrorystycznych na izraelskich sportowców w czasie igrzysk w Monachium. Nie ma znaczenia czy od zbrodni minęło 10, 50 czy 100 lat. Ważne jest to, czy zostały one realnie rozliczone.\n\nKażda debata o reparacjach musi uwzględniać także te gesty niemieckich władz. Ofiarom totalitarnej niemieckiej machiny wojennej należy się nie tylko taki sam szacunek i pamięć jak ofiarom kolonializmu czy terroryzmu. Niewyobrażalna skala zniszczeń, jakich dokonano na Polsce w latach 1939-1945 powoduje, że zadośćuczynienie strat to proces rozciągnięty na lata.\n\nPo II wojnie światowej mówimy co roku „nigdy więcej”, a mimo to zadośćuczynienie dla polskiego narodu nigdy nie stało się faktem. W sensie egzystencjalnym tych strat nie da się wycenić, ani zrekompensować. Kto bowiem jest w stanie oszacować cenę ludzkiego życia? Tu rachunek sprawcom może wystawić jedynie historia. Jest jednak jeszcze odpowiedzialność społeczeństw i państw. Tę odpowiedzialność jak najbardziej da się zmierzyć i policzyć. Wierzymy, że ta odpowiedzialność za popełnione krzywdy jest fundamentem budowania wspólnej przyszłości między narodami. Nie da się patrzeć w przyszłość bez prawdy o przeszłości. Musimy i chcemy iść dalej. Ale jedyna ścieżka, która prowadzi nas naprzód, to ścieżka prawdy. Mam nadzieję, że właśnie na nią wkraczamy. Mam nadzieję, że w ten sposób uda nam się zamknąć jeden z najczarniejszego z rozdziałów historii Polski, Europy i świata.",
    "Cypr, Filipiny i Kanada. Tam polecicie z wrocławskiego lotniska": "Cypr, Filipiny i Kanada. Tam polecicie z wrocławskiego lotniska Monika Fajge\n\nSprawdź, do jakich krajów możesz polecieć z lotniska we Wrocławiu, na kolejnych slajdach.Poruszaj się za pomocą STRZAŁEK lub GESTÓW w smartfonie. Pawel Relikowski / Polskapress - zdjęcie ilustracyjne Zobacz galerię (6 zdjęć)\n\nWakacje, co prawda, dobiegły końca, ale to nie oznacza, że nie można zaplanować kolejnych podróży. We wrześniu z wrocławskiego lotniska można polecieć w wiele atrakcyjnych miejsc. Na liście kierunków z Wrocławia są m.in.: Portugalia, Hiszpania, Malta, ale też Meksyk, Filipiny czy Kanada. Coś dla siebie znajdą amatorzy dłuższych podróży i egzotycznych wycieczek, ale też miłośnicy tzw. citybreaków. Kliknijcie w zdjęcie i zobaczcie szczegóły. Sprawdź do jakich krajów dolecisz z lotniska we Wrocławiu. Kliknij w GALERIE, a potem poruszaj się za pomocą STRZAŁEK lub GESTÓW w smartfonie.",
    "Morze Południowochińskie. Teren przyszłej wojny?": "Gdyby z Morza Południowochińskiego stworzyć grę strategiczną z podziałem stref wpływów, na mapie musiałyby się pojawić: Wietnam, Malezja, Tajwan, Filipiny, Burnei i - przede wszystkim - Chiny. Jako gracze poboczni - z własnymi interesami i tendencją do zachowania neutralności regionu - wystąpiłyby Stany Zjednoczone i Australia. Jej stawka, a więc również ryzyko, byłyby ekstremalnie wysokie. Zwłaszcza, że akcję należałoby zagęścić do około 100 wysp i raf koralowych rozsianych na obszarze 425 tys. km2, czyli malowniczego archipelagu Spratly, umiejscowionego w jednej trzeciej drogi między filipińską Palawaną, a południowym wybrzeżem Wietnamu.\n\nReklama\n\nOczywiście niczego nie musimy sobie wyobrażać, ponieważ ten spór - w sposób bardzo namacalny - mobilizuje państwa regionu od dekad. Choć Spratle wydają się leżeć \"po środku niczego\" i nigdy nie były zamieszkałe na stałe, przez ten czas zmilitaryzowano 45 wysepek oraz - tutaj mowa o Chinach - usypano kolejnych siedem. W jakim celu Pekin wydaje miliardy dolarów na powiększanie swojego terytorium? Odpowiedź wydaje się prosta - wpływy, handel i surowce.\n\nStawka większa niż ropa\n\nCofnijmy się do roku 1968, gdy Ministerstwo Geologii i Zasobów Mineralnych Chińskiej Republiki Ludowej ogłosiło, że badania przeprowadzone w regionie Wysp Spartly potwierdziły przypuszczenia o ich istotnym znaczeniu ekonomicznym. Jak szacowano, ponad 17,7 mld ton ropy i gazu ziemnego znajduje się pod okolicznymi wodami, czekając na wydobycie. To potencjał zasobów przewyższający Kuwejt. Choć amerykańskie statki pomiarowe wysłane niedługo później ostudziły entuzjazm, zasoby naturalne szacowane na 11 mld ton ropy i trudne do oszacowania ilości gazu, nadal stanowiły jedne z większych złóż na świecie. Rozległość obszaru nieznacznie ustępującego wielkością Francji oraz konieczność jego dokładnego przebadania, zaostrzyły jedynie apetyty okolicznych państw.\n\nMając świadomość stawki, w przeciągu pięciu lat Filipiny oraz Wietnam obsadziły swoimi żołnierzami oraz zamontowały instalacje wojskowe na ośmiu wyspach. Pierwsze skorzystały na tym Filipiny, które w 1976 r. w rejonie Spartly odkryły pokaźne złoża ropy, do dzisiaj stanowiące ponad 15 proc. całego zużycia paliwowego w tym kraju. Kiedy w latach 90. do gry wkroczyły amerykańskie, chińskie i wietnamskie spółki naftowe, wzajemnie depcząc sobie po piętach, sytuacja zaczęła się gmatwać, umacniając fundamenty już istniejącego, pełzającego konfliktu.\n\nZdjęcie ASIA MARITIME TRANSPARENCY INITIATIVE / Wyspa Duncana / materiały prasowe\n\nMoże Południowochińskie to nie tylko potencjał wydobywczy ropy i gazu, ale przede wszystkim jedno z największych i najbardziej zatłoczonych łowisk, które na przestrzeni niespełna 25 lat zwiększyło swój udział w globalnych połowach z 8 do 35 proc. Nie bez powodu przez region ten przechodzi też najbardziej ruchliwa trasa żeglugowa kontynentu, łącząca Singapur z Azją Wschodnią. Szacuje się, że przez Wyspy Spartly przepływa ponad 300 jednostek, połowa aktywnych supertankowców i 25 proc. światowego transportu ropy naftowej. To ponad trzy razy więcej niż przez Kanały Sueski i Panamski razem wzięte.\n\nNa Morzu Południowochińskim niejednokrotnie dochodziło tam do starć, również tych militarnych. Najkrwawsze z nich miało miejsce w roku 1988, kiedy w wyniku konfrontacji patrolu wietnamskiego z okrętami wojskowymi Chin na dno poszły dwa wietnamskie transportowce, na pokładzie których zginęło ponad 70 marynarzy. Chińczycy nie ujawnili swoich strat, ale faktem jest, że niedługo po bitwie zajęli kolejnych 6 wysp archipelagu.\n\nSztuczna wyspa zamiast lotniskowców\n\nAmbicje Chin na tym się jednak nie skończą i choć przespały one pierwszy okres militaryzacji Spartly zakończony w 2002 roku na mocy \"Deklaracji o postępowaniu na Morzu Południowochińskim\", Państwo Środka nadrabia zaległości w zastraszającym tempie, po prostu ignorując wcześniejsze umowy międzynarodowe. Można powiedzieć, że robi to na wyjątkowo chińską skalę, z niewielkich atoli, usypując wyspy tam, gdzie dostępu nie mają inne państwa regionu.\n\nZdjęcie Rafa Fiery Cross, sztucznie usypana przez Chińczyków w latach 2015-2017 / Wikimedia / materiał zewnętrzny\n\nPrędkość i skala chińskich działań na obszarze Południowej Rafy Johnsona, od przynajmniej pięciu lat budzi niepokój nie tylko ekologów, ale przede wszystkim Stanów Zjednoczonych, które w działaniach Pekinu widzą poważne naruszenie równowagi sił na Morzu Południowochińskim. Nie zważając na ostrzeżenia Waszyngtonu, Pekin ogłosił, że proces tworzenia sztucznych wysp - usypywanych przez specjalne statki (w tym liczący 126 metrów \"Tian Jing Hao\"), które wysysają piasek z dna morza i przenoszą go na rafę - powoli dobiega końca. Po tym czasie cała uwaga zostanie skupiona na działalności konstrukcyjnej i ich zagospodarowaniu. O ile sama wyspa stanowi atut geostrategiczny, o tyle \"uzbrojona\" w systemy radarowe, port, lądowiska dla helikopterów i pasy startowe - jest istotnym wkładem w potencjał militarny danego państwa. Kosztem i siłą rażenia porównywalnym z lotniskowcami wyposażonymi w napędy jądrowe.\n\nAmeryka określa swoje stanowisko związane z działalnością Pekinu na Morzu Południowochińskim jako \"trzy razy 'nie'\". Stany Zjednoczone sprzeciwiają się usypywaniu nowych wysp, stawianiu na nich jakiejkolwiek infrastruktury, a przede wszystkim instalacji wojskowych. Pomimo sprzeciwu, prace nad nowymi projektami nieustannie trwają. Zachód nie jest jednak bierny. Na przełomie sierpnia i września 2022 r. Amerykanie wraz z Kanadą i Japonią przeprowadzili serię ćwiczeń morskich pod kryptonimem Noble Raven 22, które obywały się również na wodach międzynarodowych Morza Południowochińskiego. Wzięło w nich udział sześć jednostek, w skład których wchodziły niszczyciele oraz japoński lotniskowiec pełniący również rolę śmigłowcowca - Izumo.\n\nChiny \"zastraszają państwa regionu\". Ale cofnąć się nie zamierzają\n\nWszystko wskazuje na to, że obawy Stanów Zjednoczonych odnośnie faktycznego przeznaczenia wysp nie są jedynie próbą zablokowania ekonomicznej ekspansji Pekinu w rejonie Wysp Spartly. Wykonywane regularnie zdjęcia satelitarne potwierdzają, że Chiny faktycznie rozlokowały na zagospodarowanych atolach m.in. działa artylerii samobieżnej oraz stacje radarowe.\n\nKiedy w 2015 r. okazało się, że do użytku oddano liczący 3000 metrów pas startowy na rafie Fiery Cross, leżącej 270 kilometrów od zajętej przez Chiny rafy Mischief bogatej w złoża ropy, amerykańscy analitycy wojskowi nazwali tę instalację \"strategiczną zmianą balansu sił\". Długość pasa wprost wskazuje, że z usypanej w pośpiechu wyspy mogą startować nie tylko samoloty zaopatrzeniowe, ale również myśliwce. Na samej rafie stacjonować ma natomiast nawet do 400 żołnierzy. Od tego czasu zarówno władze USA jak i Australii powtarzają, że działalność Chin stanowi \"zagrożenie dla światowego pokoju\" oraz stanowi \"zastraszanie państw regionu\", wpływające na pogwałcenie prawa do swobodnego operowania na wodach międzynarodowych.\n\nZdjęcie Rafa Cuarteron, zmilitaryzowana przez Chiny. Rok 2020 / Wikimedia\n\nChoć faktem jest, że również Wietnam, Malezja i Filipiny umacniają swoją obecność militarną na archipelagu Spartly, żadnego z tych działań nie da się porównać skalą z ekspansją Państwa Środka. Co prawda dla Chin lotnisko na rafie Fiery Cross jest istotnym wzmocnieniem sił, nie jest ono bynajmniej jedynym operującym na archipelagu.\n\nTeatr przyszłej wojny?\n\nNapiętą już i tak sytuację wzmacniają oficjalne wypowiedzi przedstawicieli Pekinu, m.in. szefa MSZ Wanga Yi, który wprost twierdzi, że roszczenia do Morza Południowochińskiego są dla Chin sprawą honoru i wywodzą się jeszcze ze starożytności. \"Tysiąc lat temu Chiny były krajem, który opierał swoją gospodarkę o morze. Oczywiście to również my, jako pierwsi, odkryliśmy Wyspy Nansha\" - powiedział Wang, używając chińskiego nazewnictwa Wysp Spartly.\n\nZdjęcie Rafa Subi - zmilitaryzowana przez Chiny. Rok 2021 / Wikimedia\n\nOficjalnie Chińczycy zaprzeczają wszelkim informacjom o rzekomym militarnym przeznaczeniu usypywanych wysp, twierdząc, że służą one jedynie celom badawczym oraz połowowym. Nie da się jednak ukryć, że już samo pojawienie się stałej prezencji Pekinu w spornym regionie, który stanowi jeden z najaktywniejszych ekonomicznie obszarów morskich na świecie, jasno wskazuje długoterminowe cele Chińskiej Republiki Ludowej. Incydentów związanych z rzekomym \"naruszeniem chińskiej przestrzeni powietrznej\" również nie da się zliczyć. Raptem w maju tego roku chińskie myśliwce przechwyciły i odeskortowały samolot zwiadowczy Australijskich Sił Powietrznych. - Będziemy kontynuować nasze misje patrolowe w regionie pomimo ostatniego wzrostu niebezpiecznych incydentów ze strony Pekinu - zapowiedział głównodowodzący australijskiego lotnictwa marszałek Robert Chipman.\n\nChiny nie zamierzają się cofać, wiedząc o jaką stawkę toczy się wyścig. Okoliczne państwa nie mają sił, aby konkurować z azjatyckim gigantem. Stany Zjednoczone, poza groźbami, nie są w stanie realnie przeszkodzić tworzeniu kolejnych pasów startowych. Dlatego, choć dzisiaj ciężar światowej geopolityki spoczywa na rosyjskiej agresji na Ukrainę, po drugiej stronie globu toczy się równie ważny, a być może za jakiś czas gorący spór o przyszłość południowej półkuli.\n\nMarcin Makowski, Interia",
    "który serial jest bardziej piracony?": "fot. Ollie Upton\n\nGra o tron: Ród smoka i Władca pierścieni: Pierścienie Władzy to dwa zupełnie różne seriale, jednak równoczesne premiery skłoniły widzów do porównywania obu tytułów. Chociaż każdy może mieć swoje zdanie na temat tego, która z produkcji jest lepsza, do sieci trafiły teraz statystyki związane z tym, jak często Ród smoka i Pierścienie Władzy są piracone.\n\nLiczby nielegalnych pobrań na torrentach wskazują na wyraźną przewagę prequela Gry o tron. Ród smoka natychmiast od pierwszego odcinka zanotował pokaźną liczbę nielegalnych pobrań. Oglądalność obu tytułów trudno porównać. Variety podaje, że Ród smoka średnio ogląda 29 mln widzów na odcinek, natomiast Amazon jest oszczędny w publikowaniu danych i wiemy jedynie, że premiera Pierścieni Władzy przyciągnęła 25 milionów widzów.\n\nPortal torrentfreak.com podaje, że w ciągu dwóch tygodni (7-21 września), Ród smoka zanotował ponad 9 mln pobrań. Dane zbierano z pomocą IKnow, przeglądając dużą próbkę milionów globalnych transferów BitTorrent. Pierścienie Władzy są pod tym względem znacznie słabsze, \"osiągając\" 5 mln pobrań. W dniu premiery odcinka serialu HBO, stanowi on 10% wszystkich pobrań filmów i seriali na torrentach. To odsetek, którego nie widziano od dawna. Ród smoka najczęściej piracony jest w Rosji, Brazylii, natomiast Stany Zjednoczone zajmują trzecie miejsce. Pierwszą dziesiątkę uzupełniają Indie, Wielka Brytania, RPA, Chiny, Filipiny, Australia i Francja.",
    "Indie walczą z kryzysem żywnościowym i wstrzymują eksport ryżu. Kto może na tym zyskać?": "Dla Indii lipiec i sierpień są „najważniejszymi” miesiącami pory monsunowej, ponieważ decydują o wielkości pól zasiewanych ryżem, powiedziała Sonal Varma, główna ekonomistka Nomura. Dodała, że ​​w tym roku nierówne opady deszczy monsunowych w tych miesiącach wpłynęły negatywnie na wolumen produkcji.\n\nReklama\n\nZdaniem Varmy duże indyjskie stany produkujące ryż, takie jak Bengal Zachodni, Bihar i Uttar Pradesh, zanotowały od 30 proc. do 40 proc. mniej opadów. Chociaż pod koniec sierpnia opady wzrosły, „im bardziej opóźniony jest siew [ryżu], tym większe jest ryzyko, że plony będą niższe”.\n\nReklama\n\nNa początku tego roku Indie ograniczyły eksport pszenicy i cukru, aby kontrolować rosnące lokalne ceny. Była to odpowiedź na zamieszanie na światowych rynkach żywności wywołane przez rosyjską agresję na Ukrainę.\n\nSucha pora monsunowa\n\nRząd Indii ogłosił niedawno, że produkcja ryżu w czasie południowo-zachodniej pory monsunowej, czyli między czerwcem a październikiem, może spaść o 10 do 12 milionów ton. To oznacza, że ​​plony tego zboża mogą spaść nawet o 7,7 proc. rok do roku, powiedział Nomura.\n\n„Wpływ zakazu eksportu ryżu przez Indie będzie odczuwalny zarówno bezpośrednio przez kraje importujące (zboże - przyp.red) z Indii, jak i pośrednio przez wszystkich importerów ryżu, ze względu na jego wpływ na światowe ceny ryżu”, wynika z opublikowanego niedawno raportu Nomury.\n\nKto straci?\n\nFilipiny, które ponad 20 proc. swojego zapotrzebowania na ryż zaspokajają importem, są najbardziej zagrożone wzrostem jego cen, twierdzi Nomura. Ryż i produkty ryżowe mają 25 proc. udziału w koszyku CPI żywności w tym kraju, co według Statista jest najwyższym udziałem w Azji.\n\nIndonezja będzie prawdopodobnie drugim najbardziej dotkniętym zakazem eksportu ryżu państwem w Azji. Nomura poinformował, że kraj ten opiera się na imporcie, aby zaspokoić 2,1 proc. swoich potrzeb konsumpcyjnych ryżu. Według Statista zboże to stanowi około 15 proc. koszyka CPI żywności.\n\nNatomiast w innych krajach Azji, jak np. Singapur, problem braku dostaw indyjskiego ryżu będzie minimalny.\n\nKto zyska?\n\nWedług informacji udostępnionych przez Nomurę, z wycofania się największego producenta ryżu skorzystają inne kraje: Tajlandia i Wietnam. Są one drugim i trzecim co do wielkości eksporterem ryżu na świecie i zapewne to ryż przez nie wyprodukowany zastąpi indyjskie zboże.\n\nWedług raportu opublikowanego w lipcu przez firmę badawczą Global Information, całkowita produkcja ryżu w Wietnamie wyniosła w 2021 roku około 44 miliony ton, a eksport przyniósł 3,133 miliarda dolarów. Dane Statista wykazały, że Tajlandia wyprodukowała 21,4 miliona ton ryżu w 2021 roku, co stanowi wzrost o 2,18 miliona ton w porównaniu z rokiem poprzednim.\n\nWraz z ogólnym wzrostem poziomu eksportu i indyjskim embargiem na wywóz, ogólna wartość handlu ryżu na świecie wzrośnie, a te dwa kraje na tym skorzystają. „Każdy, kto obecnie (będzie musiał zrezygnować) z importu z Indii, będzie chciał importować więcej z Tajlandii i Wietnamu” – powiedział Varma.Charmaine Jacob",
    "Partnerstwo surowcowe z USA": "26 września 2022\n\nautor: Adam Maksymowicz\n\nPartnerstwo surowcowe z USA\n\nStany Zjednoczone uwikłane w nadal trwającą wojnę handlową z Chinami i w konflikt w Ukrainie z Rosją odczuwają coraz większe zagrożenie dla importu najważniejszych dla nich surowców, które mają wpływ na bezpieczeństwo narodowe.\n\nKraj ten mający sojusze militarne i polityczne z wiodącymi państwami w ich wydobyciu na świecie, postanowił stworzyć wspólną z nimi instytucję promującą ich bezpieczne dostawy, tak do USA, jak i do wszystkich państw Zachodu. Cele te ma realizować utworzona pod koniec czerwca instytucja The Mineral Security Partnership (MSP) nazywanym powszechnie partnerstwem surowcowym.\n\nREKLAMA\n\nDotychczas przystąpiły do niego Australia, Kanada, Finlandia, Francja, Niemcy, Japonia, Korea Południowa, Szwecja, Stany Zjednoczone i Komisja Europejska. W wydanym z tej okazji oświadczeniu Departamentu Stanu można przeczytać, że koalicja ta otwarta jest dla wszystkich krajów, które są zaangażowane w „odpowiedzialne krytyczne łańcuchy dostaw minerałów w celu wspierania dobrobytu gospodarczego i celów klimatycznych”, MSP ma na celu pomóc „katalizować inwestycje rządów i sektora prywatnego w celu uzyskania strategicznych możliwości, które są zgodne z najwyższymi środowiskowymi, społecznymi standardami zarządzania”.\n\nPierwsze posiedzenie tego gremium odbyło się w czwartek w kuluarach Zgromadzenia Ogólnego ONZ w Nowym Jorku. Do udziału w nim zaproszono też bogate w surowce kraje rozwijające się, do których zaliczono Argentynę, Brazylię, Chile, Demokratyczną Republikę Konga, Indonezję, Mongolię, Mozambik, Namibię, Filipiny, Tanzanię i Zambię.\n\nSpotkaniu przewodniczył sekretarz stanu USA Antony Blinken. Informację tę przekazała agencja Bloomberg.\n\nStrona 1 z 2 1 2\n\nJeżeli chcesz codziennie otrzymywać informacje o aktualnych publikacjach ukazujących się na portalu netTG.pl Gospodarka i Ludzie, zapisz się do newslettera.",
    "Wyborcza.pl": "Wyłącz AdBlocka/uBlocka\n\nAby czytać nasze artykuły wyłącz AdBlocka/uBlocka lub dodaj wyjątek dla naszej domeny.\n\nSpokojnie, dodanie wyjątku nie wyłączy blokowania reklam.",
    "31. edycja TTG Travel Awards: uhonorowano 41 podmiotów z branży podróży i turystyki": "31. edycja TTG Travel Awards: uhonorowano 41 podmiotów z branży podróży i turystyki\n\nPo dwuletniej przerwie spowodowanej pandemią, odbyła się 31. edycja TTG Travel Awards, podczas której uhonorowano 41 podmiotów z branży podróży i turystyki w regionie Azji i Pacyfiku.\n\nW kategorii Outstanding Achievement Awards – jedyny segment, w którym zwycięzcy zostali wybrani przez redakcję TTG – zwyciężyły w tym roku Filipiny. Tourism Australia otrzymał z kolei nagrodę Best Travel Marketing Effort oraz nagrodę Accor dla najbardziej zrównoważonego biura podróży.\n\nWiększość laureatów to także zwycięzcy z poprzednich lat, którzy z powodzeniem obronili swoje tytuły, tacy jak Shangri-La Hotels (najlepsza marka luksusowych hoteli), Pan Pacific Hotels Group (najlepsza regionalna sieć hotelowa) oraz Centara Grand & Bangkok Convention Center w CentralWorld (najlepszy Hotel Spotkania i Konwencje).\n\nWeterani branży Resorts World at Sentosa (Best Integrated Resort) i Frasers Hospitality (Best Serviced Residence Operator) również zdobli kolejne tytuły.\n\nNatomiast 11 laureatów powróciło do gry. Grand Hyatt Macau i Thailand Convention & Exhibition Bureau, które zostały wcześniej nagrodzone w 2015 roku, ponownie zyskały tytuły: Best City Hotel – Macau oraz Best Convention & Exhibition Bureau.\n\nGala odbyła się w Centara Grand w CentralWorld i zbiegła się z imprezą IT&CM Asia i CTW Asia-Pacific w Bangkoku.",
    "MON Tajwanu: Chiny prowadziły symulacje ataków na okręty USA": "Chińska Republika Ludowa (ChRL) nadal wzmacnia swoją gotowość bojową do ataku na Tajwan, koncentrując się na łańcuchu wysp, biegnącym od Japonii przez Tajwan, Filipiny i Borneo, zamykającym chińskie morza przybrzeżne – informuje ministerstwo w przygotowanym dla parlamentu raporcie.\n\nReklama\n\nPekin może wykorzystać siły specjalne w celu unieszkodliwienia systemów dowodzenia Tajwanu i uszkodzenia infrastruktury. Jet też w stanie przypuścić ataki elektroniczne w celu zakłócenia komunikacji i systemów dowodzenia – napisano cytowanym przez agencję w raporcie.\n\nOd początku roku Chiny zintensyfikowały militarne zastraszanie Tajwanu, m.in. poprzez ćwiczenia wojskowe, aby podkopać morale wyspy, „wymusić negocjacje za pomocą wojny” oraz „zbrojnie wymusić zjednoczenie (ChRL i Tajwanu)” – dodało ministerstwo w Tajpej.\n\nChińskie samoloty wojskowe przekraczają medianę Cieśniny Tajwańskiej\n\nReklama\n\nRównież w czwartek ministerstwo obrony Tajwanu poinformowało, że 14 samolotów wojskowych ChRL przekroczyło w czwartek medianę Cieśniny Tajwańskiej, która stanowi nieoficjalną granicę między Chinami a Tajwanem.\n\nNapięcia pomiędzy obu stronami wzrosły, gdy na początku sierpnia Chiny przeprowadziły bezprecedensowe manewry wojskowe na wodach i w przestrzeni powietrznej otaczających Tajwan. Była to reakcja na wizytę na wyspie spikerki Izby Reprezentantów USA Nancy Pelosi, przeciwko której Pekin stanowczo protestował.",
    "Pracownicy z Ameryki Południowej? Eksperci: To nowy kierunek rekrutacji": "Według zastępcy dyrektora generalnego Gremi Personal Damiana Guzmana, międzynarodowe agencje pracy specjalizujące się w rekrutacji robotników fizycznych do polskich przedsiębiorstw do niedawna rekrutujące głównie ze Wschodu, z powodów geopolitycznych zmuszone są sięgnąć po pracowników również z Zachodu.\n\nReklama\n\nJak wskazał, poza obywatelami sąsiadującej z Polską agencje rekrutują przede wszystkim pracowników z krajów Azji Środkowej (Kazachstan, Kirgistan, Tadżykistan, Turkmenistan i Uzbekistan) oraz dalszej Azji (Indonezja, Filipiny, Wietnam, Indie, Bangladesz, Nepal czy Pakistan), w Gremi Personal dołączyła ostatnio Malezja oraz dwa kraje Ameryki Południowej: Peru i Kolumbia.\n\nReklama\n\nDodał, że brak nowej siły roboczej z Ukrainy z powodu trwającej od 7 miesięcy wojny, jaką Rosja wypowiedziała Ukrainie, spowodowała, że polscy przedsiębiorcy z powodu coraz większych braków pracowników fizycznych musiały oswoić się z myślą, że pracownicy fizyczni dla ich biznesu mogą też pochodzić z krajów kulturowo odmiennych. \"Z naszego doświadczenia wynika, że wystarczy jedno pozytywne doświadczenie z zatrudnieniem innej narodowości, niż dotychczas zatrudniona, żeby pracodawcy otwierali się na kolejne\" – wyjaśnił Guzman.\n\n\"Testujemy różne narodowości w różnych obszarach\" - dodała dyrektorka departamentu rekrutacji międzynarodowych Gremi Personal Anna Dzhobolda. \"Nie można jednak powiedzieć, że jakaś narodowość monopolizuje jedną branżę. Zatrudniamy ich i w przemyśle mięsnym, przetwórstwie rybnym, ale też w logistyce i firmach technologicznych\" - wskazała.\n\nJej zdaniem, polscy pracodawcy otwierają się na coraz to odleglejsze kierunki migracji zarobkowej. \"Jednak trzeba pamiętać, że rekrutacja takiego pracownika to kwestia kilku tygodni, a nawet miesięcy, nie tak jak w przypadku Ukraińców, którzy są dostępni na rynku pracy niemal od ręki. Procedury są dłuższe, większy jest odsetek odmów wiz\" – zaznaczyła ekspertka. (PAP)\n\nautorka: Longina Grzegórska-Szpyt",
    "Rekolekcje dla uczestników Kapituły Generalnej: Redemptoryści misjonarzami nadziei": "Rekolekcje dla uczestników Kapituły Generalnej: Redemptoryści misjonarzami nadziei\n\nRozpoczynając XXVI Kapitułę Generalnę, redemptoryści obecni na niej przeżywają dwa dni rekolekcji, aby dobrze odczytać głos Ducha Świętego i podjąć zgodne z nim decyzje dla całego Zgromadzenia Najświętszego Odkupiciela. Prowadzi je zakonnik z wielkim doświadczeniem misyjnym, o. Daniel Huang SJ, profesor Uniwersytetu Gregoriańskiego w Rzymie.\n\n„Misjonarze nadziei”, temat pierwszego dnia, zdołał przyciągnąć uwagę i zainteresowanie wszystkich. „Jako redemptoryści jesteśmy powołani, aby dać ludziom powód do chrześcijańskiej nadziei” – skomentował jeden z obecnych.\n\nPod tymi linkami znajdują się konferencje o. prof. Daniela Huang SJ (w j. angielskim):\n\nPierwsza konferencja\n\nDruga konferencja – Współczesne przemiany ludzi wierzących\n\nTrzecia konferencja – Słudzy ewangelicznej radości\n\nWIĘCEJ: wszystkie informacje o XXVI Kapitule Generalnej\n\n* * *\n\nO. Daniel Patrick Huang jest jezuitą i profesorem na Wydziale Misjologii Papieskiego Uniwersytetu Gregoriańskiego w Rzymie. Jest również moderatorem programu odnowy dla misjonarzy na tym samym wydziale.\n\nPrzed rozpoczęciem pracy na Gregorianie przez jedenaście lat (2008-2019) pracował w kurii generalnej Towarzystwa Jezusowego w Rzymie, jako radca generalny i asystent regionalny dla Azji i Pacyfiku pod kierownictwem dwóch przełożonych generalnych, o. Adolfo Nicolas SJ, i o. Arturo Sosa SJ. Jego praca jako asystenta regionalnego obejmowała Chiny, Japonię i Koreę w Azji Północno-Wschodniej, Wietnam, Tajlandię, Birmę, Kambodżę, Filipiny, Indonezję, Malezję, Singapur i Timor Wschodni w Azji Południowo-Wschodniej oraz Australię.\n\nOd czasu święceń kapłańskich w 1988 r. jest zaangażowany w różne posługi: edukację teologiczną, jako profesor teologii w Loyola School of Theology na Uniwersytecie Ateneo de Manila; formację kapłańską, jako rektor San Jose Seminary, krajowego seminarium dla księży diecezjalnych prowadzonego przez jezuitów na Filipinach od 1601 r. (2000-2004); oraz zarządzanie, jako przełożony prowincjalny jezuitów na Filipinach w latach 2004-2008.\n\nO. Huang uzyskał zarówno licencjat (1992), jak i doktorat (1996) z teologii na Katolickim Uniwersytecie Ameryki w Waszyngtonie, pracując nad rozprawą doktorską pod kierunkiem ks. prof. Josepha Komonchaka i ks. prof. (późniejszego kardynała) Avery’ego Dullesa.\n\nW 2016 r. papież Franciszek mianował go konsultorem Kongregacji Wychowania Katolickiego w Watykanie. O. Huang jest znany ze swoich prac dotyczących misji we współczesnym świecie, np. misji w społeczeństwach świeckich.\n\nza: cssr.news/26CG\n\nUdostępnij",
    "Podopieczna akademii Nadala napisała piękną historię. Sukces młodego Hiszpana w US Open": "Podopieczna akademii Nadala napisała piękną historię. Sukces młodego Hiszpana w US Open\n\nW sobotę zakończyła się rywalizacja w juniorskiej edycji wielkoszlemowego US Open 2022. Po trzysetowym boju z tytułu w singlu chłopców cieszył się Martin Landaluce. Wspaniałą historię napisała Alexandra Eala.\n\nGetty Images / Tim Clayton/Corbis / Na zdjęciu: Alexandra Eala\n\n- Powiedziałam, że to nie jest tylko moje zwycięstwo, ale to zwycięstwo nas wszystkich. Nie zrobiłam tego tylko dla siebie, ale zrobiłam to również, aby pomóc w rozwoju tenisa na Filipinach - wyznała podczas konferencji prasowej 17-letnia Eala, która wcześniej została wypatrzona przez skautów z akademii Rafaela Nadala i regularnie trenuje w Manacor na Majorce.\n\nPokonana przez Ealę w sobotnim finale Havlickova nie wyjedzie z Nowego Jorku z pustymi rękoma. Po regulaminowej przerwie na odpoczynek Czeszka i partnerująca jej Rosjanka Diana Sznaider zostały mistrzyniami turnieju debla. W decydującym meczu najwyżej rozstawione tenisistki pokonały Niemki Carolinę Kuhl i Ellę Seidel 6:3, 6:2.\n\nWielkie emocje były w finale turnieju chłopców. Spotkali się w nim dwaj 16-latkowie, a faworytem zdawał się być rozstawiony z \"dwójką\" Gilles Arnaud Bailly, który w tym roku grał w finale Rolanda Garrosa. Belg doznał jednak drugiej porażki w meczu o wielkoszlemowy tytuł. Tym razem zatrzymał go oznaczony piątym numerem Martin Landaluce. Po trzysetowym boju Hiszpan wygrał 7:6(3), 5:7, 6:2.\n\n- To był wspaniały mecz. Starałem się cieszyć grą, bo to szczególny moment i turniej. Próbowałem na początku realizować swój plan gry, który poszedł mniej więcej dobrze. Potem w trzecim secie starałem się coś zmienić, aby być bardziej solidnym. Uważam, że to dało mi zwycięstwo - powiedział Landaluce, który jest fanem Rafaela Nadala, ale też bardzo lubi Carlosa Alcaraza. Młody tenisista przyznał, że w piątek nie mógł spać, bo oglądał półfinał z udziałem swojego rodaka.\n\nW sobotę odbył się także finał gry podwójnej juniorów. Wielką radość sprawili gospodarzom Ozan Baris i Nishesh Basavareddy. Rozstawieni z ósmym numerem Amerykanie nie dali żadnych szans szwajcarsko-boliwijskiej parze Dylan Dietrich i Juan Carlos Prado Angelo, zwyciężając zdecydowanie 6:1, 6:1.\n\nUS Open, Nowy Jork (USA)\n\nWielki Szlem, kort twardy\n\nsobota, 10 września\n\nfinał gry pojedynczej juniorek:\n\nAlexandra Eala (Filipiny, 10) - Lucie Havlickova (Czechy, 2) 6:2, 6:4\n\nfinał gry pojedynczej juniorów:\n\nMartin Landaluce (Hiszpania, 5) - Gilles Arnaud Bailly (Belgia, 2) 7:6(3), 5:7, 6:2\n\nfinał gry podwójnej juniorek:\n\nLucie Havlickova (Czechy, 1) / Diana Sznaider (1) - Carolina Kuhl (Niemcy) / Ella Seidel (Niemcy) 6:3, 6:2\n\nfinał gry podwójnej juniorów:\n\nOzan Baris (USA, 8) / Nishesh Basavareddy (USA, 8) - Dylan Dietrich (Szwajcaria) / Juan Carlos Prado Angelo (Boliwia) 6:1, 6:1\n\nCzytaj także:\n\nBędzie nowy lider. Znamy pierwszego finalistę US Open\n\nKoniec snu Francesa Tiafoe'a. Carlos Alcaraz może marzyć dalej o triumfie w US Open\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Alexandra Eala osiągnie Top 100 rankingu WTA? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Bentley Systems ogłasza finalistów konkursu Going Digital Awards in Infrastructure 2022": "Zwycięzcy zostaną wyłonieni 15 listopada podczas uroczystej gali Going Digital Awards in Infrastructure 2022 przed zaproszonymi przedstawicielami mediów oraz kadrą kierowniczą. Uroczystość będzie miała miejsce w Londynie w hotelu InterContinental Park Lane. Prezentacje finalistów będzie można obejrzeć pod tym linkiem od 7 listopada 2022 r. Zapraszamy do odwiedzenia tej strony i posłuchania twórców tych niezwykłych projektów infrastrukturalnych, dzielących się swoimi historiami dotyczącymi wykorzystania postępu cyfrowego do osiągnięcia bezprecedensowych rezultatów.\n\nNicholas Cumins, Chief Operating Officer firmy Bentley, powiedział: po dwóch latach wirtualnych konferencji, cieszymy się, że ponownie możemy spotkać się osobiście z finalistami konkursu Going Digital Awards i wspólnie z dziennikarzami oraz analitykami branżowymi świętować ich osiągnięcia. Kierownictwo firmy Bentley podzieli się swoimi spostrzeżeniami na temat postępów cyfrowych w infrastrukturze, a także aktualizacjami w zakresie aplikacji firmy Bentley i innowacji technologicznych.\n\nFinalistami konkursu Going Digital Awards in Infrastructure 2022 są:\n\nMosty i tunele\n\nFerrovial Construction i Alamo Nex Construction – Odcinek IH-35 Nex Central, San Antonio, Teksas, Stany Zjednoczone\n\n– Odcinek IH-35 Nex Central, San Antonio, Teksas, Stany Zjednoczone Southwest Municipal Engineering Design & Research Institute of China – Precyzyjne i oparte na współpracy zastosowanie technologii BIM na drugim odcinku wschodnio-zachodniej osi miasta Chengdu, Chengdu, Syczuan, Chiny\n\n– Precyzyjne i oparte na współpracy zastosowanie technologii BIM na drugim odcinku wschodnio-zachodniej osi miasta Chengdu, Chengdu, Syczuan, Chiny Zigong Urban Planning and Design Institute Co., Ltd. – Odcinek C i D projektu budowy infrastruktury w obszarze pasa integracyjnego na linii miasto-przemysł między powiatami Fushun i Rong, miasto Zigong, Syczuan, Chiny\n\nBudownictwo\n\nAcciona – Bezpieczne usuwanie stwarzających zagrożenie przejazdów kolejowych dzięki cyfrowej budowie, Melbourne, Victoria, Australia\n\n– Bezpieczne usuwanie stwarzających zagrożenie przejazdów kolejowych dzięki cyfrowej budowie, Melbourne, Victoria, Australia China Railway 18th Bureau Group Co., Ltd. – Zastosowanie technologii BIM w projekcie położonego na dużej głębokości tunelu do przesyłu wody w delcie Rzeki Perłowej, Foshan, Guangdong, Chiny\n\n– Zastosowanie technologii BIM w projekcie położonego na dużej głębokości tunelu do przesyłu wody w delcie Rzeki Perłowej, Foshan, Guangdong, Chiny DPR Construction – RMR 20 Massachusetts Ave. NW – repozycjonowanie budynku, Waszyngton, DC, Stany Zjednoczone\n\nCyfrowa transformacja w przedsiębiorstwie\n\nMott MacDonald – Biblioteka inteligentnych obiektów dla Agencji Ochrony Środowiska, Wielka Brytania\n\n– Biblioteka inteligentnych obiektów dla Agencji Ochrony Środowiska, Wielka Brytania National Highways – Kompleksowy program infrastrukturalny – pilotażowy projekt wdrożenia ProjectWise i iTwin podczas modernizacji drogi A303, odcinek Salisbury - Stonehenge, Wiltshire, Wielka Brytania\n\n– Kompleksowy program infrastrukturalny – pilotażowy projekt wdrożenia ProjectWise i iTwin podczas modernizacji drogi A303, odcinek Salisbury - Stonehenge, Wiltshire, Wielka Brytania WSB – Cyfrowa weryfikacja koncepcji powykonawczej, Elk River, Minnesota, Stany Zjednoczone\n\nMiasta, zespoły budynków, obiekty\n\nU niwersytet Techniczny w Kownie – Cyfrowy bliźniak miasta, Kowno, Litwa\n\n– Cyfrowy bliźniak miasta, Kowno, Litwa Kokusai Kogyo Co., Ltd. – Projekt PLATEAU: największy japoński projekt modelu miasta 3D, Numazu/Kaga, prefektury Shizuoka i Ishikawa, Japonia\n\n– Projekt PLATEAU: największy japoński projekt modelu miasta 3D, Numazu/Kaga, prefektury Shizuoka i Ishikawa, Japonia Port lotniczy Sydney – Maps@SYD, Sydney, Nowa Południowa Walia, Australia\n\nGeoinżynieria\n\nGHD – Zapora Cressbrook, Toowoomba, Queensland, Australia\n\n– Zapora Cressbrook, Toowoomba, Queensland, Australia Mott MacDonald – Usprawnienie wydajności i realizacji założeń zrównoważonego rozwoju w zakresie ponownego wykorzystania materiałów za pomocą techniki geoBIM, Birmingham, West Midlands, Wielka Brytania\n\n– Usprawnienie wydajności i realizacji założeń zrównoważonego rozwoju w zakresie ponownego wykorzystania materiałów za pomocą techniki geoBIM, Birmingham, West Midlands, Wielka Brytania PT Hutama Karya (Persero) – Projekt zapory Semantok, Nganjuk, Jawa Wschodnia, Indonezja\n\nSieci energetyczne i telekomunikacyjne\n\nEssential Energy – Projekt inteligentnej podstacji elektrycznej, Port Macquarie, Australia\n\n– Projekt inteligentnej podstacji elektrycznej, Port Macquarie, Australia POWERCHINA Hubei Electric Engineering Co., Ltd. – Cyfrowa realizacja projektu 220 kV podstacji elektrycznej Wuhan Xudong, Wuhan, Hubei, Chiny\n\nState Grid Hengshui Electric Power Supply Company – Kompleksowe zastosowanie technologii BIM w zakresie budowy sieci energetycznych oraz transformacja procesów inżynierskich, Hengshui, Hebei, Chiny\n\nInżynieria procesowa i energetyka\n\nOQ Upstream – Cyfrowe zarządzanie majątkiem trwałym, Oman\n\n– Cyfrowe zarządzanie majątkiem trwałym, Oman Sarawak Energy Berhad – Modernizacja elektrowni wodnej Bakun za pomocą cyfrowego bliźniaka, Bintulu, Sarawak, Malezja\n\n– Modernizacja elektrowni wodnej Bakun za pomocą cyfrowego bliźniaka, Bintulu, Sarawak, Malezja Shell Projects and Technology – Platforma cyfrowa do realizacji projektów głębinowych, Zatoka Meksykańska, Teksas, Stany Zjednoczone\n\nKolej\n\nArcadis – Stacja kolejowa Carstairs, Szkocja, Wielka Brytania\n\n– Stacja kolejowa Carstairs, Szkocja, Wielka Brytania Oriental Consultants Global - Projekt budowy metra w Regionie Stołecznym Manila (MMSP) - Etap 1, Region Stołeczny Manila, Filipiny\n\n- Projekt budowy metra w Regionie Stołecznym Manila (MMSP) - Etap 1, Region Stołeczny Manila, Filipiny PT Wijaya Karya (Persero) Tbk – Zintegrowana kolej dużych prędkości na linii Dżakarta – Bandung, Dżakarta - Bandung, Indonezja\n\nDrogi i autostrady\n\nAFRY – Nowy tor testowy dla pojazdów autonomicznych i zelektryfikowanych, Södertälje, okolice Sztokholmu, Szwecja\n\n– Nowy tor testowy dla pojazdów autonomicznych i zelektryfikowanych, Södertälje, okolice Sztokholmu, Szwecja Beca Ltd. – Północna obwodnica Takitimu, Tauranga, dystrykt Western Bay of Plenty, Nowa Zelandia\n\n– Północna obwodnica Takitimu, Tauranga, dystrykt Western Bay of Plenty, Nowa Zelandia Foth Infrastructure & Environment, LLC – Perry wprowadza innowacje dzięki firmie Foth, tworząc cyfrowego bliźniaka miasta, Perry, Iowa, Stany Zjednoczone\n\nInżynieria budowlana\n\nDelhi Metro Rail Corporation Limited – Projekt i budowa tunelu oraz podziemnej stacji Krishna Park w metrze Delhi, Nowe Delhi, Indie\n\n– Projekt i budowa tunelu oraz podziemnej stacji Krishna Park w metrze Delhi, Nowe Delhi, Indie Sinotech Engineering Consultants, Ltd. – Etap 2 projektu morskiej farmy wiatrowej TPC Changhua, powiat Changhua, Tajwan\n\n– Etap 2 projektu morskiej farmy wiatrowej TPC Changhua, powiat Changhua, Tajwan WSP – Realizacja zoptymalizowanego projektu budynku Unity Place za pomocą innowacyjnych rozwiązań firmy Bentley, Milton Keynes, Buckinghamshire, Wielka Brytania\n\nGeodezja i monitoring\n\nAegea – Największa mapa systemu kanalizacji 3D w Brazylii (cyfryzacja Rio de Janeiro), Rio de Janeiro, Brazylia\n\n– Największa mapa systemu kanalizacji 3D w Brazylii (cyfryzacja Rio de Janeiro), Rio de Janeiro, Brazylia HDR – Ocena stanu zapory na zbiorniku Murray, hrabstwo San Diego, Kalifornia, Stany Zjednoczone\n\n– Ocena stanu zapory na zbiorniku Murray, hrabstwo San Diego, Kalifornia, Stany Zjednoczone Singapore Land Authority – Cyfrowy bliźniak Singapuru na podstawie technologii mobilnego mapowania, Singapur\n\nWodociągi i kanalizacja\n\nJacobs – Zakład uzdatniania wody Tuas dla singapurskiej Narodowej Agencji ds. Wody (PUB), Singapur\n\n– Zakład uzdatniania wody Tuas dla singapurskiej Narodowej Agencji ds. Wody (PUB), Singapur L&T Construction – Budowa sieci wodociągowo-kanalizacyjnej i zarządzanie projektem Nadaprabhu Kempegowda Layout (NPKL), Bangalore, Karnataka, Indie\n\n– Budowa sieci wodociągowo-kanalizacyjnej i zarządzanie projektem Nadaprabhu Kempegowda Layout (NPKL), Bangalore, Karnataka, Indie MWH Treatment w ramach Advance Plus Framework JV z J Murphys & Sons – Projekt inwestycji kapitałowej w postaci modernizacji przedsiębiorstwa uzdatniania wody, Burnley, Wielka Brytania",
    "Wyjaśniły się skomplikowane losy oleskiej Tory, która była jedynym śladem po spalonej synagodze": "Wyjaśniły się skomplikowane losy oleskiej Tory, która była jedynym śladem po spalonej synagodze\n\nOleskie Muzeum Regionalne odwiedzili goście z Nowego Jorku, urodzony w 1930 r. w Oleśnie Ralph Preiss ze swoją córką Jacqueline Weitsmann i wnukami Alexandrem i Williamem. Ralph Preiss jest synem cenionego przedwojennego lekarza pochodzenia żydowskiego dr. Harrego Preissa i Margot z domu Süssbach- córki wybitnego oleskiego lekarza Adolfa Süssbacha, który wraz z Zygmuntem Baginskym i Edmundem Lehrer był członkiem zarządu gminy żydowskiej w Oleśnie.\n\nRodzina Preiss opuściła Olesno na początku 1939 r. Powodem jej wyjazdu była antysemicka polityka III Rzeszy, a w związku z tym obawa przed prześladowaniami. Zapowiedzią holocaustu były wydarzenia nocy kryształowej (Kristallnacht) z 9 na 10 listopada 1938 r., w czasie której naziści palili synagogi, a ulice niemieckich miast zostały zasypane odłamkami szkła ze zniszczonych żydowskich mieszkań i sklepów.\n\nPodobnie było także w Oleśnie. Płonącą w listopadową noc bożnicę otoczyli członkowie SA, pilnując, aby przybyła straż pożarna nie podjęła akcji ratunkowej, bowiem strażacy mieli jedynie strzec sąsiadujących z paląca się synagogą zabudowań. Z kilku relacji ustnych wynika, że podpalenia synagogi dokonali hitlerowcy z Kluczborka, bo olescy odmówili. Po spalonej synagodze nie pozostał żaden nawet okruch, jedynie cudem uratował się jeden ze zwojów Tory, która umieszczona była w centralnej części bożnicy na ścianie skierowanej na wschód w kierunku Jerozolimy, w miejscu nazwanym Aron ha Kodesz.\n\nTora ta spisana była ręcznie na białym, wykonanym z jagnięcej skóry zwoju zwiniętym w dwóch wałkach nazywanych ejc chaim. Jeden z tych wałków z rozerwaną Torą zdołał ktoś uratować z płonącej oleskiej synagogi i w wielkiej tajemnicy powierzył ją dr. Preissowi. Odtąd jej historia splata z dziejami rodziny lekarza Preissa.\n\nDr Preiss starał się o wyjazd na Filipiny wraz z żoną, matką i dzieckiem. Niegdyś mieszkał w domu państwa Respondek na Wielkim Przedmieściu, potem wybudował 5 domów przy ulicy Kluczborskiej i zamieszkał w domu nr 11, a jego krewni w domu nr 9. Naziści pozwolili mu pozostać w Oleśnie ze względu na to, że był on jedynym lekarzem w tym mieście. Nie oszczędzono mu jednak szykan jakie podejmowano wobec osób pochodzenia żydowskiego. Przed willę Preissa zajechał samochód ciężarowy wypełniony kostką brukową, którą grupa SS-manów obrzuciła jego dom, wybijając wszystkie okna. Zniszczyli sprzęt lekarski i meble. Do wyjazdu Preiss mieszkał w werandzie swojego domu.\n\nGdy pojawił się niemiecki lekarz w mieście zezwolono Preissowi i jego rodzinie na wyjazd do Manili. Z relacji jego syna Ralpha, dr Preiss wywiózł ocalały fragment oleskiej Tory do stolicy Filipin. Zanim tam jednak dotarła tułała się wraz z rodziną doktora po Europie. Rodzina dr. Preissa przebywała przez jakiś czas w Paryżu u krewnych, którzy po zajęciu przez wojska hitlerowskie Francji zostali wywiezieni do obozu w Auschwitz, gdzie wszyscy zginęli. Harry Preiss ze swoją rodziną zdołał jednak uciec do Genui we Włoszech, a stamtąd popłynęli statkiem na Daleki Wschód. Wylądowali na Filipinach w dniu 23 marca 1939 r., gdzie ich bardzo serdecznie przyjęto.\n\n„Zawsze byłem wdzięczny Filipińczykom za uratowanie mojej najbliższej rodziny, a także mieszkającym tam ludziom, którzy byli gościnni i współczujący”- wspomina Ralph Preiss.\n\nFilipińczycy udzielili azylu wielu rodzinom żydowskim. Rodzina Preiss zamieszkała w Manili. Wraz z nią schronienie znalazła tam uratowana część oleskiej Tory. Umieszczono ją w synagodze Tempel EMIL. W 1943 r. podczas swojej Bar Micwy w tej synagodze Ralph Preiss po raz pierwszy odczytał fragment Tory z ocalałego zwoju z Olesna. Gdy Japończycy atakowali Manilę rodzina dr. Preissa schroniła się w dżungli, przebywając tam trzy miesiące z partyzantami. Potem przeniosła się do San Pablo City. Pod koniec wojny japońsko -amerykańskiej, w 1945 r. Japończycy bombardowali Manilę. Zniszczeniu uległa także synagoga Tempel EMIL wraz z częścią oleskiej Tory. Taki był koniec jedynego materialnego śladu oleskiej gminy żydowskiej.\n\nRalph Preiss kształcił się w liceum w San Pablo, studiował inżynierię w Massachusetts Institute Technology w USA. Jego ojciec dr Harry Preiss założył firmę farmaceutyczną o nazwie Striaco. Mieszkał z żoną na Filipinach do 1969 r. Gdy przeszedł na emeryturę wyjechał do Stanów Zjednoczonych do syna Ralpha, który pracował w Nowym Yorku w koncernie informatycznym IBM. Ralph jest ojcem 4 córek, dziadkiem 10 wnucząt i pradziadkiem dla 2 prawnuków.\n\nEwa Cichoń\n\nZdjęcia: Oleskie Muzeum Regionalne",
    "Jest nas więcej, ale się starzejemy": "W 2023 r. Indie mają prześcignąć Chiny pod względem liczby ludności. Kilka miesięcy wcześniej, bo w połowie listopada 2022 r. liczba ludności na świecie przekroczy 8 mld – oszacowali badacze z Departamentu Ekonomii i Spraw Społecznych ONZ w najnowszym World Population Prospect. Oznacza to, że od 1950 r. światowa populacja urosła ponad trzykrotnie. I będzie rosnąć nadal – do 9,7 mld w 2050 r. i 10,4 mld w 2100 r. Samo tempo wzrostu spowalnia – w 2020 r. po raz pierwszy od lat 50. XX wieku spadło poniżej 1 proc. rocznie.\n\nReklama\n\nPłodna ósemka\n\nReklama\n\n– Spadek tempa wzrostu ludności można przypisać systematycznie malejącej dzietności, choć skutki samego spadku dzietności nie będą odczuwalne w najbliższym czasie z uwagi na dynamikę wcześniejszego wzrostu – wyjaśniał dyrektor UN Population Division John Wilmoth podczas webinarium zorganizowanym przez Instytut Statystyki i Demografii SGH oraz Komitet Nauk Demograficznych PAN z okazji Światowego Dnia Ludności.\n\nObecnie dwie trzecie światowej populacji żyje w krajach lub na obszarach, gdzie wskaźnik dzietności jest mniejszy niż 2,1 urodzeń na kobietę, co jest poziomem wymaganym do utrzymania zerowego wzrostu w dłuższej perspektywie dla populacji o niskiej śmiertelności. Tłumacząc w sposób mniej skomplikowany – liczba 2,1 zapewnia to co demografowie nazywają zastępowalnością pokoleń. Europie daleko do takiego poziomu – w zależności od państwa jest to między 1,3 a 1,5.\n\nW 2050 r. spośród 9,7 mld osób żyjących na Ziemi, jedynie 1,125 mld będzie zamieszkiwać obszar Europy i Ameryki Północnej (regiony te ujmowane są w projekcji ludnościowej ONZ wspólnie). Ponad połowa przewidywanego wzrostu populacji na świecie do 2050 r. będzie zaś skoncentrowana zaledwie w ośmiu krajach – to Demokratyczna Republika Kongo, Egipt, Etiopia, Indie, Nigeria, Pakistan, Filipiny i Zjednoczona Republika Tanzanii.\n\nWedług prognozy ONZ region Afryki Subsaharyjskiej będzie wnosił ponad połowę globalnego wzrostu populacji przewidywanego do 2050 r.\n\nWedług prognozy ONZ region Afryki Subsaharyjskiej będzie wnosił ponad połowę globalnego wzrostu populacji przewidywanego do 2050 r. W przypadku niektórych populacji nastąpi spowolnienie wzrostu, ale do końca stulecia będzie on dodatni. Mowa tu o Australii i Nowej Zelandii, Afryce Północnej i Zachodniej Azji oraz o reszcie Oceanii (z wyłączeniem Australii i Nowej Zelandii). W przypadku Azji wschodniej, południowo-wschodniej i środkowo-południowej, Ameryki Łacińskiej i Karaibów oraz Europy i Ameryki Północnej – badacze spodziewają się, że wielkość populacji osiągnie szczyt w tym stuleciu i zacznie spadać przed 2100 r.\n\nNa świecie jest 61 państw, w przypadku których ONZ przewiduje, że ich ludność zmniejszy się o co najmniej 1 proc. do 2050 r. Szacunki te dotyczą niektórych krajów Europy Wschodniej oraz kilku krajów w Azji Wschodniej oraz na pograniczu Rosji i Chin. To obszar, w którym zaobserwowano najsilniejszą tendencję do spadku liczby ludności i bardzo szybkiego starzenia się populacji. Największe spadki liczby ludności rzędu 20 proc. i więcej są przewidywane do 2050 r. w Bułgarii, Łotwie, Litwie, Serbii i Ukrainie.\n\nNajwiększe spadki liczby ludności rzędu 20 proc. i więcej są przewidywane do 2050 r. w Bułgarii, Łotwie, Litwie, Serbii i Ukrainie\n\nLudzkość się starzeje\n\nStarzejemy się indywidualnie i globalnie. Osoby w wieku 65 plus stanowią dziś 9,7 proc. ludności Ziemi. W ciągu niespełna trzech dekad odsetek ten urośnie do 16,4 proc. W tym samym okresie udział osób poniżej 15. roku życia spadnie z ok. 25 proc. do 21 proc.\n\nW Europie i Ameryce Północnej udział osób w wieku równym lub większym niż 65 lat to obecnie 18,7 proc. W 2050 r. będzie to już 26,9 proc.\n\n– Zrozumienie i przewidywanie tych zmian, zarówno wzrostu, jak i starzenia się ludności, jest niezwykle istotne, ponieważ świat stara się wytyczyć drogę do zrównoważonego rozwoju – podkreślił podczas swojej prezentacji John Wilmoth. Jak dodał, kraje o starzejącej się populacji powinny dostosować swoje programy publiczne do rosnącej liczby osób starszych.\n\nKraje z niektórych regionów świata w najbliższych latach będą jednak korzystać z tzw. dywidendy demograficznej. Chodzi tu o państwa z regionu Afryki Subsaharyjskiej, niektóre państwa azjatyckie, kraje Ameryki Łacińskiej i Karaiby. Wysoki wzrost demograficzny w ostatnich latach przy jednoczesnym spadku obecnego poziomu dzietności spowodował tam przesunięcie populacji w kierunku wysokiego odsetka osób w wieku produkcyjnym. To z kolei stwarza w najbliższych latach szansę na przyspieszony, choć ograniczony w czasie wzrost gospodarczy w przeliczeniu na jednego mieszkańca, określany właśnie jako dywidenda demograficzna.\n\nMigracja i pandemia\n\nIstotny wpływ na trendy demograficzne w niektórych krajach – obecnie również w Polsce – ma migracja. Z obliczeń ONZ wynika, że w latach 2000-2020 w krajach o wysokim dochodzie wkład migracji we wzrost liczby ludności przewyższał wkład bilansu narodzin i zgonów. W pierwszym dwudziestoleciu XXI wieku napływ migrantów netto do krajów „bogatych” wyniósł 80,5 mln podczas gdy nadwyżka narodzin nad zgonami stanowiła 66,2 mln.\n\n– W ciągu najbliższych dekad w państwach o wysokim dochodzie roczna liczba zgonów będzie wyższa niż narodzin. Tym samym imigracja stanie się jedynym motorem wzrostu liczby ludności – wskazał John Wilmoth.\n\nJednocześnie w państwach o niższym i średnim dochodzie o wzroście liczby ludności nadal decydować będzie nadwyżka narodzin nad zgonami, która jest znacznie wyższa niż emigracja.\n\nNie bez wpływu na poziom populacji pozostała pandemia koronawirusa. Wystarczy wskazać, że między 2019 a 2021 rokiem średnia oczekiwana długość życia człowieka spadła z 72,8 do 71 lat.\n\nNie bez wpływu na poziom populacji pozostała pandemia koronawirusa. Wystarczy wskazać, że między 2019 a 2021 rokiem średnia oczekiwana długość życia człowieka spadła z 72,8 do 71 lat.\n\nPolska coraz mniejsza\n\n2022 r. – z powodu wojny w Ukrainie – przyniósł wzrost liczby ludności w Polsce, co znalazło odzwierciedlenie w prognozach demograficznych ONZ. W dłuższej perspektywie, podobnie jak większość krajów europejskich, może nas czekać odwrócenie piramidy populacji. Oznacza to jej zwężenie u podstaw, czyli w najniższej grupie wiekowej oraz rozszerzenie w grupie starszej. Z danych na 1 lipca br. wynika, że średni wiek w przypadku mieszkańców Polski wynosi 40,3 lat. W 2050 r. będzie to już 50,1.\n\nWedług najnowszej projekcji ludnościowej w 2022 r. nadwyżka zgonów nad narodzinami w Polsce wyniesie ok. 125 tys. Jednocześnie współczynnik wzrostu populacji osiągnie 8,14 proc. z uwagi na migrację uchodźczą z Ukrainy. Liczba urodzonych dzieci przypadających na jedną kobietę to 1,46. W 2023 r. narodziny mają szansę przewyższyć zgony w Polsce o 7 tys., co stanowi wyjątek w prognozach aż do połowy stulecia, które przewidują przewagę zgonów nad narodzinami.\n\nDo 2050 r. ludność Polski – zgodnie z przewidywaniami ONZ – skurczy się do 35 mln, mimo szacowanego wzrostu liczby urodzonych dzieci przypadających na kobietę. W połowie stulecia ma on wynosić 1,56. Odbiega jednak od wartości 2,1 gwarantującej stabilną liczbę ludności.",
    "To rosyjski paradoks. Choć mają wykształcone kadry, to ich gospodarka ma pewien problem": "Polski Instytut Ekonomiczny (PIE) w najnowszej analizie zwraca uwagę, że od czasu rozpadu ZSRR społeczeństwo rosyjskie ulega systematycznemu wyludnieniu, w czym nie odbiega od tendencji obserwowanych w wielu państwach europejskich.\n\n\"Jednak problemy demograficzne Rosji wykraczają znacznie poza kwestię zmniejszającej się liczby ludności. Długoterminowym i nasilającym się problemem rosyjskiego społeczeństwa jest bowiem przejawiający się w kilku obszarach niski poziom kapitału społecznego obecny pomimo wysokiego poziomu wykształcenia Rosjan\" - czytamy w najnowszym Tygodniu Gospodarczym PIE.\n\nOto problem Rosji\n\nJednym z negatywnych zjawisk jest wysoka śmiertelność Rosjan, porównywalna ze wskaźnikami dla ludności najsłabiej rozwiniętych krajów. Dane za 2019 r. pokazują, że szacowane szanse przeżycia rosyjskich 15-latków były mniejsze niż w przypadku 23 z 48 krajów uznawanych przez ONZ za najbiedniejsze, w tym Mali, Jemen i Afganistan.\n\nPrognozy z 2019 r. pokazują też, że średnio więcej niż jeden na czterech 20-latków w Rosji i w Afryce umarłby przed ukończeniem 60. roku życia. Ryzyko śmierci w krajach europejskich jest o połowę mniejsze (i trzeba pamiętać, że region europejski w danych WHO uwzględnia też część populacji rosyjskiej), a w niektórych krajach, np. Hiszpanii, cztery razy mniejsze.\n\nSzanse na przeżycie po ukończeniu 60. roku życia są większe w przypadku mężczyzn w Afryce niż w Rosji. W przypadku Szwajcarii ryzyko śmierci między 20 i 60 r.ż. wynosiło zaledwie 4 proc., a oczekiwana długość życia w wieku 15 lat szacowana była na blisko 69 lat.\n\nW przeciwieństwie do krajów Trzeciego Świata Rosja jest znacznie lepiej zurbanizowana i ma o wiele lepiej wykształcone społeczeństwo. Ppoziom wykształcenia mierzony liczbą lat przeznaczonych na kształcenie jest porównywalny z Europejczykami z krajów OECD: 11,5 lat w Rosji i w Australii, 11.6 w Japonii, 10,7 we Francji i w Belgii. Według danych UNESCO odsetek Rosjan w wieku 25 lat i więcej posiadających wykształcenie powyżej średniego szczebla można zaliczyć do najwyższych na świecie.\n\nDalsza część artykułu pod materiałem wideo\n\nZobacz także: Nie żyje Michał Gorbaczow. Tak wspominać będą go Rosjanie: \"symbol rozpadu ZSRR\"\n\nTe liczby powinny niepokoić Kreml\n\nPIE zwraca uwagę, że pomimo znacznych zasobów dobrze wykształconej ludności, rosyjską gospodarkę trudno jest uznać za opartą na wiedzy.\n\nW latach 2002-2020 Rosja z dziewiątą największą populacją świata uplasowała się na 25. miejscu w zestawieniu amerykańskiego urzędu patentów i znaków towarowych Patent and Trace Office (m.in. za Norwegią i Finlandią) pod względem liczby przyznanych przez PTO patentów.\n\n- Zestawienie to jest o tyle miarodajne, że połowa patentów przyznawanych przez PTO trafia do podmiotów zagranicznych. W latach 2000-2020 było to 2,5 mln, z czego zaledwie 0,3 proc. trafiło do Rosji — wyliczają eksperci PIE.\n\nWedług danych działającej przy ONZ Światowej Organizacji Własności Intelektualnej w 2019 r. Rosja zajęła 22. pozycję (m.in. za znacznie mniejszymi Austrią i Belgią) pod względem liczby wniosków patentowych złożonych w ramach międzynarodowego układu o współpracy patentowej.\n\nO słabej pozycji gospodarki rosyjskiej świadczą też dane Banku Światowego, według których udział w światowej produkcji (skorygowany o parytet siły nabywczej) w 2019 r. wyniósł zaledwie 3,1 proc. Dane WTO pokazują, że udział rosyjskich usług (a więc tej części gospodarki, która znacznie bardziej wykorzystuje kapitał ludzki niż np. eksport surowców) w światowym eksporcie w tym samym roku to tylko 1 proc. (co plasuje Rosję na pozycji niższej niż Polska).\n\nOkazuje się, że nawet w obszarze eksportu technologii informacyjnych, z której to specjalizacji Rosjanie są znani na świecie, w 2020 r. udział Rosji w globalnym rynku tylko nieznacznie przewyższył Filipiny, był zaś mniejszy niż Polski czy Austrii.\n\n- Prognozy wskazujące na dalszy spadek siły roboczej w Rosji wynikający z wysokiej śmiertelności wykształconych mężczyzn w wieku produkcyjnym i ogólnego spadku populacji będzie obniżał konkurencyjność Rosjan w zakresie gospodarki opartej na wiedzy i kapitale ludzkim. Według szacunków Wittgenstein Center w 2040 r. Rosja zajmie dopiero 40. miejsce pod względem odsetka ludności z wyższym wykształceniem w wieku produkcyjnym, daleko za USA, Chinami i Indiami, a w 2050 r. wyprzedzą ją nawet Japonia, Indonezja i Nigeria — wskazują analitycy PIE.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Stany Zjednoczone chcą odzyskać kontrolę nad Indo-Pacyfikiem": "Program Współpracy Gospodarczej na Indo-Pacyfiku (IPEF - Indo-Pacific Economic Framework) została zaprezentowana przez prezydenta Joe Bidena podczas majowej wizyty w Tokio. fot. PAP/ EPA/JAPAN POOL J",
    "SWIFT na celowniku cyberprzestępców": "SWIFT na celowniku cyberprzestępców\n\nW nocy z 4 na 5 lutego 2016 roku, cyberprzestępcy włamali się do sieci Centralnego Banku Bangladeszu (BCB) i wydali serię fałszywych instrukcji płatniczych SWIFT na łączną kwotę 951 milionów dolarów. Chociaż BCB zablokował większość przelewów, 81 milionów dolarów trafiło na Filipiny, czyniąc ten napad jednym z największych w historii. Przyczyn rabunku szukano m.in. w rzekomo wadliwych systemach SWIFT.\n\nJak przestępcom udało się dostać do systemu banku? Czy tego rodzaju ataków można uniknąć?\n\nZnaczenie systemu SWIFT\n\nPod pojęciem SWIFT kryje się angielska nazwa założonego w 1973 roku w Belgii Stowarzyszenia na rzecz Światowej Międzybankowej Telekomunikacji Finansowej. Jednocześnie, tym samym terminem określa się system przekazywania informacji między instytucjami finansowymi. Korzysta z niego około 11 tysięcy różnych podmiotów finansowych z ponad 200 krajów i terytoriów z całego świata. Za pośrednictwem SWIFT realizowane są przelewy międzynarodowe w dowolnej walucie – często na bardzo duże kwoty. Odcięcie jakiegokolwiek podmiotu od SWIFT, tak jak w przypadku Rosji po ataku na Ukrainę, praktycznie uniemożliwia mu międzynarodowe operowanie przelewami, powodując liczne problemy gospodarcze.\n\nTest EZVIZ BC1C 2K+ – zasilana bateryjnie kamera bezpieczeństwa\n\nOsoby fizyczne i przedsiębiorcy również polegają na systemie SWIFT. Za jego pośrednictwem mogą wykonywać przelewy do banków zagranicznych, w tym tych znajdujących się poza Unią Europejską.. Korzyść w postaci gwarancji bezpieczeństwa wiąże się jednak z naliczaniem dodatkowych opłat.\n\nSystem SWIFT na celowniku cyberprzestępców\n\nAtak na system płatniczy pozwala oszustom pozyskać znaczne kwoty przy pomocy jednego ataku, w przeciwieństwie do wielu pojedynczych włamań na konta indywidualnych klientów. Jak wskazują eksperci firmy WithSecure, cyberprzestępcy koncentrują swoje działania na realizacji jednego z dwóch scenariuszy. W pierwszym z nich atakujący mogą włamać się na konto użytkownika z uprawnieniami do ręcznego wpisywania i zatwierdzania instrukcji płatniczych SWIFT, czyli do wykonywania przelewów. W drugim scenariuszu przestępcy mogą próbować przejąć konto z dostępem administracyjnym do systemów płatniczych. Umożliwi to manipulację bazami danych i systemami wymiany wiadomości (zleceń) w celu wprowadzenia fałszywych instrukcji płatniczych.\n\n– W przypadku napadu na bank w Bangladeszu, przestępcy uzyskali dostęp administracyjny do wewnętrznego systemu i wprowadzili złośliwe oprogramowanie na jeden z serwerów. Celem ataku była zmiana działania systemu do przetwarzania płatności SWIFT i zatarcie śladów ataku poprzez wyłączenie funkcji raportowania – wskazuje Leszek Tasiemski, VP of Products w WithSecure\n\nNarzędzia ataku\n\nWbrew początkowym przypuszczeniom mediów, nie wydaje się, aby atak na BCB i inne banki był wynikiem nieprawidłowego działania systemu SWIFT. W dokumentach ujawnionych przez grupę hakerską Shadow Brokers wskazano, że celem infiltracji banku w Bangladeszu nie był SWIFT, ale firma EastNets, świadcząca usługi płatnicze dla innych banków. Dowody wskazują, że cyberprzestępcy zdołali przeniknąć do sieci BCB przy użyciu technik Advanced Persistent Threat (APT), które mają wdrażać złośliwe oprogramowanie na stacjach roboczych użytkowników.\n\nTest Yale Indoor WiFi Camera Pan & Tilt – kamera domowa\n\nAtaki typu APT mają długotrwały charakter, są dokładnie planowane i mają jasno określony i wybrany przez przestępców cel. Oszuści kradną dane logowania, uzyskują dostęp do skrzynki mailowej czy wdrażają fałszywe programy na urządzenia użytkowników, aby później dostać się do systemów płatniczych. Włamania do sieci które przeprowadzają grupy APT zazwyczaj są ostrożne, ciche i może minąć wiele miesięcy, zanim zostaną zauważone, zwłaszcza jeśli celem jest infiltracja i kradzież danych a nie sabotaż czy kradzież. Przeważnie, za grupami APT stoją agencje rządowe krajów.\n\n– Cyberprzestępcy często opierają swoje działania na błędach ludzkich. Jeśli administrator posiadający uprawnienia do zatwierdzania przelewów kliknie w link w mailu phishingowym lub przez przypadek udostępni swoje hasło, otworzy przestępcom drzwi do całego systemu płatności – ostrzega Tasiemski.\n\nZapobieganie cyberatakom jest możliwe\n\nJak podkreślają specjaliści z WithSecure, skuteczna obrona infrastruktury płatniczej SWIFT opiera się na zrozumieniu przestępców, którzy mogą próbować ją zaatakować oraz technik, jakimi dysponują. Banki powinny mapować potencjalne ścieżki ataków, którymi cyberprzestępcy mogą dostać się do systemu. Analiza tych tras pozwoli zidentyfikować podatności, usunąć je.i wdrożyć odpowiednie narzędzia monitoringu i zdolności odpowiadania na naruszenia.\n\n– Dobre zrozumienie dostępnych taktyk ataków i dostosowywane do nich na bieżąco metody ochrony systemów płatności zniechęcą napastników i zmuszą ich do poruszania się znanymi i dobrze monitorowanymi ścieżkami, na których zostawione będą różnego rodzaju pułapki systemowe. To z kolei sprawi, że przestępcy zwrócą na siebie uwagę w sieci i zwiększy to szanse na wczesne wykrycie ataku. Dzięki temu zespoły zajmujące się wykrywaniem zagrożeń i reagowaniem na nie, będą miały szansę na zidentyfikowanie i zablokowanie przestępców, zanim zdążą wykraść pieniądze z podłączonych do SWIFT podmiotów – podkreśla Tasiemski.\n\nO WithSecure\n\nWithSecure, dawniej F-Secure Business, to niezawodny partner w dziedzinie cyberbezpieczeństwa. Dostawcy usług IT, MSSP i inne firmy – w tym największe instytucje finansowe, producenci i tysiące dostawców najbardziej zaawansowanych technologii i usług komunikacyjnych – ufają WithSecure™ w zakresie efektywnego cyberbezpieczeństwa, które chroni i umożliwia ich funkcjonowanie. Ochrona oparta o sztuczną inteligencję zabezpiecza urządzenia końcowe i chmurę, a inteligentne systemy wykrywania i reagowania są wspierane przez ekspertów, którzy identyfikują ryzyko biznesowe poprzez proaktywne wyszukiwanie zagrożeń i stawianie czoła atakom w czasie rzeczywistym.\n\nKonsultanci WithSecure, współpracują z przedsiębiorstwami w celu budowania odporności na ataki poprzez doradztwo w zakresie bezpieczeństwa opartego na dowodach. Dzięki ponad 30-letniemu doświadczeniu w tworzeniu technologii zgodnej z celami biznesowymi, WithSecure zbudowało portfolio, pozwalające na rozwój własny i partnerów poprzez elastyczne modele handlowe.\n\nFirma WithSecure Corporation została założona w 1988 roku i jest notowana na notowana na Helsińskiej Giełdzie Papierów Wartościowych w ramach indeksu NASDAQ OMX Helsinki Ltd.",
    "Obostrzenia COVID na świecie wrzesień 2022. Tajlandia znosi wszystkie restrykcje od 1 października": "© Dostarczane przez Gazeta Krakowska\n\nObostrzenia COVID wrzesień 2022: nadal optymistycznie, kolejne kraje luzują restrykcje\n\nCoraz więcej popularnych kierunków turystycznych zniosi obostrzenia związane z pandemią COVID-19. Nie trzeba nawet wykonywać testu na koronawirusa, by spędzić urlop lub zaplanować wakacje np. w Meksyku, Jordanii, na Dominikanie, Kubie czy w Arabii Saudyjskiej. Nawet państwa azjatyckie, do tej pory niemal całkiem zamknięte dla turystów, jak Japonia, coraz śmielej łagodzą zasady wjazdu dla turystów.\n\nZasady powrotu do Polski z krajów spoza Strefy Schengen\n\nOd 28 marca 2022 kwarantanna przyjazdowa w Polsce przestała obowiązywać. Osoby wracające spoza państw Strefy Schengen nie muszą już wykonywać na własny koszt testu na koronawirusa.\n\nCertyfikat COVID przedłużony bezterminowo\n\n26 kwietnia 2022 minister zdrowia Adam Niedzielski poinformował, że dla dzieci poniżej 18 lat oraz dorosłych, którzy przyjęli dawki przypominającą szczepienia przeciw koronawirusowi, certyfikat COVID został przedłużony bezterminowo.\n\nZ kolei ważność certyfikatów covidowych na terenie Unii Europejskiej została przedłużona o kolejny rok.\n\nCzy powstanie uniwersalny certyfikat COVID na wszystkie kraje świata?\n\nŚwiat znowu otwiera się na podróże – jak wynika z danych przytoczonych w czasie 21. Szczytu World Travel and Tourism Council (Światowej Rady Podróży i Turystyki, WTTC). Światowa Rada to międzynarodowe forum branżowe, reprezentujące prywatny sektor przedsiębiorstw turystycznych.\n\n21. globalny szczyt WTTC odbył się w dniach 21-23 kwietnia 2022 w Manili na Filipinach. Tysiąc delegatów z całego świata dyskutowało o sposobach przywrócenia turystyki do normalności. W czasie szczytu analitycy WTTC ogłosili, że przewidują duży wzrost zainteresowani turystyką w nadchodzącym sezonie wakacyjnym 2022. Do najpopularniejszych kierunków w skali globu mają należeć przede wszystkim państwa obszaru Karaibów i Ameryk Łacińskiej: Aruba, Dominikana, Kostaryka, Jamajka, ale ogromne nasilenie podróży lotniczych widoczne jest we wszystkich regionach.\n\nW czasie szczytu prezydent WTTC, Julia Simpson, poruszyła ważny temat: konieczność stworzenia międzynarodowego certyfikatu COVID-19, który potwierdzałby zaszczepienie lub przetestowanie podróżnego i był uznawany na całym świecie. Jak zauważyła Simpson, obecnie funkcjonuje kilka systemów certyfikacji COVID, odmienne w Europie, USA, Chinach, Indiach i Australii. Simpson zaproponowała stworzenie cyfrowego certyfikatu, który miałby charakter uniwersalny, za wzór podając europejski paszport covidowy, uznawany przez 62 kraje.\n\nByć może w najbliższym czasie ruszą prace nad stworzeniem uniwersalnego certyfikatu COVID-19. Wprawdzie pandemia koronawirusa na szczęście już wygasa, ale obserwatorzy i przedstawiciele branży turystycznej wolą zachować ostrożność w prognozach. Na pewno przydałby się uniwersalny sposób potwierdzania statusu COVID na całym świecie, choćby na wszelki wypadek.\n\nObostrzenia COVID wrzesień 2022: znajdź interesującą Cię destynację\n\nPoniżej prezentujemy nowe obostrzenia COVID na wrzesień 2022 w poszczególnych krajach i regionach świata w układzie alfabetycznym. Zobaczcie, co i gdzie zmienia się we wrześniu 2022!\n\nBy poznać najnowsze informacje o obostrzeniach COVID obowiązujących w poszczególnych państwach Europy, zajrzyjcie do poniższego artykułu:\n\nObostrzenia COVID wrzesień 2022 w Argentynie\n\n7 kwietnia 2022 Argentyna zniosła wszystkie restrykcje wjazdowe dla turystów.\n\nObostrzenia COVID wrzesień 2022 w Australii\n\nAustralia zaczęła przyjmować zagranicznych turystów od 21 lutego 2022. Turyści z Polski muszą posiadać wizę i pełne szczepienie przeciw koronawirusowi.\n\nOd 17 kwietnia 2022 zaszczepieni turyści nie muszą już wykonywać testów przed wylotem do Australii. Nadal jednak jest obowiązkowe noszenie maseczek na pokładzie samolotów.\n\nObostrzenia COVID wrzesień 2022 na Barbadosie\n\nZaszczepieni przeciw COVID-19 turyści od 25 maja nie muszą już wykonywać testu przed wjazdem na Barbados. Niezaszczepiony turysta musi mieć negatywny wynik testu PCR, wykonanego w ciągu 72 godzin przed przylotem, lub antygenowego, niestarszego niż 24 godziny.\n\nOprócz tego należy ściągnąć na telefon aplikację BIMSafe i wypełnić za jej pomocą formularz wjazdowy.\n\nOd 15 maja zniknął na Barbadosie obowiązek noszenia maseczek na otwartym powietrzu.\n\nObostrzenia COVID wrzesień 2022 w Belize\n\nWe wrześniu 2022 nie ma już obostrzeń COVID na granicach Belize. Wykupienie ubezpieczenia jest rekomendowane, ale nieobowiązkowe.\n\nObostrzenia COVID wrzesień 2022 w Brazylii\n\nBrazylia zniosła obostrzenia COVID-19 dla w pełni zaszczepionych turystów. Nie muszą już oni wykonywać żadnych testów przed i po przylocie do kraju.\n\nJednak osoby niezaszczepione i ozdrowieńcy nadal nie mają wstępu do Brazylii.\n\nObostrzenia COVID wrzesień 2022 w Chile\n\nWe wrześniu 2022 w Chile nie obowiązują obostrzenia COVID-19 na granicach.\n\nRząd Chile ogłosił, że słynna Wyspa Wielkanocna została otwarta dla turystów 4 sierpnia 2022. Loty odbywają się z Santiago dwa razy w tygodniu. Kto chce odwiedzić wyspę, musi wykonać test PCR na 24 godziny przed przylotem.\n\nWyspa Wielkanocna leży 3746 km od wybrzeża Chile. Można się na nią dostać samolotami linii LATAM z Santiago. W sierpniu mają się odbywać 3 połączenia w tygodniu.\n\nObostrzenia COVID wrzesień 2022 w Chinach\n\nChiny stosują jedne z najsurowszych przepisów sanitarnych. Wizy do Chin wydawane są tylko dla niektórych kategorii osób, przede wszystkim dyplomatów i samych sportowców, najczęściej na zaproszenie Chińczyków.\n\nNawet osoby, którym przyznano wizy, muszą przejść skomplikowaną procedurę przed przylotem i poddać się badaniom medycznym po przylocie do Chin. Obowiązkowa jest także kwarantanna. 28 czerwca 2022 okres kwarantanny został skrócony o połowę i wynosi teraz 7 dni.\n\nO szczegółowych zasadach wjazdu do Chin i najwazniejszych atrakcjach Pekinu przeczytacie w poniższym artykule:\n\nObostrzenia COVID wrzesień 2022 na Dominikanie\n\nDominikana zniosła obostrzenia wjazdowe dla turystów.\n\nWięcej informacji o Dominikanie znajdziecie w poniższym tekście:\n\nObostrzenia COVID wrzesień 2022 w Egipcie\n\nWładze Egiptu ogłosiły, że od połowy czerwca 2022 wszelkie restrykcje dla turystów, związane z pandemią COVID-19, zostały zniesione. Od podróżnych nie wymaga się już zaszczepienia ani negatywnych wyników testów.\n\nObostrzenia COVID wrzesień 2022 na Filipinach\n\nWe wrześniu zaszczepieni turyści mogą latać na Filipiny bez konieczności wykonywania testu na koronawirusa. Nie mają też obowiązku wykupywania ubezpieczenia.\n\nNiezaszczepionych turystów czeka kwarantanna, najpierw 5 dni w specjalnym ośrodku, potem 9 dni w domu lub hotelu, koniecznie jest też wykonanie testu przed przylotem na wyspy i wykupienie ubezpieczenia zdrowotnego na 35 tys. dolarów.\n\nKażdy turysta musi też wypełnić formularz PLF.\n\nPolacy mogą latać na Filipiny bez wizy.\n\nObostrzenia COVID wrzesień 2022 w Grenadzie\n\nKaraibskie państwo wyspiarskie Grenada zniosło wszystkie obostrzenia dla turystów. Od 4 kwietnia 2022 nie trzeba się już testować przed przylotem. Maseczki są opcjonalne, nie ma obowiązku ich noszenia.\n\nObostrzenia COVID wrzesień 2022 w Indiach\n\nWe wrześniu 2022 do Indii można wjechać na podstawie certyfikatu szczepienia lub negatywnego wyniku testu na koronawirusa.\n\nBy przekroczyć granicę kraju, trzeba mieć także\n\nKwarantanna już nie obowiązuje.\n\nObostrzenia COVID wrzesień 2022 w Indonezji\n\nBy przylecieć do Indonezji, należy zaszczepić się na koronawirusa. Od 18 maja 2022 zniknął jednak obowiązek wykonywania testów PCR przed przylotem do kraju przez osoby w pełni zaszczepione przeciw COVID-19. Indonezja zniosła też obowiązek noszenia masek ochronnych na powietrzu; pozostają jednak obowiązkowe w pomieszczeniach zamkniętych i środkach transportu publicznego.\n\nIndonezja otworzyła dla turystów swoją słynną wyspę Bali. By spędzić urlop na Bali, trzeba posiadać paszport covidowy, ubezpieczenie na wypadek zakażenia, wizę turystyczną, rezerwację hotelu i wypełniony formularz zdrowotny w aplikacji Pedulilindungi. Po przybyciu na Bali trzeba wykonać test na COVID, a potem jeszcze jeden w trzecim dniu pobytu.\n\nOd 14 marca 2022 zaszczepieni i przetestowani turyści mogą przylatywać na Bali bez konieczności odbywania kwarantanny. Niezaszczepieni muszą odbyć kwarantannę, skróconą w sierpniu do 5 dni.\n\nWznowiony został także program Visa on Arrival, co oznacza, że zniknie konieczność załatwiania wizy przed wyjazdem.\n\nObostrzenia COVID wrzesień 2022 w Izraelu\n\nOd 21 maja W Izraelu nie obowiązują już obostrzenia COVID dla podróżnych. Do kraju można wjechać bez negatywnego wyniku testu na koronawirusa, nie trzeba też będzie testować się po przekroczeniu granicy. Trzeba jednak posiadać:\n\nW samym Izraelu obostrzenia wewnętrzne przeciw COVID zostały poluzowane. Od końca lutego nie trzeba już okazywać certyfikatu covidowego (tzw. zielonego paszportu) w restauracjach, barach, kinach i większości atrakcji turystycznych.\n\nIzrael stworzył stronę internetową z aktualnymi informacjami o zasadach wjazdu do kraju dla turystów (w języku angielskim): israelsafe.com.\n\nObostrzenia COVID wrzesień 2022 w Japonii\n\nOd 10 czerwca 2022 do Japonii znowu wpuszczani są turyści. Polska znajduje się na liście \"niebieskich\" krajów, które rząd uznał za stosunkowo bezpieczne jeśli chodzi o pandemię COVID-19. Turyści z \"niebieskich\" krajów nie muszą być w pełni zaszczepieni przeciw koronawirusowi, ale konieczne jest wykonanie testu PCR na COVID przed wylotem do Japonii.\n\nOd środy 7 września 2022 Japonia nieco poluzowała zasady wjazdu. Osoby w pełni zaszczepione nie muszą już okazywać negatywnego wyniku testu na koronawirusa; limit dzienny przyjezdnych turystów został do 50 tys.\n\nTuryści mogą podróżować do Japonii \"samodzielnie\", bez zorganizowanych wycieczek z lokalnym przewodnikiem, ALE tylko za pośrednictwem agencji turystycznych, a więc de facto nadal w grupach, ale już bez bezpośredniego nadzoru. Obowiązkiem agencji będzie zbieranie danych kontaktowych od turystów, pomaganie im w razie potrzeby, informowanie o zmianach protokołów bezpieczeństwa i ogólna opieka w czasie pobytu.\n\nRząd Japonii zapowiedział jednak, że restrykcje wjazdowe dla turystów zostana zniesione od 11 października 2022. Do Japonii będą wtedy znowu wpuszczani indywidualni turyści, a nie tylko grupowe wycieczki. Zostabnie także zniesiony dzienniy limit turystow wpuszczanych do Kraju Kwitnącej Wiśni.\n\nObostrzenia COVID wrzesień 2022 w Jordanii\n\nOd 1 marca 2022 znikły wszelkie restrykcje wjazdowe dla turystów, wybierających się do Jordanii. Nawet osoby niezaszczepione nie musza wykonywać testów na COVID-19. Trzeba jednak posiadać ubezpieczenie zdrowotne i wypełnić formularz wjazdu.\n\nObostrzenia COVID wrzesień 2022 w Kambodży\n\nTuryści mogą wjechać na teren Kambodży, o ile mają paszport z wizą, certyfikat szczepienia przeciw COVID-19 i ubezpieczenie na wypadek zarażenia się. Zaszczepieni turyści nie muszą już wykonywać testów na koronawirusa przed i po przylocie do Kambodży.\n\nObostrzenia COVID wrzesień 2022 w Kanadzie\n\nPolacy nie potrzebują wizy przy wjeździe do Kanady, ale niezbędne jest złożenie wniosku o Elektroniczną Autoryzację Podróży. Wniosek można złożyć online, opłata wynosi 7 dolarów kanadyjskich.\n\nOd 1 kwietnia 2022 zaszczepieni podróżni nie muszą już testować się pod kątem koronawirusa, by wjechać do Kanady. Osoby niezaszczepione z zasady nie są jednak wpuszczane do kraju, z wyjątkiem obywateli i rezydentów.\n\nOd 25 kwietnia niezaszczepione dzieci od 5 do 11 lat także nie muszą wykonywać testów na koronawirusa przed przybyciem do Kanady. Zaszczepionych dorosłych nie obowiązuje już konieczność sporządzenia planu kwarantanny, monitorowanie swojego stanu zdrowia ani noszenie masek ochronnych w przestrzeni publicznej.\n\nNADAL trzeba rejestrować dokumenty potwierdzające status zaszczepienia w aplikacji ArriveCAN, a także nosić maski na lotniskach i w samolotach.\n\nZasady wjazdu do Kanady mają się zmienić 30 września 2022. Zniknie obowiązek okazywania dowodu zaszczepienia lub negatywnego testu na koronawirusa. Aplikacja ArriveCAN będzie opcjonalna, a nie obowiązkowa. Obowiązek noszenia maseczek w samolotach i pociągach ma jednak pozostać.\n\nObostrzenia COVID sierpień 2022 w Kenii\n\nZaszczepieni turyści z Polski mogą wjeżdżać na teren Kenii bez testów na koronawirusa.\n\nPodróżni muszą mieć ze sobą ważny paszport z wizą (można wnioskować online) oraz wypełniony formularz wjazdowy (także dostępny online).\n\nObostrzenia COVID wrzesień 2022 w Korei Południowej\n\nKażdy turysta z Polski, który chce wjechać do Korei Południowej, musi posiadać:\n\nPaszport (dla pobytów turystycznych krótszych niż 90 dni wiza nie jest potrzebna)\n\nElektroniczne potwierdzenie podróży (K-ETA, formularz dostępny online , opłata ok. 33 zł)\n\nOd 3 września nie jest już konieczne wykonywanie testu PCR na koronawirusa przed przylotem do Korei. Należy jednak - niezależnie od statusu szczepienia - wykonać test na koronawirusa w ciągu 1 dnia od przybycia do kraju.\n\nWięcej o organizacji wycieczki do Korei Południowej przeczytacie tutaj:\n\nObostrzenia COVID wrzesień 2022 w Kostaryce\n\nZasady wjazdu do Kostaryki zostały poluzowane w kwietniu. Aby wjechać do kraju, nie potrzeba ani paszportu covidowego, ani negatywnego wyniku testu PCR.\n\nOsoby zaszczepione w pełni nie muszą się obawiać żadnych obostrzeń na miejscu. Osoby zaszczepione częściowo lub wcale muszą się ubezpieczyć na wypadek zarażenia koronawirusem lub przejść kwarantannę trwającą 14 dni z możliwością skrócenia do 10.\n\nObostrzenia COVID wrzesień 2022 na Kubie\n\nOd 6 kwietnia 2022 na Kubie nie obowiązują już żadne restrykcje wjazdowe dla turystów. Noszenie maseczek nadal jest jednak obowiązkowe.\n\nObostrzenia COVID wrzesień 2022 w Laosie\n\nW maju Laos po ponad dwóch latach blokady otworzył swoje granice dla turystów. Wymagany jest dowód zaszczepienia, ozdrowienia lub negatywny wynik testu antygenowego.\n\nObostrzenia COVID wrzesień 2022 na Malediwach\n\nMalediwy zniosły wszystkie obostrzenia wjazdowe i większość wewnętrznych dla turystów zaszczepionych i niezaszczepionych. Stan zagrożenia został zniesiony, a wraz z nim obowiązek wykonywania testów i odbywania kwarantanny. Maseczki trzeba nosić obowiązkowo w szpitalach i tam, gdzie wskaźnik pozytywnych testów wśród ludności wynosi ponad 20%. W pomieszczeniach zamkniętych maseczki są zalecane, ale nie obowiązkowe.\n\nTurystom zaleca się (ale nie nakazuje) wykonanie testu PCR między 3. a 5. dniem pobytu na Malediwach.\n\nPoza tym trzeba wypełnić deklarację zdrowia, dostępną online, mieć przy sobie paszport (wizę dostaje się za darmo na miejscu), dowód rezerwacji hotelowej i bilet powrotny. Trzeba też trzymać się wyznaczonych stref i ośrodków turystycznych, które jednak oferują wszystkie atrakcje wysp i umożliwiają spędzenie przyjemnych wakacji przy bardzo niskim poziomie restrykcji dla podróżnych.\n\nWiele porad praktycznych dla turystów wybierających się na Malediwy znajdziecie w poniższym artykule:\n\nObostrzenia COVID wrzesień 2022 w Malezji\n\nOd 1 sierpnia w Malezji nie obowiąują już specjalne procedury wjazdowe zwiazane z koronawirusem. Nie trzeba już wypełniać formularza wjazdowego w aplikacji mobilnej ani wykonywać testów na koronawirusa. Podróżni z objawami choroby mogą jednak zostać przebadani na lotniskach i odesłani na kwarantannę, jeśli okaże się, że zachorowali na COVID.\n\nObostrzenia COVID wrzesień 2022 w Mjanmie\n\nMjanma to kolejny kraj Południowo-Wschodniej Azji, który otworzył się wreszcie na turystów. Od 15 maja 2022 wydawane są znowu e-vizy dla turystów. Chętni do odwiedzenia kraju muszą posiadać dowód zaszczepienia przeciw koronawirusowi, negatywny wynik testu PCR i ubezpieczenie zdrowotne.\n\nObostrzenia COVID wrzesień 2022 w Maroku\n\n17 maja 2022 władze Maroka poluzowały zasady wjazdu. Turysta potrzebuje ALBO dowodu zaszczepienia przeciw COVID-19, ALBO negatywnego wyniku testu, wykonanego w ciągu 72 godzin przed przekroczeniem granicy. Należy także wypełnić formularz zdrowia.\n\nObostrzenia COVID wrzesień 2022 w Meksyku\n\nMeksyk ma wyjątkowo liberalne podejście do koronawirusa. Obostrzenia są łagodne nawet dla osób niezaszczepionych, turyści nie muszą się szczepić ani testować, by wjechać do kraju. Od 8 listopada 2021 otwarta jest też granica lądowa ze Stanami Zjednoczonymi.\n\nO obostrzeniach COVID w Meksyku przeczytacie więcej w poniższym artykule:\n\nObostrzenia COVID wrzesień 2022 w Nepalu\n\nTuryści udający się do Nepalu na wycieczkę w Himalaje nie muszą już koniecznie się szczepić przeciw COVID-19. By wjechać do kraju, wystarczy mieć negatywny wynik testu PCR.\n\nObostrzenia COVID wrzesień 2022 na Nowej Zelandii\n\nWe wrześniu 2022 Nowa Zelandia zniosła wszystkie restrykcje wjazdowe. Nie trzeba już przedstawiać na granicy dowodu zaszczepienia przeciw COVID, ani nawet negatywnego wyniku testu na koronawirusa. Wykonywanie testów w pierwszym i piątym dniu pobytu jest tylko zalecane, a nie obowiazkowe. Tylko osoby z objawami koronawirusa będą musiały poddawać się izolacji przez 7 dni.\n\nZnika też obowiązek noszenia masek, z wyjątkiem wnętrz placówek medycznych.\n\nObostrzenia COVID wrzesień 2022 na Sri Lance\n\nTuryści z Polski mogą przylatywać na Sri Lankę. By przekroczyć granice kraju, trzeba posiadać:\n\nPaszport ważny co najmniej 6 miesięcy\n\nBilet powrotny\n\nWypełnioną deklarację zdrowia\n\nWizę uzyskaną online\n\nUbezpieczenie zdrowotne.\n\nOd 1 marca 2022 osoby w pełni zaszczepione nie muszą już wykonywać żadnych testów na koronawirusa.\n\nOsoby niezaszczepione przeciw COVID muszą jednak uzyskać negatywny wynik testu PCR na 72 godziny przed wylotem. Czas pobytu takich osób na Sri Lance po kwarantannie został ograniczony do 8 dni.\n\nWięcej o organizacji wycieczki na Sri Lankę przeczytacie tutaj:\n\nObostrzenia COVID wrzesień 2022 w Stanach Zjednoczonych\n\nOd 12 czerwca 2022 zmieniły się zasady wjazdu do USA. Teraz podróżni z innych krajów nie muszą już okazywać negatywnego wyniku testu PCR, wykonanego na 24 godziny przed wejściem do samolotu. Nadal jednak każdy podróżny musi być w pełni zaszczepiony.\n\nUWAGA! Turyści z Polski nie potrzebują wizy, by dostać się do USA, ale nadal muszą wypełnić online wniosek ESTA (Electronic System for Travel Authorisation) i tym samym uzyskać Elektroniczną Kartę Autoryzacji. Opłata za kartę do niedawna wynosiła 14 dolarów, jednak 20 maja 2022 cena wzrosła: koszt wynosi teraz 21 dolarów.\n\nObostrzenia COVID wrzesień 2022 na Hawajach\n\nNa Hawajach podróżników i turystów obowiązują takie same zasady i obostrzenia COVID-19, jak w kontynentalnej części USA. Każdy podróżny musi także wypełnić formularz Safe Travels, dostępny online.\n\nObostrzenia COVID wrzesień 2022 w Tajlandii\n\nRząd Tajlandii ogłosił, że od 1 października 2022 znikną pozostałe restrykcje covidowe dla turystów. Przekraczając granicę królestwa, nie trzeba będzie mieć ani dowodu zaszczepienia przeciw koronawirusowi, ani negatywnego wyniku testu. Oznacza to koniec jakichkolwiek utrudnień w podróżowaniu do Tajlandii.\n\nWładze Tajlandii podjęły też kroki mające rozruszać ruch turystyczny w zbliżającym się sezonie zimowym. Od 1 września 2022 do 31 marca 2023 wizy turystyczne mają wydłużoną ważność, z 30 do 45 dni.\n\nObostrzenia COVID wrzesień 2022 w Tanzanii i Zanzibarze\n\nPolacy podróżujący do Tanzanii czy na Zanzibar nie muszą być zaszczepieni przeciw koronawirusowi. Trzeba jednak mieć dokument potwierdzający negatywny wynik testu PCR, otrzymany w ciągu 72 godzin przed przylotem do Tanzanii.\n\nPodróżni muszą też wypełnić formularz lokalizacyjny. Jest dostępny online, ale po wypełnieniu trzeba go wydrukować i nosić przy sobie.\n\nPo przylocie na Zanzibar należy wypełnić formularz wjazdowy i kupić wizę za 50 dolarów.\n\nWięcej informacji dotyczących obostrzeń COVID w Tanzanii i Zanzibarze znajdziecie w tym artykule:\n\nObostrzenia COVID wrzesień 2022 w Tunezji\n\nWe wrześniu 2022 do Tunezji można wjechać za okazaniem formularza podróży, dowodu pełnego zaszczepienia lub negatywnego wyniku testu na COVID-19. Test nie musi być PCR, wystarczy antygenowy, nie starszy niż 24 godziny.\n\nW czerwcu 2022 zniesiono obowiązek odbywania kwarantanny przez niezaszczepioych turystów, przybywających do Tunezji.\n\nObostrzenia COVID wrzesień 2022 w Turcji\n\nW czerwcu 2022 Turcja zniosła obostrzenia na granicach dla wszystkich turystów, niezależnie od statusu COVID. Nie trzeba juz okazywać dowodu zaszczepienia, ozdrowienia ani negatywnego wyniku testu.\n\nW końcu marca Turcja zniosła też obowiązek wypełniania przez wszystkich podróżnych formularzy PLF.\n\nOd 19 kwietnia 2022 turyści z Polski nie potrzebują paszportów, by dostać się do Turcji. Do pobytów krótszych niż 90 dni wystarczy dowód osobisty.\n\nObostrzenia COVID wrzesień 2022 w Wietnamie\n\nWietnam zniósł obostrzenia COVID na granicach.\n\nKonieczne jest jednak wykupienie wizy, ubezpieczenia na 10 tys. dolarów, wypełnienie deklaracji stanu zdrowia i ściągnięcie aplikacji do monitorowania sytuacji pandemicznej.\n\nObostrzenia COVID wrzesień 2022 na Wyspach Zielonego Przylądka\n\nTuryści, którzy chcą dostać się na Wyspy Zielonego Przylądka, muszą posiadać dowód zaszczepienia przeciw COVID-19 lub negatywny wynik testu PCR albo antygenowego. Trzeba też wypełnić formularz lokalizacyjny.\n\nWięcej o podróżowaniu na Wyspy Zielonego Przylądka przeczytacie w poniższym tekście:\n\nObostrzenia COVID wrzesien 2022 w Zjednoczonych Emiratach Arabskich i Dubaju\n\nPolacy mogą wjeżdżać na teren ZEA na podstawie paszportu (wizę turystyczną na 90 dni wykupuje się po przylocie).\n\nOd 26 lutego 2022 posiadanie negatywnego wyniku testu na koronawirusa nie jest już obowiązkowe dla osób zaszczepionych i ozdrowieńców.\n\nOd 29 marca osoby niezaszczepione mogą wjechać na teren ZEA bez testu drogą lądową. Na przejściu granicznym zostaną przebadane za pomocą skanerów EDE. Badanie jest darmowe i bezbolesne. Jeszcze nie ma informacji, kiedy skanery trafią na lotniska, co umożliwi podróżowanie do ZEA większości pasażerów bez konieczności wykonywania testów przez osoby niezaszczepione.\n\nOsoby w pełni zaszczepione mogą przemieszczać się po kraju, np. do Abu Dhabi. Osoby bez szczepienia muszą wykonywać testy PCR i czekać na wynik przed udaniem się poza Dubaj.\n\nW sierpniu 2022 w Dubaju poluzowano restrykcje COVID. Na teren miasta mogą wjechać bez dowodu zaszczepienia i negatywnego wyniku testu dzieci poniżej 16 lat.\n\nŹródła: schengenvisainfo.com, forbes.com, gov.pl",
    "\"Milionerzy\". Uczestniczka poległa na pytaniu o znanych braci. Wyszła prawie z niczym...": "W poprzednim odcinku \"Milionerów\" na fotelu przed Hubertem Urbańskim usiadła Marta Świtała, ornitolożka z Katowic. Nie wszystkie pytania były dla niej proste, więc korzystała z kół ratunkowych, dzięki czemu udało jej się dojść do jednego z progów gwarantowanych (40 tys. zł). W środowym odcinku oglądaliśmy, jak odpowiada na kolejne pytania, jednak już bez podpowiedzi.\n\nResztę artykułu znajdziesz pod materiałem wideo:\n\n\"Milionerzy\". Pytania i odpowiedzi\n\nUczestniczyła przy pytaniu za 75 tys. zł. przyznała, że zaczęły się schody. Hubert Urbański zapytał ją o \"unikalny na skalę światową polski trzonolinowiec\". Uczestniczka zaryzykowała i wybrała odpowiedź D, która brzmiała \"zastąpi wynalazek Otisa\". Poprawny był wariant C, czyli \"znany jest jako wisielec\". Zawodniczka z Katowic zakończyła grę z czekiem na 40 tys. zł.\n\nBądź na bieżąco! Obserwuj Plejadę w Wiadomościach Google\n\nKolejną osobą, która wzięła udział w \"Milionerach\", została Wioletta Wdowczyk-Fedorowska z Elbląga, która najszybciej poradziła sobie z pytaniem eliminacyjnym. Pytanie za 500 zł brzmiało:\n\nRodzicielka z potomkiem w roli znanych bohaterów internetowych memów to: A. matóla i fonfel; B. macież i bonk; C. madź i bżdonc; D. madka i bombelek\n\nUczestniczka bez większego problemu wybrała poprawną odpowiedź, czyli D. Kolejne pytanie dotyczyło tego, jakim mięsem jest MOM. Zawodniczka znów wskazała dobrze, bo na wariant D, czyli \"oddzielone mechanicznie\". Pytanie za 2 tys. zł brzmiało:\n\nPowiedzenie sugeruje, że po westernie szczególnie zmęczony ma prawo być: A. reżyser; B. oświetleniowiec; C. dźwiękowiec, D. koń\n\nKolejny raz wariant D. był prawidłowy. Pytanie za 5 tys. zł było o nurt, do jakiego należy twórczość dramatyczna Sławomira Mrożka. Uczestniczka wykorzystała koło ratunkowe i zadzwoniła do przyjaciółki. Z jej pomocą wybrała prawidłową odpowiedź, czyli B. \"teatr absurdu\". Następne pytanie brzmiało:\n\nLeżą na południowym Atlantyku i zamieszkuje je więcej pingwinów niż ludzi. A. Mariany; B. Karoliny, C. Filipiny; D. Malwiny\n\nZ pomocą publiczności pani Wioletta wybrała odpowiedź D., dzięki czemu wygrała 10 tys. zł. Pytanie za 20 tys. zł było następujące:\n\nW jakim kraju poprzednikiem księcia Bolesława Chrobrego był Bolesław III Rudy, a następcą Jaromir Przemyślida? A. w Polsce; B. w Czechach; C. w Niemczech; D. na Węgrzech\n\nPo skorzystaniu z koła ratunkowego \"pół na pół\" został do wyboru wariant A. i B. Uczestniczka zaznaczyła ten poprawny, czyli B. Kolejne pytanie było ze sportu i dotyczyło \"szczypiornistów wśród znanych braci\". Uczestniczka powiedziała, że to Paweł i Piotr Brożkowie, ale chodziło o Bartosza i Michała Jureckich. Wioletta Wdowczyk-Fedorowska wyszła ze studia z wygraną w wysokości 1 tys. zł.\n\nChcesz podzielić się ciekawym newsem lub zaproponować temat? Skontaktuj się z nami, pisząc maila na adres: plejada@redakcjaonet.pl.\n\nDziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!",
    "Lichtenstein. Trzęsienie ziemi przerwało posiedzenie parlamentu dotyczące trzęsień ziemi": "Trzęsienie ziemi przerwało posiedzenie parlamentu Liechtensteinu. Deputowani dyskutowali nad systemem ubezpieczeń od wstrząsów, kiedy te zatrzęsły budynkiem.\n\nPosłowie dyskutowali w czwartek nad zmianami w systemie ubezpieczeń dotyczących trzęsień ziemi.\n\n- Jedynym problemem jest to, że w przypadku silnego trzęsienia ziemi w Liechtensteinie istnieje bardzo duże prawdopodobieństwo, że dotknie to wszystkich mieszkańców - powiedziała Bettina Petzold-Mähr tuż przed pierwszym wstrząsem, który był odczuwalny na sali obrad.\n\nPosłanka roześmiała się i kontynuowała, ale za moment przerwał jej drugi, jeszcze silniejszy wstrząs.\n\nWIDEO: Trzęsienie ziemi przerwało posiedzenie parlamentu dotyczące... trzęsień ziemi\n\nTwoja przeglądarka nie wspiera odtwarzacza wideo...\n\n- To się robi coraz intensywniejsze - skomentował Albert Frick, przewodniczący Landtagu Liechtensteinu i zapowiedział 15-minutową przerwę. Deputowani opuścili budynek parlamentu.\n\n2,0 i 3,9 w skali Richtera\n\nWedług szwajcarskiej służby sejsmologicznej czwartkowe trzęsienia ziemi miały magnitudę 2,0 i 3,9 w skali Richtera. Zgodnie z nią wstrząsy są odczuwalne, ale nie są w stanie wyrządzić większych szkód lub naruszyć konstrukcji budynków. Rocznie notuje się około 800 tys. tego typu wstrząsów.\n\nZOBACZ: Filipiny. Trzęsienie ziemi o magnitudzie 7,1. Zniszczone domy i szpital\n\nPolicja w Liechtensteinie podała, że ​​nie otrzymała żadnych zgłoszeń dotyczących rannych lub uszkodzenia mienia.\n\nWIDEO: \"Skoro o śmieciach mowa, to wrócimy też do słów Władimira Putina\" Twoja przeglądarka nie wspiera odtwarzacza wideo...\n\nlaf/ac/Reuters",
    "Raport DHL: Handel będzie rósł szybciej niż w poprzedniej dekadzie": "Pomimo wojny w Ukrainie, przewiduje się, że w latach 2022–2023 handel będzie rósł szybciej niż w poprzedniej dekadzie.\n\nChiny nadal będą mieć największy wpływ na dynamikę wzrostu, jednak ich udział w globalnym rozwoju handlu spadnie prawdopodobnie o połowę, do 13%.\n\nPolska zajęła 8. miejsce w bezwzględnym wzroście handlu i 12. w tempie wzrostu jego wolumenu, który wyniósł 7%.\n\nDHL i NYU Stern School of Business opracowały i opublikowały pierwszy raport DHL Trade Growth Atlas, który opisuje najważniejsze trendy i perspektywy globalnego handlu towarami. Raport obejmuje 173 kraje i rzuca pozytywne światło na elastyczność i stabilność światowego handlu, który jak się okazuje, był odporny na ostatnie kryzysy.\n\nWymiana międzynarodowa jest obecnie uważana za szczególnie ważną ze względu na jej zdolność do przyspieszenia wzrostu gospodarczego.\n\nDHLTrade Growth Atlas - globalny wzrost handlu\n\nHandel: wzrost, zmiany i możliwości\n\nPandemia COVID-19 nie okazała się tak dużym obciążeniem dla światowego handlu, jak wielu przewidywało: międzynarodowy handel towarami wzrósł aż o 10% względem poziomu sprzed pandemii, nawet w obliczu znacznych wąskich gardeł w dostawach, które ograniczały dalszy wzrost.\n\nZe względu na wojnę w Ukrainie prognozy wzrostu handlu zostały obniżone, ale nadal zakłada się, że handel w latach 2022–2023 będzie rósł nieco szybciej niż w poprzedniej dekadzie.\n\nDHL Trade Growth Atlas - odbicie w handlu po pandemii\n\nWietnam, Indie i Filipiny wyróżniają się zarówno pod względem tempa, jak i skali prognozowanego wzrostu handlu do 2026 roku. Wszystkie trzy kraje mogą potencjalnie skorzystać z dążenia wielu firm do dywersyfikacji produkcji i strategii zaopatrzenia, które wcześniej były skoncentrowane w Chinach. W latach 2016–2021 Chiny odpowiadały za jedną czwartą wzrostu światowego handlu. Przewiduje się, że Państwo Środka nadal będzie odnotowywać najszybsze tempo wzrostu, ale jego udział prawdopodobnie spadnie o połowę, do 13%.\n\nZidentyfikowano nowych przyszłych liderów wzrostu handlu w Azji Południowo-Wschodniej i Południowej. Coraz większej dynamiki oczekuje się również na rynkach Afryki Subsaharyjskiej.\n\nPolska uplasowała się na 8. miejscu w bezwzględnym wzroście handlu, natomiast w kategorii tempo wzrostu wolumenu handlu znalazła się na 12. pozycji.\n\nSytuacja handlowa Polski\n\nJak wynika z raportu DHL „Trade Growth Atlas 2022”, w latach 2016–2021 Polska, razem z Chinami i Irlandią, znalazła się w pierwszej dwudziestce zarówno pod względem tempa, jak i skali wzrostu wymiany handlowej. Dzięki silnemu odbiciu po pandemii polska gospodarka osiągnęła 7-procentowy wzrost wolumenu handlu.\n\nAutorzy raportu zwracają uwagę także na imponujący od lat 90. rozwój wymiany handlowej, która została dodatkowo wzmocniona dzięki dołączeniu Polski do Unii Europejskiej w 2004 roku. Głównym partnerem kraju, zarówno pod względem eksportu, jak i importu, pozostają Niemcy. Dzięki współpracy z zachodnim sąsiadem rodzimy rynek stał się ważnym elementem regionalnych łańcuchów wartości, specjalizując się w produkcji maszyn przemysłowych i samochodów.\n\nOprócz tego głównymi produktami eksportowanymi z naszego kraju są meble oraz plastik. W przypadku importu najczęściej sprowadzamy niemieckie maszyny przemysłowe i samochody oraz urządzenia elektroniczne z Chin. Co ciekawe, Polska jest głównym krajem importującym statki\n\nz Liberii czy karaibskich wysp Antigua i Barbuda.",
    "Przyroda na wyciągnięcie ręki: Co wiesz o... bekasie kszyku?": "Zamieszkuje północną Eurazja od Wysp Brytyjskich, Europy Zachodniej i Skandynawii na wschód po Kamczatkę i zachodnie Aleuty, a na południu od północno-wschodniego Afganistanu po północne Indie. Zimuje w Europie Zachodniej, basenie Morza Śródziemnego oraz równikowej Afryce, na Bliskim Wschodzie i dalej na wschód aż po południową Japonię, wschodnie Chiny, Filipiny i Borneo.\n\nWielkością porównywalny do kosa. Wymiary średnie: długość ciała ok. 25–27 cm, rozpiętość skrzydeł ok. 37–45 cm, masa ciała ok. 70–180 g. Brak wyraźnego dymorfizmu, zarówno wiekowego jak i płciowego. Upierzenie zarówno dorosłych, jak i młodych ptaków jest ciemnobrązowe i dobrze wtapia się w otoczenie. Zbliżony wyglądem dubelt pióra na końcu ogona ma całkiem białe w przeciwieństwie do kszyka, który ma je płowe i tylko same końce są białe.\n\nZamieszkuje bagna, mokradła, torfowiska, jeziora, brzegi strumieni, rowy melioracyjne i podmokłe łąki. Jest najczęstszym bekasem spotykanym na terenach podmokłych.\n\nW Azji oraz przeważającej części zasięgu w Europie jest gatunkiem wędrownym. Jesienne przeloty zaczynają się już w lipcu i trwają do października; wiosenne przeloty mają miejsce w marcu i kwietniu.\n\nProwadzi skryty tryb życia, przemieszczając się wśród gęstej roślinności szuwarowej. Spłoszony kszyk nagle rzuca się jak strzała do przodu, często przelatując pod nogami intruza, a dalej leci zygzakiem, krzycząc „tike tike tike” lub „kszyk kszyk”, od czego wzięła się nazwa gatunkowa. W czasie podrywania wydaje nosowe „ecz”. Dubelt podobnie ucieka, ale nie leci potem zygzakiem i nie krzyczy.\n\nSamiec w swoim locie godowym zatacza koła i spirale wysoko ponad lęgowiskiem (100–200 m), po czym gwałtownie spada z wysoka rozkładając wachlarzowato sterówki. Jednocześnie wydaje z siebie dźwięk podobny do koziego beczenia. Długo zastanawiano się nad jego powstawaniem. Okazało się, że nie powstaje w gardle, ale wydają go wibrujące sterówki przy pikowaniu. To od nich wzięła się jego nazwa rodzajowa, a w niektórych częściach kraju określa się go dlatego barankiem lub koziołkiem. Charakterystyczne odgłosy usłyszeć można wiosną po zachodzie słońca na wilgotnych łąkach, torfowiskach i bagnach, które kszyki zasiedlają najczęściej. W tym czasie samice siedzą cicho na ziemi i przyglądają się powietrznym akrobacjom potencjalnych partnerów.\n\nGniazdo buduje zazwyczaj w otoczonej wodą kępie turzyc lub traw. To płytkie zagłębienie wysłane suchą trawą, liśćmi i mchem. Jego występowanie w danym miejscu jest uzależnione od znalezienia dogodnego miejsca na gniazdo.\n\nW ciągu roku wyprowadza dwa lęgi, składając w kwietniu–lipcu 4 szarozielone lub żółtobrązowe jaja w ciemnobrunatne plamki na grubszym końcu o długości 39 mm.\n\nJaja wysiadywane są przez okres 19–21 dni przez samicę. Pisklęta, gdy tylko obeschną po wykluciu, rozpraszają się po okolicy. Każdy rodzic zajmuje się swoją grupą potomstwa. Młode mają wtedy brunatnoczerwony puch usiany czarnymi i białymi plamkami. Na piersi ciemna plama tworzy żabot. Pisklęta usamodzielniają się po 4 tygodniach, gdy nabywają umiejętności lotu. Dojrzałe są po 5 tygodniach. Do tego czasu opiekują się nimi oboje rodzice, którzy w razie niebezpieczeństwa mogą przenieść młode w inne miejsce.\n\nPożywienie ptaka stanowią bezkręgowce, głównie pierścienice (często pijawki), ale też owady, drobne mięczaki, skorupiaki i nasiona roślin. Długi dziób w czasie poszukiwania pokarmu działa jak sonda i pęseta, gdyż wkłada go w miękki i mętny szlam.\n\nLiczebność światowej populacji, dla Europy z 2015 roku, zawiera się w przedziale 15–29 milionów dorosłych osobników. Trend liczebności światowej populacji uznawany jest za spadkowy.\n\nW Polsce objęty ochroną gatunkową ścisłą. W latach 2013–2018 populacja kszyka na terenie kraju liczyła 47–77 tysięcy par lęgowych. Jest na Czerwonej liście ptaków Polski uznany za gatunek narażony (dotyczy populacji lęgowej).\n\nW Europie Środkowej notuje się ostatnio znaczny spadek jego liczebności. Szkodzi mu osuszanie terenów podmokłych, zarastanie jego siedlisk przez wysoką roślinność, polowania lub zaprzestawanie koszenia.\n\nŹródło: niezalezna.pl",
    "Pakistan: powodzie to skutek zmian klimatu, za które odpowiedzialność ponoszą państwa rozwinięte": "Oto państwo, którego emisje gazów cieplarnianych nie stanowią nawet jednego procenta światowych, ponosi tragiczne skutki ocieplenia klimatu, za który odpowiadają głównie bogate państwa Zachodu. Z zalanej prowincji Sindh wody opadną... za pół roku, ucierpiało 33 mln ludzi\n\nNa zdjęciu: ludzie usiłują wydostać się z zalanych obszarów okręgu Jaffarabad w prowincji Beludżystan w Pakistanie, 8 września 2022 roku. Foto Fida HUSSAIN / AFP\n\nOd połowy czerwca 221-milionowy Pakistan zmaga się z powodziami, wywołanymi przez bezprecedensowo intensywny sezon monsunowy i topniejące lodowce Karakorum i Hindukuszu. Naukowcy wskazują na więcej niż prawdopodobny związek kataklizmu ze zmianami klimatycznymi.\n\nPowodzie bezpośrednio i pośrednio przyczyniły się już do śmierci prawie 1 600 osób, a blisko 13 tys. ludzi odniosło rany i obrażenia. Niemal 8 mln ludzi musiało opuścić domy, a ponad pół miliona mieszka w obozowiskach. Nie żyje blisko milion zwierząt gospodarskich.\n\nRównolegle z tragedią narodu pakistańskiego rozgrywa się dramat uchodźców z Afganistanu, których (według danych oficjalnych) jest w Pakistanie ok. 1,3 mln – z czego 800 tys. w regionach dotkniętych powodzią.\n\n18 tysięcy km kwadratowych pod wodą\n\nStraty materialne również są ogromne. Woda zniszczyła lub uszkodziła ponad 2 mln domostw, ponad 12 700 kilometrów dróg i 390 mostów. Pod wodą znalazło się ponad 18 tys. kilometrów kwadratowych gruntów rolnych, w tym 45 proc. upraw bawełny, która jest jednym z najważniejszych produktów eksportowych kraju.\n\nRząd w Islamabadzie ocenia, że na skutek powodzi ucierpiało 33 miliony mieszkańców kraju – 13 proc. populacji. Straty szacowane są na co najmniej 40 mld dolarów, a więc ok. 11 proc. nominalnego krajowego PKB z 2021 roku (ponad 3 proc. jeśli weźmiemy pod uwagę PKB wg. parytetu siły nabywczej).\n\nBiuro Wysokiego Komisarza Narodów Zjednoczonych do spraw Uchodźców zaalarmowało wczoraj, że w najciężej doświadczonej katastrofą prowincji Sindh wody opadną za… pół roku.\n\nMonsuny z klimatycznym turbodoładowaniem\n\nPakistan co roku doświadcza monsunów – odgrywają one kluczową rolę w życiu kraju, dostarczając 65-75 proc. całorocznych opadów, zapewniając nawodnienie pól uprawnych i wodę dla ludzi i zwierząt. Ale w tym roku sezon monsunowy nie jest taki jak zwykle. Według danych pakistańskich służb meteorologicznych zwłaszcza sierpniowe opady były wyjątkowo obfite.\n\nW całym kraju zanotowano opad wynoszący 243 proc. średniej dla tego miesiąca, a w najciężej dotkniętych prowincjach – Beludżystanie i Sindh – opady wyniosły odpowiednio 590 proc. i 726 proc. średniej (sic!). W mieście Padidan w prowincji Sindh tylko 19 sierpnia spadło 355 mm deszczu; w całym miesiącu – ponad 1 228 mm.\n\nGdy tylko stało się jasne, że sezonowe opady są najintensywniejsze od 1961 roku – a w przypadku prowincji Sindh w całej historii pomiarów – danym zaczęli przyglądać się naukowcy z think-tanku World Weather Attribution, badającego związki między ekstremalnymi zjawiskami pogodowymi a zmianą klimatu.\n\nBo to, że rosnąca temperatura Ziemi zwiększa energię układów pogodowych, modele klimatyczne przewidziały dawno temu. Niestety, teraz doświadczamy w praktyce jak trafne były przewidywania nauki, a atrybucja – czyli badanie związków ekstremów pogodowych – to szybko rozwijająca się gałąź klimatologii.\n\nWedług analizy naukowców i naukowczyń, ocieplenie klimatu o ok. 1,2°C z jakim mamy obecnie do czynienia, mogło zwiększyć prawdopodobieństwo gigantycznych opadów nad Pakistanem nawet o 50 proc. Szacunek jest co prawda obarczony ryzykiem wynikającym z dużej zmienności opadów w sezonie monsunowym w tej części Azji, niemniej – czytamy w analizie – „dla przypadku pięciodniowego ekstremum opadów większość analizowanych przez nas modeli i obserwacji wskazuje, że intensywne opady stały się większe w miarę ocieplania się Pakistanu”.\n\nLetnie upały topią lodowce\n\n„To, co zobaczyliśmy w Pakistanie jest dokładnie tym, co prognozy klimatyczne przewidują od lat. Jest to również zgodne z zapisami pokazującymi, że ulewne opady w regionie nasiliły się dramatycznie, odkąd ludzie zaczęli emitować do atmosfery duże ilości gazów cieplarnianych. Nasza własna analiza pokazuje również wyraźnie, że dalsze ocieplenie sprawi, że te epizody ulewnych opadów będą jeszcze bardziej intensywne” – powiedziała cytowana przez „Financial Times” Friederike Otto z Grantham Institute w Londynie, jedna z naukowczyń zaangażowana w projekt World Weather Attribution.\n\nSytuację mogły pogorszyć także upały, jakie dotknęły Pakistan (oraz część Indii) w marcu, kwietniu i maju, kiedy temperatura w niektórych prowincjach kraju przekroczyła 50°C. Upał spowodował przyspieszenie topnienia pakistańskich lodowców, których w tym kraju jest ponad 7 tys. – więcej niż gdziekolwiek indziej na świecie z wyjątkiem okolic biegunów.\n\nSpływająca z lodowców woda podwyższyła poziom wody w strumieniach i rzekach, skracając czas do wystąpienia jej z brzegów na skutek ulewnych deszczów.\n\nPowodzie i geopolityka\n\nPrzypisanie zmianom klimatycznym wpływu na katastrofalną powódź w Pakistanie może mieć istotne skutki dla światowej geopolityki. Rząd w Islamabadzie szybko wyciągnął wnioski z faktu, że – historycznie rzecz biorąc – za globalne ocieplenie odpowiadają państwa bogatej Północy.\n\nJest to historyczna odpowiedzialność rozciągnięta w czasie do chwili obecnej, chociażby ze względu na to, że ocieplający klimat dwutlenek węgla utrzymuje się w atmosferze nawet do stu lat.\n\nOd zakończenia drugiej wojny światowej koncentracja dwutlenku węgla w atmosferze zwiększyła się ponad czterokrotnie, w dużej mierze przez napędzany spalaniem węgla rozwój przemysłu w Stanach Zjednoczonych i Europie Zachodniej.\n\nSkumulowane emisje ze spalania paliw kopalnych w latach 1850 – 2021 (z których emisje sprzed ok. wieku nadal wpływają na nasz klimat dziś) to odpowiedzialność kolejno: Stanów Zjednoczonych, Chin, Rosji, Niemiec, Wielkiej Brytanii i Japonii, a więc z wyjątkiem Chin i Rosji krajów wysokorozwiniętych, które swoistą „rentę” z tytułu niepowstrzymanych emisji czerpią do dziś.\n\nPo drugiej strony mamy kraje takie, jak Pakistan, który odpowiedzialny jest za poniżej 1 proc. historycznie skumulowanych emisji, płacąc niewspółmierną wysoką cenę za ocieplenie klimatu. Według opublikowanego w 2021 roku raportu nt. ryzyk zmian klimatycznych, Pakistan był jednym z dziesięciu państw najbardziej poszkodowanych przez rozpędzającą się katastrofę klimatyczną. Pozostałe to Portoryko, Mjanma, Haiti, Filipiny, Mozambik, Bahamy, Bangladesz, Tajlandia i Nepal – trudno o lepsze zobrazowanie tego, kto płaci za dobrobyt krajów rozwiniętych, w tym i Polski.\n\nReparacje za zmiany klimatyczne\n\nNic dziwnego, że premier Pakistanu Shehbaz Sharif zamierza poruszyć drażliwy dla bogatych krajów temat „reparacji” za zmiany klimatyczne w piątkowym wystąpieniu na trwającym właśnie Zgromadzeniu Ogólnym ONZ w Nowym Jorku.\n\nBez ogródek na temat klimatycznej niesprawiedliwości wypowiedziała się wcześniej ministra klimatu Pakistanu Sherry Rehman. W wywiadzie dla „The Guardian” powiedziała m.in., że Pakistan to obecnie „epicentrum kryzysu klimatycznego pomimo tego, że przyczyniliśmy się mniej niż w 1 proc. do emisji gazów cieplarnianych”.\n\n„Kraje o najmniejszym śladzie węglowym otrzymują tak znikomą pomoc, że oczywistym jest, że umowa zawarta między globalną północą a globalnym południem nie działa” – dodała Rehman. Chodzi o obietnice bogatych gospodarek w kwestii finansowania adaptacji do zmian klimatu w krajach rozwijających się, a także kompensowania im szkód wywołanych przez zjawiska takie, jak powodzie, huragany, czy susze.\n\nNa ONZ-owskim szczycie klimatycznym w Glasgow w zeszłym roku – tzw. COP26 – osiągnięto jedynie tyle, że uzgodniono… dalsze rozmowy na ten temat. Z pewnością będzie to jeden z punktów zapalnych COP27 w Szarm el-Szejk w Egipcie za niecałe dwa miesiące.\n\nPakistan nie będzie jedynym krajem Południa, który będzie wywierał polityczną presję na bogaczy, donosi „The Guardian”. Grupa krajów najbardziej narażonych na katastrofalne skutki zmian klimatycznych zamierza przedstawić Zgromadzeniu Ogólnemu ONZ propozycję globalnego podatku węglowego, względnie innych podatków – np. obciążających podróże lotnicze, paliwo bunkrowe (używane na statkach), wydobycie paliw kopalnych, czy transakcje finansowe.\n\nPropozycja zwiększy tylko napięcie międzynarodowe w czasie, gdy nawet najbogatsze kraje świata borykają się z kryzysami wywołanymi przez rosyjską agresję na Ukrainę: wzrostem cen energii, żywności i szerzej – kosztów utrzymania. Przypadek powodzi w Pakistanie dowodzi niestety, że do globalnego rozwiązania najpilniejszego problemu naszych czasów odpowiedzialni za ów problem nader chętnie poświęcają czas i pieniądze, by pod pozorem działania odpowiedzialności uniknąć.",
    "Uwiódł 131 dzieci. Kara: 20 miesięcy więzienia": "Zaczepiał chłopców z całego świata\n\nSwoją pedofilską działalność brytyjski nauczyciel uprawiał, gdy pracował w szkole w Iraku. Śledczy wykryli co najmniej 131 ofiar, z którymi Clayton kontaktował się wirtualnie, pochodzących między innymi z takich krajów, jak Filipiny, Sri Lanka, Singapur, Tajlandia, Indonezja, Irak, Maroko czy Turcja. Wyłowione z sieci małoletnie ofiary skazany prosił o zdjęcia i próbował je wykorzystać seksualnie. Koszmar w sieci zakończył się w momencie, gdy poprosił 13-letniego chłopca z Kambodży o fotografie przedstawiające jego nagi tors. Co więcej, zapłacił za podróż tego dziecka do Malezji, by tam mogli się spotkać.",
    "Kraków/ Zderzenie taksówki z tramwajem; komunikacja zastępcza": "Kraj i świat\n\n2022-09-26, godz. 22:50\n\nKomunikat Totalizatora Sportowego Totalizator Sportowy Spółka z o.o. podaje ilości i wysokości wygranych w grach losowychw dniu 2022-09-26 o godz. 22:00Ekstra…\n\n» więcej\n\n2022-09-26, godz. 22:50\n\nWłochy pokonały Węgry 2:0 (1:0) w meczu grupy 3 dywizji A piłkarskiej Ligi Narodów, rozegranym w Budapeszcie. Zespół z Półwyspu Apenińskiego tym samym…\n\n» więcej\n\n2022-09-26, godz. 22:50\n\nAnglia zremisowała z Niemcami 3:3 (0:0) w meczu grupy 3 dywizji A piłkarskiej Ligi Narodów, rozegranym w Londynie.\n\n» więcej\n\n2022-09-26, godz. 22:40\n\nKomunikat Totalizatora Sportowego Totalizator Sportowy Spółka z o.o. podaje wylosowane liczby w dniu 2022-09-26 o godz. 22:00W zakładach Mini Lotto wylosowano1…\n\n» więcej\n\n2022-09-26, godz. 22:30\n\nRada Ministrów wyraziła zgodę na połączenie spółek PGNiG i PKN Orlen - poinformował w poniedziałek wicepremier, minister aktywów państwowych Jacek …\n\n» więcej\n\n2022-09-26, godz. 22:30\n\n- KPRM informuje: Rada Ministrów przyjęła wniosek o wyrażenie przez Radę Ministrów zgody na połączenie spółek PGNiG SA z siedzibą w Warszawie oraz…\n\n» więcej\n\n2022-09-26, godz. 22:20\n\nSzwedzki obrońca Emil Bergstrom został piłkarzem występującego w ekstraklasie Górnika Zabrze. Jest dziesiątym zawodnikiem pozyskanym przez klub po zakończeniu…\n\n» więcej\n\n2022-09-26, godz. 22:10\n\nPrzekazujemy skrót wiadomości sportowych: 'Utrzymanie się w grupie A, to był obowiązek reprezentacji' - uważa król strzelców MŚ w 1974 r., a w latach…\n\n» więcej\n\n2022-09-26, godz. 22:00\n\nBlisko 70 proc. Kubańczyków, którzy zagłosowali w niedzielę w referendum, opowiedziało się za legalizacją małżeństw jednopłciowych i przyznaniem im…\n\n» więcej\n\n2022-09-26, godz. 22:00\n\nJastrzębski Węgiel może rejestrować zagranicznych zawodników - poinformowała PAP Anna Manuelian z działu komunikacji międzynarodowej federacji siatkówki…\n\n» więcej",
    "Brak pracowników uderza w rynek pracy": "Zapotrzebowanie na nowych pracowników rośnie szybciej niż ich podaż. Stopa bezrobocia pozostaje na rekordowo niskim poziomie. Na dodatek tysiące osób z Ukrainy, które do tej pory wypełniały część luki podażowej, wróciło do swojego kraju po wybuchu wojny. Polskie firmy coraz częściej zaczynają szukać nowych kadr dużo dalej – w krajach Ameryki Południowej, Afryki i Azji. Legalizacja ich zatrudnienia i pobytu to wciąż dość skomplikowany proces.\n\nPracownicy poszukiwani - także w Afryce i Ameryce Południowej\n\n– Pracodawcy coraz częściej otwierają się na bardziej egzotyczne kierunki, ponieważ widzą, jak trudno jest rekrutować na rodzimym rynku Polaków – mówi agencji Newseria Biznes Cezary Maciołek, prezes zarządu Grupy Progres. – Chcą realizować swoje cykle produkcyjne i procesy biznesowe, więc dopytują, skąd mogliby ściągać pracowników, żeby zapewnić płynność kadr, z czym się wiąże proces rekrutacji, legalizacji, i jakie powinni wprowadzić działania adaptacyjne, żeby to nie był szok etniczny dla obu stron: dla organizacji, którą zarządzają, i dla pracownika, dla którego często jest to też pierwszy wyjazd zagraniczny.\n\nWedług Ministerstwa Rodziny i Polityki Społecznej w lipcu br. stopa bezrobocia rejestrowanego w Polsce wyniosła 4,9 proc., tyle samo, co w poprzednim miesiącu. Liczba bezrobotnych zarejestrowanych w urzędach pracy spadła o 6,5 tys. – do 811,5 tys. osób.\n\nBrak pracowników na polskim rynku pracy\n\nPolski rynek pracy już od dłuższego czasu boryka się z niedoborem kadr o pożądanych kompetencjach. Jak wynika z raportu Manpower Group („Niedobór talentów 2022”), w tym roku aż 70 proc. firm w Polsce zgłasza problemy w obsadzaniu stanowisk pracy nowymi pracownikami. Największe trudności mają m.in. te z branży gastronomii i hotelarstwa, bankowości i finansów czy produkcji.\n\n– Pomimo trudnej sytuacji ekonomicznej, wysokich stóp procentowych, inflacji i dość niepokojącego wskaźnika PMI polska gospodarka ma się całkiem nieźle. Dzisiaj nie widać spowolnienia gospodarczego, a pracownicy są potrzebni. Przede wszystkim mężczyźni, ich pozyskanie jest dzisiaj dużym wyzwaniem – mówi Cezary Maciołek.\n\nDo tej pory lukę na polskim rynku pracy wypełniali głównie pracownicy ze Wschodu. Jednak wybuch wojny sprawił, że z Polski wyjechało kilkadziesiąt tysięcy Ukraińców, którzy wrócili zaciągnąć się do armii i bronić kraju przed rosyjską inwazją. Ubytek kadr najbardziej odczuły zaś takie branże jak transport czy budownictwo, w którym – według danych MRiPS – jeszcze w 2021 roku pracowało ok. 373 tys. Ukraińców. Do Polski z Ukrainy uciekło wiele kobiet, ale nie są one w stanie zapełnić luki w niektórych branżach.\n\nPracownicy z egzotycznych kierunków\n\n– Źródłem pracowników dla polskich firm może stać się kontynent afrykański, Ameryka Południowa i Azja. Widzimy duże zainteresowanie pracownikami z tamtych kierunków. To wynika m.in. z dużej populacji tych regionów, braku pracy w tych konkretnych lokalizacjach i coraz większych problemów polskich pracodawców, którym brakuje pracowników zza ściany wschodniej – mówi prezes zarządu Grupy Progres. – Sięganie do Ameryki Południowej, Afryki i Azji, do krajów takich jak np. Kolumbia, Meksyk, Nepal, Filipiny czy Etiopia, jest ciekawą alternatywą, aby uzupełnić lukę kadrową w zakładach produkcyjnych. W tej chwili rozmawiamy o tym z firmami, które są gotowe, żeby przygotować swoje miejsca pracy do zatrudniania osób z innych kręgów kulturowych.\n\nJak podkreśla, firmy są w stanie przyjąć kilkadziesiąt tysięcy cudzoziemców z kierunków innych niż Europa Wschodnia.\n\n– Dzisiaj wiele branż potrzebuje pracowników. Organizacje związane z branżą spożywczą i rolniczą mają bardzo duże zapotrzebowanie na pracowników fizycznych. Ale na liście jest również przemysł, logistyka, firmy związane z branżą odzieżową, branżą tekstylną oraz kierowcy i informatycy, czyli też segment osób bardziej wykwalifikowanych – wymienia Cezary Maciołek.\n\nGłównym związanym z tym wyzwaniem jest jednak cały proces legalizacji pobytu i zatrudnienia, który zajmuje nawet kilka miesięcy.\n\n– Niestety nie jest łatwo zalegalizować pobyt osób spoza Unii Europejskiej. Procedury są złożone i długotrwałe, są częste problemy z wizami, zezwoleniami na terenie Polski. Ten proces trwa średnio między trzema a pięcioma miesiącami, w zależności od województwa. Niestety trzeba się uzbroić w cierpliwość – mówi prezes Grupy Progres. – Potrzebne są ułatwienia w prawie. Proces wydawania zezwoleń w Polsce powinien przebiegać znacznie szybciej.\n\nSytuację mogłoby przyspieszyć usprawnienie procedur, zwiększenie liczby osób w urzędach, które mogłyby się zajmować zezwoleniami na pracę dla cudzoziemców. Z drugiej strony potrzebna jest także promocja oferty Polski jako kraju pracodawcy na tych rynkach, które mogą się stać źródłem pracowników dla krajowych firm. Problem w tym, że niedobór kadr odczuwają także inne europejskie kraje i one także będą walczyć o pracowników z bardziej oddalonych od Starego Kontynentu państw.\n\n– W kulturze wschodniej Polska jest traktowana jako kraj z Unii Europejskiej, będący blisko Zachodu. To jest dla nas karta przetargowa, żeby przekonać i sprowadzić cudzoziemców z innych kierunków. Poza tym relacja wynagrodzeń w wielu krajach – szczególnie tych dotkniętych brakiem ofert pracy – jest porównywalna do wynagrodzeń za ścianą wschodnią, czyli np. z Ukrainą. To jest relacja 1:3 albo 1:4. O tyle więcej mogą zarobić osoby, które przyjadą do nas do Polski, i to często jest dla nich bardzo kusząca oferta – mówi Cezary Maciołek. – Biorąc pod uwagę potrzeby rynku pracy, o który zabiega cała Europa, w szczególności Zachodnia – my musimy być pierwszym wyborem dla cudzoziemców, którzy przyjeżdżają do Europy po raz pierwszy.",
    "Niemcy Sondaż: wśród obywateli rośnie złość i poczucie …": "Nastroje wśród Niemców coraz częściej charakteryzuje złość oraz poczucie beznadziei i bezsilności - wynika z sondażu przeprowadzonego dla tygodnika \"Spiegel\". W badaniu tym 41 proc. ankietowanych twierdząco odpowiedziało na pytanie, czy słowo \"złość\" opisuje ich obecny stan emocjonalny, co stanowi znaczący wzrost w porównaniu choćby z majem.\n\nDla porównania: jeszcze w maju 2020 roku wskaźnik ten wynosił 15 proc., a w maju br. był poniżej 30 proc. - pisze \"Spiegel\" w sobotę.\n\nPozytywne określenia respondenci wymieniali rzadziej. Na przykład zaledwie 7 proc. z nich zadeklarowało, że odczuwa radość, a poczucie bezpieczeństwa miało 5 proc. Tych wskazań było mniej niż jeszcze przed rokiem.\n\nWśród odpowiedzi częściej pojawiały się negatywne odczucia. 42 proc. stwierdziło, że \"niepewność\" odnosi się do ich stanu emocjonalnego, 33 proc. wskazało \"utratę kontroli/bezsilność\", a 26 proc. - \"beznadzieję/strach\".\n\nWytłumaczeniem złych nastrojów może być sytuacja polityczna; rosnąca inflacja, wojna w Europie, obawy o ceny energii i niepewność co do tego, co wydarzy się w najbliższych miesiącach, to oczywiste możliwe przyczyny - zauważa \"Spiegel\".\n\nAnkieta została przeprowadzona przez ośrodek badania opinii publicznej Civey w dniach od 16 do 23 września. (PAP)\n\nbml/ akl/",
    "Prognoza tygodniowa od 26.09.2022 do 2.10.2022 - Mapa burzowa - gdzie jest burza?": "Ostatnie dni września przyniosą chmury, opady i raczej umiarkowane temperatury. W połowie tygodnia wiatr się nasili, a noce staną się zimne. Pojawi się nieco dynamiki w postaci przelotnych opadów i lokalnych, słabych burz. Aura stanie się bardziej wietrzna, ale nie widać póki co silnych wichur w naszym kraju. Słowem – przejście z września do października będzie raczej niezauważalne dość spokojne, choć pogoda nie będzie jednostajna. Gdzie mocniej powieje? Czy w waszym regionie wystąpią przymrozki? Sprawdzamy w naszej tradycyjnej prognozie tygodniowej!\n\nPoniedziałek zapowiada się na ogół pochmurnie, z przelotnymi opadami i lokalnie słabymi, rozproszonymi burzami, głównie na południu i w centrum. Na północy z kolei więcej rozpogodzeń. Pod wieczór opady w większości zanikną, podobnie jak chmury. Nad ranem może jednak zacząć padać na krańcach zachodnich. Termometry wskażą maksymalnie od 12 stopni w pasie od Dolnego Śląska po Kujawy, przez 14 stopni na południowym wschodzie, do 16-18 kresek na pozostałym obszarze. Na środkowym Mazowszu miejscami powyżej 18 stopni, z kolei w górach termometry pokażą poniżej 10 stopni. W nocy zanotujemy od 6-8 stopni na zachodzie, północnym wschodzie i w górach, po 10 stopni na krańcach zachodnich, w centrum, na wschodzie, Pomorzu Gdańskim, Kujawach i Warmii.\n\nWe wtorek pogoda będzie dość zbliżona – w niemal całym kraju dominować będą chmury, zza których chwilami wychodzić będzie słońce. Przelotne opady możliwe będą początkowo głównie na wschodzie, południu i zachodzie. Popołudniu padać może głównie na zachodzie i w centrum. W nocy deszcz rozciągać się będzie w pasie od Podkarpacia po Pomorze Środkowe. Miejscami deszczu może być sporo, nie wykluczone też, że lokalnie zagrzmi, za równo w ciągu dnia, jak i w nocy. Najcieplej będzie w pasie centralnym – 16-18 stopni. Im dalej na wschód i zachód, tym chłodniej. Na krańcach Polski od 12 do 14 stopni, w górach jeszcze chłodniej. Nad ranem termometry wskażą od 6-8 stopni na zachodzie, przez 8-10 w centrum i na wschodzie, po 10-12 nad Zatoką Gdańską. W górach miejscami około zera, przeważnie poniżej 4 stopni.\n\nW środę opady związane z frontem będą się przemieszczać na północ i północny wschód. Padać może niemal w całym kraju – początkowo w pasie centralnym, w późniejszych godzinach na wschodzie i północy, najmniej deszczu spodziewamy się na południowym zachodzie, jednak i tam może przelotnie popadać, głównie popołudniu i wieczorem. Zachmurzenie będzie na ogół duże do całkowitego, za frontem umiarkowane. Za linią frontu, w centralnej i południowej Polsce, zanotujemy przeważnie około 12-15 stopni. Na północy z kolei od 9 do 12 kresek na plusie, podobnie na przedgórzach. W górach poniżej 10 stopni, w partiach szczytowych około 5 stopni. Noc przyniesie niskie temperatury i lokalne przymrozki w niemal całym kraju. Minimalne wartości zanotujemy na zachodzie i południu – od 3 do 5 stopni. Niewiele cieplej będzie na północnym wschodzie i na przedgórzu Karpat – 5-6 stopni. W centrum do około 6-8 stopni, na południowym wschodzie, poza terenami górskimi, od 8 do 10 kresek na plusie. Wiatr na ogół umiarkowany, narastający w górach i na wybrzeżu. W nocy powieje w Tatrach powyżej 80 km/h, na wybrzeżu do 70 km/h.\n\nW czwartek na południu Polski swoją obecność zaznaczy układ niskiego ciśnienia. Przyniesie on porcję opadów deszczu, nie wykluczone, że z jesiennymi burzami. Padać będzie od Dolnego Śląska przez Ziemię Łódzką po Mazowsze i Podlasie, a także na pozostałym obszarze- Kielecczyźnie, Lubelszczyźnie, w Małopolsce czy na Podkarpaciu. Miejscami opady będą mogły być intensywnie. Dodatkowo na Wybrzeżu może pojawić się silny wiatr, wiejący w porywach do 80 km/h. Słońce pojawiać się będzie głównie na północnym- zachodzie Polski. Nocą na południowym- wschodzie pojawi się kolejna porcja opadów deszczu. Będzie też chłodniej. Na termometrach zobaczymy do 14 stopni na zachodzie i w centrum, a także miejscami na południu i południowym – wschodzie. Na Wybrzeżu termometry pokażą do 12 stopni, w górach termometry wskażą 8- 10 stopni. Nocą najchłodniej będzie na północy, zachodzie i częściowo w centrum kraju. Tam termometry pokażą 4-6 stopni. Na pozostałym obszarze 10-12 stopni Celsjusza. W górach naturalnie chłodniej, choć nie powinno być mrozu. (edited)\n\nPiątek to kontynuacja wędrówki opadów z czwartku, które przez cały dzień snuć się będą przez wschodnią część naszego kraju. Tymczasem na zachodzie spodziewamy się rozpogodzeń i słońca wyglądającego zza chmur – mimo to przelotne opady mogą się również i tu pojawiać w okolicach południa. Na północ od Poznania możliwe jest też pojawienie się przelotnych, ale intensywnych opadów deszczu wczesnym popołudniem. Poranek chłodny na północnym zachodzie (6 stopni), a przyjemnie ciepły na południowym wschodzie (14-15 stopni), w pozostałej części kraju 8-9 kresek. W południe w całym kraju 15-16 stopni Celsjusza, jedynie w górach oraz w województwie mazowieckim i okolicach chłodniej, jedyne 11-12 stopni.\n\nSobota zapowiada się zmienna – na zachodzie poranek powita nas słońcem przebijającym się przez chmury, a na południowym wschodzie spodziewamy się nawalnych opadów deszczu, możliwe będą też burze. W ciągu dnia chmur będzie przybywać, a deszcz ostatecznie pojawi się w niemal całym kraju. Na wschodzie będą to bardziej punktowe i intensywne/umiarkowane opady, na zachodzie i w centrum spodziewamy się natomiast zwartej strefy słabych opadów. Z rana termometry na północy i na zachodzie kraju wskazywać będą 6-8 stopni Celsjusza, w centrum kraju 10 kresek, a na Podkarpaciu, gdzie będzie najcieplej, spodziewamy się 14 stopni. W ciągu dnia będzie ciepło i przyjemnie. 14 stopni na północy, 16-17 w centrum, a na południowym zachodzie nawet 18 kresek powyżej zera. Najchłodniej przy zachodniej granicy (12 stopni) i w Sudetach (6-8 stopni) – tam też możliwe porywy wiatru lokalnie przekraczające 70 km/h.\n\nNiedziela to jeszcze większy mix pogody niż sobota. Już od rana na północy spodziewamy się całkowitego zachmurzenia lokalnie dającego słabe opady deszczu, podczas gdy na południu chwile słońca przeplatać będą się z przelotnymi ulewami – szczególnie na Śląsku. W południe sytuacja w całym kraju się ujednolici i już wszędzie spodziewamy się licznych komórek konwekcyjnych generujących lokalnie intensywne opady deszczu, które przeplatać się będą z przejaśnieniami i słońcem. Po dość ciepłym poranku (10-12 stopni w całej Polsce) nadejdzie równie dość przyjemny dzień z temperaturą 12-16 stopni ( 12 kresek w górach i lokalnie na północy, 13-14 na nizinach, a 15-16 na południu i na zachodzie). Temperatura odczuwalna może być nieco niższa ze względu na opady deszczu i dość silny wiatr, którego porywy mogą sięgać 50 km/h.\n\nPrzypominamy: z uwagi na odległy termin, prognoza może różnić się od faktycznego stanu pogody danego dnia. Zachęcamy do śledzenia naszych profili w mediach społecznościowych, relacji na https://obserwatorzy.info oraz w Monitorze Burz.",
    "Górnik Polkowice drużynowym mistrzem Polski w podnoszeniu ci…": "Drużyna miejscowego Górnika zdobyła w Polkowicach tytuł mistrza Polski w podnoszeniu ciężarów. W finale pokonała ekipę Tarpana Mrocza 2275,48:2222,61 pkt.\n\nPolkowiczanie, którzy w sobotę świętowali 50-lecie istnienia sekcji podnoszenia ciężarów, po raz pierwszy zdobyli tytuł drużynowego mistrza kraju. Wcześniej w dorobku mieli trzy medale srebrne, cztery brązowe oraz trzykrotnie kończyli rozgrywki na pozycji czwartej i raz na piątej.\n\nRywale z Mroczy w tej statystyce są dużo lepsi. Mieli do tej pory 10 medali, w tym jeden złoty, sześć razy byli wicemistrzami Polski i trzykrotnie kończyli rozgrywki na miejscu trzecim.\n\nBrązowy medal Polskiej Ligi Podnoszenia Ciężarów wywalczył zespół UKS Impuls Explosion Warszawa, czwarte miejsce zajęli sztangiści KS Raszyn.\n\nW sobotnim finale w Polkowicach najbardziej wartościowy rezultat uzyskała brązowa medalistka mistrzostw Europy w Tiranie w kat. 71 kg Monika Marach. Podopieczna trenera Sławomira Zawady z Tarpana Mrocza poprawiła rekord życiowy osiągając w dwuboju 217 kg (99+118). W punktacji Sinclaira ustąpiła tylko Arkadiuszowi Michalskiemu z Polkowic – 390 kg (170+220).\n\nMarach w październiku wystąpi w mistrzostwach Europy U20 w albańskim Durres.(PAP)\n\nwha/ pp/",
    "Japonia/ Dwie osoby zginęły w wyniku uderzenia tajfunu Talas": "Dwie osoby zginęły po uderzeniu w sobotę tajfunu Talas w środkową część Japonii, a około 120 tysięcy gospodarstw domowych zostało pozbawionych prądu - podała agencja Kyodo za państwową agencją meteorologiczną JMA.\n\nWiatr w centrum tajfunu Talas wiał z prędkością około 65 km/godz., w porywach do 90 km/godz. Szczególnie ucierpiało miasto Shizuoka, położone na południowy zachód od Tokio. Od czwartku, gdy rozpoczęły się ulewne deszcze, w mieście odnotowano rekordowe 417 mm opadów.\n\nDostawca energii Chubu Electric Power Grid Co. poinformował, że w sobotę po południu przywrócono prąd w większości gospodarstw domowych, jednak 2800 nadal pozostało bez energii. Osuwisko błotne przewróciło dwa słupy energetyczne, a ich naprawa, według dostawcy, może zająć kilka miesięcy.\n\nJMA przewiduje dalsze ulewne deszcze w Shizuoce i nawołuje do ostrożności na wypadek wystąpienia osuwisk błotnych i powodzi.\n\nW Japonii trwa obecnie sezon tajfunów. W ciągu roku kraj nawiedza ich około 20. W wyniku uderzenia potężnego tajfunu Nanmadol w południowo-zachodnią część Japonii na początku bieżącego tygodnia zginęły dwie osoby, a ponad 100 zostało rannych. (PAP)\n\nkjm/ akl/\n\narch.",
    "Letnia GP w skokach - Kubacki wygrał kwalifikacje w Hinzenbach": "Dawid Kubacki wygrał kwalifikacje do niedzielnego konkursu Letniej Grand Prix w skokach narciarskich w austriackim Hinzenbach. Kolejne miejsca zajęli reprezentant gospodarzy Daniel Tschofenig i Słoweniec Anze Lanisek.\n\nPolak skoczył 92 m i otrzymał notę 137,2 pkt, Dało mu to osiem punktów przewagi nad Tschofenigiem, który uzyskał 89 m. Taką samą odległość osiągnął Lanisek.\n\nW kwalifikacjach uczestniczyło 54 zawodników, w tym sześciu biało-czerwonych, którzy w komplecie awansowali do konkursu.\n\nPaweł Wasek był szósty - 87,5 m, Kacper Juroszek ósmy - 89, Kamil Stoch dziewiąty - 86, Piotr Żyła 10. - 87, 15. miejsce zajął Stefan Hula - 86,5, a 24. Jakub Wolny - 84.\n\nZa nieregulaminowy kombinezon zdyskwalifikowany został zwycięzca ostatniej edycji Pucharu Świata Japończyk Ryoyu Kobayashi.\n\nW klasyfikacji generalnej LGP prowadzą Stoch i Kubacki, którzy w dwóch konkursach ze swoim udziałem zdobyli po 180 pkt. Trzeci jest Austriak Manuel Fettner - 150 pkt, a czwarte miejsce zajmuje Wąsek - 142 pkt.\n\nPoczątek niedzielnego konkursu w Hinzenbach zaplanowano na godz. 13.(PAP)\n\nmg/ pp/",
    "Ekstraklasa piłkarzy ręcznych - MMTS - Łomża 30:35": "Kraj i świat\n\n2022-09-26, godz. 22:50\n\nKomunikat Totalizatora Sportowego Totalizator Sportowy Spółka z o.o. podaje ilości i wysokości wygranych w grach losowychw dniu 2022-09-26 o godz. 22:00Ekstra…\n\n» więcej\n\n2022-09-26, godz. 22:50\n\nWłochy pokonały Węgry 2:0 (1:0) w meczu grupy 3 dywizji A piłkarskiej Ligi Narodów, rozegranym w Budapeszcie. Zespół z Półwyspu Apenińskiego tym samym…\n\n» więcej\n\n2022-09-26, godz. 22:50\n\nAnglia zremisowała z Niemcami 3:3 (0:0) w meczu grupy 3 dywizji A piłkarskiej Ligi Narodów, rozegranym w Londynie.\n\n» więcej\n\n2022-09-26, godz. 22:40\n\nKomunikat Totalizatora Sportowego Totalizator Sportowy Spółka z o.o. podaje wylosowane liczby w dniu 2022-09-26 o godz. 22:00W zakładach Mini Lotto wylosowano1…\n\n» więcej\n\n2022-09-26, godz. 22:30\n\nRada Ministrów wyraziła zgodę na połączenie spółek PGNiG i PKN Orlen - poinformował w poniedziałek wicepremier, minister aktywów państwowych Jacek …\n\n» więcej\n\n2022-09-26, godz. 22:30\n\n- KPRM informuje: Rada Ministrów przyjęła wniosek o wyrażenie przez Radę Ministrów zgody na połączenie spółek PGNiG SA z siedzibą w Warszawie oraz…\n\n» więcej\n\n2022-09-26, godz. 22:20\n\nSzwedzki obrońca Emil Bergstrom został piłkarzem występującego w ekstraklasie Górnika Zabrze. Jest dziesiątym zawodnikiem pozyskanym przez klub po zakończeniu…\n\n» więcej\n\n2022-09-26, godz. 22:10\n\nPrzekazujemy skrót wiadomości sportowych: 'Utrzymanie się w grupie A, to był obowiązek reprezentacji' - uważa król strzelców MŚ w 1974 r., a w latach…\n\n» więcej\n\n2022-09-26, godz. 22:00\n\nBlisko 70 proc. Kubańczyków, którzy zagłosowali w niedzielę w referendum, opowiedziało się za legalizacją małżeństw jednopłciowych i przyznaniem im…\n\n» więcej\n\n2022-09-26, godz. 22:00\n\nJastrzębski Węgiel może rejestrować zagranicznych zawodników - poinformowała PAP Anna Manuelian z działu komunikacji międzynarodowej federacji siatkówki…\n\n» więcej",
    "Kościół katolicki ma obecnie 132 kardynałów elektorów": "Po ósmym konsystorzu w obecnym pontyfikacie, Kolegium Kardynalskie liczy 226 członków, z których 132 ma prawo udziału w konklawe, gdyby do niego doszło obecnie.\n\nOznacza to przekroczenie o 12 liczby purpuratów, którzy mogliby uczestniczyć w takim wydarzeniu. Zarządził tak św. Paweł VI na konsystorzu tajnym 5 listopada 1973 a potwierdził św. Jan Paweł II konstytucją apostolską „Universi Dominici gregis” z 22 lutego 1996 w sprawie wyboru nowego papieża. 52 purpuratów należy do 28 zakonów i zgromadzeń zakonnych, najwięcej „swoich” ludzi mają w tym gronie salezjanie – 10, jezuici – 7 i bracia mniejsi kapucyni – 4.\n\nWedług kryteriów geograficznych 104 kardynałów, w tym 53 elektorów, pochodzi z Europy, następnie z Ameryki, postrzeganej jako całość: 59 (38 z prawami wyborczymi), z tego z Ameryki Północnej (Kanada, Stany Zjednoczone i Meksyk) – 26 (16), z Ameryki Środkowej i Karaibów – 9 (7) oraz z Ameryki Południowej – 24 (15). Azja ma w Kolegium Kardynalskim 31 przedstawicieli, w tym 21 z prawami wyborczymi, Afryka – 27 (17 elektorów) i Oceania – 5 (3). Łącznie kardynałowie pochodzą z 89 krajów, a sami tylko elektorzy z 69.\n\nTradycyjnie najwięcej purpuratów mają Włochy: 48, z których 20 ma prawa wyborcze; na drugim miejscu jest Kościół w USA z 16 kardynałami (10 elektorów), następnie Hiszpania – 12 (połowa ma prawo udziału w konklawe), Brazylia i Niemcy – po 8, z tym że ten pierwszy kraj ma 6 elektorów, a drugi – trzech, Francja, Meksyk i Indie – po 6 (odpowiednio 5, 2 i 5 elektorów), Portugalia – 5 (3).\n\nPolska, podobnie jak Argentyna, Filipiny, Kanada i Nigeria, ma 4 purpuratów, z których trzech może brać udział w konklawe: Stanisław Ryłko, ur. 4 lipca 1945, Kazimierz Nycz (1 II 1950) i Konrad Krajewski (25 XI 1963). Czwartym kardynałem z naszego kraju jest Stanisław Dziwisz, ur. 27 kwietnia 1939 r.\n\n\n\nWśród 226 członków Kolegium Kardynalskiego 60 mianował św. Jan Paweł II, spośród nich 11 ma prawa wyborcze, 64 – Benedykt XVI (38 elektorów) i 112 – Franciszek (83). Papież Polak zwołał 9 konsystorzy, na których wyniósł do godności kardynalskiej 231 kapłanów, w tym obecnego papieża Franciszka (21 lutego 2001), Benedykt XVI – odpowiednio 5 konsystorzy i 90 purpuratów oraz Franciszek – 8 zgromadzeń i 121 hierarchów.\n\nNajstarszymi wiekowo kardynałami są obecnie Angolczyk Alexandre do Nascimento (ur. 1 III 1925), Argentyńczyk pochodzenia chorwackiego Estanislao Esteban Karlic (7 II 1926) i Ugandyjczyk Emmanuel Wamala (15 XII 1926), najmłodszymi zaś Giorgio Marengo – Włoch, ale działający w Mongolii, urodzony 7 VI 1974, Virgilio Do Carmo Da silva z Timoru Wschodniego (27 XI 1967) i Paulo Cezar Costa z Brazylii (20 VII 1967). Najdłuższy staż w Kolegium mają trzej kardynałowie: Michael Michai Kitbunchu z Tajlandii, Alexandre do Nascimento z Angoli i Thomas Stafford Williams z Nowej Zelandii, mianowani 2 lutego 1983. Ponadto należy pamiętać, że Benedykta XVI mianował kardynałem św. Paweł VI dnia 27 VI 1977 a Franciszka – św. Jan Paweł II w dniu 21 II 2001.",
    "UE: eksport wieprzowiny zmniejszył się o prawie 1/4": "KE: w pierwszej połowie 2022 r. eksport wieprzowiny z UE zmniejszył się o 23 proc. do 2,60 mln ton: Fot. Shutterstock\n\nEksporterzy wieprzowiny z Unii Europejskiej byli w stanie w pierwszej połowie 2022 roku sprzedawać na rynku światowym zauważalnie mniej towarów niż w analogicznym okresie poprzedniego roku, a także musieli pogodzić się ze znacznymi stratami przychodów.\n\nRozpoczęła się rejestracja na naszą konferencję Narodowe Wyzwania w Rolnictwie 2022, która odbędzie się 27 października. Zapraszamy!\n\nEksport spadł o 23 proc.\n\nJak wynika ze wstępnych danych Komisji Europejskiej, w porównaniu do okresu od stycznia do czerwca 2021 roku wolumen eksportu wieprzowiny wraz z produktami ubocznymi spadł o 787,5 tys. ton, czyli o 23 proc. do 2,60 mln ton.\n\nPrzychody ze sprzedaży z krajów trzecich wyniosły 6,32 mld euro i były o 1,67 mld euro, czyli o 21 proc. niższe niż w tym samym okresie roku poprzedniego. Mimo słabego wyniku był to nadal trzeci najlepszy wynik półroczny wszechczasów.\n\nSprzedaż do Chin i Hongkongu gwałtownie spadła\n\nSpadek eksportu wynikał niemal wyłącznie ze spadku zakupów w Chinach i Hongkongu. Ilość wieprzowiny eksportowanej do ChRL spadła o ponad milion ton lub 60 proc. do zaledwie 676 tys. ton. Gwałtowny wzrost produkcji krajowej i blokady związane z pandemią koronawirusa doprowadziły do ​​obniżenia chińskich potrzeb importowych w pierwszej połowie roku, co odczuwali również inni wielcy eksporterzy, tacy jak Brazylia i USA.\n\nW międzyczasie na rynku pojawiają się doniesienia, że ​​coraz więcej zapytań o zakupy napływa z Chin, gdzie ceny krajowe wyraźnie wzrosły, ponieważ podaż świń nie jest już tak obfita.\n\nWedług KE, wywóz wieprzowiny do Hongkongu spadł o 63 proc. do 39,9 tys. ton w porównaniu z pierwszą połową 2021 r., a wywóz do Wietnamu o prawie 58 proc. do 37,660 tys. ton.\n\nWzrost eksportu do Malezji, Tajwanu i Australii\n\nJednak prawie wszystkie inne kraje kupiły więcej wieprzowiny w UE. Dostawy na Filipiny wzrosły o 37 proc. do 253,4 tys. ton, a do Japonii o 45 proc. do 246,9 tys. ton. Wolumen wysyłany do Korei Południowej wzrósł nawet o prawie dwie trzecie do 184,850 tys. ton. Wysokie ceny wieprzowiny w USA i wyższy kurs dolara sprawiły, że wieprzowina z UE stała się bardziej przystępna cenowo w krajach azjatyckich, zwłaszcza, że podaż jej była wyższa ze względu na niższe dostawy z UE do Chin.\n\nW ujęciu procentowym najbardziej wzrósł eksport do Malezji o 137 proc. do 20,8 tys. ton oraz do Tajwanu o 127 proc. do 51,2 tys. ton. Sprzedaż w Australii również szła bardzo dobrze, ze wzrostem o 73 proc. do prawie 90 tys. ton.",
    "Egzotyka 2022/2023: ile zapłacimy za rajski wypoczynek w Tajlandii czy na Dominikanie? Jesień i zima pod palmami": "Komfortowe podróżowanie Dreamlinerem (zazwyczaj bezpośrednio ze stolicy Polski) oferuje kilku touroperatorów w kraju.\n\nWiększość z nas po zakończeniu wakacji od razu zaczęła odliczać dni do następnych – niepotrzebnie! Wraz z zakończeniem lata w biurach podróży pojawiły się ciekawe oferty na jesienne last minute i zimowy wypoczynek w tropikach. Egzotyka 2022/2023: ile zapłacimy za rajski wypoczynek w Tajlandii czy na Dominikanie? Zobaczcie, ile kosztuje spędzenie jesieni i zimy pod palmami.\n\nUmowa za 364,5 miliony podpisana – co to oznacza dla turystów?\n\nPrzedstawiciele Polskich Linii Lotniczych LOT i touroperatora Rainbow podpisali największą w historii krajowej turystyki umowę na loty czarterowe – jej koszt opiewa na na kwotę 364,5 mln złotych i dotyczy szerokokadłubowych samolotów Boeing 787-8 Dreamliner i Boeing 787-9 Dreamliner. Maszyny mają kursować w sezonie zima 2022/2023 bezpośrednio między największymi krajowymi portami lotniczymi a egzotycznymi destynacjami, które znajdują się w ofercie biura podróży. Co to oznacza dla turystów? Przede wszystkim to, że komfortowo i bez dodatkowych zmartwień dolecą na miejsce zimowego wypoczynku.\n\nEgzotyka na zimę 2022/2023 – dokąd polecimy bezpośrednio z Polski?\n\nUmowa zawarta między Polskimi Liniami Lotniczymi LOT i Rainbow Tours przewiduje kursowanie Dreamlinerów do egzotycznych kierunków, takich jak:\n\nDominikana – bezpośrednio z Warszawy, Katowic, Poznania, Gdańska (od 5644 zł/os. za 9 dni),\n\nKuba – bezpośrednio z Warszawy, Katowic, Poznania i Gdańska (od 6399 zł/os. za 9 dni),\n\nMeksyk – bezpośrednio z Warszawy, Katowic, Poznania i Gdańska (od 5039 zł/os. za 9 dni),\n\nTajlandia – bezpośrednio z Warszawy, Katowic, Poznania i Gdańska (od 4849 zł/os. za 9 dni)\n\ni Wietnam – bezpośrednio z Warszawy (od 5108 zł/os. za 9 dni). Do obecnej w 2021 roku oferty dołączyły nowe lokalizacje: wietnamska wyspa Phu Quoc oraz Bangkoku i Phuket w Tajlandii. Z katalogów nie znikają również wycieczki do Kenii (od ok. 5750 zł/os.), Zjednoczonych Emiratów Arabskich (od ok. 3060 zł/os.), Gambii (od ok. 3949 zł/os.), na Zanzibar (od ok. 7416 zł/os.), Bali (od ok. 5870 zł/os.), Malediwy (od ok. 10343 zł/os.), Mauritius (od ok. 7071 zł/os.), Seszele (od ok. 6920 zł/os.) czy Filipiny (od ok. 6450 zł/os.).\n\nJesienne last minute i zima 2022/2023: ciekawe oferty podróży do egzotycznych miejsc\n\nKomfortowe podróżowanie Dreamlinerem (zazwyczaj bezpośrednio ze stolicy Polski) oferują także inni touroperatorzy, m.in. ITAKA, Coral Travel czy TUI. Ile kosztują podobne wycieczki do najpiękniejszych zakątków świata w sezonie jesienno-zimowym? Dominikana TUI – od 6809 zł/os. za 7 dni\n\nCoral Travel – od 7252 zł/os. za 11 dni\n\nITAKA – od 7089 zł/os. za 9 dni Kuba ITAKA – 8079 zł/os. za 8 dni Tajlandia ITAKA – 5699 zł/os. za 9 dni\n\nCoral Travel – 5395 zł/os. za 11 dni Meksyk TUI – 6739 zł/os. za 7 dni Wietnam Coral Travel – 4351 zł/os. za 12 dni\n\nFACEBOOK Dołącz do nas na Facebooku! Publikujemy najciekawsze artykuły, wydarzenia i konkursy. Jesteśmy tam gdzie nasi czytelnicy! Polub nas na Facebooku! KONTAKT Kontakt z redakcją Byłeś świadkiem ważnego zdarzenia? Widziałeś coś interesującego? Zrobiłeś ciekawe zdjęcie lub wideo? Napisz do nas!",
    "NFT Ethereum napędzają adopcję kryptowalut w Azji Środkowej i Południowej": "Według środowego raportu Chainalysis, spośród całego ruchu internetowego związanego z kryptowalutami w regionie ponad połowa trafia do witryn niewymiennych tokenów (NFT).\n\nJak podaje wczorajszy raport firmy analitycznej Chainalysis, w drugim kwartale 2022 roku 58% ruchu internetowego z Azji Środkowej, Azji Południowej oraz z Oceanii (CSAO) było związane z niewymiennymi tokenami (NFT). Raport Chainalysis informuje także, że obywatele w tym regionie otrzymali w sumie 932 mld USD wartości kryptowalut od lipca 2021 do czerwca 2022.\n\nPoza tym CSAO jest siedzibą siedmiu z dwudziestu krajów o najwyższym indeksie adopcji kryptowalut. Na liście znalazł się m.in. Wietnam, Filipiny, Indie, Pakistan, Tajlandia, Nepal i Indonezja. Wietnam już drugi raz z rzędu zajął najwyższe miejsce.\n\nWedług raportu Chainalysis:\n\nW przypadku krajów o dużym ruchu internetowym do rynków NFT – zwłaszcza Tajlandii, Wietnamu i Filipin – duża część ruchu związanego z NFT może zatem pochodzić od graczy w gry oparte na technologii blockchain.\n\nKryptowaluty są coraz bardziej popularne\n\nRaport Chainalysis pokazuje, że kryptowaluty zyskują popularność jako narzędzie do przekazywania pieniędzy:\n\nPakistan, Indie i Bangladesz mają rynki przekazów pieniężnych o wartości ponad 20 miliardów dolarów, a dostawcy płatności opartych na blockchain zaczynają zakłócać działanie tradycyjnych pośredników.\n\nNFT – co to?\n\nNiewymienne tokeny (NFT) to unikalne tokeny oparte na blockchain, które są używane do reprezentowania własności nad innymi cyfrowymi lub fizycznymi przedmiotami. Podbijają świat nie tylko w środowisku artystów, lecz również inwestorów – osiągając o wiele wyższe ceny niż oryginalne odpowiedniki prac. Każdy niewymienny token jest unikalny w stosunku do pozostałych tokenów w danym łańcuchu.\n\nW ciągu ostatnich dwóch lat rynek niewymiennych tokenów eksplodował. W 2021 roku sprzedaż tych zasobów cyfrowych osiągnęła 23 mld USD.",
    "MŚ w kolarstwie - zwycięstwo Evenepoela (krótka)": "Kraj i świat\n\n2022-09-26, godz. 22:50\n\nKomunikat Totalizatora Sportowego Totalizator Sportowy Spółka z o.o. podaje ilości i wysokości wygranych w grach losowychw dniu 2022-09-26 o godz. 22:00Ekstra…\n\n» więcej\n\n2022-09-26, godz. 22:50\n\nWłochy pokonały Węgry 2:0 (1:0) w meczu grupy 3 dywizji A piłkarskiej Ligi Narodów, rozegranym w Budapeszcie. Zespół z Półwyspu Apenińskiego tym samym…\n\n» więcej\n\n2022-09-26, godz. 22:50\n\nAnglia zremisowała z Niemcami 3:3 (0:0) w meczu grupy 3 dywizji A piłkarskiej Ligi Narodów, rozegranym w Londynie.\n\n» więcej\n\n2022-09-26, godz. 22:40\n\nKomunikat Totalizatora Sportowego Totalizator Sportowy Spółka z o.o. podaje wylosowane liczby w dniu 2022-09-26 o godz. 22:00W zakładach Mini Lotto wylosowano1…\n\n» więcej\n\n2022-09-26, godz. 22:30\n\nRada Ministrów wyraziła zgodę na połączenie spółek PGNiG i PKN Orlen - poinformował w poniedziałek wicepremier, minister aktywów państwowych Jacek …\n\n» więcej\n\n2022-09-26, godz. 22:30\n\n- KPRM informuje: Rada Ministrów przyjęła wniosek o wyrażenie przez Radę Ministrów zgody na połączenie spółek PGNiG SA z siedzibą w Warszawie oraz…\n\n» więcej\n\n2022-09-26, godz. 22:20\n\nSzwedzki obrońca Emil Bergstrom został piłkarzem występującego w ekstraklasie Górnika Zabrze. Jest dziesiątym zawodnikiem pozyskanym przez klub po zakończeniu…\n\n» więcej\n\n2022-09-26, godz. 22:10\n\nPrzekazujemy skrót wiadomości sportowych: 'Utrzymanie się w grupie A, to był obowiązek reprezentacji' - uważa król strzelców MŚ w 1974 r., a w latach…\n\n» więcej\n\n2022-09-26, godz. 22:00\n\nBlisko 70 proc. Kubańczyków, którzy zagłosowali w niedzielę w referendum, opowiedziało się za legalizacją małżeństw jednopłciowych i przyznaniem im…\n\n» więcej\n\n2022-09-26, godz. 22:00\n\nJastrzębski Węgiel może rejestrować zagranicznych zawodników - poinformowała PAP Anna Manuelian z działu komunikacji międzynarodowej federacji siatkówki…\n\n» więcej",
    "Floyd Mayweather vs Mikuru Asakura: Kompleksowe aktualizacje na żywo": "Walka MMA zawiera aktualizacje na żywo z Floyd Mayweather vs.\n\nOczekuje się, że główne wydarzenie rozpocznie się około 1 w nocy czasu wschodniego w telewizji FITE w systemie pay-per-view. Zweryfikować Wyniki Mayweather vs Asakura stronę, aby zobaczyć, co się stało na dolnej karcie.\n\nBędzie rywalizował z Floydem Mayweatherem w swoim czwartym pokazie bokserskim od czasu osiągnięcia rekordu kariery 50-0. Ostatnim razem, gdy brał udział w zawodach Rizin, znokautował Tenshina Nasukawę.\n\nMikuru Asakura to mieszany artysta sztuk walki, który rywalizuje w wadze piórkowej Rizen. 30-latek zgromadził rekord 16-3 bez żadnych zawodów w swojej karierze MMA.\n\nTen trzyrundowy konkurs wystawienniczy będzie głównym punktem imprezy Super Rizin. Rizin 38 będzie śledzić wydarzenie i zaprezentuje siedem walk MMA.\n\nSprawdźcie blog na żywo z głównego wydarzenia Floyd Mayweather vs Mikuru Asakura poniżej.\n\nMayweather kontra Asakura przybywają jako kolejni.\n\nAle najpierw Manny Pacquiao pojawił się jako gość specjalny na ringu.\n\nPacquiao mówi, że Asakura odwiedził Filipiny, aby trenować z nim przed tą bitwą.\n\nMayweather wciąż jest za kulisami w rękawiczkach, a teraz mamy przerwę.\n\nGłówne wydarzenie zaczyna się teraz, a Asakura idzie jako pierwszy.\n\nNadchodzi Mayweather.\n\nKenny Bayliss oceniał cię w głównym turnieju.\n\npierwsza runda: Asakura uderza wcześnie, Mayweather cierpliwie po niej chodzi. Ucieka z kulą ciała Asakury. Jest trafiony zastrzyk dla Mayweathera. Asakura interweniuje i rzuca kulę na jego ciało. Mayweather z dużym ruchem głowy. Asakura odpowiada swoim ciosem, rzucając ciężki lewy z bloków Mayweathera. Mayweather ze strzałem w ciało. Asakura rzuca sianokosami, nic nie wiąże. Mayweather znowu dla ciała. Ciało uderza ponownie, a Bayliss mówi Mayweatherowi, aby strzały były wyższe. Mayweather zerka na jej prawą rękę przed dzwonkiem.\n\ndruga runda: Mayweather awansował tak jak w pierwszej rundzie. Asakura zadał potężny cios. Mayweather z czystą prawą ręką na środku. Asakura goni talent, obrona Mayweathera się trzyma. Wylądowała kolejna prawa ręka Mayweathera. Może dowiadywał się o Asakurze. Ciało Mayweathera, potem kolejne. Asakura wchłania te rzeczy, ale nie odpowiada wieloma obelgami. Ręka Mayweathera jest nisko, pozornie obojętna na szyję Asakury. Asakura łączy się z jego żywiołową prawą ręką, co zdecydowanie było odczuwalne. Mayweather wszyscy się uśmiechają. Unika kombinacji Asakura. Asakura narzeka na niski strzał. Świetne prawo od Mayweathera. Kolejny Mayweather w prawo, ale Asakura wyskakuje z prostym lewym. Mayweather ponownie ląduje na dzwonku, a Asakura pada. Wydaje się ranny. Wyrok kusi!\n\nOficjalny wynik: Floyd Mayweather pokonany. Mikuru Asakurę przez TKO – Runda druga, 3:00\n\nMayweather dostaje mikrofon po:\n\n„Chciałbym podziękować całemu krajowi Japonii. Niesamowity kraj, niesamowici ludzie, ekscytująca i szalona frekwencja. Oklaski dla tego silnego pretendenta tutaj.\n\n„Chciałbym podziękować RIZIN, [Nobuyuki Sakakibara]aby to osiągnąć. Oklaski dla mojego zespołu. Chcę wam podziękować. Kolejne niesamowite przeżycie. Kolejna legenda, ośmiodrużynowy mistrz świata, Manny Pacquiao. Wielki bohater, niesamowity wojownik… Cieszę się, że tu jestem. Jeszcze raz dziękuję.”\n\n„Dziękuję za przyjęcie mnie. Wrócę później.”\n\nPacquiao również wchodzi na ring, aby podziękować publiczności i mówi, że ma nadzieję wrócić na kolejny koncert w przyszłości.",
    "Rainbow podpisał z PPL LOT największą umowę czarterową w historii polskiej turystyki egzotycznej": "Rainbow podpisał z PPL LOT największą umowę czarterową w historii polskiej turystyki egzotycznej | W Biura, Press Release | Przez Przez Adam Gąsior\n\nBiuro Rainbow podpisało z PLL LOT umowę na świadczenie usług czarterowych w sezonie turystycznym “Zima 2022/2023” na rejsach samolotami Boeing 787-8 Dreamliner i Boeing 787-9 Dreamliner. Umowa opiewa na kwotę 364,5mln złotych i jest największą umową czarterową w historii polskiej turystyki egzotycznej.\n\nJest to również największa umowa czarterowa w historii Polskich Linii Lotniczych LOT. Rainbow poleci w tym sezonie Dreamilnerami LOT’u na Dominikanę, Kubę oraz do Meksyku, Tajlandii i Wietnamu z aż czterech miast w Polsce.\n\nMaciej Szczechura, członek zarządu Rainbow, powiedział: “Po zeszłorocznym sukcesie naszej oferty egzotycznej w tym roku idziemy za ciosem. Zdecydowaliśmy się na uruchomienie największej ilości połączeń samolotami Dreamliner w historii polskiej turystyki. Stawiamy nie tylko na sprawdzone w zeszłym sezonie Dominikanę, Meksyk i Kubę, ale również na nowości. Polecimy na azjatyckie Karaiby czyli bajeczną wietnamską wyspę Phu Quoc oraz w dwa miejsca w Tajlandii: Bangkok i Phuket.”\n\nUmowa przewiduje rozpoczęcie świadczenia usług czarterowych sezonu turystycznego “Zima 2022/2023” w dniu 02.11.2022 r., zaś ich zakończenie 06.05.2023 r. Kwota umowy została wyliczona szacunkowo jako suma kwot wyrażonych w złotych polskich i w walucie USD (przy zastosowaniu kursu waluty USD z dnia 08.09.2022 r.) i stanowi łączny szacowany ekwiwalent wartości usług czarterowych w złotych polskich w wysokości 364,5 mln zł.\n\nMaciej Szczechura dodał: “Ważną nowością jest dodanie Gdańska do siatki naszych dreamlinerowych połączeń. Mapa wylotowa oprócz Warszawy, Katowic i Poznania obejmie w tym roku również Trójmiasto. Jest to wynikiem rosnącego popytu na egzotyczne wakacje oraz dużego potencjału północnej części Polski. Niezmiennie pamiętamy o naszej misji, czyli o przybliżaniu egzotyki klientom, mając na uwadze komfort i szybkość podróży z domu na egzotyczną plażę.”\n\nDla spragnionych zimowych wakacji na dalekich kierunkach, Rainbow przygotował zupełne nowe propozycje. Pierwszą z nich jest tajska wyspa Phuket. na którą Rainbow zabierze klientów co tydzień Dreamlinerem z Warszawy i z Katowic.\n\nW Azji znajduje także się następna nowość, wietnamska wyspa Phu Quoc – na nią Rainbow proponuje podróż komfortowym Dreamlinerem z Warszawy.\n\nNa sezon 2022/23 Rainbow wprowadza również nowy koncept egzotycznych wycieczek objazdowych w wersji premium. Oferta obejmuje 30 wyselekcjonowanych programów na bliższych i dalszych kierunkach, a skierowana jest do tych, którzy lubią zwiedzać, ale też istotne są dla nich komfortowe warunki. Wycieczki w wersji premium to kameralne grupy do 25 osób, zakwaterowanie w hotelach 4 i 5* w ciekawych miejscach, dodatkowe specjalne atrakcje związane z tematyką wycieczki, w przypadku imprez zawierających lunche – oryginalne i niebanalne restauracje. Nie bez znaczenia są również napoje bezalkoholowe oraz woda w autokarze gratis oraz opieka dedykowanych, najlepszych pilotów Rainbow.\n\nSzczechura podkreślił: “Lubimy zaskakiwać naszych klientów nowościami, tym bardziej, że czujemy się liderem na polskim rynku turystycznej egzotyki. Na ten sezon patrzymy odważniej jeżeli chodzi o możliwość podróżowania. Kolejne kraje po pandemicznej przerwie otworzyły się na turystykę. Dlatego na najbliższą zimę zaplanowaliśmy sporo nowych kierunków. Liczymy też na powrót klientów lubiących zwiedzać. Stąd powrót wycieczek objazdowych w przed-pandemicznej skali oraz nowy koncept objazdów premium.”\n\nW ofercie znajdują się także znane i popularne kierunki, takie jak Kenia, Zjednoczone Emiraty Arabskie, Zanzibar, Bali, Gambia, Malediwy, Mauritius, Seszele czy Filipiny.",
    "Marian Lichtman porywa tłumy od pokoleń. Czym się teraz zajmuje? Co ma w planach? [WYWIAD]": "Jest jednym z założycieli Trubadurów. Występuje solowo, a także z innymi artystami. Choć Marian Lichtman ma 75 lat, cały czas aktywnie działa w branży muzycznej. Chce tworzyć jak najdłużej.\n\nKonrad Wojtczak: Jest Pan łodzianinem od urodzenia?\n\nMarian Lichtman: Łódź to moje ukochane miasto. Mimo że dzielę życie między Łódź, Warszawę i Kopenhagę, to właśnie Łódź jest dla mnie priorytetem. Tutaj się urodziłem, mam rodzinę i ukochanych przyjaciół. Z Łodzi pochodzi wszystko, co najlepsze.\n\nDlaczego uznaje Pan trzy kraje za swoje ojczyzny?\n\nPolska jest ojczyzną, w której się urodziłem. Dania przyjęła mnie w tych trudnych czasach, gdy komuniści dali nam bilet w jedną stronę. A Izrael to ojczyzna duchowa, bo jestem pochodzenia żydowskiego.\n\nZwiedził Pan cały świat?\n\nNa pewno jego wielką część. Z żoną i rodziną chętnie wyjeżdżamy na wielkie wyprawy, np. do Azji. Zwiedziliśmy Filipiny, Japonię, Hongkong. Byłem też na tournée w Australii. Prywatnie podróżujemy do tych państw, do których nie mogę dojechać artystycznie. Teraz pojedziemy do Tanzanii zobaczyć Kilimandżaro. Pandemia trochę nam te wycieczki przerwała, ale zamierzamy to nadrobić.\n\nMyślał Pan o emigracji w takie dalekie zakątki?\n\nAzja i poszczególne kraje bardzo mnie inspirują, ale jestem łodzianinem i Europejczykiem. Kocham tutejszy klimat i samą Europę. Trudno by mi było ją zostawić. Mógłbym wyjechać do Ameryki i Izraela, tylko że los dał mi dwa piękne kraje – Polskę i Danię. Nie mam apetytu na emigrację, ale bardzo lubię podróżować.\n\nA ulubione łódzkie miejsca?\n\nPiotrkowską 77. Właśnie tam często siedzę sobie z moją żoną, Bożeną. To kultowe miejsce, w którym zaczynali kiedyś Trubadurzy i odbywały się różne koncerty. Do tej pory nam się tam podoba. Poza tym trudno sobie wyobrazić Łódź bez Piotrkowskiej.\n\nDlaczego zajmuje się Pan muzyką?\n\nTo moje hobby. Tata chciał, żebym został lekarzem, inżynierem albo wojskowym, ale to nie wyszło. Pokochałem muzykę. Zacząłem się kształcić i równocześnie dużo grałem w różnych częściach Łodzi. Niestety, zostałem usunięty ze szkoły muzycznej. W czasach komuny wyrzucano za publiczne występy, bo uznawano je za chałturzenie.\n\nWarto byłoby skończyć tę szkołę, ale dzięki praktyce, doświadczeniu i talentowi doszedłem bardzo daleko. Publiczność uznała Trubadurów za wybitny zespół, dzięki czemu zdobyliśmy sympatię ludzi w Polsce, Związku Radzieckim, Niemczech, Kanadzie i Ameryce.\n\nNie ogranicza się Pan do jednego gatunku muzycznego.\n\nMam prawo współpracować ze zdolnymi ludźmi tworzącymi w każdym stylu muzycznym. Na samym początku, w Trubadurach, miałem do czynienia z popem. Później w Danii występowałem w progresywnej grupie Masala Dosa. Dotknąłem też jazzu i jeszcze innych gatunków, występowałem z hiphopowcami. Obserwuję świat i przychodzą mi do głowy różne pomysły. Lubię taką różnorodność.\n\nTworzy Pan także scat.\n\nMożna by powiedzieć, że mam go we krwi. Kocham jazz i już za młodu śpiewałem jazzowe kawałki. Kilka lat temu dostałem zaproszenie od Czwórki Polskiego Radia, miałem okazję zagrać koncert i przedstawić swój scat. To był sukces. Stworzyłem też utwór „VIXA”, w którym są scatowe przyśpiewki. W moich występach zawsze musi być akcencik improwizacji, bo bez tego nie mogę żyć.\n\nZauważył Pan w ostatnich latach wzrost swojej popularności wśród młodzieży?\n\nAleż oczywiście. Właśnie m.in. dzięki występowi w Czwórce, Hot16Challenge2 i utworze „Testosteronowy Don”, który wykonałem wspólnie z SB Maffija. Ci hiphopowcy sami się do mnie odezwali. Tak szczerze mówiąc, nawet nie wierzyłem, że jestem w stanie im pomóc. I to jest piękne, że młodzi ludzie znaleźli we mnie partnera do robienia projektów. Ale jak widać, starość mi nie grozi.\n\nJakie są kolejne projekty?\n\nChciałbym, żeby Krzysio Krawczyk junior zaśpiewał coś z repertuaru taty, ale chcę to zrobić z didżejem, aby wykonanie nabrało świeżego i nowoczesnego charakteru.\n\nTrubadurów założono w 1963 r., czyli już niedługo będziecie obchodzić swoje 60-lecie.\n\nNie, oficjalnie 55-lecie.\n\nJak to?\n\nZespół ma 55 lat, nie można brać pod uwagę czasów amatorskich. Jeżeli byśmy zaczęli liczyć, od kiedy ja zacząłem grać, to zaraz by się okazało, że obchodzę swoje muzyczne 70-lecie. (śmiech) Lata zespołu liczę od tego czasu, gdy zaczął on zarabiać i poważnie poruszać się w branży muzycznej.\n\nCzy z okazji waszych urodzin odbędzie się jakaś specjalna impreza?\n\nTak, plany zakładają, że w przyszłym roku. Będzie ją transmitować TVP1. Nie chcę obiecywać konkretnej daty, bo może się ona przesunąć. Jubileusz chcielibyśmy zrobić w Teatrze Wielkim, ale jeszcze nie wiadomo, jak dokładnie będzie on wyglądał.\n\nCzym teraz zajmą się Trubadurzy?\n\nMyślimy trochę o innym graniu, o piosenkach patriotycznych. Chcielibyśmy zaśpiewać „Czerwone maki na Monte Cassino\". Zrobilibyśmy to inaczej – popowo i na głosy. Aby było patriotycznie, ale też, żeby miało to charakter Trubadurów.\n\nJak na przestrzeni dekad zmieniał się odbiór Trubadurów przez ludzi?\n\nGdy zaczęliśmy występować, sukces rósł z dnia na dzień. Byliśmy młodzi, zdobywaliśmy trofea, wygrywaliśmy różne festiwale i jeździliśmy za granicę. Z biegiem czasu zaczęły wychodzić nowe fale muzyki i pojawiali się nowi artyści. Ale my cały czas byliśmy i jesteśmy. Najważniejsze jest to, żeby utrzymać się na rynku i to nam się udaje. Na nasze koncerty przychodzi publiczność od 12. do 75. roku życia. Mamy swoich odbiorców i swoje przeboje, które okazują się ponadczasowe. Na nasze koncerty potrafi przyjść kilkanaście tysięcy ludzi, którzy świetnie znają teksty i śpiewają razem z nami. To duża przyjemność.\n\nPozostaje mi tylko życzyć dalszych sukcesów.\n\nChciałbym długo żyć i występować. Zobaczymy, ile lat grania da mi jeszcze Bóg. Na razie wszystko wskazuje na to, że z tego nie spasuję i wcale nie zamierzam zwalniać. Ale z drugiej strony mam do siebie duży dystans i nie chcę obciachu. Gdy zacznę słabnąć, nie wyjdę na scenę. Teraz jeszcze mam siłę.\n\nDziękuję za rozmowę.",
    "Największy nietoperz na świecie i w Polsce. Oto niezwykłe latające ssaki": "Przyroda\n\nNietoperze to zwierzęta niezwykłe, choć z reguły nieduże. Jaki jest największy nietoperz na świecie, a jaki w Polsce? W tym artykule odpowiadamy na te pytania.\n\nNietoperze to jedyne zdolne do aktywnego lotu ssaki. Są bardzo różnorodne – nauka zna ponad 1300 gatunków tych zwierząt. Ich ewolucja przebiegała inaczej niż u ptaków. Nie mają lekkich kości pneumatycznych ani piór. Ciała nietoperzy są więc relatywnie niewielkie – zbyt ciężki osobnik nie wzbiłby się w powietrze.\n\nNatomiast z lataniem nietoperze radzą sobie nierzadko lepiej niż ptaki. Są przede wszystkim bardzo zwrotne. Zawdzięczają to dwóm zdolnościom: zmianie kształtu skrzydeł oraz naprzemiennemu uderzaniu skrzydłami. Najszybsze gatunki nietoperzy osiągają w powietrzu prędkości zbliżone do 100 km/godz. A jaki jest największy nietoperz?\n\nNajcięższy latający ptak na świecie to drop olbrzymi (Ardeotis kori). Żyje w Afryce. Potrafi się wzbić w powietrze, choć jego masa sięga – w przypadku samców – 18 kg. Nietoperzom daleko do takich rekordów.\n\nA jaki jest największy nietoperz na świecie? Tu zdania są podzielone. Poniżej przedstawiamy dwa największe gatunki. Łączy je to, że są zaliczane do rodziny rudawkowatych (Pteropodidae). Te wielkie nietoperze inaczej nazywane są meganietoperzami, latającymi psami lub latającymi lisami.\n\nRudawka wielka / fot. Getty Images\n\nRudawka wielka (Pteropus medius), zwana też latającym lisem indyjskim, występuje w południowej Azji. W odróżnieniu od pozostałych nietoperzy nie ma zmysłu echolokacji, więc nie potrafi latać w całkowitej ciemności. Żywi się owocami. Bywa uznawana za szkodnika w sadach owocowych, ale odgrywa ważną rolę jako zapylacz roślin i zwierzę roznoszące ich nasiona.\n\nNa owocowej diecie rudawka osiąga duże – jak na nietoperza – rozmiary. Może mieć do 25 cm długości, 1,5 m rozpiętości skrzydeł i wagę ok. 1,6 kg. To niewiele w porównaniu z dropiem olbrzymim, ale warto pamiętać o odmiennej anatomii ptaków i nietoperzy.\n\nAcerodon grzywiasty / fot. Luke Marcos Imbong, Wikimedia Commons, CC-BY-SA-4.0\n\nKolejny rekordzista to acerodon grzywiasty (Acerodon jubatus). Zamieszkuje on Filipiny. Podobnie jak wiele innych rudawkowatych, jest owocożerny. Z racji ubarwienia głowy bywa nazywany złotogłowym lisem latającym.\n\nJakie rozmiary osiąga acerodon? Ma skrzydła o rozpiętości sięgającej 1,7 m. Maksymalna masa jego ciała to 1,4 kg. Może się również pochwalić najdłuższym przedramieniem wśród nietoperzy. Jego długość to 21,5 cm.\n\nAcerodon jest gatunkiem zagrożonym i objętym międzynarodową ochroną. Niestety, często pada ofiarą myśliwych dostarczających mięso dzikich zwierząt na targowiska.\n\nW Polsce żyje 27 gatunków nietoperzy. Są to zwierzęta owadożerne, prowadzące nocny tryb życia. Zamieszkują m.in. szczeliny, dziuple i jaskinie w lasach, strychy, piwnice, opuszczone budynki lub mosty.\n\nPolskie nietoperze nie osiągają tak wielkich rozmiarów, jak ich tropikalni kuzyni. Jaki jest największy nietoperz w Polsce?\n\nBorowiec wielki / fot. Getty Images\n\nTen tytuł przypada w udziale borowcowi wielkiemu (Nyctalus noctula). To dość powszechnie spotykany gatunek, występujący w Europie i Azji. Naturalnym środowiskiem jego życia są lasy. Jednak ostatnio coraz częściej można go spotkać nawet w miastach. Na łowy wylatuje wcześniej niż inne nietoperze – często wówczas, kiedy jest zupełnie jasno.\n\nRekordowe – jak na polskie warunki – rozmiary ciała borowca to 9 cm długości, rozpiętość skrzydeł do 46 cm i masa ciała sięgająca 44 g. To oczywiście niedużo, ale warto pamiętać, że najmniejszy polski nietoperz może ważyć nawet 10 razy mniej! To podkowiec mały (Rhinolophus hipposideros), osiągający niecałe 5 cm długości.\n\nW Polsce wszystkie nietoperze objęte są ścisłą ochroną gatunkową. Ssaki te są zagrożone utratą siedlisk, m.in. wskutek prowadzonej przez ludzi gospodarki leśnej. Zmniejszyła się liczba drzew z dziuplami, w których gniazdowała część gatunków. Nietoperzom szkodzi też wycinanie drzew np. wzdłuż dróg, bo utrudnia im migrację. Także nowoczesne budynki, pozbawione szpar i strychów, nie stwarzają dobrych warunków do zakładania gniazd przez nietoperze.\n\nAby pomóc nietoperzom, można zawiesić na ścianie domu przeznaczone dla nich budki lęgowe. Należy też unikać niepokojenia tych zwierząt, zwłaszcza w czasie zimowej hibernacji.\n\nNietoperze często żyją w dużych stadach i dużym zagęszczeniu. Często też zmieniają partnerów. Sprzyja to ewolucji groźnych wirusów i rozprzestrzenianiu się chorób zakaźnych. Co ciekawe, specyficzny układ odpornościowy sprawia, że większość tych wirusów nie wywołuje objawów chorobowych u nietoperzy.\n\nW organizmach nietoperzy żyje bardzo wiele wirusów. Niektóre z nich mogą atakować ludzi. Najbardziej znanym ostatnio przykładem jest SARS-CoV-2, odpowiedzialny za pandemię COVID-19. Inne groźne wirusy przenoszone przez nietoperze to:\n\nwirus wścieklizny,\n\nwirus SARS,\n\nwirus MERS,\n\nwirus Marburg,\n\nwirus Nipah,\n\nwirus Hendra.\n\nZ tego powodu należy unikać bezpośredniego kontaktu z nietoperzami. Niebezpieczne mogą być też ich odchody. Lepiej więc nie odwiedzać np. jaskiń zamieszkanych przez nietoperze.",
    "Kim jest mama Jordana Clarksona i czy jest ona Filipinką?": "Fani chcieli dowiedzieć się więcej o mamie Jordana Clarksona io tym, czy jest ona Filipinką, ponieważ gwiazda Utah Jazz bierze obecnie udział w kwalifikacjach do Mistrzostw Świata FIBA.\n\nKwalifikacje do Mistrzostw Świata FIBA ​​2023 już trwają, a w poniedziałek (29 sierpnia) widzieliśmy Jordana Clarksona Gilas Pilipinas (Filipiny).\n\nClarkson pomógł Gilasowi Pilipinasowi wygrać 84:46 z Arabią Saudyjską na Mall of Asia Arena, kończąc z 23 punktami, 6 asystami i 5 zbiórkami.\n\n„Myślę, że poczułem całą energię w tłumie, myślę, że wszyscy to poczuliśmy jako zespół” – powiedział Clarkson. „Inaczej jest grać w domu, przed własnymi ludźmi, a ta arena jest piękna. Nie mogę się doczekać, kiedy wrócę tu ponownie i zagram więcej gier.\n\nKim jest mama Jordana Clarksona?\n\nMamą Jordana Clarksona jest Annette Tullao Davis, która ma filipińskie pochodzenie.\n\nBabcia Clarksona, Marcelina Tullao Kingsolver, pochodzi z Bacolor w Pampanga na Filipinach.\n\nOjcem gwiazdy jazzu jest Mike Clarkson, Afroamerykanin, który pracował jako kierownik ds. zasobów ludzkich w Centrum Personelu Sił Powietrznych.\n\nMama Jordana Clarksona to mama Annette, która również pracowała dla wojska, tak właśnie poznali się jego rodzice.\n\nJednak rozwiedli się, gdy Clarkson był młody.\n\nPo urodzeniu się w Tampa na Florydzie Clarkson przeniósł się do San Antonio w Teksasie, gdy miał sześć lat.\n\nNarodowość Jordana Clarksona\n\nJordan Clarkson ma mieszane obywatelstwo i jest filipińsko-amerykańskim obywatelem.\n\nPo rozwodzie rodziców Clarkson był wychowywany przez matkę i babcię ze strony matki.\n\nJego ojciec ożenił się ponownie i ma macochę o imieniu Janie Clarkson.\n\nRodzina rodziny Clarksona dołączyła do niego na scenie podczas jego występu na Festiwalu Sztuki i Kultury Filipińskiej w 2017 roku.\n\nJordan Clarkson i Jalen Green dzielą historyczną noc\n\nSpotkanie Utah Jazz i Houston Rockets w zeszłym sezonie było pierwszym w historii NBA spotkaniem dwóch graczy filipińskiego pochodzenia.\n\nGraczami, o których mowa, byli Jalen Green i Jordan Clarkson, którzy dzielili ze sobą głos podczas obchodów Filipińskiej Nocy Dziedzictwa w Toyota Center.\n\n„Kochają koszykówkę” – powiedział Clarkson o Filipińczykach. „Tylko my dwoje tutaj jesteśmy bardzo inspirujące dla młodzieży i każdego Filipińczyka, każdego Filipińczyka, każdego z filipińską krwią. Czuję, że to po prostu niesamowite doświadczenie, coś, czego nie można zrobić ponownie, ponieważ (to było) pierwsze. Mam nadzieję, że zobaczymy więcej”.\n\nCzy masz coś do powiedzenia na temat tego artykułu?\n\nJoshua jest starszym pisarzem sportowym z ponad czteroletnim doświadczeniem w pisaniu online. Ukończył studia licencjackie z historii starożytnej na Uniwersytecie w Manchesterze, a następnie otrzymał tytuł magistra dziennikarstwa sportowego na Uniwersytecie Central Lancashire. Stał się popularnym pisarzem dla wiodącego wydawcy społecznościowego, a później poświęcił czas na relacjonowanie Mistrzostw Świata 2018 dla The Mirror Online. Następnie przeniósł się do agencji marketingu społecznościowego, gdzie pełnił funkcję redaktora strony internetowej. Jego specjalizacja w The Focus to F1, tenis, NBA, NFL i sporty walki.",
    "Argentyna zabezpieczyła 664 miliony dolarów na nowe myśliwce": "Od lat rząd w Buenos Aires próbuje odbudować lotnictwo myśliwskie, jednak wszystkie próby spełzły na niczym wskutek braku finansowania lub zablokowania transakcji przez Brytyjczyków. Tymczasem dalsze utrzymanie w linii obecnej floty samolotów bojowych staje się powoli niemożliwe.\n\nJak informuje Defense News, rząd w Buenos Aires przeznaczył środki w wysokości 664 milionów dolarów amerykańskich na nowe samoloty. Zabezpieczono też dodatkowe 20 milionów na budowę nowej infrastruktury, niezbędnej do eksploatacji nowocześniejszych maszyn. Mimo że planowano zrezygnować z maszyn zachodnich, okazuje się, że o zamówienie powalczyć mogą też samoloty ze Stanów Zjednoczonych\n\nObecnie Argentyna boryka się z ogromnym problemem, jakim jest utrzymanie znajdujących się w linii A-4AR Fightinghawków, czyli głęboko zmodernizowanych A-4M Skyhawków. Do 2015 roku Argentyna dysponowała jeszcze w służbie francuskimi Mirage’ami III i 5 oraz izraelskimi Daggerami (czyli Mirage’ami 5 proweniencji izraelskiej). Samoloty te przez wiele lat zapewniały przynajmniej minimum obrony argentyńskiej przestrzeni powietrznej.\n\n—REKLAMA—\n\nPo ich wycofaniu całość zadań spadła na A-4AR oraz szkolno-treningowe IA-63 Pampa III, które dysponują możliwością podwieszenia uzbrojenia niekierowanego. A-4AR wielokrotnie uziemiano z powodu usterek i braku części zamiennych spowodowanym brakiem funduszy. Rozpoczęto więc postępowania mające wyłonić następcę wiekowej floty samolotów bojowych Fuerza Aérea Argentina.\n\nW prasie branżowej pojawiło się wówczas wiele komunikatów o planach zakupowych argentyńskiego lotnictwa. Mówiło się o używanych Kfirach, Mirage’ach F1, Gripenach, M-346, Typhoonach, JF-17, L-159, a nawet MiG-ach-29. Ostatecznie w 2019 roku wybrano południowokoreańskie lekkie samoloty bojowe FA-50 Golden Eagle. Niestety próba ich pozyskania spełzła na niczym, ponieważ rok później transakcję zablokował brytyjski rząd. Wielka Brytania nadal ma nałożone na Argentynę embargo na uzbrojenie po inwazji na Falklandy, a w FA-50 znajduje się sześć komponentów produkcji brytyjskiej.\n\nW obawie, że sytuacja będzie się powtarzać, Argentyna zrezygnowała ze starań o pozyskanie myśliwców produkcji zachodniej i zwróciła się się do Rosji i Chin. Jak się okazuje, w grze o argentyński kontrakt, w którym planowane jest pozyskanie dziesięciu maszyn jednomiejscowych i dwóch szkolno-bojowych z niezbędnym wyposażeniem uzbrojeniem, walczą także Stany Zjednoczone i Indie. W ubiegłym roku opisywaliśmy oferty rosyjską i chińsko-pakistańską: myśliwce JF-17 Thunder i MiG-35. Okazuje się, że rozważane jest także pozyskanie amerykańskich F-16 i produkowanych przez Hindustan Aeronautics Tejasów.\n\n\n\n\n\n\n\nObie konstrukcje mają swoje wady i zalety. Indyjski Tejas może okazać się znacznie tańszy w eksploatacji, jednak pojawia się ten sam problem co przy wyborze FA-50 – rząd w Londynie. Stosowany w Tejasie izraelski radiolokator EL/M-2032 ma brytyjskie korzenie, natomiast system tankowania w locie i fotel wyrzucany firmy Martin-Baker to konstrukcja czysto brytyjska.\n\nO ile wymiana stacji radiolokacyjnej mogłaby zostać zaimplementowana stosunkowo łatwo, o tyle wymiana systemu pobierania paliwa może wymagać ingerencji w strukturę płatowca, a wymiana fotela wymagałaby kosztownego przeprojektowania kabiny. Nawet jeśli rząd w Buenos Aires zdecydowałby się na wymianę brytyjskich podzespołów, dużą rolę odgrywać mogą koszta integracji, które ostatecznie spowodować mogą przekroczenie zakładanego budżetu.\n\nDefense News, powołując się na rozmowę z przedstawicielem argentyńskiego wojska, przekazuje, że lotnictwo zdecydowanie preferuje wybór amerykańskich F-16, jednak i w tym przypadku pojawia się „ale”. Waszyngton skłonny jest zgodzić się na transakcję, jednak warunki ewentualnej umowy są bardzo restrykcyjne dla strony argentyńskiej. Dodatkowo Amerykanie podchodzą niechętnie do kwestii sprzedaży Argentynie pocisków AMRAAM i integracji F-16 z uzbrojeniem izraelskim, co może mieć związek z wpływem Brytyjczyków na transakcję. Swoją „ofensywę” w Argentynie prowadzi także Israel Aerospace Industries, znów promujące opcję zakupu głęboko zmodernizowanych Kfirów.\n\nCo ciekawe, zaznaczono, że jest mało prawdopodobne, aby Argentyna zdecydowała się na pozyskanie rosyjskich MiG-ów-35 z powodów politycznych i logistycznych. Nie ma się co tym dziwić – wiele państw zrezygnowało z rosyjskiego uzbrojenia po inwazji na Ukrainę, podając w wątpliwość możliwość nie tylko realizacji płatności z powodu sankcji, ale i samych zdolności strony rosyjskiej do realizacji kontraktu. Z drugiej strony rząd argentyński najpewniej nie chce się narazić na sankcje z powodu wyboru rosyjskiego uzbrojenia.\n\n\n\n\n\n\n\nPodobnie postąpiły Filipiny, które zrezygnowały z rosyjskich śmigłowców w obawie przed sankcjami ze strony Amerykanów ale i uszczerbku wizerunku na arenie międzynarodowej. W obecnej sytuacji najpewniejszym partnerem do odbudowy lotnictwa myśliwskiego byłyby Chiny wraz z JF-17.\n\nDecyzja o wyborze konkretnej konstrukcji należy wyłącznie do rządu argentyńskiego i zależy od zasobności budżetu. Warto pamiętać, że finansowanie nowych myśliwców wielokrotnie zatrzymywano, a sam zakup przekładano w czasie. Przykładem może być zakup używanych Super Étendardów dla argentyńskiej marynarki wojennej. Okazał się on tak znacznym obciążeniem dla budżetu do tego stopnia, że zabrakło pieniędzy na transport samolotów do kraju. Czy tym razem uda doprowadzić się postępowanie do końca? Czas pokaże.\n\nZobacz też: Romans oficerów zagroził bezpieczeństwu brytyjskiego systemu odstraszania nuklearnego\n\nChris Lofting, GNU Free Documentation License, Version 1.2",
    "Relikwie św. Faustyny już w kościele pw. św. Andrzeja Boboli w Szubinie [zdjęcia]": ""
}