{
    "Łotwa ćwiczy z HIMARS-ami": "Siły zbrojne Łotwa ćwiczy z HIMARS-ami Defence24 26.09.2022 15:58 Drukuj\n\nPDF\n\n\n\n\n\nFot. Lockheed Martin Facebook\n\nTwitter\n\nLinkedIn\n\nKopiuj link\n\nWyślij email Na Łotwie rozpoczynają się w poniedziałek manewry z udziałem wojsk USA; scenariusz zakłada m.in. szybkie przemieszczenie drogą powietrzną amerykańskich wyrzutni rakietowych HIMARS, a także ćwiczenia strzeleckie na wodach Morza Bałtyckiego - oznajmił łotewski resort obrony.\n\nReklama\n\nReklama\n\nW ramach manewrów \"Namejs 2022\" prezentowane jest rozmieszczenie HIMARS-ów na lotniskach w Rydze i Lipawie przy użyciu amerykańskich samolotów transportowych C-130 Hercules. Następnie wyrzutnie trafią na poligon Skede pod Lipawą. Odbędzie się tam trening polegający na ostrzelaniu celów znajdujących się w wyłącznej strefie ekonomicznej Łotwy na Bałtyku - czytamy w komunikacie ministerstwa.\n\nCzytaj też Łotwa zainteresowana systemem HIMARS\n\nJak powiadomiono, w części manewrów realizowanej na lotnisku Spilve pod Rygą wezmą udział m.in. minister obrony Łotwy Artis Pabriks, dowódca sił zbrojnych tego kraju generał Leonids Kalnins i ambasador USA na Łotwie John Carwile.\n\nReklama\n\nWyrzutnie HIMARS, przekazane w czerwcu przez Waszyngton władzom w Kijowie, znacząco wpłynęły na przebieg wojny na Ukrainie. Dostawy tej broni wraz z pociskami GMLRS, które mogą razić cele na odległości 70-80 km, pozwoliły ukraińskim siłom w pewnym stopniu zniwelować rosyjską przewagę w artylerii dalszego zasięgu i precyzyjnie niszczyć obiekty oddalone od linii frontu.\n\nWyrzutnie HIMARS mogą też strzelać rakietami taktycznymi ATACMS o donośności ponad 300 km, jednak tych Kijowowi nie przekazano. W niedalekiej przyszłości do uzbrojenia HIMARS (i M270A2 MLRS) dołączą pociski GMLRS-ER o donośności 150 km oraz taktyczne rakiety PrSM, o donośności 500 km w pierwszej wersji, a docelowo nawet do tysiąca kilometrów.\n\nReklama\n\nCzytaj też Estonia i Łotwa razem zbudują przeciwlotniczą tarczę\n\nReklama\n\nPod koniec sierpnia resort obrony Ukrainy potwierdził, że na wyposażeniu armii tego kraju znajduje się ponad 20 wyrzutni HIMARS i ich odpowiedników - brytyjskich systemów M270 MLRS i niemieckich Mars. Poinformowano wówczas, że dzięki temu uzbrojeniu zniszczono ponad 50 rosyjskich magazynów z bronią i amunicją, a także liczne bazy i stanowiska dowodzenia przeciwnika",
    "Łotwa: Minister obrony: gdybyśmy nie byli w NATO, spotkałby nas taki sam los jak Ukrainę": "Gdyby Łotwa nie była członkiem NATO, spotkałby ją co najmniej taki sam los jak Ukrainę - powiedział PAP minister obrony Łotwy Artis Pabriks. W jego opinii obecnie nie ma bezpośredniego zagrożenia militarnego ze strony Rosji dla Łotwy.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nSytuacja bezpieczeństwa na Łotwie po rosyjskiej pełnowymiarowej napaści na Ukrainę nie zmieniła się \"drastycznie\" - ocenił minister. \"Pod względem militarnym nie mamy już takiej liczby rosyjskich żołnierzy przy granicy jak przed inwazją. Doszło natomiast do pewnego +przebudzenia+ w Europie w sprawie intencji Rosji. Oznacza to, że zakładamy, iż nawet po wojnie, po ukraińskiej wygranej - bo jest to jedyna możliwość, Ukraina musi wygrać - rosyjskie zagrożenie dla naszych granic będzie aktualne przez następną dekadę\" - kontynuował minister.\n\n\"Dlatego podejmujemy wszelkie kroki, by zwiększyć gotowość armii, większe środki na obronność, większe zdolności obronne. Pod wieloma względami robimy to, co robi Polska\" - podkreślił.\n\nW jego opinii obecnie nie ma bezpośredniego zagrożenia militarnego ze strony Rosji dla Łotwy i regionu. PAP rozmawiała z ministrem jeszcze przed ogłoszeniem przez prezydenta Rosji Władimira Putina mobilizacji, ale nawet po tym oświadczeniu Pabriks ocenił w mediach, że w związku z mobilizacją nie wzrosło na Łotwie zagrożenie militarne, ale kraj powinien być gotowy na pojawienie się na granicy osób ubiegających się o azyl, które nie chcą służyć w armii.\n\n\"Gdybyśmy pozwolili Rosji wygrać wojnę na Ukrainie, zdecydowanie nastąpiłaby kolejna wojna\" - powiedział PAP Pabriks.\n\nOświadczył też, że gdyby Łotwa nie była członkiem NATO, spotkałby ją \"co najmniej taki sam los jak Ukrainę\". \"To, że jesteśmy zintegrowani z UE, NATO, że trzeźwo patrzymy na sytuację związaną z obronnością, daje nam gwarancję\" - kontynuował. \"NATO to była dobra decyzja, podjęta w odpowiednim czasie\" - uważa Pabriks. Łotwa dołączyła do NATO w 2004 roku.\n\nMinister zaznaczył, że Ukrainie musi być udzielone \"maksymalne wsparcie, by wygrała tę wojnę\". \"Szkoda, że nie każdy kraj w Europie to rozumie. Gdyby każdy kraj w Europie udzielał takiego wsparcia, jak np. nasze kraje, to wojna by była już zakończona zwycięstwem Ukrainy\" - powiedział minister.\n\nSzef resortu widzi koniec wojny jako: wyzwolenie ukraińskiego terytorium, funkcjonowanie Ukrainy w jej suwerennych granicach, negocjacje z nowymi władzami Rosji na temat reparacji i odszkodowań. \"Dopiero po tym Rosja mogłaby powrócić do rodziny cywilizowanego świata\" - dodał.\n\nW jego opinii wojna na Ukrainie \"w wielu kwestiach pokaże, kto jest kim\". Jak dodaje, \"takie kwestie jak podejmowanie decyzji czy oddziaływanie moralne na kontynencie europejskim przesuwają się obecnie na północny wschód: to państwa bałtyckie, Polska, kraje nordyckie, Czechy\". \"Myślę, że w związku z wojną możemy stać się bardziej wpływowi moralnie w UE\" - dodaje.\n\nPabriks zaznaczył, że przed 24 lutego dane wskazywały na to, że może do dojść do pełnej inwazji. \"Ale dla mnie było to oczywiste, że Rosja nie jest w stanie podbić Ukrainy ze względu na jej wielkość, wytrzymałość i zdeterminowanie do obrony\" - przyznał minister. \"Dlatego nie spodziewałem się takiej skali inwazji. Po prostu uważałem to za głupi krok. Ale to krok, który zrobili i który pociąga za sobą konsekwencje także dla nich\" - podsumował.\n\nZ Rygi Natalia Dziurdzińska\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Łotwa przywraca pobór do wojska": "Analizy\n\nŁotwa przywraca pobór do wojska\n\n6 września rząd Łotwy przyjął propozycje resortu obrony dotyczące ustanowienia Państwowej Służby Obrony (Valsts aizsardzības dienests, VAD), której jednym z zadań ma być organizowanie obowiązkowej rocznej służby wojskowej. Pobór będzie wprowadzany etapowo do 2027 r. Nowe rozwiązania przewidują również dobrowolny udział w służbie kobiet od 2028 r. Do powołania VAD potrzeba jeszcze odpowiednich zmian ustawowych, które w najbliższym czasie ma przyjąć parlament.\n\nMężczyźni w wieku 18–27 lat będą mogli wypełnić obowiązek służby wojskowej w jednej z czterech form (do wyboru). Pierwsza to roczna służba (w tym miesiąc urlopu) w Łotewskich Siłach Zbrojnych, która będzie się składać z trzymiesięcznego szkolenia wstępnego, trzymiesięcznego szkolenia specjalistycznego oraz pięciomiesięcznej służby w konkretnej jednostce. Pierwszy pobór 500 rekrutów (ochotników) ma się odbyć już w styczniu 2023 r. Kolejnych 500 rozpocznie służbę latem 2023 r. W 2027 r. liczba osób przechodzących przeszkolenie wojskowe ma osiągnąć 7,5 tys. Druga forma służby przewiduje podpisanie pięcioletniego kontraktu z Gwardią Narodową (Zemessardze, organizacja przypominająca Wojska Obrony Terytorialnej), w ramach którego rekruci będą zobowiązani do udziału w 20 dniach szkoleń rocznie. Od 2024 r. wprowadzona zostanie trzecia możliwość – alternatywna służba cywilna koordynowana przez wybrane ministerstwa (np. spraw wewnętrznych czy zdrowia). Prace nad jej kształtem zaplanowano na przyszły rok. Czwartą formą będą specjalistyczne szkolenia dla studentów uczelni wyższych. W tym wypadku trzeba będzie odbyć 50 dni szkolenia rocznie. Przez pierwsze dwa lata studiów będzie ono miało charakter podstawowy, zaś w ciągu kolejnych trzech lat nauki będzie można uzyskać kwalifikacje oficerskie w Łotewskiej Akademii Obrony Narodowej.\n\nKomentarz",
    "Łotwa zaostrza ustawę imigracyjną. Poważne utrudnienia dla Rosjan i Białorusinów": "Zgodnie z nowelizacją ustawy imigracyjnej, którą łotewski Sejm uchwalił w czwartek (22 września), obywatele Rosji i Białorusi nie będą mogli przedłużyć zezwoleń na pobyt czasowy, jeśli otrzymali je na podstawie dokonanych inwestycji lub zakupu nieruchomości na Łotwie. Nowela uwzględnia jednak pewne wyjątki - chodzi o możliwość wydania zezwoleń na pobyt czasowy w przypadku łączenia rodzin, ochrony międzynarodowej, zatrudnienia na podstawie prawa Unii Europejskiej, interesu publicznego lub względów humanitarnych - podaje portal nadawcy publicznego LSM.\n\nREKLAMA\n\nWięcej informacji ze świata przeczytasz na stronie głównej Gazeta.pl\n\nKobiety podbijają branżę IT. Te zawody przyszłości stoją przed nimi otworem [PODCAST]\n\nŁotwa wprowadza zmiany w ustawie imigracyjnej. Rosjanie i Białorusini będą musieli złożyć certyfikat znajomości języka łotewskiego\n\nOgraniczenia dla obywateli Białorusi zostały jeszcze bardziej zaostrzone. Jak czytamy, zmiany w ustawie imigracyjnej przewidują, że obywatele Białorusi, którzy uzyskali zezwolenie na pobyt czasowy na Łotwie w 2020 i 2021 roku, gdy na Białorusi miały miejsce masowe represje, będą mogli nadal przebywać na Łotwie, lecz wydawanie nowych zezwoleń będzie ograniczone.\n\nPonadto, Rosjanie i Białorusini będą musieli złożyć certyfikat znajomości języka łotewskiego. Brak takiego oświadczenia będzie oznaczał cofnięcie zezwolenia na pobyt stały i wydanie zezwolenia na pobyt czasowy na okres nieprzekraczający jednego roku. Warunek ten ma obowiązywać od 1 września 2023 r. - wyjaśnia LSM.\n\nDziś zawieszono porozumienie o wizach dla Rosjan do krajów UE\n\nŁotwa, Litwa, Estonia i Polska wprowadziły zakaz wjazdu dla Rosjan\n\nW zeszłym tygodniu Łotwa wraz z Polską, Litwą i Estonią wprowadziła zakaz wjazdu dla Rosjan. \"Wspólnie z Łotwą, Litwą i Polską postanowiliśmy wprowadzić wspólne ograniczenia w turystyce dla obywateli Rosji w celu ochrony porządku i bezpieczeństwa publicznego. Rosja sprowadziła wojnę do Europy i używa wszystkich narzędzi, aby podkopać nasze społeczeństwa. Jako państwa graniczne UE musimy zapewnić Europie bezpieczeństwo\" - brzmi treść uzasadnienia zakazu wjazdu opublikowana na stronie estońskiego rządu.\n\n\"Osiągnęliśmy porozumienie regionalne, teraz będziemy kontynuować prace nad ograniczeniem turystyki dla obywateli rosyjskich w całej Unii Europejskiej. [...] Podróż do Unii Europejskiej to przywilej, a nie prawo człowieka. Ponieważ naród ukraiński jest torturowany, mordowany i terroryzowany, obywatele państwa-agresora nie powinni móc korzystać z dobrodziejstw wolnego świata\" - podkreślono.\n\nNiemcy za przyjęciem Rosjan pragnących opuścić kraj wskutek mobilizacji\n\nFinlandia zapowiada zamknięcie granicy. Rosjanie masowo opuszczają kraj, aby uniknąć poboru do wojska\n\nFinlandia również pracuje nad możliwością zamknięcia granicy dla Rosjan - powiadomiła w czwartek rano Informacyjna Agencja Radiowa. Rząd w Helsinkach, w przeciwieństwie do krajów bałtyckich i Polski, nie wprowadził dotychczas żadnych ograniczeń w przekraczaniu granicy dla obywateli Rosji. Tymczasem Rosjanie, którzy chcą uniknąć poboru do wojska, od środy próbują opuścić kraj m.in. przez rosyjsko-fińskie przejścia.\n\nSzef fińskiej dyplomacji Pekka Haavisto zapowiedział w Nowym Jorku, że Finlandia postanowiła rozpocząć przygotowania do ograniczenia ruchu turystycznego z Rosji. Zaznaczył, że krajowe przepisy dotyczące tej kwestii mogą zostać przyjęte dosyć szybko. Finlandia nie chce być bowiem państwem tranzytowych dla osób z wizami Schengen, wydawanym również przez inne kraje Wspólnoty.\n\nPo ogłoszeniu przez Władimira Putina częściowej mobilizacji, przed granicą rosyjsko-fińską ustawiła się kilkudziesięciokilometrowa kolejka samochodów. Wyjeżdżając z kraju, Rosjanie próbują uniknąć przymusowego powołania do wojska. Fińskie służby podały, że w środę granicę przekroczyło ponad 4800 Rosjan. To więcej o prawie półtora tysiąca niż tydzień wcześniej. Minister spraw zagranicznych Finlandii zapewnia jednak, że sytuacja jest opanowana.",
    "Łotwa. Rosjanie nie będą mogli uciekać przed mobilizacją za granicę": "Od 19 września granice Łotwy są zamknięte dla Rosjan. Decyzja związana jest z zawieszeniem umowy wizowej z Kremlem. Dziś Putin wygłosił orędzie, w którym poinformował o częściowej mobilizacji w kraju. Do decyzji rosyjskiego dyktatora odniósł się łotewski minister spraw zagranicznych, który poinformował, że aktualnie obowiązujące na granicach zasady nie ulegną w związku z tym zmianie i Rosjanie nie będą mogli uciekać przed mobilizacją do krajów bałtyckich.",
    "\"Takiej skali jeszcze nie widzieliśmy\". Łotwa codziennie atakowana przez hakerów": "Ataki, wymierzone przede wszystkim w łotewską infrastrukturę, rozpoczęły się około dwóch miesięcy temu. W ciągu jednego dnia celem hakerów staje się szacunkowo sto obiektów - informuje Sarts. Rozmówca PAP dodaje, że \"w większości nie są to bardzo zaawansowane ataki (np. DDoS), ale oczywiście prowadzone są też bardziej ukryte działania wymierzone w Łotwę\", takie jak próby infiltracji. - Jest to bez precedensu. Takiej skali jeszcze nie widzieliśmy - mówi dyrektor organizacji. Ekspert zaznacza, że Łotwa przygotowywała się do takiego zagrożenia od dawna, dlatego mimo ataków nie widać znacznych zakłóceń w funkcjonowaniu państwa. - Zgodnie z wersją publiczną za atakami stoją rosyjskie grupy, którym nie podoba się stanowisko Łotwy wobec wojny na Ukrainie. Przyczyną ataków może być też demontaż sowieckich pomników na Łotwie - wskazuje Sarts. - Sposób, w jaki działają, świadczy o tym, że posiadają poważne zasoby finansowe - zauważa ekspert. Pytany o to, jak wyglądają rosyjskie działania propagandowe pod adresem Łotwy, Sarts mówi, że w jego opinii \"po wybuchu pełnowymiarowej wojny na Ukrainie uwaga skupiona na Łotwie zaczęła maleć\". Świadczy to o tym, że Rosja nie jest w stanie prowadzić wielu operacji jednocześnie, bo jej zasoby są zaangażowane na innych odcinkach - podkreśla ekspert. Jak dodaje, Rosja od dawna promuje w stosunku do Łotwy narrację o \"państwie upadłym, będącym sługą dekadenckiego Zachodu, niezdolnym do podejmowania własnych decyzji, państwie, w którym prawa rosyjskojęzycznej ludności są zaniedbywane oraz kraju, w którym rodzi się faszyzm\".",
    "Łotwa zakazuje hodowli zwierząt na futra od 2028 roku": "Hodowla, której jedynym albo głównym celem jest pozyskiwanie futra, będzie zakazana na Łotwie od 2028 roku.\n\nReklama\n\nWcześniej planowano, że zakaz wejdzie w życie już w 2026 roku, ale termin przesunięto, by właściciele hodowli mieli więcej czasu na przebranżowienie się. Tym samym państwo nie będzie musiało wypłacać im odszkodowań - podkreśla portal LSM.\n\nNa Łotwie wciąż jednak dozwolony będzie handel futrem i pozyskiwanie go w wyniku polowań.\n\nJak informuje LETA, w kraju działają cztery fermy zwierząt futerkowych, w których hodowane są norki.",
    "Łotysze nie chcą używać języka rosyjskiego i wprowadzają pierwszy zakaz": "Chociaż językiem urzędowym Łotwy jest łotewski, w wielu instytucjach publicznych używa się również rosyjskiego. Ma na to wpływ duży odsetek mniejszości rosyjskiej w tym kraju. Tamtejsze ministerstwo gospodarki postanowiło jednak ograniczyć używanie tego języka w przestrzeni publicznej.\n\nNa Łotwie żyje niecałe 1,9 mln ludzi. 27 proc. z nich jest narodowości rosyjskiej, co wpłynęło na to, iż drugiem językiem, którego używa się w kraju, jest właśnie rosyjski. Według deklaracji używa go 40 proc. społeczeństwa. W efekcie w urzędach i innych instytucjach publicznych bez problemu można porozumieć się w tym języku. Ponadto wiele firm ma rosyjskojęzyczne strony internetowe.\n\nŁotwa od kilku lat próbowała jednak ukrócić używanie rosyjskiego w przestrzeni publicznej na rzecz promocji języka rodzimego. Po pół roku inwazji Rosji na Ukrainę łotewskie ministerstwo gospodarki (jako pierwsze) zdecydowało się na oficjalny zakaz używania języka rosyjskiego w kontaktach z pracownikami, partnerami i mediami. Jest to pierwsza próba ograniczenia go w przestrzeni publicznej. Zakaz obowiązuje od 1 września 2022 r.\n\n\"Podobnie jak w innych krajach europejskich, na Łotwie instytucje państwowe i ich przedstawiciele muszą używać wyłącznie języka państwowego w kontaktach z mieszkańcami i lokalnymi mediami\" — mówi łotewski minister gospodarki Ilze Indriksone.\n\nZakaz używania języka rosyjskiego ma także objąć resztę ministerstw i instytucji publicznych, a także cały system edukacji i miejsca pracy. \"Ważne jest, aby społeczeństwo wiedziało, że to język łotewski powinien być używany do komunikacji\" — uznał minister sprawiedliwości Janis Bordans. Na łamach \"Baltic Times\" polityk wspomniał też, że już przed dekadą ponad 74 proc. społeczeństwa opowiedziało się przeciwko rosyjskiemu jako drugiemu językowi urzędowemu.\n\nŹródło: Rzeczpospolita.pl, Wp.pl, Donald.pl",
    "Piłka nożna. We wtorek w Suwałkach mecz Polska - Łotwa reprezentacji U-21": "Szkoleniowiec Biało-Czerwonych zapowiedział, że kibice zobaczą w akcji piłkarzy, którzy nie wystąpili w potyczce z Grekami.\n\nCzytaj też: Polska - Grecja 0:1. Białystok kibicował Biało-Czerwonym (galeria)\n\nKasy stadionu przy ul. Zarzecze 26 zostaną otwarte o godz. 14.30, a mecz rozpocznie się o godz. 17.30. Transmisję przeprowadzi stacja TVP Sport.",
    "Łotwa wprowadza restrykcje wjazdowe dla Rosjan": "\"Mój rząd podjął decyzję w sprawie ograniczenia wjazdu dla rosyjskich obywateli z unijnymi wizami od 19 września\" - napisał łotewski premier na Twitterze. \"Ich swobodne przemieszczanie się, podczas gdy rosyjska armia atakuje Ukrainę, jest nieakceptowalne zarówno pod względem moralnym, jak i bezpieczeństwa\" - dodał.\n\nReklama\n\nW komunikacie zamieszczonym w piątek na stronie internetowej MSZ Łotwy czytamy, że rząd w Rydze podjął w czwartek decyzję przewidującą restrykcje dla obywateli Rosji w sprawie wjazdu na terytorium Łotwy przez zewnętrzne granice UE.\n\nReklama\n\n\"Swobodne podróżowanie obywateli państwa będącego agresorem, w szczególności w celach turystycznych, podczas gdy siły zbrojne tego państwa atakują Ukrainę, jest nie tylko amoralne, ale też stanowi zagrożenie dla porządku publicznego i bezpieczeństwa na poziomie zarówno politycznych prowokacji, jak i agresji w przestrzeni publicznej\" - podkreślono.\n\nRestrykcje dotyczą wjazdu dla obywateli Rosji, posiadaczy krótkoterminowych wiz Schengen, w celach innych niż niezbędne, np. w celach turystycznych i wypoczynkowych. Przepisy przewidują szereg wyjątków: ograniczenia nie dotyczą m.in. wizyt w celach humanitarnych i wjazdu osób prześladowanych politycznie.\n\nW komunikacie zaznaczono, że decyzja jednocześnie wejdzie w życie we wszystkich krajach bałtyckich 19 września. Według agencji LETA ograniczenia mają obowiązywać do 3 czerwca 2023 roku.\n\nW czwartek premierzy Polski, Estonii, Litwy i Łotwy opowiedzieli się za ograniczeniem możliwości podróżowania po Europie dla obywateli Rosji. We wspólnym oświadczeniu zapowiedzieli ograniczenie możliwości wjazdu do strefy Schengen dla obywateli rosyjskich podróżujących w celach turystycznych, kulturalnych, sportowych i biznesowych.\n\nZ Rygi Natalia Dziurdzińska (PAP)",
    "Pabriks: Łotwa jest bezpieczna, ale nie możemy wykluczać napaści ze strony Rosji": "\"Zasadnicze stanowisko narodowych sił zbrojnych i ministerstwa obrony polega na tym, że nie możemy wykluczać napaści agresywnego kraju. Przygotowujemy się do różnego rodzaju elementów zaskoczenia, by je powstrzymywać\" - powiedział minister.\n\nReklama\n\nOdniósł się w ten sposób do słów doradcy prezydenta Ukrainy Wołodymyra Zełenskiego - Ołeksija Arestowycza, który wyraził pogląd, że Łotwa ma zacząć żyć z myślą, że wojna na pewno będzie i tylko w ten sposób można przygotować siły zbrojne zdolne do walki.\n\nPabriks ocenił, że \"nie należy wpadać w panikę\" przez tę wypowiedź. Doradca prezydenta Ukrainy \"ostrzega nas przed tym, czym jest Rosja i zdajemy sobie sprawę, czym jest Rosja, że w najbliższych latach będzie agresywna\" - kontynuował łotewski minister.\n\n\"Jesteśmy gotowi i nie trzeba się tego obawiać\" - zapewnił.\n\n\"W resorcie obrony zawsze mówiliśmy, że powinniśmy analizować sytuację z najbardziej mrocznego punktu widzenia, nie wykluczając tego, że w najbliższych pięciu-dziesięciu latach będziemy musieli zmierzyć się z naciskiem Rosji\" - powiedział minister.\n\nZaznaczył, że ministerstwo obrony nie uważa, że będzie wojna, ale wie, co trzeba robić, by Rosja nie zaczęła wojny: wdrożyć służbę wojskową, kupować nową broń, wzmacniać Łotwę w ramach NATO i UE.\n\nZ Rygi Natalia Dziurdzińska",
    "Polska, Litwa, Łotwa i Estonia szykują wspólną propozycję nowych sankcji": "Kolejny unijny pakiet sankcji na Rosję za jej inwazję na Ukrainę został zapowiedziany przez Komisję Europejską jeszcze przed wakacjami. W ostatnich godzinach, wraz z ogłoszeniem przez prezydenta Władimira Putina mobilizacji, prace nad pakietem nabrały dynamiki. Ogłoszenie nowych restrykcji zapowiedzieli szefowa KE Ursula von der Leyen i szef unijnej dyplomacji Josep Borrell.\n\nReklama\n\n- Polska, Litwa, Łotwa, Estonia i państwa skandynawskie przygotowują wspólnie propozycję i chcą, aby była ona elementem nowego pakietu restrykcji. Będzie ona gotowa w ciągu najbliższych kilku godzin - przekazało źródło dyplomatyczne. - Jest jeszcze sporo sektorów rosyjskiej gospodarki, które nie są objęte restrykcjami. Jest przestrzeń do nałożenia kolejnych sankcji, zarówno sektorów, jaki i indywidualnych – dodało źródło.\n\nJak wskazał dyplomata, wojna oznacza ciągłe koszty dla państw UE i czym szybciej się skończy, tym ten koszt będzie dla krajów Wspólnoty niższy. - Nie możemy się w tej kwestii zatrzymać - zaznaczył.\n\nKE ma w najbliższych dniach przedstawić państwom członkowskim UE projekt kolejnego pakietu sankcji wobec Rosji. Ma on objąć m.in. osoby, które wspierają agresję Rosji wobec Ukrainy, a także rozszerzyć sektory objęte restrykcjami i dotyczyć rynku ropy.\n\nReklama\n\nSiódmy pakiet\n\nUE przyjęła w lipcu siódmy pakiet nowych sankcji wobec Rosji. Zakłada on m.in. zakaz importu rosyjskiego złota i jednocześnie wzmacnia kontrolę eksportu w zakresie produktów podwójnego zastosowania, w tym chemicznych i farmaceutycznych oraz zaawansowanych technologii. Pakiet ten zakłada też wpisanie ponad 50 osób i podmiotów powiązanych z Kremlem na unijne listy sankcyjne. Oznacza to zamrożenie ich majątków i zakaz wjazdu do UE.\n\nSzef dyplomacji UE Borrell oświadczył w czwartek, że dodatkowe sankcje wobec Rosji zostaną przyjęte tak szybko, jak to będzie możliwe, \"we współpracy z naszymi partnerami\".\n\nZ Brukseli Łukasz Osiński",
    "Euro sprawi, że zbiedniejemy? Odwiedziłem Łotwę. Było drożej, ale na pewno nie ubogo": "Położona nieco ponad 250 km w linii prostej od polskiej granicy Łotwa raczej nie jest krajem, który przyciąga tłumy polskich turystów. Według danych tamtejszego państwowego urzędu statystycznego liczba Polaków odwiedzających ten kraj w ostatnich pięciu latach spadła z nieco ponad 300 tys. do 66 tys. To ok. 3-4 proc. wszystkich odwiedzających każdego roku ten bałtycki kraj.\n\nŁotwa nie gości też zbyt często w polskich mediach. Wyjątkiem są ostatnie miesiące, gdy ten niespełna dwumilionowy kraj, w którym nawet co czwarty mieszkaniec jest etnicznym Rosjaninem postawił się Moskwie w obliczu inwazji na Ukrainę. Łotysze nie tylko wspierają militarne wysiłki rządu w Kijowie, ale podejmują także zdecydowane ruchy w sferze symbolicznej. To choćby przemianowanie fragmentu ulicy Antonijas, przy której stoi rosyjska ambasada na ulicę \"Niepodległości Ukrainy\" czy wysadzenie gigantycznego pomnika Armii Czerwonej.\n\nWidok z okien rosyjskiej ambasady w Rydze.\n\nŁotwa już 8 lat temu przyjęła euro - portfele to odczuły\n\nMy jednak skupimy się na tym, ile kosztuje życie w tym kraju. Łotwa bowiem już w 2014 r. - 10 lat po akcesji do Unii Europejskiej – przyjęła euro. Dlatego też postanowiliśmy sprawdzić, jak wyglądają tam pensje i ceny.\n\nJeśli zestawimy dane o przeciętnej płacy Łotysza i Polaka, okaże się, że decyzja Rygi o przyjęciu euro opłaciła się mieszkańcom tego kraju, jeśli chodzi o zasobność ich portfeli. Przeciętna łotewska pensja od początku 2004 r. do dnia wejścia do strefy euro wzrosła z 270 euro miesięcznie do 740 euro miesięcznie. To skok o 160 proc. Dla porównania w tym samym okresie w Polsce tempo wzrostu przeciętnej płacy brutto wyniosło 67 proc.\n\nPójdźmy jednak o krok dalej i zobaczmy, co wydarzyło się od wejścia Łotwy do strefy euro. Dane pokazują, że od początku 2014 r. do końca pierwszego kwartału 2022 r. płaca wzrosła o kolejnych 75 proc. W Polsce ten wzrost wyniósł 60 proc.\n\nCo mówią pensje netto\n\nPorównywanie pensji brutto ma jednak tę wadę, że różne kraje w różnym stopniu obciążają płace daninami publicznymi. Tu z pomocą przychodzi nam Eurostat, który wylicza przeciętną płacę netto w każdym z państw członkowskich i przelicza ją na euro.\n\nDla celów porównania Łotwy z Polską wybraliśmy płace netto bezdzietnego singla zarabiającego średnią krajową, by świadczenia takie jak np. 500 plus nie zaburzały obrazu. Dane od 2014 r. jednoznacznie pokazują, że choć widoczna na poprzednich wykresach wysoka dynamika wzrostu wynagrodzeń brutto Łotyszy nie przekładała się na to, że obywatele bałtyckiego kraju rzeczywiście dysponowali większym budżetem domowym niż Polacy.\n\nI tak jeszcze w 2014 r. wspomniany łotewski bezdzietny singiel w skali roku netto otrzymywał 78 proc. tego, co jego odpowiednik w Polsce. Dwa lata później był to już niemal 89 proc. Stosunek płacy Łotysza do Polaka oscylujący wokół 90 proc. utrzymywał się do 2019 r.. W 2020 r. wyniósł już ponad 94 proc., a w roku 2021 r. nasz łotewski singiel stał się bogatszy od Polaka. Dzięki swojej pracy dysponował bowiem budżetem o 5 proc. większym.\n\n(Kolor niebieski - Polska, kolor bordowy - Łotwa)\n\nProblem z inflacją\n\nPosiadanie euro ma jednak i swoje ciemne strony. Zwłaszcza w czasie kryzysu, jak ten, z którym zmagamy się obecnie. Łotysze muszą bowiem radzić sobie z inflacją przekraczającą 20 proc. rdr bez możliwości skorzystania z dostępnej choćby Polsce broni, jaką jest podniesie stóp procentowych. W strefie euro zależą one od Europejskiego Banku Centralnego, który musi jednak uwzględniać sytuację zarówno w dwumilionowej Łotwie, jak i ponad 67-milionowej Francji, gdzie inflacja przekroczyła dopiero 6 proc.\n\nZobacz też: Przeciek z EBC. Podwyżki stóp w strefie euro mogą być wyższe\n\nTak wysoka inflacja przekłada się na ceny podstawowych produktów, co widać w przygotowanym przez nas zestawieniu.\n\nWizyta w łotewskim markecie\n\nWybraliśmy do niego 17 produktów i usług takich samych dla obu krajów. Dane pozyskaliśmy z: dwóch sieci handlowych w obu krajach, jednej aplikacji do zamawiania zakupów w obu krajach oraz portalu numbeo i uśredniliśmy wyniki, nie uwzględniając promocji. Łotewskie ceny przeliczyliśmy na złote po kursie z 19 sierpnia.\n\nW zestawieniu widać, że spośród 17 wybranych produktów i usług tylko jeden jest tańszy w Łotwie.\n\nCo z mieszkaniami\n\nRównocześnie jednak, choć zakupy czy jedzenie w łotewskich restauracjach jest wyraźnie droższe niż w Polsce, to koszt życia już niekoniecznie. W 2020 r. według najnowszych dostępnych danych Eurostatu przeciętne łotewskie gospodarstwo domowe wydawało na utrzymanie domu 23,3 proc. budżetu. Dla porównania w Polsce było to 20,9 proc. Równocześnie według danych zbieranych przez portal Numbeo wynajem mieszkania w Łotwie (kurs euro z 19 sierpnia) był o ok. 50 proc. niższy niż w Polsce (porównujemy tę samą kategorię mieszkań z jedną sypialnią w centrum miast). Podobna dysproporcja dotyczy kosztu zakupu m kw. mieszkania. Nie sposób w tym miejscu jednak nie odnotować faktu, że według Eurostatu ceny mieszkań, podobnie jak płace, w Łotwie rosną mocniej niż nad Wisłą. Jeśli średnią cenę m kw. mieszkania z 2015 r. przyjmiemy jako wartość wyjściową, to w Polsce zakup podrożał o 47,7 proc. W Łotwie o 61,5 proc. W tym samym czasie wspomniana wcześniej płaca netto Polaka wzrosła o 28,5 proc., a Łotysza o 64,7 proc.\n\nNa podstawie tych danych trudno stwierdzić, by przyjęcie przez Łotwę w 2014 r. sprawiło, że mieszkańcy tego kraju zubożeli. A dokładnie taki argument przeciwko wspólnej walucie pojawił się w dyskusji publicznej, choć przyjęcie euro w Polsce jest nawet technicznie nieosiągalne.",
    "Łotwa chce uniezależnienia Kościoła Prawosławnego od Moskwy. Zwróci się do Cyryla": "Rada Ministrów Łotwy upoważniła ministra sprawiedliwości tego kraju Jānisa Bordānsa do zwrócenia się, w imieniu władz, do patriarchy moskiewskiego i całej Rusi Cyryla z prośbą o wydanie tomosu (dekretu) ogłaszającego autokefalię Łotewskiego Kościoła Prawosławnego (ŁKP).\n\nSzef resortu ma powiadomić oficjalnie głowę Rosyjskiego Kościoła Prawosławnego (RKP) o uchwalonych przez Sejm (Saeima) łotewski poprawkach, które prawnie potwierdzają niezależny status ŁKP.\n\nZgodnie ze zmianami ustawodawczymi, wprowadzonymi przez parlament w Rydze, państwo uznaje, iż Łotewski Kościół Prawosławny ze wszystkimi swymi eparchiami (diecezjami), parafiami i innymi instytucjami jest całkowicie samodzielny i niezależny od jakiejkolwiek władzy kościelnej poza granicami Łotwy. Dlatego do patriarchy Cyryla wysłano list z propozycją skorzystania z przysługujących mu uprawnień i ogłoszenia tomosu stwierdzającego autokefalię ŁKP, aby w ten sposób mógł on spełniać wszystkie wymogi prawa. Chodzi zwłaszcza o to, aby mógł działać jako Kościół całkowicie samodzielny i niezależny w swych kontaktach z państwem łotewskim i z innymi Kościołami prawosławnymi.\n\nUchwałę o niezależności ŁKP Patriarchatu Moskiewskiego podjął 8 września Sejm łotewski na wniosek prezydenta tego kraju Egilsa Levitsa. Nowe przepisy przewidują, że ŁKP ma do 31 października dopasować swój statut do nowych poprawek, wnosząc do niego odpowiednie zmiany.\n\nDecyzja parlamentu łotewskiego, a nawet ogłoszona jeszcze pod koniec sierpnia jej zapowiedź wywołały wielkie niezadowolenie RKP, którego zdaniem jest to \"brutalna ingerencja władz świeckich w wewnętrzne sprawy kościelne\". Doradca patriarchy ks. protojerej Nikołaj Bałaszow oświadczył, iż uchwalając nowe przepisy rząd w Rydze postąpił gorzej niż w średniowieczu.\n\nŹródło: KAI / pk",
    "Łotwa. Budowa ogrodzenia na granicy z Białorusią zakończy się w 2024 roku": "Budowa stałego ogrodzenia na granicy Łotwy z Białorusią zakończy się w 2024 roku - podała agencja LETA. Łotewska straż graniczna podkreśla, że obecnie napływ nielegalnych migrantów na granicę z terytorium Białorusi jest na \"średnim poziomie\".\n\nJak pisze agencja LETA, na łotewsko-białoruskiej granicy zbudowano 60-kilometrowe tymczasowe ogrodzenie, które \"ma zapobiegać hybrydowemu atakowi na granicę Łotwy z wykorzystaniem nielegalnych migrantów przez białoruski reżim\". Pod koniec sierpnia ruszyły zaś prace przy budowie stałego ogrodzenia. Dotychczas zbudowano 5 km tego zabezpieczenia - podaje portal LSM.\n\nPrzy wyborze ogrodzenia stałego straż graniczna kierowała się doświadczeniem Litwy i Polski, m.in. jeśli chodzi o dobór najbardziej optymalnego rozwiązania i najniższe koszty budowy - podkreśla LETA.\n\nNa granicy zbudowano już cztery mosty przez rzeki, w planach jest też postawienie sześciu wież, budowa dróg i ścieżek do patrolowania oraz innej koniecznej infrastruktury. Odcinek o długości 82 km musi zostać wylesiony.\n\n#Łotwa rozpoczęła budowę 173-kilometrowego ogrodzenia z zamontowanym na szczycie drutem kolczastym na granicy z Białorusią. Ogrodzenie ma zapobiegać nielegalnej migracji\n\n\n\nźródło: https://t.co/0EFt2QS2Ki pic.twitter.com/9MPqQWpNPa — Biełsat (@Bielsat_pl) September 15, 2022\n\nBudowa stałego ogrodzenia na granicy ma być zakończona w lutym 2024 roku.\n\nŁotewska straż graniczna zaznacza, że obecnie napływ migrantów z terytorium Białorusi pozostaje na \"średnim poziomie\". W ciągu tygodnia próby przedostania się przez granicę podejmuje około 60-80 osób.\n\nZ Rygi Natalia Dziurdzińska (PAP)\n\nmj/",
    "Łotwa nie czeka. Tak szykuje się na atak": "Po kliknięciu w link odbiorca przenoszony jest na stronę internetową, na której zamieszczono dostępną do pobrania instrukcję podzieloną na trzy główne rozdziały: \"co robić w pierwszych 72 godzinach\" (sytuacji nadzwyczajnej), \"propozycje dotyczące przygotowań\" (np. w sprawie zapasów wody, jedzenia, leków) oraz \"działania mieszkańców w przypadku wojny\".",
    "Liga Narodów. Vladislavs Gutkovskis strzelił po raz szósty. Awans Łotwy do Dywizji C": "Gola z Andorą Gutkovskis strzelił chwilę po przerwie. Trafił prawie że do pustej bramki, gdy jego kolega przejął piłkę jeszcze w polu karnym i wystawił ją w idealnym miejscu. Łotwa była na dobrej drodze do zwycięstwa, lecz w końcówce koszmarną wpadkę zanotował były bramkarz Arki Gdynia, Jagiellonii Białystok czy Górnika Zabrze, Pavels Steinbors:\n\nW czerwcu snajper Rakowa zaliczył po dublecie z Liechtensteinem i Mołdawią. Łotwa awansowała do wyższej dywizji dzięki czterem zwycięstwom i remisowi (przegrała jedynie rewanż z Mołdawią 1:2, którą wcześniej pokonała 4:2).\n\nOprócz Gutkovskisa cały mecz z Andorą zaliczył tez Kristers Tobers z Lechii Gdańsk.\n\nW Rakowie Gutkovskis ostatnio raz pojawia się w jedenastce, a innym razem wchodzi z ławki. Jego dorobek strzelecki to raptem dwa gole z początku sezonu.",
    "Łotwa: prezydent zgłosił projekt o niezależności miejscowego Kościoła": "Jeśli Sejm przyjmie i uchwali nowe przepisy i wejdą one w życie, \"wówczas zostanie wykluczony jakikolwiek wpływ lub władza Patriarchatu Moskiewskiego nad naszym Kościołem prawosławnym. Wyrzeczenie się wszelkich związków z Patriarchatem stanowi istotne zagadnienie dla naszych prawosławnych, całego społeczeństwa łotewskiego i dla naszego bezpieczeństwa narodowego\" – powiedział prezydent.\n\nPrzygotowany projekt ustawy omawiano 5 września ze spikerką Sejmu Inārą Mūrniece i z przewodniczącymi wszystkich frakcji partii obecnych w parlamencie. O planach zmian powiadomiono również ŁKP.\n\nreklama\n\nKościół ten korzysta z dużej autonomii w łonie Patriarchatu Moskiewskiego, który – jak wiadomo – w pełni popiera reżym kremlowski i wojnę Rosji przeciw Ukrainie. Według szefa państwa zgłoszony przezeń projekt przywróci historyczny status ŁKP oraz wykluczy jakiekolwiek wpływy i władzę Moskwy nad prawosławiem łotewskim. \"Przyjmując poprawki, państwo uznaje, że Łotewski Kościół Prawosławny jest całkowicie samodzielny i niezależny (autokefaliczny) oraz nie zależy od władzy jakiegokolwiek innego Kościoła poza granicami Łotwy\" – stwierdził Levits.\n\nPodkreślił, iż \"w niezależnym, demokratycznym i przestrzegającym prawa państwie łotewskim nasi prawosławni potrzebują własnego Kościoła samodzielnego i niezależnego\". Szef państwa zapewnił, że projekt poprawek omówiono ze wszystkimi kompetentnymi instytucjami państwowymi na posiedzeniu Rady Bezpieczeństwa Narodowego. Poinformowano o nim również parlamentarne komisje – bezpieczeństwa narodowego oraz ds. praw człowieka i kontaktów ze społeczeństwem, które będą odpowiadały za dalsze prace z zaproponowanym projektem zmian ustawodawczych.\n\nOprócz ŁKP, którego większość wiernych stanowią mieszkający w tym kraju etniczni Rosjanie, na Łotwie działa też znacznie od niego mniejszy Łotewski Autonomiczny Kościół Prawosławny, podlegający Patriarchatowi Konstantynopolskiemu. Powstał on w 1935, ale po zajęciu kraju przez wojska sowieckie w 1940 nowe władze go zlikwidowały, a jego wyznawców wcielono siła do Rosyjskiego Kościoła Prawosławnego. Po odzyskaniu przez Łotwę niepodległości w 1991 przedstawiciele działającego na emigracji Kościoła \"konstantynopolskiego\" zaczęli powoli powracać do tego kraju, ale formalnie władze zarejestrowały wspomniany Kościół autonomiczny, niemający jednak nic wspólnego ze strukturami przedwojennymi (powstał w 1994) dopiero 24 października 2019 roku.\n\nreklama reklama\n\nreklama",
    "Mołdawia 🇲🇩 Typy, kursy (22.09.2022)": "Przedostatnia kolejka Ligi Narodów. Łotwa staje przed szansą na zapewnienie sobie awansu do dywizji C. Wystarczy remis w domowym meczu z Mołdawią. Wydaje się jednak, że nie powinni mieć kłopotów i sięgną po piątą z rzędu wygraną.\n\nŁotwa – Mołdawia zapowiedź (czwartek, 18:00)\n\nGospodarze tego spotkania, jak na razie są “kompletni”. Wygrali wszystkie cztery mecze i są o krok od awansu do dywizji C. Warto dodać, że już pokonali Mołdawię, aż 4:2 w Kiszyniowie. Wtedy po dwa gole strzelili Ikaunieks oraz Gutkovskis, czyli atakujący Rakowa Częstochowa. Poza tym ograli Lichtenstein dwukrotnie oraz Andorę. Wydaje się, że wszystko już jest na tacy i wystarczy po prostu dopełnić formalności u siebie.\n\nMołdawianie raczej już mogą zapomnieć o awansie. Całą sprawę zaprzepaścili podczas wyjazdu do Andory. Tam remis zabrał im możliwość walki bezpośredniej z Łotwą, w której to od nich wszystko zależy. Gdyby tam wygrali, wówczas to byłby bezpośredni mecz o awans. A tak nawet wygrana w Rydze może im nic nie dać, wobec ostatniej kolejki. Krótko mówiąc to raczej mecz o pietruszkę dla gości.\n\nŁotwa – Mołdawia kursy bukmacherów\n\nBukmacher Superbet przygotował następujące kursy na ten mecz:\n\nŁotwa wygra, kurs: 1,67\n\nRemis, kurs: 3,75\n\nMołdawia wygra, kurs: 5,25\n\nŁotwa – Mołdawia nasze typy\n\nStawiamy na zwycięstwo gospodarzy, którzy mogą w ten sposób przypieczętować awans do dywizji C.\n\nNasze typy Łotwa 1,67 Zagraj\n\nZagraj Powyżej 1,5 bramki 1,40 Zagraj\n\nŁotwa – Mołdawia fakty meczowe\n\nPo czterech kolejkach Łotwa prowadzi z dorobkiem 12 punktów. Mołdawia jest druga – 7pkt\n\nGospodarze w przypadku remisu zapewniają sobie awans do dywizji C Ligi Narodów\n\nŁotysze mają komplet punktów po czerwcowych meczach\n\nWtedy pokonali rywala w Kiszyniowie 4:2, m.in. po dwóch golach Gutkovskisa\n\nDołącz do grupy Gram Grubo Szukasz grupy z typami na Facebooku, która będzie całkowicie darmowa? Typy\n\nKonkursy\n\nDyskusje Dołącz do nas\n\nInne mecze\n\nPolska – Holandia (czwartek)",
    "Łotwa: W Rydze ktoś pomalował znak z nazwą osiedla w barwy flagi rosyjskiej": "Nieznani sprawcy pomalowali w barwy flagi rosyjskiej znak z nazwą jednego z osiedli Rygi, stolicy Łotwy - podaje w sobotę portal LSM. Policja wszczęła śledztwo z artykułu dotyczącego chuligaństwa.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nZnak z nazwą Bolderaja, ustawiony przy wjeździe na osiedle, pomalowano w barwy flagi rosyjskiej nocą z piątku na sobotę. Na znaku napisano też po angielsku \"war\" (wojna).\n\nLSM publikuje zdjęcia pomalowanego znaku: https://tinyurl.com/5xda5tfw.\n\nMer stolicy Łotwy Martinsz Stakis podkreślił, że służby już usuwają skutki wandalizmu.\n\nZ Rygi Natalia Dziurdzińska\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Stulecie łotewskiego konkordatu. „By katolików przeciągnąć na swoją stronę”": "Wolna Łotwa, która powstała w 1918 roku, była w większości krajem protestanckim. Tak ułożyła się historia tego narodu. W Łatgalii jednak od wieków dominowali katolicy, a lokalni księża prowadzili działalność polityczną, by wspomnieć nazwiska takie jak Francis Trasuns, ksiądz i deputowany rosyjskiej Dumy Państwowej, przewodniczący Łatgalskiej Rady Ziemskiej, poseł na Sejm Łotwy. Państwu łotewskiemu zależało na tym, by katolicy pozostali lojalną grupą, zaś niepodległość Rygi, wywalczona od Rosji S...",
    "Łotwa: Władze Dyneburga zapowiadają usunięcie sowieckich pomników": "Władze Dyneburga (łot. Daugavpils) na południu Łotwy zapowiedziały usunięcie sowieckich pomników w przewidzianym przez ustawę terminie, czyli do 15 listopada.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWcześniej Trybunał Konstytucyjny odmówił wszczęcia postępowania na wniosek władz Dyneburga, które zwróciły się do niego z prośbą o zbadanie, czy ustawa zobowiązująca do demontażu pomników gloryfikujących reżim sowiecki jest zgodna z konstytucją.",
    "Łotwa. Katastrofa samolotu na Bałtyku. Wiadomo, kto był na pokładzie": "Przypomnijmy, do zdarzenia doszło w niedzielę (4 września). Prywatny odrzutowiec Cessna 551 wystartował wczesnym popołudniem z lotniska Jerez w Hiszpanii, oddalonego o ok. 80 km od Sewilli. Miał wylądować na lotnisku w Kolonii-Bonn. Przed godz. 20:00 został wydany komunikat o utracie sygnału. Flight Radar 24 podał, że \"ostatnia zarejestrowana wysokość samolotu wynosiła 2100 stóp [640 metrów - red.]\".\n\nREKLAMA\n\nWięcej informacji ze świata i kraju znajdziesz na stronie głównej portalu Gazeta.pl.\n\nZobacz wideo Kiedy przysługuje nam zwrot kosztów, a kiedy odszkodowanie od przewoźnika? Ekspertka wyjaśnia\n\nKatastrofa samolotu na Bałtyku. Na pokładzie byli członkowie niemieckiej rodziny\n\nJak pisaliśmy na Gazeta.pl, Johan Wahlstrom ze Szwedzkiej Administracji Morskiej poinformował, że Niemcy i Dania poderwały swoje myśliwce, kiedy Cessna była w ich przestrzeni powietrznej, a samolot nie odpowiadał na żadne wezwania kontrolerów ruchu lotniczego. Kontakt z nim miał urwać się już nad Francją. - Piloci nie widzieli nikogo w kokpicie - cytowała jego słowa agencja Reutera. Byli świadkami, jak maszyna wirowała i rozbiła się w pobliżu Łotwy.\n\nNa miejscu katastrofy odkryto ślady paliwa - podaje \"Bild\", powołując się na słowa rzecznika Szwedzkiej Administracji Morskiej. Prawdopodobnie nie ma nadziei dla pasażerów samolotu. Wśród ofiar jest 72-letni właściciel firmy lotniczej specjalizującej się w lotach prywatnych, jego 68-letnia żona, ich 26-letnia córka oraz prawdopodobnie niespokrewniony z nimi 27-letni pasażer - informuje hiszpański dziennik \"El Pais\".\n\nW poniedziałek rano (5 września) na miejsce wysłano specjalnie wyposażony dron z Europejskiej Agencji Bezpieczeństwa Morskiego w Estonii. Kierownictwo nad akcją ratunkową przejęła Łotwa. Eksperci podejrzewają, że w odrzutowcu doszło do dekompresji, co spowodowało, że obecne w nim osoby straciły przytomność.\n\nMissisipi. Groził rozbiciem samolotu. Policja ewakuowała mieszkańców\n\nSamolot zniknął z radaru. Wizualizacja jego ostatnich chwil\n\nSamolot był tuż przed godz. 19 nad niemiecką wyspą Rugia, a chwilę później wleciał w szwedzką przestrzeń powietrzną - podaje Flight Radar. O godz. 19.35 zaczął tracić wysokość i prędkość. Ok. 40 km na północny zachód od łotewskiego miasta Windaw zmienił kurs. Kiedy zniżył się do bardzo niebezpiecznego pułapu, zniknął z radaru i kontakt się urwał.\n\nRozbity samolot pod Piotrkowem. Zginął pilot i jego narzeczona",
    "Od początku wojny Łotwa zamroziła rosyjskie aktywa o wartości 80 mln euro": "Od początku rosyjskiej agresji na Ukrainę Łotwa zamroziła rosyjskie aktywa o wartości 80 mln euro. Poinformował ukraiński portal Liga News na podstawie wywiadu szefowej Komisji Finansów i Rynku Kapitałowego Sante Purgaile udzielonego dla lokalnej telewizji.\n\nWedług jej informacji na Łotwie udało się zidentyfikować aktywa sześciu Rosjan objętych sankcjami i 35 osób prawnych.\n\nJednocześnie Łotwa zwraca uwagę na to, czy Rosja próbuje omijać sankcje przez pośredników.\n\n\n\n\n\n„Obserwujemy, że zwiększył się odpływ pieniędzy do takich krajów jak Kazachstan, Uzbekistan, Turcja. Dlatego bardzo rzetelnie analizujemy dane, prosimy o wyjaśnienia i wyciągamy wnioski” – powiedziała.\n\nPurgaile podkreśliła, ze Łotwa potrafi umiejętne analizować przepływ pieniędzy i namierzać próby obejścia sankcji, wiec, „jeśli ktoś spróbuje obejść te sankcje, prędzej czy później zostanie znaleziony”.\n\n\n\n\n\nDJK, ekhokavkaza.com",
    "Liga Narodów. Ucieczka Francji. Zmarnowana szansa Łotwy. Dwa awanse": "Liga Narodów. Ucieczka Francji. Zmarnowana szansa Łotwy. Dwa awanse\n\nW 5. kolejce Ligi Narodów ważne zwycięstwo odnieśli Francuzi, którzy zrobili duży krok w kierunku utrzymania w dywizji A. Awans do wyższej dywizji zapewniły sobie reprezentacje Turcji i Kazachstanu.\n\nPAP/EPA / CHRISTOPHE PETIT TESSON / Na zdjęciu: Reprezentacja Francji\n\nTrójkolorowi wygrali 2:0 i wyprzedzili czwartkowego rywala. Teraz wszystko jest w ich nogach.\n\nO wygranie grupy wciąż walczą Chorwaci i Duńczycy. Po czwartkowej wygranej 2:1, na 1. miejsce awansowali wicemistrzowie świata.\n\nLiga Narodów, dywizja A, grupa 1:\n\nFrancja - Austria 2:0 (0:0)\n\n1:0 - Mbappe 56'\n\n2:0 - Giroud 64'\n\nChorwacja - Dania 2:1 (0:0)\n\n1:0 - Sosa 49'\n\n1:1 - Eriksen 77'\n\n2:1 - Majer 79'\n\n\n\nLiga Narodów, dywizja C, grupa 1:\n\nReprezentacja Turcji już jest pewna awansu do dywizji B, ale drużyna musiała sporo namęczyć, aby zremisować z Luksemburgiem, który w spotkaniu trzy razy wychodził na prowadzenie. Ostatecznie potyczka zakończyła się remisem 3:3. Turcy nad czwartkowym rywalem mają pięć punktów przewagi i nic nie zabierze im już triumfu w grupie.\n\nO utrzymanie grać będą z kolei Litwini, którzy 1:1 zremisowali z Wyspami Owczymi i nie mają już szans na opuszczenie ostatniego miejsca.\n\nTurcja - Luksemburg 3:3 (2:2)\n\n0:1 - Martins 9'\n\n1:1 - Under (k.) 16'\n\n1:2 - Sinani 37'\n\n2:2 - Chanot (sam.) 39'\n\n2:3 - Rodrigues 69'\n\n3:3 - Yuksek 87'\n\nLitwa - Wyspy Owcze 1:1 (0:1)\n\n0:1 - Andreasen 22'\n\n1:1 - Slivka 44'\n\n\n\nLiga Narodów, dywizja C, grupa 3:\n\nW grupie 3 dywizji C z awansu cieszyć mogą się Kazachowie, którzy 2:1 pokonali Białoruś. Goście po 5. kolejce stracili szansę na uratowanie się przed grą w barażach.\n\nW potyczce Słowaków z Azerami dwa z trzech goli padały w doliczony czasie. Zwyciężyli goście 2:1 i tym samym pozbawili Białorusinów resztek złudzeń.\n\nSłowacja - Azerbejdżan 1:2 (0:1)\n\n0:1 - Dadaszow 43'\n\n1:1 - Jirka (k.) 90+3'\n\n1:2 - Hagverdi 90+5'\n\nKazachstan - Białoruś 2:1 (1:1)\n\n1:0 - Gabyszew29'\n\n1:1 - Sawitskij 45+3'\n\n2:1 - Zajnutdinow 79'\n\n\n\nLiga Narodów, dywizja D, grupa 1:\n\nŁotysze byli krok od zapewnienia sobie na kolejkę przed końcem awansu do dywizji C. Wystarczyło nie przegrać z Mołdawią. W Rydze triumfowali goście 2:1 i zmniejszyli straty do rywala do dwóch punktów. W ostatniej kolejce Łotwa zagra na wyjeździe z Andorą, a Mołdawia podejmie Liechtenstein.\n\nLiechtenstein - Andora 0:2 (0:1)\n\n0:1 - Rosas 4'\n\n0:2- Cervos 81'\n\nŁotwa - Mołdawia 1:2 (0:2)\n\n0:1 - Revenco 26'\n\n0:2 - Nicolaescu 45'\n\n1:2 - Ikaunieks 55'\n\nFrancja utrzyma się w dywizji A? Tak Nie zagłosuj, jeśli chcesz zobaczyć wyniki\n\nPolub Piłkę Nożną na Facebooku\n\nZgłoś błąd",
    "Łotwa. Bałtycki lider energii odnawialnych": "fot. freepik.com\n\nŁotwa jest rozwijającym się krajem bałtyckim. Dobre perspektywy rozwoju odzwierciedlone są w stale rosnącym poziomie inwestycji zagranicznych ulokowanych w kraju, które w 2020 roku wyniosły ponad 20 mld USD. Fundamentami łotewskiej gospodarki są rolnictwo, przemysł chemiczny, logistyka i przemysł drzewny. Inne znaczące sektory to tekstylia, przetwórstwo spożywcze, produkcja maszyn i zielone technologie. Rozwój przemysłu chemicznego Łotwa zawdzięcza dobrze wykształconej populacji. Kraj specjalizuje się w produkcji wyrobów farmaceutycznych, recyklingu czy chemii przyjaznej środowisku.\n\nElektronika high-tech i technologie informacyjne to prężnie rozwijające się branże łotewskiej gospodarki. Kraj inwestuje w rozwój infrastruktury logistycznej i komunikacyjnej, by stawać się coraz ważniejszym ośrodkiem transportowym w tej części Europy. Te zmiany ułatwiają i zachęcają przedsiębiorców do dalszego rozwoju, a firmy zagraniczne – do lokowania swoich inwestycji. Nasz nadbałtycki sąsiad doświadczony jest w produkcji energii odnawialnej i zapewnia doskonałe warunki dla projektów związanych z zieloną energią. Łotwa jest jednym z głównych eksporterów technologii środowiskowych w UE.\n\nPosiada potencjał do rozwoju tego sektora dzięki wykwalifikowanej sile roboczej, wieloletniemu doświadczeniu i niezbędnym zasobom. Wysiłki Łotwy na rzecz poprawy efektywności energetycznej oraz rosnąca liczba zapisów na studia w tym obszarze dodatkowo zwiększają potencjał branży. Wytwarzając nieco ponad 40,3% swojego rocznego zużycia energii z energii odnawialnej, Łotwa jest liderem UE pod względem udziału odnawialnych źródeł energii w całkowitym zużyciu energii.\n\n***Materiał pochodzi z raportu PwC i i PFR TFI: Polskie inwestycje zagraniczne: nowe trendy i kierunki. Jak pandemia zmieniła rynek BIZ? którego pełną zawartość możesz zobaczyć i pobrać klikając w poniższy przycisk\n\nRaport PWC",
    "Egils Levits dla WP: Należy potraktować Rosję jak Koreę Północną": "Na początku naszej rozmowy powiedziałem, że Rosja prezentuje się na poziomie intelektualnym XIX wieku. Atak na Ukrainę jest częścią rosyjskiej ideologii imperialistycznej i szowinistycznej. Ta wojna jest więc wojną ideologiczną i nawet jeśli Ukraina wygra, to ideologia pozostanie i będzie stanowić zagrożenie dla wszystkich demokratycznych krajów. Powinniśmy mieć tego pełną świadomość. Europa żyje w XXI wieku, co oznacza, że ma inne aspiracje i wartości. Jedynym sposobem na poradzenie sobie z tak agresywnym sąsiadem jest wzmocnienie demokracji, naszej kultury i nauki, ale przede wszystkim naszych zdolności militarnych, aby odwieść Rosję od pokusy atakowania innych krajów.",
    "Prezydent Ukrainy: Łotwa i Polska to stabilni partnerzy, dziękuję za wsparcie w otrzymaniu funduszy od UE": "Łotwa i Polska to stabilni partnerzy Ukrainy; dziękuję, że wspierają stanowisko Ukrainy w UE i pomagają odblokować pomoc – powiedział w piątek prezydent Ukrainy Wołodymyr Zełenski w Kijowie po spotkaniu z premierem Mateuszem Morawieckim i prezydentem Łotwy Egilsem Levitsem.\n\nW piątek premier Mateusz Morawiecki oraz prezydent Łotwy Egils Levits przebywają z wizytą w Kijowie, gdzie spotkali się z prezydentem Zełenskim.\n\n\n\n\n\n– Myślę, że słowa są tutaj zbędne – swoimi działaniami od samego początku ataku Rosji na nasz kraj te państwa, ci liderzy byli z nami i pokazali się jako liderzy światowego poziomu – powiedział Zełenski. Jak dodał, Łotwa i Polska są „wśród tych stabilnych partnerów, którzy pomagają nam w różnych kierunkach” już od aneksji Krymu przez Rosję w 2014.\n\n\n\n\n\nZełenski wskazał na podejście Polski do przyjęcia uchodźców z Ukrainy i roztoczoną nad nimi opiekę i wsparcie finansowe. – Ciepłe, ludzkie objęcia dla naszych rodzin – za to jestem niezwykle wdzięczny obu państwom – mówił.\n\n\n\n\n\nJak dodał, Łotwa i Polska zrobiły także bardzo dużo dla wzmocnienia Ukrainy na polu walki, „demonstrując historyczne wsparcie dla naszego kraju”.\n\n\n\n\n\nZełenski: Polska i Łotwa wspierają Ukrainę w uzyskaniu pomocy finansowej UE\n\n\n\n\n\n– Dzisiaj omówiliśmy także kwestie wsparcia finansowego. Wdzięczny jestem naszym partnerom, że wspierają stanowisko Ukrainy w Unii Europejskiej, że pomagają odblokować pomoc makrofinansową – dzisiaj omawiałem to z panem premierem i panem prezydentem – poinformował również ukraiński prezydent.\n\n\n\n\n\n– To wsparcie będzie kontynuowane; dziękuję liderom przyjacielskich państw, że zrobili ambitne kroki w kierunku wsparcia Ukrainy w otrzymaniu statusu kandydata do UE – dodał.\n\n\n\n\n\n9 mld euro pomocy\n\n\n\n\n\nPakiet pomocy makrofinansowej o wartości do 9 mld euro, ogłoszony przez KE 18 maja został zatwierdzony przez Radę Europejską w dniach 23-24 czerwca.",
    "": "",
    "Łotwa i Estonia usuwają symbole sowieckiej okupacji. Problemem jest podatna na propagandę rosyjska mniejszość": "Od kilku tygodni demontaże mają miejsce w całej Estonii. Na początku sierpnia z cokołu pod wjazdem do elektrowni Auvere zniknęła radziecka haubica. Przeciwko przeniesieniu jej do lokalnego muzeum w imieniu rosyjskojęzycznych mieszkańców zaprotestował Andrei Zaitsev, działacz związku zawodowego energetyków. – To pomnik upamiętniający tych, którzy zginęli w czasie II wojny światowej, również żołnierzy estońskiego korpusu strzeleckiego [wchodził w skład Armii Czerwonej – red.]. Nie widzę powodu, by kojarzyć haubicę z wojną w Ukrainie – tłumaczył gazecie \"Põhjarannik\". I ostrzegł, że usuwanie wojennych monumentów zwiększy jeszcze bardziej napięcia między rdzennymi Estończykami i potomkami tych, którzy przyjechali do Estonii w czasach sowieckich z innych części ZSRR. W liczącym 1,3 mln mieszkańców kraju aż 323 tys. obywateli to osoby rosyjskojęzyczne, a 90 tys. ma jedynie obywatelstwo rosyjskie.\n\nTakich jak Zaitsev nikt w Estonii nie słucha, bo gorączka obalania sowieckich monumentów ogarnęła nawet gminy, których władze były początkowo sceptyczne. 19 sierpnia radni Kärdla, jedynego miasta na wyspie Hiuma, zagłosowali za przeniesieniem w mniej eksponowane miejsce wielkiej granitowej głowy żołnierza radzieckiego. Ważący 46 ton Kivi-Jüri, czyli \"Kamienny Jurek\", jak bywa potocznie nazywany pomnik, nikomu wcześniej nie przeszkadzał. Był nie tylko miejscem pamięci, ale i lokalną atrakcją turystyczną.\n\nDemontażowi pomników towarzyszy wymiana znajdujących się na nich tablic. Te stare, zamiast informować, gloryfikują bowiem bohaterskie czyny sowietów. Pod koniec sierpnia władze władze gminy Lääneranna usunęły pięć niewielkich pomników wojskowych z miejscowości Hanila, Varbla, Kirbla i Lihula. Obeliski zostały przeniesione na ubocze, a opatrzono je neutralnymi informacjami. Tam, gdzie włodarze ociągali się, ludzie wzięli sprawy w swoje ręce. 27 sierpnia nieznani sprawcy obalili sowiecki monument w Suure-Jaani. Obelisk trafił do magazynu, a zaskoczone władze zaczęły gorączkowo szukać dlań docelowego miejsca.\n\nPomniki można szybko zdjąć z cokołów, ale umysłów nie da się zmienić decyzją rządu czy parlamentu – Erkki Bachovski.\n\nNajwiększe kontrowersje wzbudziła decyzja o usunięciu z przedmieść Narwy radzieckiego czołgu. Od ponad pół wieku T-34 stał w miejscu, gdzie w 1944 roku armia generała Fiedunińskiego przekroczyła graniczną rzekę Narwę, rozpoczynając coś, co w rosyjskiej historiografii nazywane jest \"wyzwalaniem Estonii\". Narwa to wyjątkowe miasto – 97 proc. spośród 60 tys. mieszkańców mówi po rosyjsku, większość z nich to etniczni Rosjanie. Kiedy więc rząd w Tallinie wydał wyrok na sowieckie monumenty, narwianie jakby na przekór władzom zaczęli traktować T-34 jako obiekt nostalgicznego kultu.\n\nLudzie zaczęli się gromadzić się pod czołgiem, składali kwiaty, publikowali protesty w mediach społecznościowych. – Czołg to broń służąca do zabijania, a nie pomnik. Niemal takie same czołgi zabijają dziś ludzi na ulicach ukraińskich miast – tłumaczyła Kaja Kallas, premier Estonii. W końcu zirytowana na opieszałość władz lokalnych wysłała do Narwy saperów. 16 sierpnia ściągnięto czołg z postumentu i laweta zawiozła go do muzeum wojska pod Tallinem. Niecały tydzień po przeprowadzce T-34 stał się znów celem pielgrzymek. W ostatni weekend wakacji do oddalonego od Narwy o ponad 200 km muzeum przyjechało ponad 1000 osób, czyli trzy razy więcej zwiedzających niż zwykle w wakacje. Większość mówiła ostentacyjnie po rosyjsku.\n\nErkki Bachovski, publicysta związany z największym w kraju dziennikiem \"Postimees\", podejrzewa, że odyseja czołgu z Narwy jeszcze się nie skończyła. – Z Tallina zostanie zapewne przewieziony w inne miejsce, być może nawet z powrotem do Narwy, gdzie trafi do jakiegoś zamkniętego pomieszczenia, by nie mógł stać się przedmiotem kultu – mówi mi komentator. I zwraca uwagę na fakt, że w reakcji na demontaż po drugiej stronie rzeki Narwy Rosjanie stawiają T-34 niedaleko przejścia granicznego. Rosyjskojęzyczni Estończycy nie będą mogli się jednak pod nim zbierać, bo granica jest zamknięta.\n\nSzacuje się, że w Estonii pozostaje jeszcze 200-400 pomników z czasów ZSRR. Władze nie wyznaczyły ostatecznego terminu ich usunięcia. Premier Kallas uważa jednak, że należy to zrobić szybko, by Moskwa nie wykorzystała pomników do destabilizowania sytuacji wewnętrznej: – Rosyjska agresja na Ukrainę rozdrapała głębokie rany w społeczeństwie. Rząd nie może sobie pozwolić na to, aby dać Rosji możliwość wykorzystania przeszłości do zakłócania pokoju w naszym kraju.\n\nEstończycy dmuchają na zimne nie bez powodu. 15 lat temu protest przeciwko przeniesieniu pomnika Wyzwolicieli Tallina przerodził się w trwające trzy dni zamieszki. W inspirowanych najpewniej przez władze w Moskwie starciach pod monumentem \"Brązowego Żołnierza\" zginął 20-letni Rosjanin, kilkadziesiąt osób zostało rannych, a kilkaset – aresztowanych. Wszystko to doprowadziło do poważnego kryzysu w relacjach Tallina i Moskwy.\n\nZdaniem Bachovskiego tym razem to Estonii nie grozi. – Rosyjskojęzyczna mniejszość jest bardzo niezadowolona, ale nie potrafi się dziś zorganizować. Demontaż pomników przebiega gładko, bo zajęty wojną z Ukrainą Kreml nie jest w stanie mieszać w Estonii – tłumaczy mi komentator. Podobnie ocenia sytuację Bartosz Chmielewski, zajmujący się krajami bałtyckimi analityk Ośrodka Studiów Wschodnich. – Po rosyjskiej inwazji na Ukrainę władze Estonii i Łotwy uznały, że problem pomników trzeba załatwić raz na zawsze. Rosja siłą rzeczy nie może poświęcić zbyt wiele energii na karanie krajów bałtyckich – przekonuje. Zdaniem analityka OSW do masowych protestów rosyjskojęzycznych Estończyków czy Łotyszów nie dochodzi z dwóch powodów: po pierwsze boją się zdecydowanej reakcji władz, po drugie nie mają silnego wsparcia politycznego ze strony partii, które od lat zabiegały o ich głosy, ani tym bardziej wsparcia ze strony Rosji.\n\nDuński Lenin\n\nUsuwanie pomników to ostatni akt desowietyzacji krajów bałtyckich. Litwa, Łotwa i Estonia zaczęły pozbywać się komunistycznych monumentów zaraz po odzyskaniu niepodległości na początku lat 90. – Wtedy z parków i ulic miast zniknęły pomniki Lenina, Dzierżyńskiego czy innych bohaterów ZSRR – opowiada Tomasz Otocki, który pisze m.in. do dwumiesięcznika \"Nowa Europa Wschodnia\". Każdy kraj poszedł swoją drogą. Na Litwie część komunistycznych pomników uległa zniszczeniu lub trafiła na złom. To, co przetrwało, zebrał w 1999 r. pod Druskiennikami były mer tego uzdrowiskowego miasta. W ten sposób powstał wielki skansen komunizmu – Park Grūtas.\n\nNa Łotwie i w Estonii drugie życie zyskał bodaj tylko pomnik Lenina z Jełgawy. Statuę wodza rewolucji kupił za 10 tys. dolarów pewien duński mecenas sztuki. Początkowo chciał umieścić monument niedaleko kopenhaskiego parku rozrywki Tivoli, ale ostatecznie położył go na specjalnej konstrukcji pod swym domem w Jutlandii i opatrzył podpisem \"Lenin nie żyje\".\n\nMonumenty poświęcone żołnierzom radzieckim miały więcej szczęścia niż pomniki Lenina – przetrwały nie tylko upadek ZSRR, ale wejście krajów Bałtyckich do UE i NATO. Przez ponad 30 lar w Tallinie i Rydze panował bowiem kruchy konsensus, aby czerwonoarmistów zostawić w spokoju. Władze nie chciały prowokować Moskwy i pogłębiać podziałów w społeczeństwie. Rosyjskojęzyczni Bałtowie mają bowiem nostalgiczny stosunek do czasów sowieckich, a zwycięstwo ZSRR w II wojnie światowej uznają za część swego dziedzictwa i tożsamości.\n\nPo agresji na Ukrainę niepisana umowa społeczna w sprawie sowieckich monumentów została zerwana. Estończycy nie chcieli już dłużej akceptować status quo. – Te pomniki gloryfikują imperialną ideologię, którą Rosjanie wykorzystują dziś przeciw Ukraińcom. Kreml nie nazywa agresji po imieniu, słyszymy o \"wyzwalaniu\" i \"denazyfikacji Ukrainy\". W 1944 roku Związek Sowiecki wykorzystał tą samą ideologię przeciwko nam. Wtedy też mówiono o \"wyzwalaniu\" i \"walce z nazizmem\" – tłumaczy mi Bahovski. Jego zdaniem desowietyzacja przestrzeni publicznej to symboliczna operacja, która ma także szerszy, międzynarodowy wymiar: \"Estonia podobnie jak Polska od lat prowadzi na Zachodzie batalię w sprawie potępienia zbrodni komunizmu. We wrześniu 2008 r. Parlament Europejski ustanowił Europejski Dzień Pamięci Ofiar Stalinizmu i Nazizmu, który jest obchodzony 23 sierpnia. Skoro uznajemy komunizm za zbrodniczą ideologię, to nie możemy pozwolić na tolerowanie komunistycznych pomników\".\n\nUstawa o pomnikach\n\nPo 24 lutego symboli sowieckiej okupacji zaczęli pozbywać się też Łotysze. W odróżnieniu od Estonii desowietyzacja odbywa się tam na mocy ustawy \"o zakazie eksponowania i demontażu obiektów gloryfikujących reżimy sowiecki i nazistowski\", która weszła w życie pod koniec czerwca. W lipcu łotewski rząd przedstawił listę pierwszych 69 pomników (spośród ok. 300), które muszą być zdemontowane do 15 listopada. Przygotowało ją wspólnie ministerstwo kultury, związek artystów plastyków i Muzeum Okupacji Łotwy.\n\nO demontażu największego z sowieckich monumentów w krajach Bałtyckich – pomnika żołnierzy Armii Radzieckiej na Zadźwiniu w Rydze – zdecydował parlament. Przeciw głosowała tylko reprezentująca rosyjskojęzycznych obywateli (czyli ok. 40 proc. spośród 1,9 mln mieszkańców Łotwy) partia Zgoda. Inne z prorosyjskich ugrupowań – będący pozapartyjną opozycją Rosyjski Związek Łotwy – zaprotestowało w bardziej symboliczny sposób. W dniu głosowania zorganizowano niewielką, ale głośną demonstrację pod budynkiem parlamentu.\n\nKompleks pomników zajmujący kilka hektarów parku poświęcony był \"wyzwolicielom Rygi i Łotwy spod okupacji niemiecko-faszystowskiej\". Kiedy 25 sierpnia runął wysoki na 79 metrów obelisk będący najważniejszą częścią kompleksu, zebrani na miejscu Łotysze bili brawo. Kulminacyjny moment trwającej w sumie trzy dni rozbiórki transmitowała na żywo łotewska telewizja.\n\nTo jeszcze bardziej podzieliło tak mocno spolaryzowane społeczeństwo. Najbardziej radykalna część rosyjskojęzycznych Łotyszów oburza się na rewizję historii. Ci bardziej umiarkowani w obalaniu pomników widzą niepotrzebną i kosztowną ekstrawagancję w czasach kryzysu. – Ludzie narzekają. Widzą w tym część kampanii wyborczej [wybory parlamentarne na Łotwie odbywają się 1 października – red.]. Mówią, że władze znalazły 2 mln euro na demontaż pomnika w Rydze, a nie mają na pomoc dla najuboższych, dopłaty do energii czy zmniejszenie VAT na żywność – opowiada mi Juris z Jurmały. Jest z wykształcenia politologiem. Ma spore rozeznanie w rosyjskiej mniejszości, bo startował kiedyś z listy partii Zgoda. Według niego spór o pomniki antagonizuje obie strony i zwiększa poparcie najbardziej radykalnych partii po obu stronach etnicznej barykady, a Kreml może to wykorzystać. – Uważam, że sowieckie pomniki powinny być usunięte, ale dlaczego zwlekano z tym ponad 30 lat? Czemu władze nie przeprowadziły akcji informacyjnej wśród mniejszości? Wiele, szczególnie starszych osób wywodzących się z mniejszości, nie zna w ogóle łotewskiego, więc zna tylko argumentację najbardziej radykalnych spośród prorosyjskich polityków – tłumaczy.",
    "Łotwa: Szef MSZ: Ukraina pokazuje, że dobrze wykorzystuje w walce otrzymaną broń": "Działania ukraińskich sił dowodzą, że broń, którą otrzymali od przyjaciół, jest bardzo dobrze wykorzystywana na polu walki - oświadczył w sobotę minister spraw zagranicznych Łotwy Edgars Rinkeviczs.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nMinister napisał na Twitterze, że życzy Siłom Zbrojnym Ukrainy sukcesów w wyzwalaniu ukraińskich terytoriów. \"Ich działania dowodzą, że broń, którą otrzymało ministerstwo obrony Ukrainy od przyjaciół, jest bardzo dobrze wykorzystywana w walce\" - dodał.",
    "Łotwa: Uczelnie rozważają zmianę trybu nauczania w związku z wysokimi cenami energii": "W związku z wysokimi cenami energii elektrycznej uczelnie na Łotwie rozważają zmianę trybu pracy, w tym mogą przejść na nauczanie zdalne – informuje w środę portal LSM.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nStudenci na Łotwie dwie zimy z rzędu uczyli się w trybie zdalnym w związku z pandemią koronawirusa. W tym roku być może znów będą zmuszeni do uczestnictwa w zajęciach w domach z powodu wysokich cen energii - podkreśla serwis.",
    "Łotwa: Kościół prawosławny wezwał wiernych do zachowania spokoju": "Dokument władz kościelnych, zamieszczony na stronie internetowej Kościoła, przypomina, że \"8 września, z inicjatywy prezydenta pana Egilsa Levitsa Sejm Republiki Łotewskiej wprowadził zmiany do ustawy o Łotewskim Kościele Prawosławnym\" o charakterze prawnym, dotyczące prawnego statusu Kościoła. Synod ŁKP \"z miłością wzywa duchowieństwo i świeckich do zachowania pokojowego nastroju ducha, do podtrzymywania jedności naszego Kościoła, niezachwianie przestrzegając przy tym prawodawstwa naszego Państwa Łotewskiego\" – stwierdza oświadczenie władz kościelnych.\n\nPodkreślono, iż \"pozostając duchowo i modlitewnie w nienaruszalnej jedności z całym światem prawosławnym, zachowamy czystość naszej wiary i będziemy umacniać święte prawosławie na ziemi łotewskiej\". Wezwano także wszystkich wiernych do \"gorliwych i gorących modlitw za nasz święty Kościół, aby miłosierny Pan zachował go w pokoju i pomyślności\".\n\nreklama\n\nAutorzy dokumentu zwrócili uwagę, że wprowadzone zmiany nie naruszają wiary, dogmatów, liturgii, stylu kalendarza, języka liturgicznego, obrzędów, tradycji ani wewnętrznego życia Kościoła. \"Państwo ustanowiło status naszego ŁKP jako autokefaliczny. Ustaliło, że ŁKP jest prawnie niezależny od jakiegokolwiek ośrodka kościelnego znajdującego się poza granicami Łotwy, zachowując jednocześnie wspólnotę duchową, modlitewną i liturgiczną ze wszystkimi kanonicznymi Kościołami prawosławnymi na świecie\" – głosi oświadczenie Synodu łotewskich biskupów prawosławnych.\n\nJest to pierwsza oficjalna wypowiedź ŁKP w sprawie ogłoszonej jednostronnie przez władze państwowe w Rydze pełnej niezależności prawnej tego Kościoła, który dotychczas korzystał z dość dużej autonomii w łonie Rosyjskiego Kościoła Prawosławnego (RKP). Uchwalone przez parlament łotewski 8 bm. poprawki wykluczają jakikolwiek wpływ lub władzę Patriarchatu Moskiewskiego nad tym Kościołem. Za przyjęciem zmian w ustawie opowiedziało się 73 posłów, 3 było przeciw, a jedna osoba wstrzymała się od głosu.\n\nWcześniej, gdy tylko ujawniono zapowiedź planowanych zmian, Moskwa bardzo ostro na nie zareagowała, twierdząc m.in., że ograniczają one wolność sumienia w tym kraju i świadczą o mieszaniu się władz państwowych w wewnętrzne sprawy kościelne.\n\n\"Wyrzeczenie się wszelkich związków z Patriarchatem stanowi istotne zagadnienie dla naszych prawosławnych, całego społeczeństwa łotewskiego i dla naszego bezpieczeństwa narodowego\" – powiedział prezydent, uzasadniając swój projekt. Podkreślił, iż \"w niezależnym, demokratycznym i przestrzegającym prawa państwie łotewskim nasi prawosławni potrzebują własnego Kościoła samodzielnego i niezależnego\".\n\nUchwalone tydzień temu przepisy przewidują m.in., iż ŁKP będzie na piśmie informować o mianowaniu lub zwolnieniu swych metropolitów, arcybiskupów i biskupów Kancelarię Prezydenta, która ogłosi te zmiany w swym dzienniku urzędowym oraz skieruje tę wiadomość do instytucji odpowiedzialnej za rejestrację organizacji i wspólnot religijnych. Tego rodzaju regulacja umożliwi sprawdzenie, czy wybrana na dany urząd osoba spełnia wszystkie wymogi aktów normatywnych i interesów bezpieczeństwa. Do 1 października Kościół ma powiadomić Kancelarię o swym urzędującym zwierzchniku i wszystkich hierarchach, a do 31 tegoż miesiąca ŁKP winien dopasować swój statut do przegłosowanych obecnie poprawek, wnosząc stosowne zmiany.\n\nNa pytanie, czy po uchwaleniu nowej ustawy ŁKP będzie mógł nadal utrzymywać kontakty z RKP, prezydent Levits wskazał na istniejące już \"więzi kanoniczne\". Jednocześnie zaznaczył, iż ŁKP nie będzie już związany z Patriarchatem Moskiewskim, a jako Kościół niezależny może kontaktować się ze wszystkimi Kościołami świata.\n\nOprócz ŁKP, którego większość wiernych stanowią mieszkający w tym kraju etniczni Rosjanie, na Łotwie działa też znacznie od niego mniejszy Łotewski Autonomiczny Kościół Prawosławny, podlegający Patriarchatowi Konstantynopolskiemu, zarejestrowany w 1994 r.\n\nreklama reklama\n\nreklama reklama",
    "Rocznicowe wystawy i koncert. Związek Polaków na Łotwie świętuje setną rocznicę powstania": "W Domu Polskim w Dyneburgu, z okazji obchodów stulecia istnienia Związku Polaków na Łotwie, zostanie otwarta wystawa \"Wytrwać na przekór historii\". Jej autorem jest polski dziennikarz i miłośnik Łotwy Tomasz Otocki.\n\nZ kolei w Pałacu Kultury odbędzie się koncert \"ZPŁ-100\", a w niedzielę w kościele Serca Jezusowego zostanie odprawiona uroczysta msza święta.\n\nPolityczne początki organizacji\n\nZwiązek Polaków na Łotwie założony sto lat temu był przede wszystkim organizacją polityczną. Istniał krótko, bo przez dziewięć lat. Został zawieszony przez łotewskie władze, po tym gdy pogorszyły się relacje na linii Ryga-Warszawa\n\nDopiero interwencja polskiego rządu rok później doprowadziła do jego reaktywowania, tym razem pod nazwą Polski Związek Narodowy. Został on rozwiązany w 1940 roku, a jego członkowie zostali poddani represjom ze strony ZSRR.\n\nDopiero pod koniec lat 70. pojawiła się organizacja zrzeszająca Polaków w Rydze - \"Polonez\". Związek Polaków na Łotwie odnowiony został 14 stycznia 1990 roku. Od ponad trzech dekad jest to jedyna polska organizacja społeczna, która skupia naszych rodaków w dziewięciu oddziałach, utworzonych na terytorium całego kraju. Związek Polaków na Łotwie opiekuje się polskimi szkołami oraz miejscami pamięci narodowej.\n\nOkoło 2 proc. mieszkańców Łotwy to Polacy\n\nPolacy na Łotwie stanowią około dwóch procent mieszkańców i są czwartą pod względem liczby mniejszością narodową. Ich głównym ośrodkiem jest Dyneburg, gdzie nasi rodacy stanowią blisko 15 procent mieszkańców. W mieście działa m.in. Dom Polski oraz Gimnazjum Polskie imienia Józefa Piłsudskiego.\n\nPosłuchaj 00:52 łotwa - spec - zalewski --_1.mp3 Związek Polaków na Łotwie świętuje dziś stulecie istnienia. Organizacja została powołana 6 sierpnia 1922 roku w Dyneburgu. Nasi rodacy na Łotwie stanowią czwartą pod względem liczby mniejszość narodową - relacja Kamila Zalewskiego (IAR)\n\nCzytaj także:\n\nmbl",
    "Europejski kraj ogranicza wjazd Rosjanom. \"Nie próbujcie przekraczać granicy\"": "Decyzję władz łotewskich w tej sprawie zakomunikował w piątek na portalu społecznościowym Twitter szef resortu spraw zagranicznych tego kraju – Edgars Rinkēvičs.\n\n\"Od 19 września Łotwa ze względów bezpieczeństwa oraz w związku z rosyjską agresją ogranicza wjazd obywatelom Rosji z wizami Schengen. Rosjanie, nie próbujcie przekraczać granicy, nie jesteście tu mile widziani, zatrzymajcie wojnę na Ukrainie i wynoście się z tego pięknego kraju!\" – napisał polityk.\n\ntwitter\n\nWsparcie dla walczącej Ukrainy\n\nMinister spraw zagranicznych Łotwy Edgars Rinkēvičs poinformował także w piątek na Twitterze, że odbył rozmowę z Europejskim Komisarzem do spraw Handlu Valdisem Dombrovskisem. Głównym tematem było wsparcie dla walczącej podczas wojny z Rosją Ukrainy.\n\n\"W trakcie spotkania z wiceprzewodniczącym wykonawczym Komisji Europejskiej Valdisem Dombrovskisem omówiliśmy wsparcie dla Ukrainy oraz propozycje Komisji Europejskiej dotyczące rozwiązania problemów energetycznych, poparcie dla wprowadzenia pułapów cenowych oraz ustanowienie specjalnego podatku dla firm zajmujących się energetyką kopalną\" – przekazał szef łotewskiego MSZ.\n\ntwitter\n\nKolejne państwa uderzają w Rosję\n\nW ostatni czwartek media poinformowały, iż prezydent Finlandii Sauli Niinistö rozważa zaostrzenie warunków przyznawania wiz dla obywateli Rosji.\n\nFińskie władze rozważają usunięcie zapisu, który ułatwia uzyskanie wizy osobom, posiadającym na terytorium państwowym Finlandii nieruchomość.\n\nPrzypomnijmy, że pod koniec sierpnia tego roku szef unijnej dyplomacji Joseph Borrell oznajmił, iż 27 ministrów spraw zagranicznych państw członkowskich Unii Europejskiej osiągnęło polityczne porozumienie w sprawie całkowitego zawieszenia umowy o ułatwieniach wizowych na linii UE – Federacja Rosyjska, co ma na celu ograniczyć liczbę wydawanych wiz i skomplikować cały proces wizowy.\n\nCzytaj też:\n\nRosja oferuje tym krajom darmowy eksport. Oto warunek PutinaCzytaj też:\n\nPołowa respondentów sondażu w sąsiadującym z Polską państwie chce wygranej Rosji",
    "Łotwa: Szef MSZ w rocznicę wybuchu II wojny światowej: historia się powtarza": "Historia się powtarza, dziś z agresorem walczy Ukraina - oświadczył szef MSZ Łotwy Edgars Rinkeviczs w czwartek, w 83. rocznicę wybuchu II wojny światowej.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"83 lata temu nazistowskie Niemcy napadły na Polskę, wkrótce zrobił to też ZSRR. Było to możliwe w związku z polityką obłaskawiania agresora i umową Stalin-Hitler, która uruchomiła wojnę. Niestety historia się powtarza; dziś, kiedy Ukraina walczy z agresorem, musimy kontynuować dla niej wsparcie\" - napisał minister na Twitterze. (https://tinyurl.com/mrh985nc)\n\n1 września 1939 r. wojska niemieckie bez wypowiedzenia wojny przekroczyły o świcie na całej niemal długości granicę Rzeczypospolitej, rozpoczynając tym samym pierwszą kampanię II wojny światowej.\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Policja na Łotwie rozgoniła Rosjan. Wiadomo, o co poszło": "W sierpniu Ambasada Łotwy w Rosji zawiesiła wydawanie wiz Rosjanom na czas nieokreślony \"ze względu na sytuację międzynarodową\". Wcześniej 29 lipca Łotewska Służba Bezpieczeństwa (SBL) poinformowała, że obywatele Rosji i Białorusi są na granicy dokładnie sprawdzeni. Część z nich, aby wjechać do kraju, podpisuje dokument potępiający zbrojną napaść i zbrodnie Rosji w Ukrainie.\n\nJest to o tyle ważne, że w Rydze często mogliśmy dostrzec wiele rosyjskich flag. Pierwsze demonstracje rozpoczęły się w 2018 roku. Wszystko przez ustawę, zgodnie z którą wszystkie szkoły w kraju mają nauczać w języku państwowym - łotewskim. Problemu by nie było, gdyby nie fakt, że co czwarty mieszkaniec Łotwy deklaruje narodowość rosyjską.\n\nRząd na Łotwie po wybuchu wojny w Ukrainie nie zamierza patyczkować się z Rosjanami. Świadczy o tym także ostatnia sytuacja, gdy policja stłumiła demonstracje na ulicach Rygi.\n\nJak informuje portal Nexta, policja na Łotwie rozgoniła Rosjan, chcących śpiewać Katiuszę na marszu. Katiusza to radziecka żołnierska piosenka, skomponowana w 1938 roku przez Matwieja Błatnera do słów Michaiła Isakowskiego. Najprościej pisząc, to piosenka patriotyczna inspirując ludność do służby i obrony swojej ziemi podczas działań wojennych.\n\nKatiusza dała także nazwę radzieckiej wyrzutni rakietowej BM-8kalibru 82 mm, BM-13 kalibru 132 mm, BM-31 kalibru 310 mm i ich modyfikacjom wprowadzanym na uzbrojenie Armii Czerwonej, począwszy od II wojny światowej.\n\nŁotwa bezlitosna dla Rosji\n\nRząd Łotwy pracuje nad ustawą, która ograniczy używanie języka rosyjskiego w kraju. Na wschodzie bałtyckiej republiki mieszka wielu Rosjan, dlatego normą jest dziś dwujęzyczność w tych regionach. Tymczasem prezydent Egils Levits poszedł o krok dalej i wstrzymał przyznawanie wiz turystycznych Rosjanom, a także zakazał pobytu osobom, które na Łotwie przyjmują rosyjskie obywatelstwo.\n\nZobacz także: Rosjanie nie odpuszczą elektrowni atomowej. \"Narzędzie do szantażu\"\n\nOceń jakość naszego artykułu: Twoja opinia pozwala nam tworzyć lepsze treści.",
    "Łukaszenka: Polska, Litwa i Łotwa nie wyciągnęły wniosków z historii": "- Stany Zjednoczone popychają Europę w kierunku zbrojnej konfrontacji z Rosją na Ukrainie w celu osłabienia Rosji i zniszczenia Białorusi - powiedział białoruski satrapa Aleksander Łukaszenka w trakcie forum \"To jest nasza historia\".\n\nForum \"To jest nasza historia\" odbyło się 17 września. Tego dnia (zbiegającego się z rocznicą ataku ZSRR na Polskę w 1939 r.) na Białorusi ustanowiony został Dzień Jedności Narodowej.\n\nZdaniem Łukaszenki, USA popychają Europę do konfrontacji z Rosją na terytorium Ukrainy. Według Łukaszenki, celem takich zabiegów jest \"osłabienie Rosji i zniszczenie Białorusi\".\n\n- Ukraina zostanie zrównana z ziemią - stwierdził Łukaszenka.\n\n- Upadek Ukrainy już się rozpoczął. Najwyraźniej polscy, litewscy i łotewscy politycy naiwnie oczekują targowania się o swoją przyszłość w nowych realiach geopolitycznych - ocenił białoruski satrapa.\n\n- Pamiętacie czasy, kiedy wszyscy przypochlebiali się faszystowskim Niemcom i Hitlerowi? Przywództwo Polski płaszczyło się bardziej niż ktokolwiek inny. I do czego to doprowadziło? Na początku września, w ciągu zaledwie dwóch tygodni, Polska przestała istnieć. Szkoda, że ​​nasi sąsiedzi nie wyciągnęli lekcji z historii - stwierdził Łukaszenka.",
    "Związek Polaków na Łotwie liczy sto lat – Kurier Wileński": "Opracowanie wystawy sfinansowała Fundacja „Pomoc Polakom na Wschodzie”. – Do przygotowania wystawy zainspirowała nas ambasador Rzeczypospolitej Polskiej w Republice Łotewskiej, pani dr Monika Michaliszyn – mówi „Kurierowi Wileńskiemu” Tomasz Roguski, koordynator projektów fundacji.\n\nZainteresowanie Łotwą\n\nAutorem wystawy jest Tomasz Otocki, dziennikarz współpracujący z „Przeglądem Bałtyckim”, portalem przybliżającym polskiemu czytelnikowi kraje regionu Morza Bałtyckiego. Otocki Łotwą zainteresował się, jeszcze będąc studentem.\n\n– Moje zainteresowanie Łotwą zaczęło się już dawno, kilkanaście lat temu, kiedy byłem studentem Studium Europy Wschodniej Uniwersytetu Warszawskiego. Uczęszczałem wtedy jako wolny słuchacz na zajęcia z języka łotewskiego w Katedrze Bałtystyki UW, do pań Liene Gūtmane i Moniki Michaliszyn). Od tego czasu regularnie jeżdżę na Łotwę, staram się odwiedzać wszystkie zakątki kraju. Czytam po łotewsku, nagrywam wywiady z Łotyszami, publikuję regularnie teksty w „Polaku na Łotwie” i „Przeglądzie Bałtyckim”. Jesienią planuję kolejną podróż na Łotwę, bo obecnie nagrywam wspomnienia Polaków z Rygi, które chciałbym umieścić w odrębnej książce. Na razie szukam wydawcy – mówi w rozmowie z „Kurierem Wileńskim” autor projektu.\n\nOtocki cieszy się, że udało się zrealizować wystawę. – Współpraca z Fundacją „Pomoc Polakom na Wschodzie” nie była mi obca już wcześniej, bo w przeszłości realizowałem projekty związane z krajami bałtyckimi. Jednak teraz się ona zintensyfikowała. W zeszłym roku wyszedłem z propozycją uczczenia stulecia Związku Polaków na Łotwie, które przypadało 6 sierpnia. Ostatecznie udało mi się porozumieć z władzami fundacji, które bardzo zaangażowały się w ten temat, za co jestem im wdzięczny. Dobrym słowem wspierała nas ambasada polska w Rydze – podkreśla dziennikarz.\n\nCzytaj więcej: Łotwa: powrót do normalnego życia dopiero za pół roku\n\nHistoria i teraźniejszość\n\nOtwarcie wystawy nastąpi 3 września o godz. 15 w Domu Polskim w Dyneburgu. – Wystawa przedstawia 100-lecie działalności ZPŁ i składa się z dwóch części: historycznej i współczesnej. W pierwszej części starałem się pokazać historyczne postaci, jak m.in.: Stanisławę Dowgiałłównę – ziemiankę z Inflant Polskich, farmaceutkę, emancypantkę, studentkę Uniwersytetu Jagiellońskiego, pierwszą prezeskę Związku Polaków w Łotwie (przed wojną używano określenia „w Łotwie”, które być może niedługo wróci); Jarosława Wilpiszewskiego – posła na Sejm, prawnika i kolejnego prezesa ZPŁ aż do 1931 r.; Jana Wierzbickiego – adwokata z Dyneburga, wiceprzewodniczącego Rady Miejskiej w Dyneburgu i pierwszego polskiego parlamentarzysty na Łotwie wybranego głosami społeczności polskiej w Łatgalii – tak Otocki tłumaczy pomysł na wystawę.\n\nW okresie międzywojennym łotewscy Polacy byli dosyć wpływową grupą społeczną. – Na wystawie chciałem pokazać różnorodność działalności związku, który był pierwszą organizacją polityczną Polaków na Łotwie. Wspomniałem np. radnych, którzy wybrani zostali z polskiej listy. Nie każdy wie, że np. w Rydze Polacy regularnie zdobywali jeden mandat i mieli swojego przedstawiciela, o czym teraz mogą tylko pomarzyć. W innych samorządach Polacy także tworzyli znaczące lobby, by wspomnieć choćby dr. Michała Biedrzyckiego, przewodniczącego Rady Miejskiej w Lucynie, bohatera słownika „Zostali na Wschodzie. Polacy w ZSRS 1945–1991”, wydanego w 2021 r. przez IPN – zaznacza dziennikarz.\n\nCzytaj więcej: Litwa i Łotwa wspólnie widzą zagrożenie ze strony elektrowni atomowej w Ostrowcu. Łotwa nie chce białoruskiej energii\n\nPostać Ity Kozakiewicz\n\nPo aneksji Łotwy przez ZSRS w 1940 r. Związek Polaków w Łotwie został zdelegalizowany. Organizacja odrodziła się dopiero w 1990 r. pod nazwą Związek Polaków na Łotwie.\n\nPierwszym prezesem organizacji społecznej została Ita Kozakiewicz, działająca na rzecz odzyskania niepodległości. 18 marca trafiła do Rady Najwyższej Łotwy. Została wybrana do prezydium parlamentu. 4 maja 1990 r. zagłosowała za niepodległością Łotwy. Została wybrana na Kobietę Roku 1990. Zginęła tragicznie podczas kąpieli w Morzu Tyrreńskim, na wybrzeżu włoskiej Gaety, w październiku 1990 r.\n\n– W drugiej części wystawy starałem się pokazać związek, który po 50 latach przerwy został reaktywowany. Nie mogło tutaj zabraknąć postaci Ity Kozakiewicz, działaczki Łotewskiego Frontu Narodowego, posłanki do Rady Najwyższej Łotwy, która 4 maja 1990 r. zagłosowała za niepodległością kraju. Niestety, niedługo potem zginęła. W drugiej części wystawy pokazuję także działalność współczesną kilkunastu oddziałów związku (np. oddziałów w Dyneburgu, Rzeżycy, Jełgawie, Lipawie, Lucynie itp.) – podkreśla Tomasz Otocki.\n\nNotka historyczna\n\nPolska mniejszość na Łotwie liczy ponad 38 tys. osób, czyli stanowi 2 proc. ogółu mieszkańców kraju. Większość Polaków mieszka w Łatgalii.\n\nPierwsi polscy osadnicy na terytorium tego kraju pojawili się w XVI w. Do 1772 r. Dyneburg i okolice stanowiły integralną część I Rzeczypospolitej. Kolejne fale polskich emigrantów na Łotwie pojawiają się w XIX w. W okresie międzywojennym, w odróżnieniu od Litwy, relacje polsko-łotewskie były poprawne. Po II wojnie światowej w Łatgalii wciąż funkcjonowały polskie szkoły. Ostatnią, w Dyneburgu, zamknięto w 1949 r. Od tego czasu, do odrodzenia niepodległości, językiem polskim posługiwano się tylko w domu i kościele. W 1978 r. grupa ryskich Polaków powołała Klub Kultury Polskiej „Polonez”, który później przekształcił się w Związek Polaków na Łotwie. Teraz na Łotwie działa sześć szkół polskich.\n\nArtykuł opublikowany w wydaniu magazynowym „Kuriera Wileńskiego” Nr 35 (102) 03-09/09/2022",
    "Kotlet schabowy inaczej. Na Łotwie robią go według tego przepisu": "Chyba nie ma domu, w którym regularnie na stołach nie pojawiałby się schabowy. Czasem jednak każdy ma ochotę na odrobinę urozmaicenia. Wtedy pojawia się karbonāde - schabowy, ale trochę inny niż ten, który znamy z domu babci czy mamy. Łotysze przyrządzają go dość specyficznie, bo z dodatkiem musztardy. Dzięki temu danie ma zdecydowanie bardziej wyrazisty smak.",
    "Łotwa, Litwa i Estonia zabronią wjazdu do siebie Rosjanom. Polska i Finlandia na razie pauzują": "",
    "Łotwa zaostrza kontrolę wizową dla Białorusinów i Rosjan": "Rząd Łotwy zatwierdził poprawki MSW wprowadzone w liście krajów, których obywatele będą dodatkowo sprawdzani przy wydawaniu wiz i zezwoleń na pobyt.\n\nŁotewskie MSW i Państwowa Służba Bezpieczeństwa zaproponowały, by na listę wpisać Białoruś, Rosję i Kamerun. Rosjanie będą teraz poddawani dodatkowym kontrolom niezależnie od miejsca zameldowania w ich kraju. Wcześniej sprawdzano tylko mieszkańców takich regionów jak Czeczenia, Dagestan, Inguszetia i Osetia Północna.\n\nPodczas kontroli oceniane jest, czy wjazd cudzoziemca na Łotwę stanowi zagrożenie dla bezpieczeństwa narodowego lub porządku publicznego.\n\nObecnie Łotwa nie przyjmuje wniosków wizowych od obywateli Rosji. Wyjątki dotyczą tylko tych, którzy wymagają międzynarodowej ochrony i ubiegają się o wizę humanitarną.\n\nLista krajów, których obywatele będą dodatkowo sprawdzani, będzie na Łotwie weryfikowana co najmniej raz na trzy lata.\n\nDziś w Pradze odbywa się nieformalne spotkanie Rady Spraw Zagranicznych Unii Europejskiej, na którym omówiony zostanie ewentualny zakaz wjazdu do UE dla obywateli Rosji. Opowiadają się za nim, między innymi, Polska, przewodniczące w tym półroczu pracom Wspólnoty, Czechy oraz państwa nadbałtyckie.\n\npp/belsat.eu",
    "Żużel. Polacy na starcie prestiżowego turnieju. 74. Zlata Prilba NA ŻYWO!": "Koniec dzisiejszych zawodów. Triumfatorem 74. Zlatej Prilby został rewelacyjny w tym sezonie Daniel Bewley! Za nim uplasował się Vaclav Milik, który w przeszłości był już pierwszy oraz trzeci. Na najniższym stopniu podium w tym roku stanie Rasmus Jensen.",
    "Jest nowy ranking WTA. Są zmiany w czołówce": "Jest nowy ranking WTA. Są zmiany w czołówce\n\nIga Świątek 26. tydzień z rzędu jest liderką rankingu WTA. W poniedziałek doszło do zmian w czołówce. Które miejsca zajmują pozostałe reprezentantki Polski?\n\nWP SportoweFakty / Krzysztof Porębski / Na zdjęciu: Iga Świątek\n\nMimo tego Świątek ciągle ma ponad 5 tys. punktów przewagi nad drugą w rankingu WTA Tunezyjką Ons Jabeur. Zmiana nastąpiła na trzeciej pozycji, bowiem Hiszpanka Paula Badosa wyprzedziła Estonkę Anett Kontaveit. Spadek zaliczyła również Maria Sakkari. Greczynka jest siódmą rakietą świata, bo wyprzedziła ją Białorusinka Aryna Sabalenka. Powyższe roszady są efektem utraty punktów przez Kontaveit i Sakkari za ubiegłoroczny występ w Ostrawie. Przypomnijmy, że wówczas Estonka pokonała Greczynkę w meczu o tytuł.\n\nRozgrywane w ubiegłym tygodniu imprezy głównego cyklu zakończyły się triumfem Rosjanek, które w poniedziałek poprawiły życiówki w rankingu WTA. Mistrzyni z Seulu, Jekaterina Aleksandrowa, awansowała na 21. pozycję. Z kolei na 23. lokatę przesunęła się Ludmiła Samsonowa, czyli triumfatorka zawodów w Tokio.\n\nStartująca w koreańskiej stolicy Magda Linette dotarła do ćwierćfinału, w którym przegrała z Brytyjką Emmą Raducanu. Mimo tego poznanianka spadła z 51. na 55. pozycję. Powód? Utrata punktów za zeszłoroczny występ w Ostrawie. Niewielki spadek zaliczyła również Magdalena Fręch, która jest obecnie 121. rakietą globu. 156. miejsce utrzymała Maja Chwalińska, a Katarzyna Kawa przesunęła się w dół na 163. lokatę.\n\nW tym tygodniu odbędą się dwie imprezy głównego cyklu, w Parmie i Tallinie (obie rangi WTA 250). Na włoskiej mączce zaprezentuje się Fręch.\n\nNotowanie WTA w grze pojedynczej:\n\n1. Iga Świątek (Polska) 10180 pkt\n\n2. Ons Jabeur (Tunezja) 5090\n\n3. Paula Badosa (Hiszpania) 3934\n\n4. Anett Kontaveit (Estonia) 3860\n\n5. Jessica Pegula (USA) 3501\n\n6. Aryna Sabalenka 3470\n\n7. Maria Sakkari (Grecja) 3176\n\n8. Coco Gauff (USA) 3047\n\n9. Simona Halep (Rumunia) 3025\n\n10. Caroline Garcia (Francja) 2930\n\n11. Daria Kasatkina 2895\n\n12. Garbine Muguruza (Hiszpania) 2875\n\n13. Weronika Kudermetowa 2561\n\n14. Belinda Bencić (Szwajcaria) 2295\n\n15. Beatriz Haddad Maia (Brazylia) 2295\n\n16. Danielle Collins (USA) 2277\n\n17. Jelena Ostapenko (Łotwa) 2271\n\n18. Madison Keys (USA) 2248\n\n19. Karolina Pliskova (Czechy) 2061\n\n20. Petra Kvitova (Czechy) 2003\n\n...\n\n55. Magda Linette (Polska) 980\n\n121. Magdalena Fręch (Polska) 523\n\n156. Maja Chwalińska (Polska) 407\n\n163. Katarzyna Kawa (Polska) 394\n\n278. Weronika Falkowska (Polska) 228\n\n381. Urszula Radwańska (Polska) 139\n\n490. Martyna Kubka (Polska) 88\n\n754. Olivia Lincer (Polska) 33\n\n840. Anna Hertel (Polska) 24\n\n861. Stefania Rogozińska-Dzik (Polska) 22\n\n913. Weronika Baszak (Polska) 19\n\n948. Katarzyna Piter (Polska) 17\n\n1016. Anastazja Szoszyna (Polska) 14\n\n1032. Joanna Zawadzka (Polska) 14\n\n1097. Paula Kania-Choduń (Polska) 11\n\n1295. Daria Kuczer (Polska) 7\n\nLista kwalifikacyjna do WTA Finals:\n\n1. Iga Świątek (Polska) 9560 pkt\n\n2. Ons Jabeur (Tunezja) 4496\n\n3. Jessica Pegula (USA) 3232\n\n4. Coco Gauff (USA) 2983\n\n5. Caroline Garcia (Francja) 2896\n\n6. Aryna Sabalenka 2871\n\n7. Daria Kasatkina 2831\n\n8. Simona Halep (Rumunia) 2661\n\n9. Weronika Kudermetowa 2497\n\n10. Maria Sakkari (Grecja) 2358\n\n...\n\n49. Magda Linette (Polska) 900\n\n96. Magdalena Fręch (Polska) 356\n\nNotowanie WTA w grze podwójnej:\n\n1. Katerina Siniakova (Czechy) 7365 pkt\n\n2. Barbora Krejcikova (Czechy) 6222\n\n3. Elise Mertens (Belgia) 5575\n\n4. Weronika Kudermetowa 5175\n\n5. Coco Gauff (USA) 4560\n\n6. Jessica Pegula (USA) 4445\n\n7. Giuliana Olmos (Meksyk) 4400\n\n8. Gabriela Dabrowski (Kanada) 4305\n\n9. Jelena Ostapenko (Łotwa) 4190\n\n10. Nicole Melichar-Martinez (USA) 4105\n\n...\n\n36. Alicja Rosolska (Polska) 1900\n\n48. Magda Linette (Polska) 1593\n\n70. Katarzyna Kawa (Polska) 1168\n\n91. Katarzyna Piter (Polska) 857\n\n144. Paula Kania-Choduń (Polska) 568\n\n165. Weronika Falkowska (Polska) 493\n\n189. Maja Chwalińska (Polska) 440\n\n201. Magdalena Fręch (Polska) 413\n\n285. Martyna Kubka (Polska) 271\n\n506. Iga Świątek (Polska) 120\n\n582. Anna Hertel (Polska) 90\n\n892. Stefania Rogozińska-Dzik (Polska) 33\n\n954. Daria Kuczer (Polska) 29\n\n1057. Olivia Lincer (Polska) 22\n\n1190. Anastazja Szoszyna (Polska) 16\n\n1241. Aleksandra Jeleń (Polska) 15\n\n1277. Weronika Baszak (Polska) 14\n\n1393. Joanna Zawadzka (Polska) 11\n\n1527. Urszula Nebelska (Polska) 6\n\n1527. Rozalia Gruszczyńska (Polska) 6\n\n1595. Julia Oczachowska (Polska) 4\n\nLista kwalifikacyjna debli do WTA Finals:\n\n1. Krejcikova / Siniakova 4301 pkt\n\n2. Dabrowski / Olmos 4155\n\n3. Kiczenok / Ostapenko 3655\n\n4. Mertens / Kudermetowa 3581\n\n5. Pegula / Gauff 3426\n\n6. Xu / Yang 3335\n\n7. Schuurs / Krawczyk 3105\n\n8. Melichar-Martinez / Perez 2871\n\n9. Garcia / Mladenović 2560\n\n10. Haddad Maia / Danilina 2466\n\n...\n\n13. Rosolska / Routliffe 1592\n\nCzytaj także:\n\nŁotyszka bez drugiego tytułu w Seulu. Jest nowa mistrzyni\n\nChinka nie zatrzymała rewelacji ostatnich miesięcy. Znamy mistrzynię turnieju w Tokio\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Iga Świątek wygra WTA Finals 2022? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Łotwa przywraca pobór do wojska: obowiązkowa roczna służba wojskowa!": "fot. freepik.com\n\n6 września rząd Łotwy przyjął propozycje resortu obrony dotyczące ustanowienia Państwowej Służby Obrony (Valsts aizsardzības dienests, VAD), której jednym z zadań ma być organizowanie obowiązkowej rocznej służby wojskowej. Pobór będzie wprowadzany etapowo do 2027 r. Nowe rozwiązania przewidują również dobrowolny udział w służbie kobiet od 2028 r. Do powołania VAD potrzeba jeszcze odpowiednich zmian ustawowych, które w najbliższym czasie ma przyjąć parlament.\n\nMężczyźni w wieku 18–27 lat będą mogli wypełnić obowiązek służby wojskowej w jednej z czterech form (do wyboru). Pierwsza to roczna służba (w tym miesiąc urlopu) w Łotewskich Siłach Zbrojnych, która będzie się składać z trzymiesięcznego szkolenia wstępnego, trzymiesięcznego szkolenia specjalistycznego oraz pięciomiesięcznej służby w konkretnej jednostce. Pierwszy pobór 500 rekrutów (ochotników) ma się odbyć już w styczniu 2023 r. Kolejnych 500 rozpocznie służbę latem 2023 r. W 2027 r. liczba osób przechodzących przeszkolenie wojskowe ma osiągnąć 7,5 tys. Druga forma służby przewiduje podpisanie pięcioletniego kontraktu z Gwardią Narodową (Zemessardze, organizacja przypominająca Wojska Obrony Terytorialnej), w ramach którego rekruci będą zobowiązani do udziału w 20 dniach szkoleń rocznie. Od 2024 r. wprowadzona zostanie trzecia możliwość – alternatywna służba cywilna koordynowana przez wybrane ministerstwa (np. spraw wewnętrznych czy zdrowia). Prace nad jej kształtem zaplanowano na przyszły rok. Czwartą formą będą specjalistyczne szkolenia dla studentów uczelni wyższych. W tym wypadku trzeba będzie odbyć 50 dni szkolenia rocznie. Przez pierwsze dwa lata studiów będzie ono miało charakter podstawowy, zaś w ciągu kolejnych trzech lat nauki będzie można uzyskać kwalifikacje oficerskie w Łotewskiej Akademii Obrony Narodowej.\n\nKomentarz\n\nDecyzja władz w Rydze o ustanowieniu Państwowej Służby Obrony, której najważniejszym zadaniem będzie organizowanie obowiązkowej służby wojskowej...\n\nCzytaj dalej na osw.waw.pl",
    "Wyborcza.pl": "Wyłącz AdBlocka/uBlocka\n\nAby czytać nasze artykuły wyłącz AdBlocka/uBlocka lub dodaj wyjątek dla naszej domeny.\n\nSpokojnie, dodanie wyjątku nie wyłączy blokowania reklam.",
    "Napastnicy z PKO BP Ekstraklasy strzelali w Lidze Narodów. Fatalny błąd byłego bramkarza polskich klubów (VIDEO)": "Napastnicy z PKO BP Ekstraklasy strzelali w Lidze Narodów. Fatalny błąd byłego bramkarza polskich klubów (VIDEO)\n\nDodał: Futbol.pl\n\nData dodania: 25-09-2022 21:23\n\nWystępujący na co dzień w PKO BP Ekstraklasie Adam Zrelak i Vladislavs Gutkovskis strzelili w niedzielę gole w meczach Ligi Narodów.\n\nNapastnik Warty Poznań Adam Zrelak zagrał od 60. minuty w meczu Słowacji z Białorusią. Już 5 minut po wejściu na murawę snajper Zielonych z Poznania wyrównał na 1:1 i jak się potem okazało, ustalił wynik spotkania. Białorusini prowadzili w Backiej Topoli od 45. minuty po golu Iwana Bachara.\n\nZrelak zagrał około pół godziny. Cały mecz na boisku spędził za to Lubomir Satka z Lecha Poznań. Z ławek rezerwowych nie wstali za to Kristian Vallo z Wisły Płock i Frantisek Plach z Piasta Gliwice u Słowaków oraz Pawieł Pawliuczenko z Bruk-Bet Termaliki Nieciecza w reprezentacji Białorusi.\n\nSłowacy zajęli w grupie 3 Dywizji C Ligi Narodów 3. miejsce za Kazachstanem i Azerbejdżanem. Białoruś z 3 oczkami uplasowała się na ostatniej pozycji.\n\nRemisem 1:1 zakończył się też mecz Łotwy z Andorą. Łotysze prowadzili od 50. minuty i gola Vladislavsa Gutkovskisa z Rakowa Częstochowa. Andora wyrównała u siebie w 88. minucie za sprawą Alberta Rosasa i... Pavolsa Steinborsa. Ten drugi, były bramkarz Górnika Zabrze, Arki Gdynia i Jagiellonii Białystok, popełnił fatalny błąd i skończyło się golem wyrównującym.\n\nAleż rozegrali od tyłu reprezentanci Andory ???? Fatalny błąd w obronie gospodarzy i Vladislavs Gutkovskis, napastnik @Rakow1921, daje prowadzenie Łotwie! ⚽\n\n\n\nTransmisja meczu Andora - Łotwa trwa w Polsacie Sport Premium 1 i Polsat Box Go ???? pic.twitter.com/zxld2ywMhn — Polsat Sport (@polsatsport) September 25, 2022\n\nCo za błąd Pavelsa Steinborsa ???? Andora doprowadza do remisu w spotkaniu z Łotwą!\n\n\n\nTransmisja meczu Andora - Łotwa trwa w Polsacie Sport Premium 1 i Polsat Box Go ???? pic.twitter.com/pJnBK0ISE4 — Polsat Sport (@polsatsport) September 25, 2022\n\nRemis pozwolił Łotwie zająć 1. miejsce w grupie 1 Dywizji D Ligi Narodów i awansować do Dywizji C.\n\nFutbol.pl",
    "Białoruś skarży się na złe traktowanie migrantów na granicy": "Białoruski Państwowy Komitet Graniczny poinformował w oświadczeniu, że \"na granicy z Łotwą białoruscy pogranicznicy udokumentowali kolejny przypadek złego traktowania uchodźców szukających ochrony w krajach UE\".\n\nWedług strony białoruskiej, łotewskie służby \"wypędziły ze swojego terytorium trzech mężczyzn i nieprzytomną kobietę\". Do incydentu miało dojść w sobotę w werchniewińskim obwodzie witebskim, gdzie białoruscy pogranicznicy znaleźli czterech irackich i irańskich migrantów.\n\nKomitet dodał, że migrantom udzielono pierwszej pomocy i wezwano zespół medyczny. Kobieta została zabrana do szpitala w Wierchniewińsku, była nieprzytomna. Według wstępnej oceny wykazywała \"objawy hipotermii i zapalenia płuc\".\n\nPolska opanowała kryzys z migrantami na granicy z Białorusią\n\nLiczba migrantów próbujących przedostać się z Białorusi do Polski i dalej na zachód Europy znacząco spadła w ostatnich miesiącach. Najgorsza sytuacja na granicy panowała przed końcem ubiegłego roku, kiedy migranci wspierani przez białoruskie służby atakowali funkcjonariuszy Straży Granicznej. Do pomocy w zabezpieczeniu granicy wschodniej wysłano żołnierzy.\n\nOd końca lutego, kiedy Rosja zaatakowała Ukrainę, na granicę z Polską ruszyli uchodźcy wojenni. Według najnowszych danych Straży Granicznej do naszego kraju wjechało z kierunku Ukrainy już ponad 6 mln ludzi. W drugą stronę funkcjonariusze SG odprawili 4,2 mln osób.\n\nPutin wywołał największą wojnę od 1945 r.\n\nAtakując Ukrainę, Władimir Putin wywołał największy konflikt zbrojny w Europie od zakończenia II wojny światowej i upadku hitlerowskich Niemiec w 1945 r. Choć rosyjska inwazja trwa już pół roku, na razie nic nie wskazuje na to, aby działania zbrojne na Ukrainie miały się szybko zakończyć.\n\nRosja nie używa w tym kontekście słowa \"wojna\", lecz \"specjalna operacja wojskowa\" i domaga się od władz w Kijowie \"denazyfikacji i demilitaryzacji\" Ukrainy, a także uznania zaanektowanego w 2014 r. Krymu za rosyjski.",
    "Liga Narodów coraz bliżej ostatecznych rozstrzygnięć. Kto spada, kto awansuje i jak wyglądają potencjalne koszyki przez losowaniem eliminacji EURO 2024?": "Liga Narodów coraz bliżej ostatecznych rozstrzygnięć. Kto spada, kto awansuje i jak wyglądają potencjalne koszyki przez losowaniem eliminacji EURO 2024?\n\nW Lidze Narodów pozostała nam do rozegrania ostatnia seria gier. A to oznacza, że w najbliższych dniach poznamy uczestników turnieju Final Four, zespoły awansujące oraz spadające czy podział na koszyki przed losowaniem eliminacji Mistrzostw Europy.\n\nOd niedzielnej puli spotkań rozpoczniemy decydującą turę meczów w zasadniczej części Ligi Narodów, gdzie toczy się rywalizacja na wielu płaszczyznach.\n\nWśród europejskiej elity trwa walka między innymi o dostanie się do turnieju Final Four. Jeżeli zachowalibyśmy obecny układ tabeli to o odniesienia zwycięstwa w trzeciej edycji imprezy powołanej przez UEFA w miejsce pojedynków towarzyskich stoczyłyby Chorwacja, Portugalia, Węgry oraz Holandia.\n\nZ tej czwórki jeszcze żadna drużyna nie jest pewna wzięcia udziału w głównej fazie Ligi Narodów, ale stosunkowo pewni swojego mogą czuć się „Oranje”, ponieważ musieliby przegrać trzema bramkami z Belgami, by na ich rzecz stracić prowadzenie w grupie 4.\n\nPozostałe zespoły będą walczyć o zachowanie swoich obecnych pozycji odpowiednio z Danią, Hiszpanią i Włochami.\n\nWszystkie wymienione ekipy oraz Niemcy są już pewni pozostania w najwyższej dywizji na czwartą edycję turnieju. Szansę na dalszą grę w europejskiej elicie stracili już za to sensacyjnie Anglicy, których los mogą na dziś podzielić Austriacy, Czesi oraz Walijczycy, którzy mają jeszcze szansę wyprzedzić w tabeli Francję, Szwajcarię i Polskę.\n\n***\n\nW drugiej reprezentacyjnej klasie na Starym Kontynencie pozostało nam jeszcze dużo niewiadomych, ale wiemy już na pewno, że do Dywizji A awansuje Izrael oraz Bośnia i Hercegowina. Natomiast z Dywizją B pożegnają się wykluczeni Rosjanie.\n\nBezpośrednie pojedynki o osiągnięcie identycznego celu, co pierwsze dwa wymienione zespoły stoczą Szkocja i Ukraina oraz Norwegia i Serbia.\n\nNatomiast o uniknięcie losu „Sbornej” powalczą Irlandia z Armenią, Szwecja ze Słowenią oraz w korespondencyjnym starciu Finowie i Rumuni.\n\nPewni pozostania w Dywizji B są za to Islandia oraz Albania.\n\n***\n\nNa trzecim europejskim poziomie wiemy za to już bardzo dużo. Przede wszystkim poznaliśmy już cztery najlepsze drużyny - Turcję, Grecję, Kazachstan oraz Gruzję. Do tego trzech spadkowiczów - Litwę, Białoruś i Gibraltar. O niepodzielenie ich losu dzielnie walczą jeszcze Kosowo, Irlandia Północna oraz Cypr.\n\nDo tego wiemy już, że czołowe zespoły z Dywizji C, w razie niepowodzenia w eliminacjach EURO 2024 zmierzą się ze sobą w play-offach o jeden bilet na turniej odbywający się w Niemczech.\n\n***\n\nTakiego zaszczytu nie dostąpią najsłabsze ekipy ze Starego Kontynentu, które pojedynkują się tylko o zameldowanie w wyższej dywizji. Ten cel osiągnęła już Estonia. O drugie miejsce premiowane awansem w korespondencyjnym meczu zmierzą się Łotwa oraz Mołdawia.\n\n***\n\nKończąca się faza zasadnicza Ligi Narodów jest także ważna w kontekście Mistrzostw Europy, nie tylko ze względu na ustalenie ewentualnych par barażowych, ale również z powodu usytuowania drużyn w koszykach przed losowaniem eliminacji.\n\nNa obecną chwilę prezentują się one następująco\n\nKoszyk 1: Holandia, Portugalia, Węgry, Chorwacja, Belgia, Dania, Hiszpania, Włochy, Szwajcaria*, Francja*.\n\nKoszyk 2: Polska*, Austria*, Czechy*, Anglia, Walia, Bośnia i Hercegowina, Izrael, Szkocja*, Norwegia*, Serbia*.\n\nKoszyk 3: Ukraina*, Czarnogóra, Islandia, Słowenia, Irlandia, Finlandia, Albania, Rumunia, Szwecja, Armenia\n\nKoszyk 4: Gruzja, Turcja, Kazachstan, Grecja, Luksemburg, Macedonia Północna*, Azerbejdżan*, Kosowo*, Bułgaria*, Cypr*.\n\nKoszyk 5: Słowacja*, Irlandia Północna*, Wyspy Owcze*, Białoruś, Estonia, Gibraltar, Łotwa, Litwa, Malta, Mołdawia.\n\nKoszyk 6: Andora, Liechtenstein, San Marino.\n\n*ulokowanie może ulec jeszcze zmianie."
}