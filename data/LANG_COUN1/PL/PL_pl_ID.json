{
    "Dwa silne trzęsienia ziemi. Ofiary śmiertelne, około 200 ewakuowanych": "Co najmniej trzy osoby zginęły wskutek trzęsienia ziemi, które w niedzielę rano lokalnego czasu wystąpiło w Papui-Nowej Gwinei - przekazały władze. Do silnych wstrząsów doszło również na indonezyjskich Wyspach Mentawai, gdzie ewakuowanych zostało około 200 osób. W obu lokalizacjach uszkodzone są budynki, w tym ośrodki zdrowia.\n\nPogoda Długoterminowa Weekend\n\nTrzęsienie ziemi w Papui-Nowej Gwinei miało magnitudę 7,6 - poinformowało Europejskie Śródziemnomorskie Centrum Sejsmologiczne (EMSC). Jak podała amerykańska agencja USGS, epicentrum wstrząsów znajdowało się na głębokości około 80 kilometrów w odległości 67 km na wschód od miasta Kainantu, w słabo zaludnionym terenie.\n\nOfiary śmiertelne i ranni\n\nCo najmniej trzy osoby zginęły w mieście Wau po tym, jak doszło do osuwiska ziemi - przekazał Charley Masange, przedstawiciel władz prowincji Morobe. Niektórzy odnieśli obrażenia na skutek spadających kamieni. Uszkodzona została część placówek medycznych, domy i drogi.\n\nUSGS wydała ostrzeżenie przed falami tsunami, które jednak niedługo później odwołała.\n\nPapua-Nowa Gwinea zajmuje wschodnią część wyspy Nowa Gwinea na północ od wschodnich wybrzeży Australii. Od zachodu graniczy z Indonezją.\n\nGoogle Maps\n\nTrzęsienie ziemi i ewakuowani w Indonezji\n\nOkoło 200 osób zostało ewakuowanych w związku z trzęsieniem ziemi, które w niedzielę rano lokalnego czasu pojawiło się w Indonezji.\n\nEpicentrum znajdowało się na Wyspach Mentawai, które wchodzą w skład prowincji Sumatra Zachodnia. Trzęsienie miało magnitudę 5,3 i doszło do niego na głębokości 27 km. Nie było zagrożenia tsunami - poinformowała krajowa agencja ds. katastrof.\n\nSłużby przekazały, że jedna osoba została ranna. Szkoła i ośrodek zdrowia znalazły się wśród uszkodzonych budynków.\n\nGoogle Maps\n\nW pacyficznym pierścieniu ognia\n\nZarówno Papua-Nowa Gwinea, jak i Indonezja leżą w rejonie pacyficznego pierścienia ognia. To obszar na Oceanie Spokojnym, w którym łączą się płyty tektoniczne, powodując wzmożoną aktywność sejsmiczną. Dochodzi tam do częstych trzęsień ziemi oraz erupcji wulkanów.\n\nW sobotę indonezyjskiej prowincji Papua doszło do serii trzęsień. Krajowe służby poinformowały, że najsilniejsze z nich miało magnitudę 6,2. Nie było doniesień na temat zniszczeń lub ofiar.\n\nW roku 2018 trzęsienie ziemi o magnitudzie 7,5 st. zabiło w Papui Nowej Gwinei co najmniej 125 osób. W lutym bieżącego roku w wyniku trzęsienia o magnitudzie 6,2, w prowincji Sumatra Zachodnia w Indonezji zginęło 25 osób, a 460 osób zostało rannych.\n\nPacyficzny pierścień ognia Maciej Zieliński/PAP/Reuters\n\nAutor:ps\n\nŹródło: PAP, Reuters, AP, tvnmeteo.pl",
    "Biało-czarne krowy z kraju czerwono-białej flagi": "Indonezja to państwo, które ma ponad ćwierć miliarda mieszkańców (273,5 mln). Sama szybko poszerzająca się klasa średnia liczy tutaj ok. 80 mln osób! A jednocześnie 6 mln w stolicy kraju Dżakarcie, liczącej 10,56 mln mieszkańców, mieszka w slumsach.\n\n„Potensi” i „korupsi” – potencjał i korupcja...\n\nTo kraj miłych ludzi i olbrzymiej biurokracji. Kraj unikający dotychczas – mimo tak dużej populacji wyznawców islamu – fundamentalizmu religijnego. Kraj, w którym największy meczet (w budynku i wokół niego może modlić się nawet 200 tys. ludzi) projektował… chrześcijanin! Kraj znaczących barier handlowych w relacjach z innymi państwami. Kraj, w którym przez wszystkie przypadki odmienia się dwa słowa: „kompromisi” i „potensi”. Tyle że z tych słów, doskonale rozumianych przez Polaków, niekoniecznie musi dużo wynikać, choć potencjał w teorii Indonezja ma wielki, a bez kompromisów rządzić się tutaj nie da. Dużo się tu obiecuje. Gdyby tak zrealizować choćby połowę obietnic i planów…\n\nPolski profesor od węgla\n\nPolacy są wszędzie. Także na końcu świata. Aby się tu dostać, lecę z Polski przez Stambuł, w sumie 18 godzin. Nasi rodacy odcisnęli swoje piętno na historii i gospodarce także tego kraju. Gdy dziś, w sytuacji kryzysu energetycznego, sprowadzamy węgiel m.in. właśnie z Indonezji, mało kto zdaje sobie sprawę, że pierwszą geologiczną mapę tego kraju, uwzględniającą także pokłady węgla, stworzył nasz rodak Józef Zwierzycki (1888–1961).\n\nTo on odkrył tutaj czarne złoto – węgiel. Jego życie może być, a nawet powinno, kanwą sensacyjnego filmu. Spędził tu 23 lata – Indonezja zawdzięcza mu bardzo wiele. Wrócił do kraju w latach 30., gdy na mapie widniała jeszcze kolonialna nazwa Indonezji – Indie Holenderskie. Po napaści Niemiec na Polskę został aresztowany i był więźniem… niemieckiego obozu śmierci Auschwitz. To on po wojnie wskazał, że dysponujemy w Polsce wielkimi złożami miedzi, ale nie na Kujawach, w okolicach Solca Kujawskiego, jak pierwotnie myślano, lecz na Dolnym Śląsku, w Lubinie i Głogowie. Zwierzycki zmarł w 1961 r. Przed rokiem zarówno w Indonezji, jak i w Polsce uczczono 60. rocznicę jego śmierci.\n\nCzy powstanie o nim film? Na razie w moim Wrocławiu, gdzie mieszkał, jest plac jego imienia. W czwartek 22 września w Bandungu delegacja polskich posłów i senatorów z różnych ugrupowań wraz z ambasador RP w Indonezji panią Beatą Stoczyńską odsłoniła specjalną tablicę poświęconą prof. Zwierzyckiemu. Jest też o nim komiks w językach indonezyjskim i polskim.\n\nMisjonarze z Polski, studenci z Indonezji\n\nTrzy dekady po tym, jak pan Józef opuścił Indie Holenderskie, już do Indonezji, która uzyskała niepodległość w 1945 r., przybyło 20 polskich misjonarzy – werbistów ze Zgromadzenia Słowa Bożego (SVD). Po blisko 60 latach zostało dwóch. Pojedynczy kapłani wyjechali do innych krajów, np. Singapuru. Jeden z dwóch ostatnich, o. Tadeusz Gruca, obchodził niedawno 88. rocznicę urodzin. Cały czas mieszka – wraz z 85-letnim o. Stefanem Wroszem – na wyspie Flores. Liczy ona 2 mln mieszkańców (Portugalczycy nazwali ją tak od greckiego słowa Chloris, które oznaczało nimfę mieszkającą w kwiatach), z których dziewięciu na dziesięciu to chrześcijanie (80 proc. mieszkańców to katolicy, 10 proc. protestanci, 10 proc. muzułmanie).\n\nDziałalność misyjna naszych werbistów wpisuje się w funkcjonowanie indonezyjskich chrześcijan. Stanowią oni w tym olbrzymim muzułmańskim oceanie całkiem pokaźną wyspę, bo 10 proc. całego społeczeństwa. Katolicyzm to tradycja odziedziczona po pierwszych kolonizatorach – Portugalczykach. Protestantyzm to z kolei spuścizna po Holendrach, którzy rządzili tutaj długo, bo od końca XVIII w., a dokładnie od roku 1799.\n\nW Indonezji są też polskie inwestycje. Rafako z Raciborza buduje elektrownię na jednej z wysp – Lombok. Bardzo wzrosła liczba studentów z Indonezji w Polsce. Przed pięcioma laty było ich raptem 50. Teraz jest już 600. Część z nich to stypendyści programu nazwanego imieniem wielkiego polskiego matematyka Stefana Banacha. Wielu przyjeżdża prywatnie, część wysyła do Polski, opłacając wszystkie koszty, jeden z gubernatorów.\n\nJest też polski akcent, którego lepiej, żeby nie było. Od 4,5 roku w więzieniu siedzi polski obywatel Jakub Skrzypski. Nie za narkotyki, nie za morderstwo, długi ani rozbój – zaangażował się w ruch niepodległościowy na wyspie Papua, którego celem było oderwanie tego terytorium od Indonezji. „Za wolność waszą i naszą”? Gdy armia indonezyjska aresztowała bojowników o wolność Papui, nasz rodak nie miał przy sobie broni. Władze przedstawiają jednak obciążające go mejle, w których miał obiecywać zakup broni dla irredenty. Dla wzajemnych relacji Warszawy i Dżakarty byłoby lepiej, gdyby jak najszybciej opuścił więzienie.\n\nKończąc uwagi o wzajemnych relacjach, muszę zaznaczyć, że na Polaków patrzy się tu ze szczególną sympatią – nie ciąży na nas odium kolonizatorów. Cieszymy się sympatią Indonezyjczyków. „Polandia” – to brzmi!\n\nNiepodległość z Niderlandami w tle\n\nDżakarta nie jest miejscem szczytu G20 prawem kaduka. Indonezja jest 17. gospodarką świata. W ubiegłym roku wzrost jej PKB wyniósł 4,5 proc. Na rok 2022 przewidywany wzrost jest identyczny, mimo pandemii. PKB na głowę mieszkańca – ok. 4 tys. dol. Priorytety rządu to: ochrona środowiska, zdrowie, kopalnie, elektronika. Kraj dysponuje też zasobami złota.\n\nMural w małej miejscowości koło aglomeracji Solo przedstawia liczbę 77 – tyle lat ma niepodległa Indonezja. Obok prezydent z flagą. Chyba wszyscy w Polsce wiemy, jak wygląda flaga tego kraju: jest jak polska, tylko odwrócona – czerwona u góry, biała u dołu. Czyli taka mniej więcej jak Monako.\n\nIndonezja jest dumna ze swojej państwowości i niepodległości. Tylko skoro Indonezyjczycy tak podkreślają swoją tożsamość, to dlaczego tyle odniesień do kolonialnej Holandii? Menu w restauracji Batavia aż iskrzy od niderlandzkich potraw. A gdy podejmują nas władze regionalne w Boyolali, to miejscowy namiestnik Said Hidayat wręcza nam prezenty – małe rzeźby krów. Są biało-czarne. Takie same krówki w Polsce od dziesiątków lat nazywane są... holenderkami. Takie właśnie importowano do nas, i nie tylko, jak widać, z Niderlandów...\n\nŹródło:",
    "Putin ma nowego klienta? Indonezja o zakupach rosyjskiej ropy": "Indonezja od lat nie importowała znaczących ilości ropy z Rosji, ale rząd jest pod coraz większą presją, aby ograniczać rosnące koszty energii. Ceny niektórych paliw w tym miesiącu wzrosły nawet o 30 proc.\n\nWidodo jest między młotem a kowadłem. \"Każdy ruch w kierunku zakupu rosyjskiej ropy po cenie przekraczającej limit ustalony przez kraje G7 może sprawić, że Indonezja będzie narażona na amerykańskie sankcje, ponieważ przygotowuje się do przyjęcia szczytu G20 na Bali w listopadzie\" - ostrzega \"FT\".\n\nNa stole jest propozycja Rosji sprzedaży ropy Indonezji po cenie o 30 proc. niższej niż na rynku międzynarodowym.\n\nDalsza część artykułu pod materiałem wideo\n\nZobacz także: Zabraknie węgla? Rząd importuje surowiec z egzotycznych kierunków\n\nIndonezja stoi przed dylematem. Presja w sprawie ropy z Rosji\n\nPrezydent Indonezji zapytany przez \"Financial Times\" wprost, czy Indonezja kupi rosyjską ropę, odpowiedział:\n\nZawsze monitorujemy wszystkie opcje. Jeśli jest kraj [i] dają lepszą cenę, oczywiście.\n\n- Jest obowiązkiem rządu, aby znaleźć różne źródła, aby zaspokoić potrzeby energetyczne ludności. Chcemy znaleźć rozwiązanie - dodał Joko Widodo.\n\nIndonezja, największa gospodarka Azji Południowo-Wschodniej, od lat stosuje politykę nieangażowania się w sprawy mocarstw. - Byłby to zły PR, gdyby rząd to zrobił [kupił rosyjską ropę - red.], ponieważ Indonezja jest narodem niezaangażowanym, a nawet była założycielem ruchu narodów niezaangażowanych - skomentował \"FT\" David Sumual, główny ekonomista Bank Central Asia w stolicy Indonezji Dżakarcie.\n\nBrytyjski dziennik wylicza, że jeśli Indonezja dołączyłaby do Indii i Chin w zakupach ropy z Rosji, to dodatkowo pomogłoby to Moskwie zrównoważyć wiele utraconych dochodów z powodu spadku dostaw do Europy. Analiza \"FT\" dotycząca chińskich i indyjskich statystyk celnych wykazała, że kraje te zaimportowały 11 mln ton więcej ropy z Rosji w drugim kwartale 2022 r. w porównaniu z pierwszym kwartałe tego roku.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Narasta po cichu spór Chin z Indonezją na Północnym Morzu Natuna": "W obliczu wojny w Ukrainie oraz napięcia wokół Tajwanu zbliżający się szczyt G20 na Bali wydaje się być wielkim wyzwaniem dla organizatora – Indonezji, oraz jej prezydenta Joko Widodo nazywanego powszechnie w ojczyźnie Jokowi.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!",
    "Silne trzęsienie ziemi w Indonezji. Ludzie w panice szukali schronienia": "Silne podmorskie trzęsienie ziemi o magnitudzie 6,2 st. wystąpiło w sobotę rano, czasu lokalnego, u wybrzeży indonezyjskiej prowincji Aceh. Ludność w panice szukała schronienia na wyżej położonych terenach w obawie przed falami tsunami. Brak dotychczas doniesień o ofiarach lub zniszczeniach.\n\nEpicentrum na głębokości 49 km\n\nJak podała amerykańska Służba Geofizyczna (USGS) epicentrum wstrząsów znajdowało się w odległości 40 km na południowy wschód od nadmorskiego miasta Meulaboh, w prowincji Aceh, na głębokości 49 km.\n\nIndonezja, zamieszkana przez ok. 270 mln ludzi, położona jest na obszarze o wysokiej aktywności sejsmicznej. Często występują tam trzęsienia ziemi, wybuchy wulkanów i fale tsunami.\n\nReklama\n\nDo największego kataklizmu doszło w grudniu 2004 r. kiedy potężne trzęsienie ziemi, właśnie u wybrzeży prowincji Aceh, spowodowało niszczycielskie fale tsunami, które zabiły ponad 230 tys. osób w Indonezji i kilku innych krajach basenu Oceanu Indyjskiego.\n\nTrzęsienie ziemi u wybrzeży Chile\n\nWcześniej informowano, że trzęsienie o podobnej sile nawiedziło również wybrzeża Chile. Jego magnituda wyniosła 6,1 st., a wystąpiło ono w piątek pod dnem morskim u południowych wybrzeży Chile - poinformowała Amerykańska Służba Geofizyczna (USGS). Brak informacji o stratach.\n\nWedług USGS epicentrum wstrząsów znajdowało się w odległości 142 km na zachód od miasta Ancud położonego 1120 km na południe od stolicy Chile - Santiago.\n\nChilijska Służba Hydrograficzna i Oceanograficzna wykluczyła możliwość wystąpienia fal tsunami. Lokalne władze sprawdzają czy nie było ofiar lub uszkodzeń infrastruktury.\n\nTerytorium Chile, ciągnące się kilka tysięcy kilometrów wzdłuż zachodnich wybrzeży Ameryki Południowej, jest częścią tzw. ognistego kręgu otaczającego Ocean Spokojny. Występuje tam większość trzęsień ziemi i wybuchów wulkanów.\n\nW 2010 r. trzęsienie ziemi o magnitudzie 8,8 st. spowodowało śmierć 526 osób. Zawaliło się, lub zostało uszkodzonych, ponad 220 tys. domów.",
    "Do Polski trafił węgiel z Indonezji. Nikt nie chce go kupić. \"Klei się, można ulepić z niego dowolną bryłę\"": "Pracownik portu w Świnoujściu nagrał, jak wygląda przywieziony z Indonezji węgiel. Okazuje się, że bez problemu można go zgnieść w dłoni. Jakość surowca skomentował Grzegorz Onichimowski, były prezes Towarowej Giełdy Energii, ekspert rynku energii Instytutu Obywatelskiego. - Jest to produkt o dużej zawartości flotu i mułu węglowego - przekazał Onichimowski, cytowany przez Wirtualną Polskę.\n\n\n\nWięcej podobnych informacji znajdziesz na stronie głównej Gazeta.pl.\n\nREKLAMA\n\nZobacz wideo Zabraknie węgla na zimę? Derski: Myślę, że tak\n\nŚwinoujście. Węgiel z Indonezji zawiera muł i flot\n\nWęgiel, który został dostarczony do Świnoujścia, klei się, jest wilgotny i bardzo łatwo uformować z niego dowolną bryłę. Nagranie przedstawiające produkt opublikował na Twitterze Grzegorz Onichimowski. \"Tak, jak widzimy na filmie, ma ciekawą cechę - jeśli wilgotny flot zrzucimy na hałdę, to po kilku dniach tak się sklei, że można ulepić z niego dowolną bryłę\" - opisał.\n\nPalenie mułem i flotem jest zabronione w Polsce już od pięciu lat \"ze względu na dużą emisję pyłów PM10 i PM2.5 w trakcie spalania oraz uwalnianie się dużych dawek metali ciężkich\" - przekazuje naukowiec. Przypomnijmy, że do Polski ma trafić ponad 5 mln ton węgla z Australii, Kolumbii, Indonezji czy RPA.\n\nRadio ZET: Od początku marca premier wiedział, że może zabraknąć węgla\n\nImportowane surowce powinny być dokładnie sprawdzane\n\nMoże to oznaczać, że podczas importu węgla do Polski nie są przestrzegane certyfikaty jakościowe - ten natomiast powinien zostać sprawdzony jeszcze przed załadunkiem węgla na statek transportowy. Certyfikat powinien też wystawić uprawniony do tego audytor - przekazuje Grzegorz Onichimowski. Jeśli procedury nie będą respektowane, to do Polski będą trafiać towary, które nie spełniają określonych norm.\n\n- Z węgla, który przypływa statkami, po przesianiu w porcie uzyskamy około 10-15 proc. węgla opałowego jak groszek, orzech czy kostka. To jest to, czego aktualnie brakuje gospodarstwom domowym. Problemem będzie ostatnia część. To węgiel, za który płacimy grube pieniądze, drożej niż w polskich kopalniach. Ta część będzie musiała pójść w kominy państwowej energetyki. Zapłacimy za to podwyżką cen energii - przekazuje w rozmowie z Wirtualną Polską Grzegorz Onichimowski.\n\nWęgla nie ma, a pod nogami PiS i tak się pali. \"To temat społeczny nr 1\"",
    "Silne trzęsienia ziemi w dwóch krajach": "W Chile i Indonezji doszło do silnych trzęsień ziemi. Miały magnitudę ponad 6 - podała amerykańska agencja geologiczna USGS. W indonezyjskiej prowincji Aceh ludzie w panice szukali schronienia na wyżej położonych terenach w obawie przed tsunami. Nie ma doniesień na temat ofiar lub zniszczeń.\n\nPogoda Długoterminowa Weekend\n\nTrzęsienie ziemi o magnitudzie 6,1 wystąpiło w piątek u południowych wybrzeży Chile. Według amerykańskiej United States Geological Survey (USGS) epicentrum wstrząsów znajdowało się w odległości 142 kilometrów na zachód od miasta Ancud położonego 1120 km na południe od stolicy, Santiago. Do wstrząsów doszło na głębokości 10 km.\n\nChilijska Służba Hydrograficzna i Oceanograficzna wykluczyła możliwość wystąpienia fal tsunami. Lokalne władze poinformowały, że sprawdzają czy nie było ofiar lub uszkodzeń infrastruktury.\n\nGoogle Maps\n\nMieszkańcy Indonezji uciekali przed tsunami\n\nW sobotę rano lokalnego czasu ziemia zatrzęsła się w Indonezji. Wstrząsy, których siłę oceniono na 6,2, wystąpiły u wybrzeży prowincji Aceh na głębokości 49 km. Epicentrum znajdowało się w odległości 40 km na południowy zachód od miasta Meulaboh.\n\nŚwiadkowie relacjonują, że wiele osób w panice uciekło ze swoich domów na wyżej położone tereny, obawiając się fal tsunami. Służby poinformowały później, że nie ma ryzyka wystąpienia tsunami. Nie ma dotychczas informacji na temat ofiar lub zniszczeń.\n\nGoogle Maps\n\nRegion narażony na częste trzęsienia\n\nZarówno Chile, jak i Indonezja, położone są w rejonie tak zwanego pacyficznego pierścienia ognia. To obszar na Oceanie Spokojnym, w którym łączą się płyty tektoniczne, powodując wzmożoną aktywność sejsmiczną. Dochodzi tam do częstych trzęsień ziemi oraz erupcji wulkanów.\n\nOstatnie poważne trzęsienie ziemi w Indonezji, o magnitudzie 5,3, miało miejsce około dwóch tygodni temu. Do największego kataklizmu w kraju tym doszło do w grudniu 2004 roku, kiedy potężne trzęsienie ziemi u wybrzeży prowincji Aceh, spowodowało niszczycielskie fale tsunami, które zabiły ponad 230 tysięcy osób w Indonezji i kilku innych krajach basenu Oceanu Indyjskiego.\n\nW 2010 roku w Chile trzęsienie o magnitudzie 8,8 st. spowodowało śmierć 526 osób. Zawaliło się lub zostało uszkodzonych ponad 220 tysiące domów.\n\nPacyficzny pierścień ognia Maciej Zieliński/PAP/Reuters\n\nAutor:ps\n\nŹródło: PAP, AP, tvnmeteo.pl",
    "Statki wiozą do Polski węgiel z Indonezji. Warto znać jego prawdziwą cenę": "Z polskiej perspektywy kraj może się wydać mało istotny i peryferyjny, bo leży daleko, a jeśli z czymś Polakom się kojarzy, to z plażami na Bali, waranami z Komodo i świetnymi warunkami do nurkowania. A jak jest naprawdę?\n\nTej zimy w polskich piecach i kotłach spalimy cząstkę dżungli wschodniego Borneo, jednego z najcenniejszych przyrodniczo lasów na Ziemi, domu występujących tylko tam orangutanów. Tak się składa, że to równocześnie kwitnące zagłębie górnicze, Donbas i Górny Śląsk Indonezji, drugiego największego eksportera węgla na świecie. Region jest tak bardzo dumny ze swojego przemysłowego charakteru, że na miejscowych lotniskach pasażerów witają nie tylko zapierające dech widoki lokalnej natury – standardowe w terminalach portów lotniczych – ale także reklamy ciężkich pojazdów górniczych.",
    "Puchar Davisa: Polska - Indonezja. Kiedy i o której? Gdzie transmisja?": "Mecz Polska - Indonezja w tenisie mężczyzn odbędzie się w dniach 16-17 września w w Hali OSiR w Inowrocławiu. O tym, kto będzie gospodarzem meczu, zadecydowało losowanie, które sprawiło, że \"Biało-Czerwoni\" wystąpią przed własną publicznością. Polska jest zdecydowanym faworytem tego spotkania.\n\nPuchar Davisa: Polska - Indonezja. W jakich składach zagrają reprezentacje? Kiedy i o której mecze?\n\nZmagania w meczu Polska - Indonezja w ramach Pucharu Davisa rozpoczną się w piątek 16 września o godzinie 15.00 dwoma meczami singlowymi. W sobotę 17 września, najpierw odbędzie się spotkanie deblowe (od godziny 11.00), a po nim dwa pojedynki w grze pojedynczej.\n\nReklama\n\nW składzie Polski na mecz z Indonezją znaleźli się Kamil Majchrzak, Kacper Żuk, Łukasz Kubot, Jan Zieliński oraz Olaf Pieczkowski, który może zadebiutować w biało-czerwonych barwach. W zestawieniu naszych tenisistów zabrakło najlepszego obecnie zawodnika - Huberta Hurkacza. Wrocławianin po nieudanym występie w US Open zdecydował się na odpoczynek przez sezonem halowym. Hurkacz ma szansę na występ w imprezie kończącej sezon - ATP Finals w Turynie. Pierwotnie Hurkacz miał znaleźć się w składzie reprezentacji, ale zmienił swoje plany startowe.\n\nChristopher Rungkat jest najbardziej znanym tenisistą z Indonezji powołanym na mecz z Polską w Pucharze Davisa. Rungkat w 2020 roku wraz ze Szwedem Andre Goranssonem triumfowali w deblu w zawodach ATP 250 w Pune w Indiach. 32-letni Rungkat w przeszłości zajmował 241. miejsce w światowym rankingu singla (2013 r.), a także plasował się na 68. miejscu w deblu (2019 r.). Ponadto w barwach Indonezji zagrają: Fitriad M Rifqi, Nathan Anthony Barki, Tegar Abdi Satrio Wibowo i Lucky Candra.\n\nPolacy grali już w Inowrocławiu w Pucharze Davisa w kwietniu - 2012 roku. Wówczas pokonali wtedy Estonię 4:1. W składzie \"Biało-Czerwonych\" byli wtedy: Jerzy Janowicz, Łukasz Kubot, Marcin Matkowski i Mariusz Fyrstenberg (aktualnie kapitan \"Biało-Czerwonych).\n\nWielki awans Jerzego Janowicza faktem! W górę o... 375 miejsc\n\nWideo Odtwarzacz wideo wymaga uruchomienia obsługi JavaScript w przeglądarce. Akademia Młodego Piłkarza. Szymon Matyjasek: W Polsce coraz mniej dzieci interesuje się piłką nożną. Wideo INTERIA.TV\n\nPolska - Indonezja w Pucharze Davisa. Gdzie oglądać transmisje w tv i stream online?\n\nTransmisja meczu Polska - Indonezja w tv na kanałach Polsat Sport (piątek 16.09) i Polsat Sport Extra (sobota 17.09). Mecz Polska - Indonezja można oglądać online live stream na Polsat Box Go. Spotkanie Polaków z Indonezyjczykami w Pucharze Davisa można śledzić także na urządzeniach mobilnych. Relacja i wynik meczu Polska - Indonezja na sport.interia.pl.",
    "Umowa na indonezyjskie Rafale wchodzi w życie": "20 września media francuskie, bazując na źródłach nieoficjalnych w przemyśle, poinformowały, że rząd Indonezji przelał na konto koncernu Dassault zaliczkę, która formalnie uruchamia proces realizacji umowy na zakup pierwszych wielozadaniowych samolotów bojowych Rafale.\n\n\n\nW ramach I transzy Dżakarta zamówi sześć samolotów, które wraz z wyposażeniem dodatkowym oraz usługą szkolno-logistyczną mają kosztować około 1,3 mld USD. Opcja kontraktowa obejmuje 36 kolejnych Rafale – tym samym Indonezja stanie się siódmym eksportowym klientem na francuskie samoloty. Dotychczas program zdobył zamówienia ze strony Egiptu, Kataru, Indii, Grecji, Chorwacji oraz Zjednoczonych Emiratów Arabskich. Dodatkowo nadal konstrukcja może zdobyć kolejne umowy, m.in. ze strony Serbii oraz Indii (dla lotnictwa morskiego).\n\nZgodnie z dostępnymi informacjami, ogółem Indonezja planuje zamówić 42 Rafale (w tym 12 dwumiejscowych) w konfiguracji F3R. Dostawy mają rozpocząć się w drugiej połowie 2025 roku. W przypadku wykorzystaniu pełnej opcji, umowa może mieć wartość około 8 mld USD. Rafale mają stanowić jeden z fundamentów lotnictwa wojskowego Indonezji w najbliższych latach – w lutym bieżącego roku sprzedaż 36 F-15EX Eagle II do tego azjatyckiego państwa autoryzował amerykański Departament Stanu. Oba typy mają być uzupełniane w przyszłości przez około 40 egzemplarzy KAI KF-21 Boramae, które są projektowane w kooperacji koreańsko-indonezyjskiej. Powyższa flota pozwoli na zastąpienie obecnie eksploatowanych samolotów bojowych rodziny Su-27/30, Lockheed Martin F-16 Fighting Falcon oraz BAE Systems Hawk 200.",
    "Indie, Indonezja i Brazylia to w tej chwili najatrakcyjniejsze rynki wschodzące do inwestowania": "Indie, Indonezja, Brazylia – akcjami z tych krajów powinni się interesować inwestorzy. Gospodarki te mają przed sobą bowiem dobre perspektywy, głównie z uwagi na rosnący popyt na surowce.\n\nTryb risk-off, który oznacza kłopoty dla akcji i królowanie dolara, zazwyczaj mocniej uderza w rynki wschodzące (emerging markets EM), niż w rozwinięte (developed markets, DM). Podczas trwającej bessy uwagę zwraca jednak relatywnie silne zachowanie kilku emerging markets, które sugeruje, że mogą one być w przyszłości świetną inwestycją.\n\nMSCI Emerging Markets Index handlowany jest 10,5x przyszłoroczne zyski, tymczasem średnia od 2010 roku wynosi 14x. Akcje EM są najtańsze w stosunku do akcji DM od wielkiego kryzysu finansowego 2008. W dużej mierze odpowiada za to pandemia COVID-19, a także problemy gospodarcze Chin. Oczywiście, optymiści twierdzą, że władze Chin zrobią wiele, by wspomóc kulejącą gospodarkę, ale tym niemniej można znaleźć wiele bardziej atrakcyjnych rynków wschodzących, niż Chiny.\n\nNotowania iShares MSCI Emerging Markets Index Fund – 5 lat\n\nŹródło: TradingView\n\nBrazylia: stopy powinny zacząć iść w dół wcześniej, niż na wielu innych rynkach\n\nRosnący popyt na surowce, w tym szczególnie na metale przemysłowe, wspomaga ich producentów, a tych jest multum np. w Indonezji. W Brazylii również jest ich wielu, a w dodatku bank centralny zaczął efektywną walkę z inflacją wcześniej, niż banki z rynków rozwiniętych, podnosząc w 18 miesięcy główną stopę z 2% do 13,75%. Napięcia geopolityczne na linii Rosja – Ukraina oraz USA – Chiny wyszły na dobre takim rynkom, jak Indie.\n\nJednym z rynków wschodzących, na których warto inwestować, jest wspominana Brazylia, w której stopy powinny zacząć iść w dół wcześniej, niż na wielu innych rynkach. Todd McClone z firmy William Blair wskazuje, że jednym z ciekawych sposób na zajęcie ekspozycji na brazylijskie akcje jest kupienie papierów Brasil Bolsa Balcão, czyli spółki operatora giełdy. „Gdy stopy zaczną iść w dół, kursy akcji zaczną odbijać, i pojawi się wysyp IPO. A na pierwszych ofertach publicznych będzie oczywiście zarabiał operator giełdy” – podkreśla McClone.\n\nZ kolei szef GQG Partners Rajiv Jain uważa, że trzeba kupować akcje spółek surowcowych i to tych stabilnych, jak Petrobras. „Warto też stawiać na banki, jak Banco Bradesco, który jest wyceniony na 6,6x zysk z 2023 roku, a ma ROE na poziomie 16%, a jego stopa dywidendy może w najbliższych latach sięgać 7%. Oczywiście, pojawiają się obawy o złe kredyty, ale wedle naszych szacunków, one nie będą stanowiły wielkiego problemu, choć ich udział w portfelach banków brazylijskich może urosnąć w najbliższych kwartałach” – mówi Jain.\n\nW październiku będą mieć miejsce wybory prezydenckie i rynek oczekuje, że wygra je Luiz Inácio Lula da Silva – kandydat lewicy, który już raz był prezydentem. Jeśli fotel utrzymałby jednak prawicowy Jair Bolsonaro mogłoby to pozytywnie wpłynąć na zachowanie giełdy.\n\nNotowania indeksu Bovespa – 5 lat\n\nŹródło: TradingView\n\nRynek akcji może zachowywać się słabo jeszcze przez rok, ale inwestorzy w wartość i tak powinni aktywnie szukać okazji – mówi Sarah Ketterer\n\nIndie depczą Chinom po piętach\n\nIndie są typowane przez niektórych analityków na następcę Chin. Są na drodze do stania się trzecią gospodarką świata w 2030 roku. Coraz więcej kapitału zagranicznego napływa do Indii. Chiny są prymusem pogrążonym w problemach, a Indie wychodzą z czegoś, co można określić mianem dekadenckiego marazmu, okraszonego wysokimi podatkami i korupcją.\n\n„Bilanse indyjskich przedsiębiorstw i banków są w najzdrowszym stanie od prawie dekady. Zmiany, których przetrawienie zajęło trochę czasu, podnoszą teraz Indie z kolan” - mówi Justin Leverenz, zarządzający funduszem Invesco Developing Markets, który jedną piątą swojego portfela ma w akcjach indyjskich spółek. Zdaniem tego zarządzającego, przez indyjską gospodarkę przetacza się fala cyfryzacji, do tego znajdują się one u progu ożywienia na rynku mieszkaniowym i kredytowym.\n\nIndie są importerem energii, potrzebują około 1,1 mld baryłek ropy rocznie. „Wzrost ceny ropy zaszkodziłby sytuacji fiskalnej Indii i utrudniłby osiągnięcie oczekiwanego przez MFW tempa wzrostu 7,4% w 2022 roku” – ostrzega McClone. Jednak w portfelu, którym zarządza, ma akcje spółek HDFC Bank, Kajaria Ceramics, Oberoi Realty - jest spozycjonowany na ożywienie rynku mieszkaniowego.\n\nNotowania indeksu India 50\n\nŹródło: TradingView\n\nIndonezja korzysta na popycie na surowce\n\nIndonezja to kolejny kraj korzystający na silnym popycie na surowce. Jej gospodarka otwiera się wciąż stopniowo po restrykcjach związanych z pandemią. Konsensus analityków mówi, że w 2022 roku indonezyjskie firmy mają poprawić wynik netto średnio o 30% r/r.\n\nLaura Geritz, współzarządzająca funduszem Rondure New World, ma portfel przeważony w akcjach spółek z Indonezji. Ma w nim walory Ace Hardware Indonesia, Bank Rakyat Indonesia, United Tractors (producent sprzętu dla górnictwa węglowego). „Indonezja jest przygotowana do przejęcia udziału w globalnym łańcuchu dostaw od Chin, w miarę wzrostu napięć geopolitycznych. Może sobie poradzić świetnie zwłaszcza w takich obszarach, jak technologia, sprzęt medyczny i produkcja wysokiej klasy urządzeń” – mówi Geritz.\n\nNotowania Bank Rakyat Indonesia – 5 lat\n\nŹródło: TradingView\n\nAutor inspirował się artykułem “Forget China. These 3 Emerging Markets Are Better Bets” opublikowanym na portal Barron’s.\n\nWyniki finansowe STS za 2022 rok mogą być bardzo dobre dzięki mistrzostwom świata w piłce nożnej w Katarze",
    "Sensacyjne odkrycie. Znaleziono szkielet bez nogi liczący 31 tysięcy lat": "Znalezisko na Borneo w Indonezji rzuca nowe światło na początki chirurgii. Dotąd uważano, że pierwsze operacje miały miejsce nie wcześniej niż około 10 tysięcy lat temu. Odnalezienie szkieletu bez kończyny dolnej sprzed 31 tysięcy lat zmienia nasze wyobrażenie na tę materię – informuje TVP Nauka.\n\nSzkielet odnaleziono w jaskini Liang Tebo w indonezyjskiej części Borneo. To miejsce w określonych porach roku dostępne jedynie z pomocą łodzi. Badacze z Uniwersytetu Griffith z Australii, którzy odkryli szkielet, byli zdumieni, że brakuje w nim lewej stopy i podudzia. W badaniach naukowcy potwierdzili, że część nogi została amputowana w dzieciństwie – informuje TVP Nauka.\n\n\n\n\n\nBadacze byli zaskoczeni, że ten prehistoryczny człowiek przeżył tak poważną i zagrażającą życiu operację. Rana zagoiła się, utworzył się kikut, a kobieta przez kolejne lata żyła w górzystym terenie z ograniczoną mobilnością. Świadczy to o wysokim poziomie opieki w tej społeczności.\n\n\n\n\n\nJuż wcześniej pojawiały się znaleziska czaszek ze śladami trepanacji, jednak najstarsze z dowodów na wczesną chirurgię liczyły około 7 tysięcy lat wstecz. W tym przypadku stwierdzono, że kobieta zmarła około 31 tysięcy lat temu. To wcześniej niż pojawiło się rolnictwo.\n\n#wieszwiecej Polub nas\n\n\n\n\n\nDotąd naukowcy sądzili, że do okresu 10 tysięcy lat temu ludzie nie posiedli wiedzy na temat technik chirurgicznych. Tymczasem pradawny chirurg z Borneo musiał posiadać szczegółową wiedzę dotyczącą budowy kończyn, mięśni oraz systemu naczyń krwionośnych. Potrafił też zapobiec nadmiernej utracie krwi oraz infekcji. Co więcej, kobieta musiała otrzymać również intensywną pomoc pielęgnacyjną rany, którą czyszczono i dezynfekowano.\n\n\n\n\n\nBadacze wskazują, że zebrane dowody świadczą o tym, że na długo przed pojawieniem się rolnictwa i osiadłym sposobem życia ludzie posiadali zdolności amputacji uszkodzonych kończyn. To stoi w kontraście z metodami stosowanymi w średniowieczu, kiedy ludzie masowo umierali z powodu zakażeń ran. Sukcesy na polu chirurgii ludzkość zaczęła odnosić dopiero w XIX i XX wieku po wynalezieniu środków antyseptycznych.\n\n\n\n\n\n\n\n",
    "Chińczycy pomogą zbudować w Indonezji hutę niklu": "Indonezyjski koncern PT Vale Indonesia i chiński Huayou Cobalt Company podpisały umowę na budowę nowej huty. Będzie wytwarzać nikiel metodą ługowania kwasem pod wysokim ciśnieniem (HPAL). Inwestycja ta ma docelowo produkować rocznie 60 tys. ton niklu w formie półproduktu.\n\nZapraszamy na Międzynarodowe Targi Spawalnicze ExpoWELDING (18-20 października 2022 r.) pod patronatem WNP.PL w Międzynarodowym Centrum Kongresowym w Katowicach. Rejestracja trwa!",
    "Indonezja: Prezydent Duda dla \"Jakarta Globe\": rosyjski imperializm na wojnie z Europą Środkowo-Wschodnią": "Dla narodów naszego regionu, pamiętających historyczne doświadczenia, które symbolizuje dzisiejsza data – 17 września – nie ulega wątpliwości, że imperialna Rosja znów dąży do ekspansji na inne państwa - napisał prezydent Andrzej Duda w artykule opublikowanym w największym w dzienniku Indonezji \"Jakarta Globe\".\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nW tekście opublikowanym w 83. rocznicę ataku Związku Radzieckiego na Polskę Duda przekonywał, że \"Rosja zawsze chce władzy nad całą Europą Środkową i Wschodnią\".",
    "Puchar Davisa: Polska zagra z Indonezją": "- Na papierze skład wygląda na wystarczający, ale nie takie mecze się przegrywało, więc musimy być cały czas skoncentrowani. Brak Huberta Hurkacza w drużynie okazał się szansą dla utalentowanego juniora Olafa Pieczkowskiego. Zawsze uważałem, że warto dawać szansę młodym i zdolnym zawodnikom. Dla Olafa debiut w reprezentacji jest to na pewno stresujący, więc zawsze lepiej zagrać pierwszy mecz w kadrze jak najwcześniej. To też nowe doświadczenie, które może zaprocentować w przyszłości. Wiadomo, że zapracował na powołanie do reprezentacji swoją dobrą grą z taką w turniejach, więc po co odwlekać ten debiut? – powiedział na konferencji prasowej „pre draw” Mariusz Fyrstenberg, kapitan reprezentacji Polski.\n\n\n\nPieczkowski pod koniec sierpnia osiągnął półfinały w singlu i deblu w turnieju ITF M25 Talex Open na kortach AZS Poznań, zaliczanym do LOTOS PZT Polish Tour – Narodowy Puchar Polski 2022. Po tym występie został powołany przez kapitana do składu w miejsce Huberta Hurkacza.\n\n\n\n- Po US Open skończyłem przygodę z juniorskimi turniejami. Od teraz będę grać tylko w seniorskim Tourze, a pierwszy taki start zaplanowany mam w futuresie w Sofii. Puchar Davisa jest piękną okazją, żeby zdobyć cenne doświadczenie w grze dla kraju. Stres związany z występami wielkoszlemowymi, to nic w porównaniu do tego, co może mnie tutaj spotkać. Mam nadzieję, że dobrze mi pójdzie. Panowie z drużyny bardzo mi pomagają. Od kolegów z drużyny słyszę dużo porad, na przykład od pana Kubocika mogłem dowiedzieć się jak o wiele lepiej grać woleja – powiedział nieco stremowany Pieczkowski (ORLEN PZT Team).\n\n\n\nPodczas wtorkowego treningu Łukasz Kubot, były lider światowego rankingu deblistów ATP, podpowiadał młodszemu koledze jak lepiej się ustawiać na returnie i odważniej chodzić do siatki. Dwukrotny triumfator imprez wielkoszlemowych (Australian Open 2014 i Wimbledonu 2017) wystąpi w Inowrocławiu w sobotnim meczu gry podwójnej, w parze z Janem Zielińskim (początek o godzinie 11.00). Natomiast w piątek o godz. 15 rozpocznie się pierwszy z dwóch pojedynków singlowych, do których Fyrstenberg nominuje najprawdopodobniej Kamila Majchrzaka i Kacpra Żuka (obaj ORLEN PZT Team).\n\nZOBACZ TAKŻE: Puchar Davisa: Novak Djokovic nie zagra w Walencji\n\n\n\n- Nie odczuwam zmęczenia, bo ostatnio dość mało grałem przez kontuzję nogi, jakiej doznałem w lipcu podczas Narodowych Mistrzostw Polski w Bytomiu. Fizycznie czuję się już coraz lepiej, na treningach też to coraz lepiej to wszystko wygląda. Trochę brakuje mi tej rzemieślniczej tenisowej pracy i rytmu, ale to powoli powinno przyjść. Robię wszystko, żeby być w jak najlepszej formie i być w pełni gotowy na sam mecz – powiedział Majchrzak, drugi najwyżej notowany z polskich tenisistów po Hurkaczu.\n\n\n\n- Nie miałem jeszcze okazji grać przeciwko polskim zawodnikom, ale widziałem ostatnio spotkanie Majchrzaka na US Open. Kamil jest bardzo dobrym zawodnikiem i bardzo ciężko się z nim gra – stwierdził Fitriadi M Rifqi, który najprawdopodobniej wystąpi w dwóch pojedynkach singlowych.\n\n\n\nOstateczne nominacje poznamy w czwartek, na godzinę przed rozpoczęciem oficjalnej ceremonii losowania gier. Odbędzie się ona o godzinie 12.00 w Sali Sesyjnej Inowrocławskiego Ratusza (Al. Ratuszowa 36). Zaraz po niej odbędzie się konferencja prasowa przed meczem, będzie też okazja do zadawania pytań zawodnikom obydwu drużyn.\n\nPI, Informacja Prasowa",
    "Indonezja w Inowrocławiu w Pucharze Davisa": "Christopher Rungkat (triumfator jednego turnieju ATP w deblu) jest najbardziej znanym tenisistą z Indonezji powołanym na mecz z Polską w Pucharze Davisa (16-17 września w Inowrocławiu).\n\nPonadto w barwach drużyny z Azji zagrają: Fitriad M Rifqi, Nathan Anthony Barki, Tegar Abdi Satrio Wibowo i Lucky Candra Kurniawan.\n\nRungkat liderem\n\n32-letn Rungkat był niezłym singlistą (241 ATP). Wygrał jedenaście turniejów ITF. Dużo większe sukcesy odnosi w grze podwójnej. W połowie 2019 roku był 68. deblistą świata (obecnie jest 253).\n\nNa początku 2020 roku wraz ze Szwedem Andre Goranssonem triumfowali w zawodach ATP 250 w Pune w Indiach. Deblowa karierę nieco zatrzymała pandemia. Mało startował w ubiegłym sezonie.\n\nW tym roku Rungkatwraca do dawnej formy. Kilka dni temu był w finale challengera ATP w Nonthaburi w Tajlandii (wraz z Filipińczykiem Francisem Caseyem Alcantarą).\n\nBarki i Rifqi\n\nWcześniej wspierał w parze 17-letniego rodaka – Barkiego (finał i półfinał turniejów ITF M15 w Dżakarcie). Ten przed rokiem był 176. juniorem rankingu ITF.\n\nWłaśnie w jednej z imprez w stolicy Indonezji z dobrej strony pokazał się Rifqi (1214 ATP). Dotarł do półfinału. Pokonał m.in. Japończyka Yusuke Takahashiego, który był w przeszłości w 300 klasyfikacji ATP.\n\n19-letni Wibowo i rok młodszy Kurniawan dopiero w sierpniu debiutowali w zawodowych rozgrywkach. Nie przeszli eliminacji turniejów ITF w Dżakarcie.\n\nBilety na mecz Polska – Indonezja można nabywać na http://pzt.abilet.pl",
    "Wyciekły dane ponad 105 mln osób. Haker twierdzi, że jest Polakiem": "Haker, który ma stać za tym wyciekiem danych, twierdzi, że pochodzi z Polski. „Mam dobrego znajomego z Indonezji w Warszawie, który dużo mi opowiadał o tym, jak bardzo Indonezja jest w bałaganie. Zrobiłem to dla niego. (...)” – napisał na Twitterze haker Bjorka.",
    "Curacao live stream online. Gdzie oglądać transmisję na żywo?": "Indonezja - Curacao live. Oglądaj na żywo w internecie live stream i w TV\n\nNasz portal każdego dnia prezentuje legalne sposoby na oglądanie najciekawszych wydarzeń sportowych na żywo na ekranach komputerów i smartfonów a wśród nich takie mecze jak Indonezja - Curacao. Jednym z takich wydarzeń, które można oglądać na żywo jest Indonezja - Curacao rozgrywane w ramach jednej z najpopularniejszych lig do których należy zaliczyć Mecze towarzyskie. Gdzie oglądać? Kiedy mecz?\n\nPoczątek transmisji online został zaplanowany na 27.09.2022 15:00. Fani najlepszych sportów do których należy zaliczyć taką dyscyplinę sportową jak Piłka nożna, mogą oglądać praktycznie wszystkie najpopularniejsze mecze w tych rozgrywkach w TV jak również online w Internecie. Tylko u nas wszystkie najlepsze mecze online na żywo w płatnych pakietach legalnych telewizji %tv, jak również za darmo na stronach internetowych bukmacherów i kanałów live stream %online.\n\n\n\nIndonezja - Curacao live. Oglądaj na żywo w internecie live stream i w TV\n\nTero Vesalainen / Shutterstock.com\n\nGdzie oglądać transmisję Indonezja - Curacao na żywo w tv i live online?\n\nKażde popularne wydarzenie sportowe gromadzi przed ekranami fanów z całego świata. Nie inaczej jest w przypadku Indonezja - Curacao, które odbędzie się 27.09.2022 15:00. Na ten dzień czekają wszyscy fani rozgrywek Mecze towarzyskie, która jest jedną z najpopularniejszych wśród fanów dyscypliny sportowej Piłka nożna.\n\nWydarzenie Indonezja - Curacao z pewnością przyciągnie do oglądania transmisji online wielu kibiców, a dobra informacja jest taka, że wydarzenie to będzie można oglądać na żywo w tv %tv i Internecie %online. Warto też sprawdzać inne mecze rozgrywane w ramach kategorii jaką jest Mecze towarzyskie, a także pozostałe rozgrywki które należą do dyscypliny Piłka nożna.",
    "Puchar Davisa: Hurkacz Hurkacz wśród powołanych na mecz z Indonezją (sport.tvp.pl)": "",
    "Hubert Hurkacz podjął decyzję ws. Pucharu Davisa. Znamy skład na mecz z Indonezją": "Hubert Hurkacz podjął decyzję ws. Pucharu Davisa. Znamy skład na mecz z Indonezją\n\nWszyscy czołowi polscy tenisiści otrzymali powołania do kadry na mecz Grupy Światowej II Pucharu Davisa z Indonezją. Decyzję ws. startu w Inowrocławiu podjął Hubert Hurkacz.\n\nGetty Images / Julian Finney / Na zdjęciu: Hubert Hurkacz\n\n- Rozmawiałem z Hubertem. Porażka w II rundzie US Open była dla niego rozczarowująca i po niej zmienił najbliższe plany startowe. Uznał, że musi teraz trochę odpocząć i porządnie przygotować się do kolejnych turniejów w Monte Carlo, także w ten sposób otworzył szansę na debiut w reprezentacji młodemu zawodnikowi. Myślę, że dla Olafa będzie to ogromne przeżycie i dość ważny krok na etapie przechodzenia od gry wśród juniorów do startów w seniorskim tourze. Natomiast w deblu, po intensywnych rozmowach z Łukaszem i chłopakami doszliśmy do wniosku, że optymalnym duetem do wystawienia w meczu będzie para Kubot-Zieliński, tym bardziej, że Janek prezentuje ostatnio bardzo wysoką formę - powiedział kapitan Mariusz Fyrstenberg (cytat za PZT).\n\nTym samym w składzie Biało-Czerwonych na mecz z Indonezją znaleźli się Kamil Majchrzak, Kacper Żuk, Łukasz Kubot, Jan Zieliński oraz Olaf Pieczkowski, który w dniach 16-17 września w Inowrocławiu będzie mógł zadebiutować w narodowych barwach.\n\n- Nasz skład na mecz w Inowrocławiu to ciekawa mieszanka. Zobaczymy Łukasza Kubota, byłego najlepszego deblistę świata i dwukrotnego zwycięzcę turniejów Wielkiego Szlema. Łukasz wystąpi w parze z Jankiem Zielińskim, który coraz wyżej pnie się w rankingu ATP w grze podwójnej. Zagrają dwaj doświadczeni zawodnicy, czyli Kamil Majchrzak i Kacper Żuk. Dołączy do nich młody i bardzo perspektywiczny Olaf Pieczkowski, który chociaż jest wciąż juniorem, to ostatnio osiąga dobre wyniki w seniorskim tourze - dodał Fyrstenberg.\n\nPolska po raz pierwszy zmierzy się z Indonezją w Pucharze Davisa. W składzie gości najbardziej znanym tenisistą jest Christopher Rungkat, który z powodzeniem startował w deblu w tourze. Doświadczenie w kadrze posiada również Fitriadi Rifqi. Pozostali zawodnicy, Tegar Abdi Satrio Wibowo, Nathan Anthony Barki i Lucky Candra Kurniawan, nie mają jeszcze na koncie żadnego meczu w narodowych barwach. Kapitanem zespołu jest Sutikno Muliadi.\n\nBiało-Czerwoni będą oczywiście zdecydowanym faworytem spotkania, które odbędzie się w Hali Widowiskowo-Sportowej w Inowrocławiu. W piątek (16 września) rozegrane zostaną dwa mecze singlowe (początek o godz. 15:00). Natomiast na sobotę (17 września) zaplanowano od godz. 11:00 spotkanie deblowe oraz dwie gry singlowe. Zwycięzca spotkania awansuje do przyszłorocznych baraży o Grupę Światową I Pucharu Davisa.\n\nCzytaj także:\n\nZnamy pierwszego półfinalistę US Open. Jednostronny pojedynek\n\nDzieje się historia w US Open. Znamy pierwszą półfinalistkę\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Polska pokona Indonezję? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Baśniowe Bali – wymarzone wakacje na indonezyjskiej wyspie": "Promocja\n\nMiejscowość Ubud oraz otaczająca ją okolica uznawane są za centrum kultury i rozrywki na Bali. Na tym terenie najintensywniej rozwija się infrastruktura turystyczna, można tu znaleźć najwięcej atrakcji i poczuć jak wyspa tętni życiem.\n\nUbud jest doskonale przygotowane na odwiedziny podróżnych z najróżniejszych części świata. Prężnie działają i rozwijają się liczne hotele i resorty. Ciekawym punktem na mapie Ubud jest K Club Ubud, pięciogwiazdkowy ośrodek wypoczynkowy, położony wśród najważniejszych miejsc na Bali oraz otoczony balijską przyrodą. Resort doskonale się sprawdzi jako punkt, z którego można wyprawiać się na lepsze poznanie wyspy.\n\nŚladami świątyń, ryżu i małp, czyli atrakcje-wizytówki na Bali\n\nW wyobraźni podróżników Bali posiada cały zestaw charakterystycznych atrakcji, które koniecznie trzeba zobaczyć podczas pobytu na indonezyjskiej wyspie. Jednym z takich miejsc jest niezwykły kompleks parkowy – Małpi Las (Monkey Forest). W otoczeniu egzotycznej przyrody i hinduistycznych świątyń możemy spotkać i z bliska podziwiać makaki. Należy jednak uważać, ponieważ te śmiałe i ciekawskie zwierzęta potrafią z łatwością przywłaszczyć sobie okulary, jedzenie lub aparat, które goście wnoszą na teren parku.\n\nBalijska flora jest równie ciekawa jak fauna. Jej szczególnym okazem są tarasy ryżowe. Malownicze „schodki” tworzą piękny krajobraz i zachęcają gości do spacerowania oraz uwieczniania widoku na zdjęciach. Indonezja jest trzecim największym producentem ryżu na świecie, więc zjawiskowe tarasy ryżowe można spotkać w wielu miejscach na wyspie.\n\nBali to również miejsce usiane świątyniami. Chyba nie sposób spędzić tam wakacje i chociażby przypadkiem nie trafić na jedną z nich. Najważniejszym miejscem kultu na wyspie jest Pura Besakih, wzniesiona na zboczu wulkanu Agung. Kompleks świątynny może się okazać doskonałym miejscem dla duchowego wypoczynku i lepszego poznania balijskiej wiary i kultury.\n\nGdzie odpocząć po dniu pełnym wrażeń? – komfortowe resorty na wyspie\n\nPo intensywnym zwiedzaniu nie ma nic lepszego niż powrót do wygodnego i przyjaznego miejsca. Warto takiego poszukać zanim wyprawimy się na Bali. Jeśli zależy wam na doskonałej lokalizacji i wysokim standardzie, to warto zastanowić się nad wyborem K Club Ubud. Z tego punktu bez problemu dotrzecie do wybranych atrakcji. Pomocne będzie wynajęcie samochodu lub skutera. Dojazd do tarasów ryżowych Tegallalang zajmuje zaledwie 5 minut. W okolicy znajdują się również liczne świątynie – do Pura Tirta Empul czy Kuil Kahyangan Agung dojedziemy w niecałe 15 minut. Bardzo blisko są także wodospady oraz specjalne punkty widokowe, gdzie można uchwycić fenomenalne kadry.\n\nK Club Ubud oferuje klimatyzowane pokoje z prywatnym dostępem do łazienki i tarasu. Urządzone są w jasny i przestronny sposób; drewniane akcenty dodają miejscu kameralności. W ośrodku znajduje się basen (wraz z barem), restauracja (serwująca m.in. dania kuchni azjatyckiej), spa, strefa wellness oraz centrum odnowy biologicznej. Można uczestniczyć w zajęciach fitness lub jogi. Pełen relaks zapewnią profesjonalne masaże. Zaplecze rekreacyjne oferuje gościom piesze lub rowerowe wycieczki. Z kolei wieczorami można się rozerwać w Kabana Jungle Club, gdzie najlepszą muzykę i doskonałą zabawę zapewnia DJ. Na amatorów sztuki kulinarnej czeka sprzęt do grillowania – możesz przygotować ulubione dania tak, jak lubisz najbardziej. Goście mają również do dyspozycji ogród wyposażony w wygodne meble ogrodowe.\n\nBali zaprasza!\n\nJeśli szukacie miejsca na wymarzone wakacje, to Bali może okazać się strzałem w dziesiątkę! Wyspa pokazuje dwa oblicza. Jedno charakteryzuje się tajemniczymi świątyniami, dziewiczą przyrodą i zapierającymi dech w piersiach krajobrazami, stworzonymi przez samą naturę. Drugie to prężnie rozwijające się centrum kultury i rozrywki, ze szczególnym uwzględnieniem infrastruktury turystycznej. Podróżni mają szansę poznać obydwa charaktery wyspy i dzięki temu w pełni poznać jej niezwykłość. Możesz zostać jednym lub jedną z nich!\n\nKarolina Kowalewska\n\nLink do strony hotelu: https://kclububud.com/\n\n",
    "Węgiel z RPA i Indonezji - z krajów które mają przerwy w dostawie prądu": "U nas są zawirowania z węglem i jest straszenie wyłączeniami prądu. Okazuje się, że w krajach, z których importujemy węgiel, wyłączenia prądu już są.\n\nPolska węglem stoi. Mimo zamykania polskich kopalń według portalu atlasbig.com:\n\n\"Polska, z 121 954 783,965 tonami produkcji rocznie, plasuje się na 9.\"\n\nW poniższej tabelce, zaczerpniętej z powyższego artykułu, wyszczególnieni są najwięksi producenci węgla na świecie.\n\n\n\n\n\n\n\n\n\n\n\n\n\n\n\n\n\nRóżne portale, tzw. \"niezależne\" karmią nas informacjami, że w zimie będą w Polsce wyłączenia prądu. Portal 300gospodarka.pl zapewnia, że prądu w Polsce nie braknie:\n\n\"W 2022 r. Polska produkowała więcej energii elektrycznej niż rok wcześniej. Do połowy roku była jej eksporterem netto. Zapotrzebowanie od stycznia do lipca 2022 oscylowało wokół wartości z tego samego okresu w 2021 roku. Mimo skomplikowanej sytuacji geopolitycznej, kryzysu energetycznego i niedoborów surowców energetycznych krajowa produkcja energii elektrycznej do czerwca tego roku przekraczała zapotrzebowanie.\n\nSystem elektroenergetyczny gwarantuje nieprzerwane dostawy energii elektrycznej – nawet w przypadku niespodziewanego wzrostu zapotrzebowania lub pojedynczej awarii.\n\nObowiązkiem operatora jest utrzymywanie nadwyżki mocy w systemie. Gdy jest ona niewystarczająca, operator może skorzystać z popytowych i podażowych usług regulacyjnych.\n\nRezerwa wirująca, czyli różnica między mocą znamionową zespołów wytwórczych a mocą pobieraną przy typowym obciążeniu, powinna wynosić w Polsce nie mniej niż 9 proc. zapotrzebowania na moc w systemie.\n\nDodatkowo możliwe jest redukowanie zapotrzebowania na energię. PSE operuje mechanizmem IRP (Interwencyjna Redukcja Poboru), który polega na dobrowolnym i chwilowym obniżeniu lub przesunięciu w czasie poboru energii przez firmy w zamian za wynagrodzenie. Istnieje również możliwość interwencyjnego zakupu mocy za granicą, w ramach międzyoperatorskiej pomocy awaryjnej.\"\n\nZałóżmy, że w powyższym portalu objawiona jest prawda.\n\nA jak to jest u innych wielkich producentów węgla?\n\nIndonezja jest czwartym producentem węgla, a Republika Południowej Afryki - siódmym w świecie. I właśnie z tych krajów, między innymi oczywiście, importujemy węgiel.\n\nNapisałem do kolegi z Kapsztadu. Odpisał mi, że nie mają węgla dla własnych elektrowni i mają wyłączenia prądu, nawet czternastogodzinne. A przecież Kapsztad jest jednym z największych miast RPA i jedną z trzech stolic.\n\nNapisałem do koleżanki z Indonezji mieszkającej w Bogor pod Dżakartą. Odpisała mi, że mają wyłączenia prądu, ale lokalne, w poszczególnych regionach. Nie pamięta, czy był moment, gdy cała Indonezja byłą bez prądu.\n\nPrzypomina mi to sytuację Polski z okresu komuny, kiedy to PRL był jednym z największych na świecie producentów cukru, a my mieliśmy najpierw talony na cukier, a potem kartki. Do tej pory Polska jest liderem wśród producentów cukru. Cytowany wyżej portal atlasbig.com sytuuje Polskę na 16 miejscu. A mimo to mieliśmy ostatnio zawirowania z cukrem.\n\nNapisałem do kraju w pewnym sensie neutralnego węglowo i energetycznie, do Kenii. Okazuje się, że na noc wyłącza im się prąd. A czasem i w ciągu dnia to się zdarza. Ale z Kenii dostałem również inną ciekawą informację. Wielki biznes ma swoje generatory. Kościoły również, bo też są częścią wielkiego biznesu.\n\nPodejrzewam, że w RPA i Indonezji korporacje również mają swoje generatory prądu, więc wyłączenia prądu ich nie dotyczą. Stąd nasuwa się przypuszczenie, że trwają testy eliminacji małego i średniego biznesu na świecie. Szczególnie dotyczy to przemysłu spożywczego: małych przetwórni spożywczych, hurtowni, sklepików, restauracji. Na razie próby przeprowadzane są poza krajami tzw. \"złotego miliarda\", jak nazywają Rosjanie państwa Unii Europejskiej, USA, Wielką Brytanię, Kanadę, Australię, Japonię, Izrael i Koreę Południową. Ale, gdy tam eksperyment się powiedzie, to i u nas to samo zacznie się dziać.",
    "Wyborcza.pl": "Wyłącz AdBlocka/uBlocka\n\nAby czytać nasze artykuły wyłącz AdBlocka/uBlocka lub dodaj wyjątek dla naszej domeny.\n\nSpokojnie, dodanie wyjątku nie wyłączy blokowania reklam.",
    "\"Kawałki węgla w błocie\"? Kupujemy każdy węgiel, który chcą nam sprzedać": "Popularne w sieci nagranie, na którym widać \"tony węglowego błota\" w jednym z portów, wywołało reakcję ministerstwa. Trzy spółki Skarbu Państwa zaprzeczają, że sprowadziły ten surowiec. Ekspert w rozmowie z Konkret24 tłumaczy: import ładunku tej jakości jest skutkiem \"niezachowania normalnego trybu zamówień na węgiel\".\n\nPonad 200 tys. wyświetleń ma już film, który 11 września pojawił się na Twitterze, a ma dowodzić, jak złej jakości węgiel sprowadzamy teraz do Polski. Wideo wywołało szereg komentarzy internautów, zareagowało na niego nawet Ministerstwo Aktywów Państwowych. W związku z tym nagraniem jest wciąż wiele niewiadomych, lecz dyskusja wokół niego potwierdza, że jakość importowanego węgla stała się tak poważnym problemem, iż nikt nawet nie chce się do pokazanego surowca przyznać. W niedzielę 11 września Grzegorz Onichimowski, były prezes Towarowej Giełdy Energii, a obecnie ekspert rynku energii Instytutu Obywatelskiego, opublikował na Twitterze nagranie pokazujące hałdę węgla leżącą w jakimś porcie. Autor filmu, którego słychać zza kadru, bierze trochę tego węgla do ręki i pokazuje, że surowiec lepi się po ściśnięciu w dłoni niczym plastelina. Komentuje, że to \"kawałki węgla w błocie\". \"I tak wygląda cała jedna hałda z trzech wysypanych. One są tej samej wielkości\" - mówi. Grzegorz Onichimowski napisał w poście z nagraniem: \"Tymczasem do Świnoujścia dopłynął kolejny transport pomarańczy z Kuby lub też węgla kupionego przez jedną ze SSP. Ustawa o dodatkach grzewczych ustanawia gwarancje SP na takie zakupy. To jednak maseczki były lepsze\" (pisownia postów oryginalna; SPP - spółki Skarbu Państwa).\n\nPost polubiło ponad 4 tys. użytkowników; ponad 1,6 tys. podano go dalej. W komentarzach internauci oburzają się jakością pokazanego surowca. \"Ile kosztował nas podatników ten upiorny żart sprowadzenia z zagranicy tysięcy ton węglowego błota, które nie nadaje się do niczego, a przede wszystkim nie nadaje się do palenia?!\"; \"Gdyby wypłukali miał węglowy w polskich zlikwidowanych kopalniach uzyskaliby węgiel lepszej jakości od tego węglopodobnego szmelcu\"; \"To ma być węgiel panie Morawiecki? Ta glina a w zasadzie błoto nie będzie paliło się w domowych instalacjach centralnego ogrzewania\" - pisali.\n\nDo Polski dociera miał, nie węgiel. \"Nadaje się do zakopania\" Video: Fakty TVN\n\nMinisterstwo i spółki: węgiel w Świnoujściu nie należy do SSP Zaraz po publikacji nagrania próbowaliśmy się dowiedzieć, skąd jest ten węgiel i kto go ściągnął do Polski. Autor filmu chciał pozostać anonimowy, więc nie udało się nam z nim skontaktować. Gdy prowadziliśmy swoje ustalenia, w sprawę rozpowszechnianego filmiku włączyło się Ministerstwo Aktywów Państwowych. 16 września resort zareagował na publikację tego wideo i związane z nim komentarze. MAP sprawuje bowiem nadzór nad spółkami Skarbu Państwa. Jego rzecznik Karol Manys napisał na Twitterze: \"Uwaga #FakeNews. Grzegorz Onichimowski wrzucił film. Widać na nim węgiel sprowadzany rzekomo przez SSP. Dzwonię zapytać które? On nie wie, nie weryfikował, nie może powiedzieć... Drogi Panie, SSP nic takiego nie sprowadzają! 'Ekspert' powinien wiedzieć, że weryfikują jakość i nie kupują gliny\". Zareagowały też dwie spółki Skarbu Państwa importujące na zlecenie premiera węgiel do polski: Polska Grupa Energetyczna i Węglokoks SA. \"PGE Paliwa importują węgiel tylko i wyłącznie od sprawdzonych kontrahentów! Każdy transport poddawany jest kontroli jakości węgla i potwierdzany stosownym certyfikatem. STOP #FakeNews!\" - napisano 16 września na twitterowym koncie PGE. \"Węgiel w Świnoujściu nie należy do nas\" - poinformowano w tweecie na profilu Węglokoksu. Port: nie udzielamy informacji o klientach Jak sprawdziliśmy, film z tą hałdą węgla nakręcono rzeczywiście w porcie w Świnoujściu. W 10. sekundzie widać żółtą suwnicę z namalowaną na niej literą \"S\". Taka sama stoi w porcie w Świnoujściu, co widać np. na zdjęciach dostępnych w Google Maps. Na wyraźniejszych zdjęciach tej suwnicy dostępnych w sieci można dostrzec również, że nad literą \"S\" namalowano litery \"P\" i \"H\" - tworzą skrót nazwy Port Handlowy Świnoujście.\n\nSuwnica widoczna na nagraniu i zdjęciu z portu w Świnoujściu Foto: Twitter, Google Maps\n\nZapytaliśmy operatora tego portu - grupę OT Logistics - do kogo należy widoczny na nagraniu węgiel i kiedy przypłynął do Polski. W odpowiedzi 13 września Anna Pronińska, PR manager w obsługującej grupę OT Logistics firmie Tailors Group, napisała tylko, że do portu w Świnoujściu regularnie przypływa zagraniczny węgiel. \"Grupa OTL rozładowuje w porcie w Świnoujściu transporty towarów (w tym węgla) dla wielu krajowych odbiorców. W ostatnich tygodniach do portu przypływały statki z węglem z takich krajów jak RPA, Kolumbia czy Indonezja. Zadaniem realizowanym przez OTL jest rozładunek i przygotowanie do transportu. Dostawy są odbierane na bieżąco przez zamawiających\" - poinformowała. Na ponowione przez nas pytanie o firmę, która zaimportowała widoczny na nagraniu surowiec, Anna Pronińska odpisała, że \"spółka nie udziela informacji dotyczących swoich klientów\". Węgiel z Indonezji, przewoźnik z Dubaju? Grzegorz Onichimowski w rozmowie z Konkret24 przedstawił więcej szczegółów dotyczących nagrania. Nie jest jego autorem; dostał go 9 września od swojego źródła. \"Godnego szacunku specjalisty od energetyki. Bliższego, zresztą, obozowi władzy niż opozycji\" - doprecyzował potem na Twitterze. Według jego informacji węgiel pochodzi z Indonezji, a do Świnoujścia miała go dostarczyć firma z Dubaju. Zamawiającym była jednak spółka polska, która miała odebrać węgiel z portu. W poście Onichimowski informował, że węgiel kupiła jedna ze spółek Skarbu Państwa, lecz w rozmowie z Konkret24 powiedział, że \"na pewno był to duży importer\". - Ta spółka jednak nie odebrała tego węgla i on leży dalej na tym nabrzeżu - stwierdził Onichimowski. - Mówi się o tym, że jakaś spółka w końcu to kupi, tylko za jakieś niewielkie pieniądze, żeby dodawać do węgla, który spala w kotłach o niewielkich wymaganiach - dodał. Powiedział również, że \"krążą plotki, że ten ładunek zaczął się palić na morzu i żeby go zgasić, polano go słoną wodą morską\". Stąd miałaby wynikać jego dziwna konsystencja po rozładunku. - Ale nawet niezależnie od tego ten węgiel faktycznie ma 18 megadżuli na kilogram, a to bardzo niska kaloryczność - stwierdził Onichimowski. W internetowej dyskusji z radcą prawnym Arkadiuszem Koprem Onichimowski napisał, że dysponuje dokumentem dostawy tego węgla widocznego na nagraniu. Widzieliśmy ten dokument. To potwierdzenie, że polska firma rzeczoznawczo-kontrolna przeprowadziła 8 września w porcie w Świnoujściu badanie jakości węgla na zlecenie firmy z Dubaju. Właśnie to badanie wykazało, że surowiec ma kaloryczność 18,4 MJ/kg. Zapytaliśmy dubajską firmę, dla jakiej polskiej spółki realizowała transport węgla, lecz do momentu publikacji artykułu nie otrzymaliśmy odpowiedzi.\n\n\"Pani minister Moskwa zamawia węgiel\". Czy to wystarczy? Polska piecami stoi Video: Fakty TVN\n\n\"To prawdopodobnie muły węglowe\" Zanim Onichimowski opublikował film z węglem, dzień wcześniej skomentował inną informację na temat eksportu węgla - napisał wtedy o \"statku, co go ponoć Enea sprowadziła, a musiał wrócić, bo wiózł błoto\". Zapytaliśmy firmę Enea, czy widoczny na nagraniu surowiec został zamówiony przez nią. W odpowiedzi Piotr Ludwiczak z biura public relations napisał: \"Trudno odnieść się do załączonego materiału wideo, ponieważ nie można jednoznacznie określić, co przedstawia, gdzie i kiedy został nagrany\". A na nasze kolejne pytanie, czy ten węgiel zamówiła Enea, zaprzeczył: \"To, co widać na przesłanym materiale wideo, to prawdopodobnie tzw. muły węglowe i zdecydowanie nie zostały sprowadzone z zagranicy dla Grupy Enea\". Ministerstwo Aktywów Państwowych, zapytane przez Konkret24 o to, czy wie, do kogo należy węgiel widoczny na nagraniu, odpowiedziało tylko: \"Spółki Skarbu Państwa zaangażowane w import węgla do Polski, czyli zarówno PGE Paliwa jak i Węglokoks, współpracują w tym zakresie ze znanymi sobie, sprawdzonymi i zweryfikowanymi kontrahentami\". I dalej: \"Z informacji uzyskanej od spółek wynika, że podczas wieloletniej działalności nigdy nie spotkały się z sytuacją, w której dostarczony ładunek byłby inny, niż zamówiony. Nie wystąpiła także sytuacja, w której ładunek nie składałby się w całości z węgla\". Tak więc na razie nikt się do surowca, który widać na popularnym w sieci filmie, oficjalnie nie przyznaje. W jednej z rozmów, które odbyliśmy w trakcie gromadzenia materiału, usłyszeliśmy, że jest to hałda, która leży tam od dawna i należy do jednej z prywatnych firm. Grzegorz Onichimowski zapewnił nas 20 września, że ten węgiel nadal zalega na nabrzeżu. Na dowód pokazał wykonane niedawno zdjęcie hałdy - nie byliśmy w stanie jednak zweryfikować, czy rzeczywiście znajduje się ona w porcie w Świnoujściu i czy widać na niej ten sam ładunek co na filmie.\n\nPrzesłane redakcji Konkret24 zdjęcie hałdy węgla, który miał został pokazany na filmie Foto: źródło: Grzegorz Onichimowski\n\nEkspert: \"Mamy popłoch i kupujemy każdy węgiel\" Minister klimatu i środowiska Anna Moskwa we wtorek 13 września w Polsat News zapewniła, że spółki PGE Paliwa i Węglokoks już w 80 proc. wykonały decyzję premiera dotyczącą tegorocznego importu węgla. \"Do Polski trafi pięć milionów ton gotowego do spalania węgla\" - mówiła. Podała, że węgiel jest importowany drogą morską z Kolumbii, Australii, Indonezji i Republiki Południowej Afryki. Think tank Forum Energii ocenia, że Polska importowała dotychczas ok. 20 proc. zużywanego węgla - resztę dostarczały polskie kopalnie. Według danych GUS w pierwszym półroczu tego roku sprowadzaliśmy węgiel z Rosji (do czerwca), Australii, Kolumbii, Kazachstanu, Czech, Stanów Zjednoczonych, Mozambiku, Kanady, RPA i Norwegii.\n\nImport węgla do Polski: rok 2021 oraz I półrocze 2022 Foto: tvn24",
    "Tenis: Puchar Davisa - Polska - Indonezja - mecz gry podwójnej": "Komentujcie na Facebooku i Twitterze. Wasze zdanie jest dla nas bardzo ważne, dlatego czekamy również na Wasze listy. Już wiele razy nas zainspirowały. Najciekawsze zamieścimy w serwisie. Znajdziecie je tutaj",
    "Wspinaczka: Zawody Pucharu Świata w Dżakarcie - WSPINACZKA: Puchar Świata, Dżakarta, Indonezja": "Komentujcie na Facebooku i Twitterze. Wasze zdanie jest dla nas bardzo ważne, dlatego czekamy również na Wasze listy. Już wiele razy nas zainspirowały. Najciekawsze zamieścimy w serwisie. Znajdziecie je tutaj",
    "Bentley Systems ogłasza finalistów konkursu Going Digital Awards in Infrastructure 2022": "Zwycięzcy zostaną wyłonieni 15 listopada podczas uroczystej gali Going Digital Awards in Infrastructure 2022 przed zaproszonymi przedstawicielami mediów oraz kadrą kierowniczą. Uroczystość będzie miała miejsce w Londynie w hotelu InterContinental Park Lane. Prezentacje finalistów będzie można obejrzeć pod tym linkiem od 7 listopada 2022 r. Zapraszamy do odwiedzenia tej strony i posłuchania twórców tych niezwykłych projektów infrastrukturalnych, dzielących się swoimi historiami dotyczącymi wykorzystania postępu cyfrowego do osiągnięcia bezprecedensowych rezultatów.\n\nNicholas Cumins, Chief Operating Officer firmy Bentley, powiedział: po dwóch latach wirtualnych konferencji, cieszymy się, że ponownie możemy spotkać się osobiście z finalistami konkursu Going Digital Awards i wspólnie z dziennikarzami oraz analitykami branżowymi świętować ich osiągnięcia. Kierownictwo firmy Bentley podzieli się swoimi spostrzeżeniami na temat postępów cyfrowych w infrastrukturze, a także aktualizacjami w zakresie aplikacji firmy Bentley i innowacji technologicznych.\n\nFinalistami konkursu Going Digital Awards in Infrastructure 2022 są:\n\nMosty i tunele\n\nFerrovial Construction i Alamo Nex Construction – Odcinek IH-35 Nex Central, San Antonio, Teksas, Stany Zjednoczone\n\n– Odcinek IH-35 Nex Central, San Antonio, Teksas, Stany Zjednoczone Southwest Municipal Engineering Design & Research Institute of China – Precyzyjne i oparte na współpracy zastosowanie technologii BIM na drugim odcinku wschodnio-zachodniej osi miasta Chengdu, Chengdu, Syczuan, Chiny\n\n– Precyzyjne i oparte na współpracy zastosowanie technologii BIM na drugim odcinku wschodnio-zachodniej osi miasta Chengdu, Chengdu, Syczuan, Chiny Zigong Urban Planning and Design Institute Co., Ltd. – Odcinek C i D projektu budowy infrastruktury w obszarze pasa integracyjnego na linii miasto-przemysł między powiatami Fushun i Rong, miasto Zigong, Syczuan, Chiny\n\nBudownictwo\n\nAcciona – Bezpieczne usuwanie stwarzających zagrożenie przejazdów kolejowych dzięki cyfrowej budowie, Melbourne, Victoria, Australia\n\n– Bezpieczne usuwanie stwarzających zagrożenie przejazdów kolejowych dzięki cyfrowej budowie, Melbourne, Victoria, Australia China Railway 18th Bureau Group Co., Ltd. – Zastosowanie technologii BIM w projekcie położonego na dużej głębokości tunelu do przesyłu wody w delcie Rzeki Perłowej, Foshan, Guangdong, Chiny\n\n– Zastosowanie technologii BIM w projekcie położonego na dużej głębokości tunelu do przesyłu wody w delcie Rzeki Perłowej, Foshan, Guangdong, Chiny DPR Construction – RMR 20 Massachusetts Ave. NW – repozycjonowanie budynku, Waszyngton, DC, Stany Zjednoczone\n\nCyfrowa transformacja w przedsiębiorstwie\n\nMott MacDonald – Biblioteka inteligentnych obiektów dla Agencji Ochrony Środowiska, Wielka Brytania\n\n– Biblioteka inteligentnych obiektów dla Agencji Ochrony Środowiska, Wielka Brytania National Highways – Kompleksowy program infrastrukturalny – pilotażowy projekt wdrożenia ProjectWise i iTwin podczas modernizacji drogi A303, odcinek Salisbury - Stonehenge, Wiltshire, Wielka Brytania\n\n– Kompleksowy program infrastrukturalny – pilotażowy projekt wdrożenia ProjectWise i iTwin podczas modernizacji drogi A303, odcinek Salisbury - Stonehenge, Wiltshire, Wielka Brytania WSB – Cyfrowa weryfikacja koncepcji powykonawczej, Elk River, Minnesota, Stany Zjednoczone\n\nMiasta, zespoły budynków, obiekty\n\nU niwersytet Techniczny w Kownie – Cyfrowy bliźniak miasta, Kowno, Litwa\n\n– Cyfrowy bliźniak miasta, Kowno, Litwa Kokusai Kogyo Co., Ltd. – Projekt PLATEAU: największy japoński projekt modelu miasta 3D, Numazu/Kaga, prefektury Shizuoka i Ishikawa, Japonia\n\n– Projekt PLATEAU: największy japoński projekt modelu miasta 3D, Numazu/Kaga, prefektury Shizuoka i Ishikawa, Japonia Port lotniczy Sydney – Maps@SYD, Sydney, Nowa Południowa Walia, Australia\n\nGeoinżynieria\n\nGHD – Zapora Cressbrook, Toowoomba, Queensland, Australia\n\n– Zapora Cressbrook, Toowoomba, Queensland, Australia Mott MacDonald – Usprawnienie wydajności i realizacji założeń zrównoważonego rozwoju w zakresie ponownego wykorzystania materiałów za pomocą techniki geoBIM, Birmingham, West Midlands, Wielka Brytania\n\n– Usprawnienie wydajności i realizacji założeń zrównoważonego rozwoju w zakresie ponownego wykorzystania materiałów za pomocą techniki geoBIM, Birmingham, West Midlands, Wielka Brytania PT Hutama Karya (Persero) – Projekt zapory Semantok, Nganjuk, Jawa Wschodnia, Indonezja\n\nSieci energetyczne i telekomunikacyjne\n\nEssential Energy – Projekt inteligentnej podstacji elektrycznej, Port Macquarie, Australia\n\n– Projekt inteligentnej podstacji elektrycznej, Port Macquarie, Australia POWERCHINA Hubei Electric Engineering Co., Ltd. – Cyfrowa realizacja projektu 220 kV podstacji elektrycznej Wuhan Xudong, Wuhan, Hubei, Chiny\n\nState Grid Hengshui Electric Power Supply Company – Kompleksowe zastosowanie technologii BIM w zakresie budowy sieci energetycznych oraz transformacja procesów inżynierskich, Hengshui, Hebei, Chiny\n\nInżynieria procesowa i energetyka\n\nOQ Upstream – Cyfrowe zarządzanie majątkiem trwałym, Oman\n\n– Cyfrowe zarządzanie majątkiem trwałym, Oman Sarawak Energy Berhad – Modernizacja elektrowni wodnej Bakun za pomocą cyfrowego bliźniaka, Bintulu, Sarawak, Malezja\n\n– Modernizacja elektrowni wodnej Bakun za pomocą cyfrowego bliźniaka, Bintulu, Sarawak, Malezja Shell Projects and Technology – Platforma cyfrowa do realizacji projektów głębinowych, Zatoka Meksykańska, Teksas, Stany Zjednoczone\n\nKolej\n\nArcadis – Stacja kolejowa Carstairs, Szkocja, Wielka Brytania\n\n– Stacja kolejowa Carstairs, Szkocja, Wielka Brytania Oriental Consultants Global - Projekt budowy metra w Regionie Stołecznym Manila (MMSP) - Etap 1, Region Stołeczny Manila, Filipiny\n\n- Projekt budowy metra w Regionie Stołecznym Manila (MMSP) - Etap 1, Region Stołeczny Manila, Filipiny PT Wijaya Karya (Persero) Tbk – Zintegrowana kolej dużych prędkości na linii Dżakarta – Bandung, Dżakarta - Bandung, Indonezja\n\nDrogi i autostrady\n\nAFRY – Nowy tor testowy dla pojazdów autonomicznych i zelektryfikowanych, Södertälje, okolice Sztokholmu, Szwecja\n\n– Nowy tor testowy dla pojazdów autonomicznych i zelektryfikowanych, Södertälje, okolice Sztokholmu, Szwecja Beca Ltd. – Północna obwodnica Takitimu, Tauranga, dystrykt Western Bay of Plenty, Nowa Zelandia\n\n– Północna obwodnica Takitimu, Tauranga, dystrykt Western Bay of Plenty, Nowa Zelandia Foth Infrastructure & Environment, LLC – Perry wprowadza innowacje dzięki firmie Foth, tworząc cyfrowego bliźniaka miasta, Perry, Iowa, Stany Zjednoczone\n\nInżynieria budowlana\n\nDelhi Metro Rail Corporation Limited – Projekt i budowa tunelu oraz podziemnej stacji Krishna Park w metrze Delhi, Nowe Delhi, Indie\n\n– Projekt i budowa tunelu oraz podziemnej stacji Krishna Park w metrze Delhi, Nowe Delhi, Indie Sinotech Engineering Consultants, Ltd. – Etap 2 projektu morskiej farmy wiatrowej TPC Changhua, powiat Changhua, Tajwan\n\n– Etap 2 projektu morskiej farmy wiatrowej TPC Changhua, powiat Changhua, Tajwan WSP – Realizacja zoptymalizowanego projektu budynku Unity Place za pomocą innowacyjnych rozwiązań firmy Bentley, Milton Keynes, Buckinghamshire, Wielka Brytania\n\nGeodezja i monitoring\n\nAegea – Największa mapa systemu kanalizacji 3D w Brazylii (cyfryzacja Rio de Janeiro), Rio de Janeiro, Brazylia\n\n– Największa mapa systemu kanalizacji 3D w Brazylii (cyfryzacja Rio de Janeiro), Rio de Janeiro, Brazylia HDR – Ocena stanu zapory na zbiorniku Murray, hrabstwo San Diego, Kalifornia, Stany Zjednoczone\n\n– Ocena stanu zapory na zbiorniku Murray, hrabstwo San Diego, Kalifornia, Stany Zjednoczone Singapore Land Authority – Cyfrowy bliźniak Singapuru na podstawie technologii mobilnego mapowania, Singapur\n\nWodociągi i kanalizacja\n\nJacobs – Zakład uzdatniania wody Tuas dla singapurskiej Narodowej Agencji ds. Wody (PUB), Singapur\n\n– Zakład uzdatniania wody Tuas dla singapurskiej Narodowej Agencji ds. Wody (PUB), Singapur L&T Construction – Budowa sieci wodociągowo-kanalizacyjnej i zarządzanie projektem Nadaprabhu Kempegowda Layout (NPKL), Bangalore, Karnataka, Indie\n\n– Budowa sieci wodociągowo-kanalizacyjnej i zarządzanie projektem Nadaprabhu Kempegowda Layout (NPKL), Bangalore, Karnataka, Indie MWH Treatment w ramach Advance Plus Framework JV z J Murphys & Sons – Projekt inwestycji kapitałowej w postaci modernizacji przedsiębiorstwa uzdatniania wody, Burnley, Wielka Brytania",
    "Podwyższona zmienność na funcie": "Na rynku walutowym noc przyniosła pogrom funta. W nocy GBPUSD zaliczył najniższy poziom w historii, osiągając dno na poziomie 1,388. Na parach z funtem panuje dziś podwyższona zmienność. Od nocnego minimum kurs odrobił 2 figury. Przyczyny deprecjacji GBP należy upatrywać w zapowiedzi rządu Wielkiej Brytanii największych obniżek podatków od początku lat 70-tych XX wieku.\n\nZa nami fatalna piątkowa sesja na głównych giełdach Starego Kontynentu, gdzie wszystkie główne indeksy straciły od 2% do ponad 3%. Nie lepiej było na Wall Street. Podwyżka stóp procentowych o 0,75 i jastrzębi komentarz Jeromego Powella sprawiły, że indeksy na Wall Street zanurkowały. Dow Jones spadł poniżej poziomu 30000 pkt. Solidarnie z indeksem blue chipów zakończyły dzień S&P500 i Nasdaq Composite ze stratą 1,72% i 1,80%.\n\nRajd na rynku rentowności zdecydowanie przyspieszył. Globalnie wystąpiło załamanie krzywej rentowności. Od czasu publikacji w ubiegłym tygodniu danych CPI z USA, rentowności obligacji wystrzeliły i nic nie wskazuje na to, by trend się zakończył. Trzydziestolatki osiągnęły dziś rano 3,657%, najpopularniejsze wśród inwestorów T-Note dają stopę zwrotu 3,768%, najwięcej od 10 lat. Największe wzrosty rentowności widać na papierach o krótkim terminie zapadalności. Rentowność trzy-, dwu- i rocznych papierów przekroczyła 4%. Dwuletnie obligacje mają oprocentowanie 4,287%, najwyższe od 15 lat. Papiery o rocznym terminie wykupu są oprocentowane na poziomie 4,143%. Należy zwrócić uwagę na utrzymujące się od dłuższego czasu odwrócenie na krótkiej krzywej dochodowości 2/10. Począwszy od trzymiesięcznych papierów, wszystkie obligacje mają rentowność powyżej 3%.\n\nAkcje azjatyckie tracą dziś czwarty dzień z rzędu i podążają w ślad za spadkami w USA, odzwierciedlając ogólnie panujący pesymizm. Indeks giełdy w Tokio traci 2,61%, australijski S&P/ASX 200 potaniał o 1,33%, a południowokoreański KOSPI spada o 3,21%. Na pozostałych rynkach: Hong Kong (-0,45%), Szanghaj (-0,36%), Singapur (-1,11%), Tajwan (-2,01 Indonezja (-1,22%). Indeks Azja Dow traci 2,16%.\n\nKończąca tydzień sesja na GPW pokazała słabość byków znad Wisły. Inflacja, rynek pracy i inne dane napływające z amerykańskiej gospodarki nie napawają optymizmem, toteż nie tylko nasza giełda, ale globalne rynki akcyjne pogrążyły się w wyprzedaży ryzykownych aktywów. Statystycznie wrzesień jest najgorszym miesiącem dla giełd, co jak na razie się sprawdza. Główne indeksy Europy i na Wall Street silnie traciły, więc tego samego można spodziewać się na naszym parkiecie. Wszystkie rodzime benchmarki finiszowały ze sporych rozmiarów spadkami. Od samego otwarcia, do końca notowań WIG20 znalazł się pod kreską i do końca sesji to sprzedający dyktowali warunki gry. Wydaje się, że szansa na większe odbicie na parkiecie przy Książęcej odeszła w zapomnienie, a globalny sentyment jest negatywny dla ryzykownych aktywów. Z technicznego punktu widzenia piątkowa sesja nie sprowadziła indeksu na roczne minima, ale wcześniej broniony poziom 1500 pkt., który był lokalnym krótkoterminowym wsparciem nie został utrzymany. Czy byki złożyły broń, a niedźwiedzie będą szukać nowego dna? To, co musi niepokoić rodzimych inwestorów, to wciąż niepewność związana z oczekiwaniami na przyszłe działania Fed oraz zagrożenia związane z bezpieczeństwem energetycznym w Europie, a przede wszystkim rosnąca presja inflacyjna w kraju i niespójne działania rządu i NBP w celu zwalczania inflacji.\n\nZarówno WIG, jak WIG20 zakończyły dzień pod kreską. Jednak na GPW nie widać chętnych do kupowania akcji. Znacząco spadł obrót, który na na szerokim rynku, który wyniósł raptem 876 mln złotych. WIG stracił 3,38%, a WIG20 oddał z dorobku 3,98%. Kontrakt na WIG20 spadł o 4,44%, meldując się na poziomie 1464 pkt. W obraz rynku wpisały się średnie i małe spółki tracąc odpowiednio 2,63% i 1,60%.\n\nSpadki w Azji oraz tracące kontrakty na amerykańskie indeksy nie napawają optymizmem przed dzisiejszą sesją.\n\nZłoty traci do dolara i franka, ale pozostaje stabilny do euro.\n\nGBPPLN – para aktualnie handlowana jest po 5,23.\n\nEURPLN – dziś euro wycenione jest na 4,76.\n\nUSDPLN – dolar jest handlowany po 4,93.\n\nCHFPLN – aktualnie za franka trzeba zapłacić 5,00.\n\nPLNJPY – para handlowana jest 29,10.\n\n\n\nCMC Markets świadczy usługi na zasadzie wyłącznie realizacji zleceń (execution only). Prezentowany materiał (niezależnie od tego, czy zawiera jakiekolwiek opinie) ma charakter informacyjny i nie uwzględnia osobistych okoliczności ani celów. Żadna informacja w tym materiale nie jest, ani nie powinna być uważana, za poradę finansową, inwestycyjną lub inną poradę, na której należy polegać przy podejmowaniu decyzji. Żadna z opinii wyrażonych w materiale nie stanowi rekomendacji CMC Markets lub autora materiału, że jakakolwiek inwestycja, instrument, strategia transakcyjna lub inwestycyjna, jest odpowiednia dla konkretnej osoby. Materiał nie został przygotowany zgodnie z wymogami prawnymi zapewniającymi niezależność badań inwestycyjnych. CMC Markets nie podlega żadnym zakazom w zakresie rozpowszechniania tego materiału, jednak nie wykorzystuje zawartych w nim informacji przed jego publikacją.",
    "Oscary 2023: Zgłoszono biografie, festiwalowe i kasowe hity": "",
    "Kryzys będzie gorszy, niż zakładano. OECD zmienia prognozy": "OECD obniżyła prawie wszystkie prognozy wzrostu dla krajów G-20. Spodziewa się dalszego wzrostu stóp procentpwych.\n\n© Shutterstock / 360b OECD\n\nZdaniem analityków Organizacji Wspólnoty Gospodarczej i Rozwoju (OECD) światowa gospodarka urośnie w przyszłym roku tylko o 2,3 proc. Obcięto niemal wszystkie prognozy PKB dla większości G-20, przy czym tylko Indonezja ma umiarkowanie wyższą perspektywę. Wiele krajów z tej grupy boryka się również z zauważalnie szybszą inflacją.\n\n„Świat, a w szczególności Europa, ponosi koszty wojny na Ukrainie, a wiele gospodarek stoi w obliczu trudnej zimy” - czytamy w raporcie OECD.\n\nWalka z inflacją\n\nJak czytamy w raporcie OECD, banki centralne na całym świecie dokonały w tym miesiącu podwyżek stóp procentowych na w sumie ponad 2 tys. punktów bazowych. Według analityków organizacji, na tym nie poprzestaną.\n\n„Inflacja stała się szeroko zakrojona w wielu gospodarkach” – napisali w raporcie. „W większości dużych gospodarek potrzebne są dalsze podwyżki stóp procentowych, aby zakotwiczyć oczekiwania inflacyjne i zapewnić trwałe ograniczenie presji inflacyjnej”.\n\nEuropa w kryzysie\n\nAutorzy raportu przekonują, ze problemy gospodarcze będą szczególnie widoczne w Europie. Zdaniem analityków OECD, największa gospodarka regionu, czyli niemiecka, zmniejszy się w przyszłym roku o 0,7 proc.\n\n„W Europie wiele gospodarek prawdopodobnie odnotuje co najmniej słaby wzrost w drugiej połowie 2022 r. i pierwszym kwartale 2023 r., zanim nastąpi pewna poprawa w pozostałej części 2023 r”. – czytamy w raporcie.\n\nOECD zwróciła uwagę na „znaczną niepewność” towarzyszącą jej prognozom, które zakładają brak kolejnych fal Covid, brak eskalacji lub rozszerzenia wojny na Ukrainie oraz uspokojenie presji na rynku energetycznym.\n\nSzef Wedla: Czekolada powinna zdrożeć o 50 proc.",
    "To rosyjski paradoks. Choć mają wykształcone kadry, to ich gospodarka ma pewien problem": "Polski Instytut Ekonomiczny (PIE) w najnowszej analizie zwraca uwagę, że od czasu rozpadu ZSRR społeczeństwo rosyjskie ulega systematycznemu wyludnieniu, w czym nie odbiega od tendencji obserwowanych w wielu państwach europejskich.\n\n\"Jednak problemy demograficzne Rosji wykraczają znacznie poza kwestię zmniejszającej się liczby ludności. Długoterminowym i nasilającym się problemem rosyjskiego społeczeństwa jest bowiem przejawiający się w kilku obszarach niski poziom kapitału społecznego obecny pomimo wysokiego poziomu wykształcenia Rosjan\" - czytamy w najnowszym Tygodniu Gospodarczym PIE.\n\nOto problem Rosji\n\nJednym z negatywnych zjawisk jest wysoka śmiertelność Rosjan, porównywalna ze wskaźnikami dla ludności najsłabiej rozwiniętych krajów. Dane za 2019 r. pokazują, że szacowane szanse przeżycia rosyjskich 15-latków były mniejsze niż w przypadku 23 z 48 krajów uznawanych przez ONZ za najbiedniejsze, w tym Mali, Jemen i Afganistan.\n\nPrognozy z 2019 r. pokazują też, że średnio więcej niż jeden na czterech 20-latków w Rosji i w Afryce umarłby przed ukończeniem 60. roku życia. Ryzyko śmierci w krajach europejskich jest o połowę mniejsze (i trzeba pamiętać, że region europejski w danych WHO uwzględnia też część populacji rosyjskiej), a w niektórych krajach, np. Hiszpanii, cztery razy mniejsze.\n\nSzanse na przeżycie po ukończeniu 60. roku życia są większe w przypadku mężczyzn w Afryce niż w Rosji. W przypadku Szwajcarii ryzyko śmierci między 20 i 60 r.ż. wynosiło zaledwie 4 proc., a oczekiwana długość życia w wieku 15 lat szacowana była na blisko 69 lat.\n\nW przeciwieństwie do krajów Trzeciego Świata Rosja jest znacznie lepiej zurbanizowana i ma o wiele lepiej wykształcone społeczeństwo. Ppoziom wykształcenia mierzony liczbą lat przeznaczonych na kształcenie jest porównywalny z Europejczykami z krajów OECD: 11,5 lat w Rosji i w Australii, 11.6 w Japonii, 10,7 we Francji i w Belgii. Według danych UNESCO odsetek Rosjan w wieku 25 lat i więcej posiadających wykształcenie powyżej średniego szczebla można zaliczyć do najwyższych na świecie.\n\nDalsza część artykułu pod materiałem wideo\n\nZobacz także: Nie żyje Michał Gorbaczow. Tak wspominać będą go Rosjanie: \"symbol rozpadu ZSRR\"\n\nTe liczby powinny niepokoić Kreml\n\nPIE zwraca uwagę, że pomimo znacznych zasobów dobrze wykształconej ludności, rosyjską gospodarkę trudno jest uznać za opartą na wiedzy.\n\nW latach 2002-2020 Rosja z dziewiątą największą populacją świata uplasowała się na 25. miejscu w zestawieniu amerykańskiego urzędu patentów i znaków towarowych Patent and Trace Office (m.in. za Norwegią i Finlandią) pod względem liczby przyznanych przez PTO patentów.\n\n- Zestawienie to jest o tyle miarodajne, że połowa patentów przyznawanych przez PTO trafia do podmiotów zagranicznych. W latach 2000-2020 było to 2,5 mln, z czego zaledwie 0,3 proc. trafiło do Rosji — wyliczają eksperci PIE.\n\nWedług danych działającej przy ONZ Światowej Organizacji Własności Intelektualnej w 2019 r. Rosja zajęła 22. pozycję (m.in. za znacznie mniejszymi Austrią i Belgią) pod względem liczby wniosków patentowych złożonych w ramach międzynarodowego układu o współpracy patentowej.\n\nO słabej pozycji gospodarki rosyjskiej świadczą też dane Banku Światowego, według których udział w światowej produkcji (skorygowany o parytet siły nabywczej) w 2019 r. wyniósł zaledwie 3,1 proc. Dane WTO pokazują, że udział rosyjskich usług (a więc tej części gospodarki, która znacznie bardziej wykorzystuje kapitał ludzki niż np. eksport surowców) w światowym eksporcie w tym samym roku to tylko 1 proc. (co plasuje Rosję na pozycji niższej niż Polska).\n\nOkazuje się, że nawet w obszarze eksportu technologii informacyjnych, z której to specjalizacji Rosjanie są znani na świecie, w 2020 r. udział Rosji w globalnym rynku tylko nieznacznie przewyższył Filipiny, był zaś mniejszy niż Polski czy Austrii.\n\n- Prognozy wskazujące na dalszy spadek siły roboczej w Rosji wynikający z wysokiej śmiertelności wykształconych mężczyzn w wieku produkcyjnym i ogólnego spadku populacji będzie obniżał konkurencyjność Rosjan w zakresie gospodarki opartej na wiedzy i kapitale ludzkim. Według szacunków Wittgenstein Center w 2040 r. Rosja zajmie dopiero 40. miejsce pod względem odsetka ludności z wyższym wykształceniem w wieku produkcyjnym, daleko za USA, Chinami i Indiami, a w 2050 r. wyprzedzą ją nawet Japonia, Indonezja i Nigeria — wskazują analitycy PIE.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Nie tylko Amazonia ginie. Tracimy coraz więcej lasów na całym świecie, także przez górnictwo": "Przyroda\n\nNowe badania wykazały, że górnictwo ma bardzo duży wpływ na wycinkę lasów. Naukowcy ostrzegają, że ta dziedzina przemysłu w pośredni sposób zagraża bioróżnorodności i ekosystemom w niektórych regionach świata.\n\nOstatnie badania w większości skupiały się na problemie Amazonii. I słusznie, ponieważ od lat trwa tam największa w historii wycinka drzew. Zaledwie kilka dni temu naukowcy informowali o tym, że „płuca Ziemi” znalazły się w punkcie krytycznym, a znaczna ich część już nigdy się nie zregeneruje.\n\nEksperci jasno podkreślają: „na wielu obszarach lasy amazońskie zamieniają się w sawannę”. Okazuje się jednak, że problem wylesiania jest znacznie szerszy i dotyczy lasów również w innych częściach świata.\n\nZespół naukowców z Austrii, Australii i Wielkiej Brytanii przeprowadził ostatnio badania, które miały na celu zbadanie stanu lasów tropikalnych. Badacze zwrócili szczególną uwagę na obszary, na których odbywa się wydobycie surowców, m.in. węgla. Uczeni odkryli, że w latach 2000–2019 ok. 3262 km2 lasów tropikalnych zniknęło z powierzchni Ziemi. To obszar ponad dwa razy większy niż Puszcza Białowieska.\n\nNaukowcy w swojej pracy skupili się na 26 krajach. Na podstawie analizy zdjęć satelitarnych stwierdzili, że aż ok. 80% wycinki miało miejsce tylko w czterech państwach:\n\nIndonezji,\n\nBrazylii,\n\nGhanie,\n\nSurinamie.\n\nNajgorsza sytuacja jest jednak w Indonezji. Kraj ten odpowiada za 58,2% wycinki drzew spowodowanej działalnością wydobywczą, a w szczególności górnictwem. Autorzy badania zwracają uwagę, że w ciągu ostatnich 20 lat globalna działalność wydobywcza rozwijała się w zatrważającym tempie. Obecnie kopalnie na całym świecie wydobywają dwa razy więcej surowców niż w roku 2000.\n\nEkspansja przemysłowa, popyt na surowce i bijące rekordy wydobycie ma bardzo duży wpływ na środowisko. Naukowcy podkreślają, że w regionach wydobywczych dochodzi do degradacji gruntów, powstawania ogromnych zwałowisk odpadów oraz zanieczyszczenia wód. To zaś negatywnie wpływa na bioróżnorodność oraz wyjątkowe ekosystemy.\n\nW badaniach można dostrzec również pewne pozytywne tendencje. W ostatnich latach wycinka drzew w niektórych krajach spowodowana górnictwem spadła. W samej Indonezji odnotowano mniejszym poziom wylesiania, chociaż wydobycie węgla z roku na rok wzrasta.\n\n– Od 2015 roku w Indonezji widzimy delikatny spadek poziomu deforestacji. To dobry znak, ale również należy podkreślić, że wciąż mamy wiele do zrobienia w zakresie planowania wykorzystywania gruntów. Wydobycie surowców nie powinno iść w parze z niszczeniem lasów ani naruszaniem przestrzeni zamieszkanych przez społeczności rdzennych mieszkańców – piszą naukowcy w swojej pracy, która ukazała się na łamach czasopisma naukowego „PNAS”.\n\nW krajach takich, jak Indonezja lub Brazylia, w których od lat nieustannie trwa wycinka lasów, zmiana jest bardzo trudna, ale nie niemożliwa. Niestety, dużą rolę w ekologii i dbaniu o przyrodę odgrywa polityka. W celu zabezpieczenia regionów leśnych potrzebna jest radykalne odwrócenie kierunków ekonomicznych wewnątrz danego państwa oraz redefinicja tego, co politycy czasem nazywają „umacnianiem gospodarki”. Niestety, często dzieje się to kosztem dobra wspólnego ludzkości, którym są lasy.\n\n– W obliczu rosnącego zapotrzebowania na minerały, które wykorzystywane są w szeroko rozumianej technologii, polityka światowych rządów powinna uwzględniać zarówno bezpośrednie, jak i pośrednie skutki wydobycia – podsumowuje Anthony Bebbington, profesor geografii na Clark University i jeden z autorów badania. To bardzo ważne, jeśli chcemy ochronić lasy tropikalne.\n\nŹródło: PNAS",
    "zobacz najważniejsze informacje z kraju…": "Rada Ministrów wyraziła zgodę na połączenie spółek PGNiG i PKN Orlen - poinformował w poniedziałek wicepremier, minister aktywów państwowych Jacek Sasin.\n\n\n\nRada Ministrów przyjęła projekt ustawy o szczególnych rozwiązaniach służących ochronie odbiorców energii elektrycznej w 2023 roku w związku z sytuacją na rynku energii elektrycznej, przedłożony przez ministra klimatu i środowiska.\n\n\n\nWłoska centroprawica, która wygrała niedzielne wybory parlamentarne, otrzyma w ich rezultacie 235 miejsc w 400-osobowej Izbie Deputowanych i 112 w 200-osobowym Senacie - poinformowało w poniedziałek MSW po przeliczeniu wszystkich głosów.\n\n\n\nZ inicjatywy prezydenta Andrzeja Dudy w poniedziałek wieczorem w Biurze Bezpieczeństwa Narodowego odbywa się narada poświęcona bezpieczeństwu energetycznemu państwa; bierze w niej udział m.in. premier Mateusz Morawiecki - poinformował w poniedziałek BBN.\n\n\n\nPriorytetem jest zapewnienie bezpieczeństwa żywnościowego, a nie ograniczanie stosowania środków ochrony roślin - powiedział w poniedziałek w Brukseli wiceminister rolnictwa i rozwoju wsi Ryszard Bartosik, który brał udział w posiedzeniu Rady ds. Rolnictwa.\n\n\n\n\n\nEdward Snowden, były współpracownik amerykańskiej Agencji Bezpieczeństwa Wewnętrznego (NSA) otrzymał obywatelstwo Rosji; jego rosyjski adwokat Anatolij Kuczerena zapewnił, że Snowdena nie obejmie trwająca w Rosji mobilizacja na wojnę z Ukrainą.\n\nMłociarz Wojciech Nowicki jest jedynym Polakiem wśród 40 nominowanych do nagród kontynentalnej federacji (European Athletics) na najlepszych lekkoatletów roku i wschodzące gwiazdy tej dyscypliny.\n\nGiorgia Meloni, liderka partii Bracia Włosi, która w niedzielę wygrała wybory parlamentarne w Italii nie będzie politykiem izolowanym na arenie międzynarodowej, uważa pochodzący z Padwy politolog Riccardo Marchi.\n\nEpoka nuklearnego szantażu musi się zakończyć, żaden kraj nie jest w stanie wygrać wojny atomowej, a użycie takiej broni doprowadziłoby do humanitarnego armagedonu - przekazał sekretarz generalny ONZ Antonio Guterres w poniedziałek.\n\nRosyjska Federalna Służba Bezpieczeństwa (FSB) oświadczyła w poniedziałek, że zatrzymała konsula Japonii we Władywostoku i uznała go za osobę niepożądaną w Rosji. FSB utrzymuje, że dyplomata zbierał tajne informacje.\n\nRosyjska agresja na Ukrainę uderzyła w światową gospodarkę – piszą autorzy opublikowanego w poniedziałek raportu Organizacji Współpracy Gospodarczej i Rozwoju (OECD) „Paying the Price of War”.\n\nRada Ministrów po godz. 17 rozpoczęła obrady, na których zajmie się projektem w sprawie zamrożenia cen prądu w 2023 r. dla gospodarstw domowych na poziomie z 2022 r. do limitu zużycia 2000 kWh rocznie. Dwie poprawki do projektu złożył minister sprawiedliwości.\n\nIle trzeba mieć w sobie poczucia wyższości, buty, arogancji i pogardy dla demokratycznych reguł, żeby o wyniku wyborów innym kraju, dokonywanych przez inny naród, powiedzieć: \"Wygrał nie ten co powinien! Źle wybrali! Trzeba za gardło złapać to państwo i te władze!\"? - napisał prezydent Andrzej Duda.\n\nOprocentowanie skarbowych obligacji oszczędnościowych o terminie zapadalności powyżej 3 miesięcy zostanie podniesione od października - poinformowało w poniedziałkowym komunikacie Ministerstwo Finansów.\n\nSekretarz Stanu USA Antony Blinken poinformował w poniedziałek o przeznaczeniu 457,5 mln dolarów na pomoc dla cywilnych służb i policji Ukrainy. Część pieniędzy zostanie przeznaczona na śledztwa w sprawie rosyjskich zbrodni wojennych.\n\nStwierdzenie Jarosława Kaczyńskiego, że \"PiS wygra wybory, jeśli będą uczciwe\" - brzmi jak kawał o Łukaszence i ma podważyć wiarę Polaków w uczciwość wyborów, jeśli wygra opozycja - ocenił lider Platformy Obywatelskiej Donald Tusk.\n\nSzczątki trzech Prezydentów RP na uchodźstwie: Władysława Raczkiewicza, Augusta Zaleskiego i Stanisława Ostrowskiego zostaną sprowadzone do Polski 12 listopada. Po uroczystościach pogrzebowych spoczną w Świątyni Opatrzności Bożej w Warszawie w nowopowstałym Mauzoleum Prezydentów RP na Uchodźstwie.\n\nTraktowanie wyników wyborów parlamentarnych we Włoszech jako wyrazu sprzeciwu wobec polityki prowadzonej przez Unię Europejską jest nadmiernym uproszczeniem - przekonywał w poniedziałek na konferencji prasowej w Brukseli rzecznik Komisji Europejskiej Eric Mamer.\n\n\n\nKanclerz Niemiec Olaf Scholz uzyskał w poniedziałek pozytywny wynik testu na obecność koronawirusa - poinformował rzecznik rządu. Scholz miał łagodne objawy przeziębienia, w weekend był w krajach Zatoki Perskiej.\n\nKontynuowanie dotychczasowej dobrej współpracy pomiędzy premierem Mateuszem Morawieckim a liderką Fratelli d'Italia Giorgią Meloni może zmienić układ sił w Brukseli - ocenił w poniedziałek w Studiu PAP europoseł PiS Adam Bielan.\n\n\n\nPonad 43 proc. głosów otrzymał blok centroprawicy w niedzielnych wyborach parlamentarnych we Włoszech - takie nadal cząstkowe dane z większości komisji podaje w poniedziałek przed południem agencja Ansa. Najwięcej głosów w obu izbach parlamentu - około 26 proc. dostała partia Bracia Włosi (Fratelli d'Italia) Giorgii Meloni.\n\nSzczepienia przeciwko covid-19 i grypie to najważniejsze zadanie przez zbliżającym się sezonem zachorowań\n\nHubert Hurkacz spadł z 10. na 11. miejsce w najnowszym notowaniu światowego rankingu tenisistów\n\nPo ogłoszeniu mobilizacji w Rosji rośnie liczba podpaleń wojskowych komend uzupełnień i budynków administracji państwowej\n\n\n\nOd początku września w placówkach medycznych i aptekach można przyjąć szczepionkę przeciwko grypie\n\nZaostrzone ograniczenia dla Rosjan od poniedziałku obowiązują również na lotniczych i morskich przejściach granicznych\n\nWładze Rosji zabroniły wyjazdu i wjazdu do graniczącego z Ukrainą obwodu rostowskiego\n\nZamiast wyciągnąć wnioski i powrócić do rozmów pokojowych, poszanowania traktatów, których sama jest stroną, Rosja pogrąża się w tym zbrodniczym szaleństwie\n\nTrwają prace związane z analizą skutków finansowych zmiany rozporządzenia w sprawie wysokości minimalnego miesięcznego wynagrodzenia zasadniczego dla profesora w uczelni publicznej\n\nW skład rosyjskiej grupy morskiej na Morzu Czarnym wchodzą cztery okręty uzbrojone w 28 pocisków manewrujących Kalibr\n\n(22:30)\"Rada Ministrów wyraziła dzisiaj zgodę na połączenie spółek GK PGNiG i PKN ORLEN\" - napisał na Twitterze wicepremier Sasin.Dowiedz się więcej (21:40)Od 1 stycznia 2023 r. rząd chce zorganizować system wsparcia w opłacaniu kosztów energii elektrycznej, w ramach tzw. Tarczy Solidarnościowej.Dowiedz się więcej (20:30)Dane te oznaczają, że centroprawica ze zwycięską partią Bracia Włosi Giorgii Meloni na czele będzie mogła bez problemów powołać rząd. W skład tej koalicji wejdą też Liga i Forza Italia oraz mniejsze ugrupowania.Dowiedz się więcej (19:30)\"Na zaproszenie prezydenta RP Andrzeja Dudy dziś wieczorem w BBN odbywa się narada poświęcona bezpieczeństwu energetycznemu państwa z udziałem premiera Mateusza Morawieckiego oraz wicepremiera Jacka Sasina i ministrów Andrzeja Adamczyka, Grażyny Ignaczak-Bandych, Pawła Solocha, Małgorzaty Paprockiej, Mateusza Bergera, Pawła Sałka\" - podał BBN na Twitterze. (PAP)Dowiedz się więcej (19:20)\"Rada (...) dyskutowała kwestię (zaproponowanego przez Komisję Europejską - PAP) obniżenia stosowania środków chemicznych w uprawie roślin, tzw. zrównoważenie zużycia tychże środków. Zwróciliśmy uwagę, że ocena skutków tych regulacji jest niedostateczna, szczególnie w sytuacji wojny, obaw o wyżywienie społeczeństwa w Europie i na świecie oraz kryzysu żywnościowego. Chcemy, aby te regulacje były zrewidowane\" - powiedział wiceminister.Dowiedz się więcej (19:20)Nazwisko Snowdena znalazło się w dekrecie prezydenckim podpisanym przez Władimira Putina i opublikowanym w poniedziałek. Obywatelstwo otrzymało też ponad 70 innych cudzoziemców.Dowiedz się więcej (19:00)European Athletics (EA) ogłosiła w poniedziałek nazwiska nominowanych do czterech głównych nagród. Wywodzą się oni z 22 krajów. Wybory potrwają do 30 września, a laureaci zostaną wyłonieni po podliczeniu głosów każdej z czterech grup: fanów, federacji narodowych, panelu ekspertów EA oraz przedstawicieli mediów. 3 października zaprezentowane zostaną finałowe trójki, a nagrody będą wręczane na corocznej gali, która tym razem odbędzie się 22 października w Tallinnie.Dowiedz się więcej (18:20)Profesor nauk politycznych na lizbońskim uniwersytecie ISCTE zaznaczył w poniedziałkowej rozmowie z telewizją RTP, że mająca bogate doświadczenie polityczne Meloni nie jest postacią marginalną, ani we włoskiej polityce, ani w europejskiej.Dowiedz się więcej (18:10)\"Dekady po upadku muru berlińskiego znów możemy usłyszeć potrząsanie nuklearnymi szabelkami (...) powiem jasno - epoka szantażu jądrowego musi się zakończyć\" - mówił Guterres podczas sesji Zgromadzenia Ogólnego poświęconego rozbrojeniu nuklearnemu.Dowiedz się więcej (18:00)Dowiedz się więcej (17:40)Według przewidywań opublikowanych w raporcie światowy wzrost gospodarczy zmniejszy się z 3 proc. w 2022 roku do 2,2 proc. w 2023 roku. Spośród gospodarek krajów G-20 najgorsze prognozy dotyczą Rosji, której gospodarka w 2023 roku ma skurczyć się o 4,5 proc. Prócz Rosji tylko prognoza dla Niemiec ma wynik ujemny – gospodarka tego kraju ma skurczyć się o 0,7 proc.Dowiedz się więcej (17:20)Chodzi o projekt ustawy o szczególnych rozwiązaniach służących ochronie odbiorców energii elektrycznej w 2023 roku w związku z sytuacją na rynku energii elektrycznej, którego wnioskodawcą jest minister klimatu i środowiska.Dowiedz się więcej (16:30)W weekend we Włoszech odbyły się przedterminowe wybory parlamentarne, ogłoszone po upadku technicznego rządu Mario Draghiego w lipcu. Jak wskazują cząstkowe wyniki, wygrał je blok złożony z partii Fratelli d'Italia pod wodzą Giorgii Meloni (ok. 24-25 proc. głosów), Forza Italia Silvio Berlusconiego oraz Ligi Matteo Salviniego (po ok. 8-9 proc. głosów). 15-16 proc. głosów zdobył centrowo-populistyczny Ruch 5 Gwiazd Giuseppe Contego, a ok. 21-22 proc. blok centrolewicowy, w którym prym wiedzie Partia Demokratyczna pod wodzą Enrico Letty.Dowiedz się więcej (15:40)\"W październiku podnosimy oprocentowanie wszystkich obligacji oszczędnościowych o terminie zapadalności powyżej 3 miesięcy. O 0,25 pp wyższe będzie oprocentowanie instrumentów 3-letnich. Jeszcze bardziej atrakcyjne, bo wyższe o 0,50 pp, będzie oprocentowanie instrumentów detalicznych o zapadalności od 4 do 12 lat\" - powiedział, cytowany w komunikacie, wiceminister finansów Sebastian Skuza.Dowiedz się więcej (15:20)\"Stany Zjednoczone przeznaczyły dziś dodatkowe 457,5 mln dolarów pomocy dla bezpieczeństwa cywilnego, by wzmocnić wysiłki ukraińskich organów ścigania i wymiaru sprawiedliwości, aby zwiększyć ich zdolności operacyjne i ratować życie\" - powiedział Blinken w wydanym oświadczeniu.Dowiedz się więcej (14:20)Donald Tusk był w poniedziałek pytany o \"korpus ochrony wyborów\", o jakim prezes PiS Jarosław Kaczyński mówił podczas wrześniowych spotkań z wyborcami.Dowiedz się więcej (13:20)12 listopada z Anglii do Polski zostaną sprowadzone szczątki trzech Prezydentów RP na uchodźstwie: Władysława Raczkiewicza, Augusta Zaleskiego i Stanisława Ostrowskiego. Tego samego dnia w Świątyni Opatrzności Bożej w Warszawie odbędą się uroczystości pogrzebowe oraz pochówek w nowopowstałym Mauzoleum Prezydentów RP na Uchodźstwie.Dowiedz się więcej\n\n(13:00)\"Komisja Europejska i przewodnicząca KE współpracują z rządami wybranymi w wyborach w państwach członkowskich. To samo dotyczy tego przypadku, jak i każdego innego. Oczywiście, liczymy na konstruktywna współpracę z nowymi władzami Włoch. Chciałbym tylko przypomnieć, że w tej chwili czekamy na sformowanie nowego włoskiego rządu, zgodnie z procedurami konstytucyjnymi tego kraju\" - oświadczył Mamer.Dowiedz się więcej (12:40)Szef rządu przebywa w izolacji w mieszkaniu w Urzędzie Kanclerskim - powiadomił rzecznik Steffen Hebestreit, cytowany przez portal dziennika \"Welt\".Dowiedz się więcej (12:20)Włoski blok centroprawicy na czele z Fratelli d'Italia (Bracia Włosi) Giorgii Meloni otrzymał około 43 procent głosów w niedzielnych wyborach parlamentarnych, a centrolewica 26 procent - takie nadal cząstkowe dane z większości komisji podaje w poniedziałek przed południem agencja Ansa. Fratelli d'Italia otrzymało około 24-25 procent głosów. Ich sojusznicy, Liga Matteo Salviniego i Forza Italia Silvio Berlusconiego wywalczyły po około 8-9 procent głosów.Dowiedz się więcej (11:40)Sojusznicy Braci Włochów to Liga Matteo Salviniego z 8,9 proc. głosów i Forza Italia Silvio Berlusconiego z ponad 8 procentami.Dowiedz się więcej (11:20)W poniedziałek podczas konferencji prasowej wojewoda dolnośląski Jarosław Obremski oraz lekarze, epidemiolodzy, farmaceuci i przedstawiciele NFZ zachęcali do kontynuacji szczepień przeciwko covid-19 oraz grypie.Dowiedz się(9:50)Polaka wyprzedził Włoch Jannik Sinner, który ma teraz nad wrocławianinem pięć punktów przewagi. Poza tym w pierwszej dziesiątce nie nastąpiły już żadne zmiany ani w kolejności, ani w liczbie punktów.Dowiedz się(9:00)W niedzielę w obwodzie leningradzkim nieznani sprawcy podpalili (w jednym przypadku używając kanistra z benzyną, w drugim - koktajli Mołotowa) budynek w Kirowsku oraz budynek administracji Siaskielewo, w którym całkowicie spłonęło pomieszczenie wydziału opieki społecznej.Dowiedz się(8:50)Do 30 września oddziały wojewódzkie NFZ przyjmują wnioski od placówek medycznych i aptek, które są zainteresowane szczepieniem przeciwko grypie. Dotychczas uruchomiono prawie 4 tysiące punktów szczepień przeciwko grypie, w tym niemal 1,4 tys. w aptekachDowiedz się(8:10)Nowe restrykcje dla Rosjan w ubiegły poniedziałek wprowadziło MSWiA. Od tygodnia obejmują one lądową granicę zewnętrzną UE. Przez ten czas wjazdu odmówiono kilkudziesięciu obywatelom Rosji. Zmiany zostały uzgodnione z krajami bałtyckimi i są odpowiedzią na wojnę Federacji Rosyjskiej przeciwko Ukrainie.Dowiedz się(8:10)Sztab podał również, że wezwani do rosyjskiego wojska, przybywający do punktów mobilizacyjnych w obwodzie biełgorodzkim, również graniczącym z Ukrainą, otrzymują spis rzeczy, które muszą kupić na własny koszt, ze szczególnym uwzględnieniem ciepłej odzieży.Dowiedz się(7:20)Cichocki ocenił, że ogłoszenie częściowej mobilizacji w Rosji to kolejny krok w stronę eskalacji przemocy i eskalacji konfliktu zbrojnegoDowiedz się(6:10)Zgodnie z obowiązującym rozporządzeniem wysokość minimalnego miesięcznego wynagrodzenia zasadniczego dla profesora w uczelni publicznej wynosi 6 410 zł. Środowiska akademickie wnioskują do resortu o jego podwyższenie.Dowiedz się(3:20)Groźba uderzeń rakietowych i ataków dronów kamikaze z morza, powietrza i tymczasowo okupowanego lądu jest stale brana pod uwagę przez nasze jednostki, informuje dowództwo operacyjne \"Południe\".Dowiedz się",
    "Indie walczą z kryzysem żywnościowym i wstrzymują eksport ryżu. Kto może na tym zyskać?": "Dla Indii lipiec i sierpień są „najważniejszymi” miesiącami pory monsunowej, ponieważ decydują o wielkości pól zasiewanych ryżem, powiedziała Sonal Varma, główna ekonomistka Nomura. Dodała, że ​​w tym roku nierówne opady deszczy monsunowych w tych miesiącach wpłynęły negatywnie na wolumen produkcji.\n\nReklama\n\nZdaniem Varmy duże indyjskie stany produkujące ryż, takie jak Bengal Zachodni, Bihar i Uttar Pradesh, zanotowały od 30 proc. do 40 proc. mniej opadów. Chociaż pod koniec sierpnia opady wzrosły, „im bardziej opóźniony jest siew [ryżu], tym większe jest ryzyko, że plony będą niższe”.\n\nReklama\n\nNa początku tego roku Indie ograniczyły eksport pszenicy i cukru, aby kontrolować rosnące lokalne ceny. Była to odpowiedź na zamieszanie na światowych rynkach żywności wywołane przez rosyjską agresję na Ukrainę.\n\nSucha pora monsunowa\n\nRząd Indii ogłosił niedawno, że produkcja ryżu w czasie południowo-zachodniej pory monsunowej, czyli między czerwcem a październikiem, może spaść o 10 do 12 milionów ton. To oznacza, że ​​plony tego zboża mogą spaść nawet o 7,7 proc. rok do roku, powiedział Nomura.\n\n„Wpływ zakazu eksportu ryżu przez Indie będzie odczuwalny zarówno bezpośrednio przez kraje importujące (zboże - przyp.red) z Indii, jak i pośrednio przez wszystkich importerów ryżu, ze względu na jego wpływ na światowe ceny ryżu”, wynika z opublikowanego niedawno raportu Nomury.\n\nKto straci?\n\nFilipiny, które ponad 20 proc. swojego zapotrzebowania na ryż zaspokajają importem, są najbardziej zagrożone wzrostem jego cen, twierdzi Nomura. Ryż i produkty ryżowe mają 25 proc. udziału w koszyku CPI żywności w tym kraju, co według Statista jest najwyższym udziałem w Azji.\n\nIndonezja będzie prawdopodobnie drugim najbardziej dotkniętym zakazem eksportu ryżu państwem w Azji. Nomura poinformował, że kraj ten opiera się na imporcie, aby zaspokoić 2,1 proc. swoich potrzeb konsumpcyjnych ryżu. Według Statista zboże to stanowi około 15 proc. koszyka CPI żywności.\n\nNatomiast w innych krajach Azji, jak np. Singapur, problem braku dostaw indyjskiego ryżu będzie minimalny.\n\nKto zyska?\n\nWedług informacji udostępnionych przez Nomurę, z wycofania się największego producenta ryżu skorzystają inne kraje: Tajlandia i Wietnam. Są one drugim i trzecim co do wielkości eksporterem ryżu na świecie i zapewne to ryż przez nie wyprodukowany zastąpi indyjskie zboże.\n\nWedług raportu opublikowanego w lipcu przez firmę badawczą Global Information, całkowita produkcja ryżu w Wietnamie wyniosła w 2021 roku około 44 miliony ton, a eksport przyniósł 3,133 miliarda dolarów. Dane Statista wykazały, że Tajlandia wyprodukowała 21,4 miliona ton ryżu w 2021 roku, co stanowi wzrost o 2,18 miliona ton w porównaniu z rokiem poprzednim.\n\nWraz z ogólnym wzrostem poziomu eksportu i indyjskim embargiem na wywóz, ogólna wartość handlu ryżu na świecie wzrośnie, a te dwa kraje na tym skorzystają. „Każdy, kto obecnie (będzie musiał zrezygnować) z importu z Indii, będzie chciał importować więcej z Tajlandii i Wietnamu” – powiedział Varma.Charmaine Jacob",
    "Pracownicy z Ameryki Południowej? Eksperci: To nowy kierunek rekrutacji": "Według zastępcy dyrektora generalnego Gremi Personal Damiana Guzmana, międzynarodowe agencje pracy specjalizujące się w rekrutacji robotników fizycznych do polskich przedsiębiorstw do niedawna rekrutujące głównie ze Wschodu, z powodów geopolitycznych zmuszone są sięgnąć po pracowników również z Zachodu.\n\nReklama\n\nJak wskazał, poza obywatelami sąsiadującej z Polską agencje rekrutują przede wszystkim pracowników z krajów Azji Środkowej (Kazachstan, Kirgistan, Tadżykistan, Turkmenistan i Uzbekistan) oraz dalszej Azji (Indonezja, Filipiny, Wietnam, Indie, Bangladesz, Nepal czy Pakistan), w Gremi Personal dołączyła ostatnio Malezja oraz dwa kraje Ameryki Południowej: Peru i Kolumbia.\n\nReklama\n\nDodał, że brak nowej siły roboczej z Ukrainy z powodu trwającej od 7 miesięcy wojny, jaką Rosja wypowiedziała Ukrainie, spowodowała, że polscy przedsiębiorcy z powodu coraz większych braków pracowników fizycznych musiały oswoić się z myślą, że pracownicy fizyczni dla ich biznesu mogą też pochodzić z krajów kulturowo odmiennych. \"Z naszego doświadczenia wynika, że wystarczy jedno pozytywne doświadczenie z zatrudnieniem innej narodowości, niż dotychczas zatrudniona, żeby pracodawcy otwierali się na kolejne\" – wyjaśnił Guzman.\n\n\"Testujemy różne narodowości w różnych obszarach\" - dodała dyrektorka departamentu rekrutacji międzynarodowych Gremi Personal Anna Dzhobolda. \"Nie można jednak powiedzieć, że jakaś narodowość monopolizuje jedną branżę. Zatrudniamy ich i w przemyśle mięsnym, przetwórstwie rybnym, ale też w logistyce i firmach technologicznych\" - wskazała.\n\nJej zdaniem, polscy pracodawcy otwierają się na coraz to odleglejsze kierunki migracji zarobkowej. \"Jednak trzeba pamiętać, że rekrutacja takiego pracownika to kwestia kilku tygodni, a nawet miesięcy, nie tak jak w przypadku Ukraińców, którzy są dostępni na rynku pracy niemal od ręki. Procedury są dłuższe, większy jest odsetek odmów wiz\" – zaznaczyła ekspertka. (PAP)\n\nautorka: Longina Grzegórska-Szpyt",
    "Spotkanie szefów dyplomacji Grupy Wyszehradzkiej. Nie będzie przedstawiciela Węgier": "Rau odbył szereg spotkań w ramach pierwszego dnia wielodniowej wizyty w USA w Nowym Jorku i Waszyngtonie.\n\nReklama\n\nJak powiedział Jasina, w rozmowie ministrów spraw zagranicznych państw V4 uczestniczył nowy szef słowackiej dyplomacji Rastislav Kaczera, ale nie było przedstawiciela Węgier Petera Szijjarto. Pytany przez PAP o powody nieobecności Węgra, Jasina odparł:\n\nReklama\n\n\"To już wie najlepiej minister Szijjarto. On jest tutaj w Nowym Jorku i liczymy na spotkanie z węgierskim ministrem\" - powiedział rzecznik. W odpowiedzi na pytanie o doniesienia Radia Wolna Europa o tym, że Węgry planują zablokowanie przedłużenia europejskich sankcji przeciwko Rosji, przyznał, że nie jest tajemnicą, że poglądy Polski i Węgier są różne i \"przesadne zbliżenie w tej sprawie nie następuje\".\n\nRau odbył również rozmowy ze swoim armeńskim odpowiednikiem Araratem Mirzojanem na temat wznowionego niedawno konfliktu z Azerbejdżanem. Pytany o polskie podejście do konfliktu, zacytował słowa papieża Pawła VI z wizyty w Nowym Jorku: \"Pokój, pokój, pokój\".\n\n\"Minister, zarówno jako polski minister, jak i przewodniczący OBWE, stara się o jak największe zbliżenie stanowisk Armenii i Azerbejdżanu. Staramy się pomóc Kaukazowi Południowemu, żeby tam panował pokój, a nie wojna\" - powiedział rzecznik. Jak dodał, Rau spotka się wkrótce także z szefem dyplomacji Azerbejdżanu. Nie wykluczył też spotkań z dyplomatami z Kirgistanu i Tadżykistanu, między którymi również w ostatnich dniach doszło do wymiany ognia. Zasugerował, że rosnące napięcia to m.in. wynik wojny na Ukrainie.\n\n\"W wyniku tej niestabilności [na Ukrainie] rozszerza nam się niestabilność w Kaukazie Południowym, Azji Środkowej innych miejscach\" - powiedział.\n\nJasina zapowiedział też, że Rau prawdopodobnie spotka się w najbliższych dniach ze swoim amerykańskim odpowiednikiem Antonym Blinkenem.\n\n\"Sekretarz Blinken rzadko kiedy odmawia ministrowi Rauowi, jeśli trzeba porozmawiać o ważnych sprawach, a jest o czym rozmawiać\" - powiedział Jasina. Wcześniej Rau weźmie udział w wydanej przez Blinkena roboczej kolacji transatlantyckiej wraz z szefami dyplomacji Wielkiej Brytanii, Czech i Litwy. Głównym tematem rozmów ma być wojna na Ukrainie.\n\nJasina wykluczył spotkania z szefem rosyjskiego MSZ Siegiejem Ławrowem, mówiąc że \"nie ma takiej potrzeby, ani nikt takiego spotkania z naszej strony nie pragnie\", bo warunki od ostatniego takiego spotkania - rok temu również w Nowym Jorku - zmieniły się diametralnie.\n\nW poniedziałek Rau wziął też udział w rozmowach z ministrem spraw zagranicznych Autonomii Palestyńskiej, a także w nieformalnym spotkaniu szefów dyplomacji UE. W następnych dniach weźmie też udział w spotkaniu nieformalnej grupy MIKTA (Meksyk, Indonezja, Kanada, Turcja i Australia).\n\nRau będzie towarzyszyć w Nowym Jorku prezydentowi Andrzejowi Dudzie, który przybył do USA w poniedziałek wieczorem, by wziąć udział w 77. sesji Zgromadzenia Ogólnego ONZ.\n\nZ Waszyngtonu Oskar Górzyński (PAP)",
    "Tydzień banków centralnych!": "Ten tydzień należy do banków centralnych\n\nMamy decyzję Rezerwy Federalnej w USA, decyzję Banku Japonii, Banku Anglii, Norges Banku, Riksbanku ze Szwecji czy również SNB ze Szwajcarii. Nie brakuje również decyzji z egzotycznych krajów jak Brazylia, Indonezja czy RPA. W zasadzie niemal wszędzie oczekuje się podwyżek stóp procentowych i to nie małych. Rynek będzie jednak zdominowany przez decyzję Fedu, gdyż ma to wpływ na najważniejszą walutę na świecie – dolara.\n\nFed ma podnieść stopy procentowe o 75 punktów bazowych w najbliższą środę o 20:00. Jednak ostatnie dane dotyczące inflacji oraz rynku pracy pokazują, że nie jest wykluczona jeszcze większa podwyżka! Nie powinniśmy jednak oczekiwać podwyżki rzędu 50 punktów bazowych, gdyż to oznaczałoby zmianę podejścia ze strony Fedu, a w zasadzie nikt nie sygnalizował takiej zmiany i mogłoby to opóźnić osiągnięcie celu stabilizacji cen. Oczywiście mocne podwyżki nie są zbyt dobre dla rynku i gospodarki, ale Fed wydaje się tym w ogóle nie przejmować. Trzeba jednak pamiętać, że na takich działaniach najmocniej tracą ci najbiedniejsi i to właśnie oni mogą szybko stracić pracę, czemu Fed przeciwstawiał się przez lata. Na ten moment nie ma jednak dużego problemu, przynajmniej patrząc na skalę makro, dlatego przy tak dużej inflacji można oczekiwać mocnych działań.\n\nKolejnym bankiem wartym uwagi będzie BoE. Bank ten przesunął swoją decyzję o tydzień, ze względu na śmierć królowej. BoE stoi przed ryzykiem mocnej zapaści gospodarczej, nawet szybszej niż silniejszej niż mogłoby to być w przypadku Stanów Zjednoczonych. Oczekiwania wskazują na podwyżkę o 50 punktów bazowych, ale inflacja bliska 10% może doprowadzić do podwyżki o 75 punktów bazowych.\n\nPodobnie jak Fed, podwyżkę o 75 punktów bazowych planuje Szwajcarski Bank Narodowy! Jeśli ktoś spytałby się nas jeszcze 2 lata temu czy oczekujemy takich ruchów ze strony SNB pewnie popatrzylibyśmy z mocnym zdziwieniem. Teraz SNB zdecydowanie wyprzedza EBC i nie patrzy się już tak mocno na drogiego franka. Stopy mają nie tylko wyjść na pozytywne terytorium, ale sięgnąć 0,5%. Może to mało z perspektywy globalnej, ale w Szwajcarii może to wywołać mocny napływ kapitału, biorąc pod uwagę stabilność waluty.\n\nJak widać ten tydzień może być naprawdę bardzo ciekawy i obfitować w zmienność, nie tylko na rynku walutowym, ale również na rynku giełdowym czy przede wszystkim na rynku surowców. To właśnie ten ostatni rynek odpowiada za bolączki Europy czy również niedawno prezydenta Bidena. Po podwyżkach świat będzie patrzył, czy uda się przetrwać najbliższą zimę w dotychczasowym komforcie.\n\nPrzed otwarciem w Europie za dolara musieliśmy płacić 4,7200 zł, za euro 4,7116 zł, za franka 4,8772 zł, za funta 5,3809 zł.\n\nMichał Stajniak\n\nStarszy Analityk Rynków Finansowych\n\nXTB",
    "Putin jedzie na szczyt w Uzbekistanie. Będzie rozmawiać z Indiami i Chinami o współpracy gospodarczej": "Do spotkania ma dojść podczas szczytu Sznaghajskiej Organizacji Współpracy, który odbędzie się w Uzbekistanie. Jak wyliczają tvn24.pl i Reuters, Indie liczą na trzyletni kontrakt na dostawy rosyjskich nawozów. Wymiana handlowa między Rosją i Indiami w pierwszej połowie 2022 r. wzrosła o 120 proc. w porównaniu z tym samym okresem ubiegłego roku.\n\nJak pisaliśmy w money.pl, szczyt w Uzbekistanie będzie też okazją do spotkania Władimira Putina i przywódcy Chin Xi Jinpinga. Zarówno Indie jak i Chiny dotychczas nie potępiły inwazji rosyjskich wojsk na Ukrainę.\n\nDalsza część artykułu pod materiałem wideo\n\nZobacz także: Szantaż Rosji sięga zenitu. \"To dopiero początek gazowego oblężenia Europy\"\n\nRelacje Rosji z Indiami i Chinami\n\nW dobie zachodnich - i nie tylko sankcji - nakładanych na Rosję w odpowiedzi na jej agresję w Ukrainie, to Indie i Chiny wyrosły na kluczowych nabywców rosyjskiej energii. Zwiększony import rosyjskiej ropy Indie tłumaczą walką z inflacją w kraju.\n\nRównież Indonezja przyznała, że musi przyjrzeć się \"wszystkim opcjom\" i rozważa dołączenie do grona azjatyckich państw, kupujących rosyjską ropę. Ma to być sposób na ograniczenie rosnących cen energii w kraju. Grozi jednak sankcjami ze strony Stanów Zjednoczonych.\n\nSzanghajska Organizacja Współpracy powstała w 2001 r. z inicjatywy Chin, Rosji, Kazachstanu, Tadżygistanu, Kirgistanu i Uzbekistanu. W późniejszym czasie dołączyły do niej też Indie i Pakistan. Białoruś, Mongolia, Afganistan i Iran mają w tej organizacji status obserwatora. Siedziba mieści się w Pekinie.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Minister Anna Moskwa na spotkaniu ministrów G20 ds. energii": "Zdaniem szefowej resortu klimatu i środowiska Anny Moskwy Polska może wnieść realną wartość dodaną do prac Grupy w wielu obszarach.\n\nJako wiodąca gospodarka Europy Środkowej, mój kraj jest dobrze przystosowany do przedstawiania wyzwań regionu, który do tej pory nie jest reprezentowany w G20. Nasze doświadczenie może być szczególnie istotne w planowaniu transformacji energetycznej\n\n– zauważyła.\n\nOdpowiedzialna polityka energetyczna ma nie tylko wymiar ekonomiczny, ale również wpływa na bezpieczeństwo kraju. Dlatego konsekwentnie realizujemy politykę dywersyfikacji źródeł dostaw energii. Agresja Rosji na Ukrainę pokazała, jak niebezpieczna jest zależność od jednego dostawcy, który wykorzystuje swoją silniejszą pozycję do szantażowania słabszych partnerów handlowych\n\n– podkreśliła.\n\nMinister Anna Moskwa zwróciła uwagę, że całkowite odejście od rosyjskich surowców energetycznych jest właściwą drogą do zapewnienia bezpieczeństwa energetycznego.\n\nTo poważne wyzwanie, ale jesteśmy do tego zdeterminowani, także poprzez zaostrzenie sankcji UE wobec Federacji Rosyjskiej – zwłaszcza w sektorach naftowym i gazowym. Potrzebujemy jednak skoordynowanych wysiłków w tym zakresie nie tylko w Unii Europejskiej, ale także całej społeczności międzynarodowej\n\n– powiedziała.\n\nJak dodała, negatywne skutki rosyjskiej inwazji na Ukrainę na bezpieczeństwo dostaw i rosnące ceny energii powinny znaleźć odzwierciedlenie w komunikacie ministrów G20.\n\nWojna pokazuje, jak ważne jest budowanie bezpiecznych, niezawodnych i odpornych systemów energetycznych, w tym poprzez przejście na czystą energię. Transformacja klimatyczno-energetyczna to jedno z najważniejszych wyzwań stojących przed nami w nadchodzących dekadach. Wśród wielu problemów związanych z wojną Polska nie zapomina o zmianach klimatycznych, które są jednym z ważnych długofalowych wyzwań dla całej społeczności międzynarodowej\n\n– zaznaczyła.\n\nZaktualizowana „Polityka energetyczna Polski do 2040 r.” obejmie nowy czwarty filar – suwerenność energetyczną, ze szczególnym uwzględnieniem bezpieczeństwa energetycznego, zapewniającego szybkie uniezależnienie krajowej gospodarki od importowanych paliw kopalnych i ich pochodnych z Federacji Rosyjskiej oraz innych krajów objętych sankcjami gospodarczymi\n\n– poinformowała.\n\nW opinii Anny Moskwy, minister klimatu i środowiska, ostatnie dwa lata to czas znaczących zmian na rynku energii w Polsce i rosnącego udziału w wolumenie energii wytwarzanej ze źródeł odnawialnych. To także okres rozwoju energetyki wielkoskalowej i prosumenckiej.\n\nStworzyliśmy stabilne ramy wsparcia dla rozwoju morskiej energetyki wiatrowej. Polska ma także duży potencjał dla projektów wodorowych, dlatego chcemy być częścią globalnego łańcucha wartości wodoru\n\n– dodała.\n\nMinister zaznaczyła, że również energetyka jądrowa będzie istotnym elementem polskiego miksu energetycznego, co pozwoli na stabilne korzystanie z odnawialnych źródeł energii.\n\nTransformacja klimatyczno-energetyczna jest ogromnym wyzwaniem dla Polski i całego świata. Dziękuję prezydencji indonezyjskiej za jej wysiłki, aby przybliżyć nas do tego celu\n\n– podsumowała.",
    "Słowa minister wywołały burzę. Przypomnieli węglowe obietnice sprzed kilku miesięcy": "Węgiel sprowadzany jest do kraju na bieżąco. A dziś jego koszt to 2100 zł netto plus VAT i marża składu - wyjaśniała w porannej rozmowie z Polsat News minister klimatu i środowiska Anna Moskwa. Podkreślała, że węgiel, który jest w dobrej cenie, to węgiel z krajowego wydobycia, \"ale nie jest on w takiej ilości, że wystarczy dla wszystkich\".\n\n- Tego nie obiecywaliśmy i obiecać nie możemy - powiedziała szefowa resortu klimatu.\n\nJej słowa wywołały prawdziwe oburzenie. A internauci szybko przypomnieli wypowiedzi minister sprzed trzech miesięcy, dokładnie 14 czerwca, kiedy oficjalnie deklarowała, że nie zabraknie węgla po akceptowalnej cenie.\n\nMinister odniosła się wówczas do wprowadzanej przez rząd ustawy w sprawie gwarantowanych cen węgla, potocznie nazywanej \"ustawą 996\", gdyż właśnie na takim poziomie miały zostać utrzymane ceny dla konsumenta w składach, które przystąpią do rządowego programu dopłat.\n\nWe wtorkowym programie Polsat News minister wyjaśniała, że rozwiązanie to miałoby szansę na realizację, gdyby \"składy chciały wejść w tę propozycję\". - Tak się nie stało - tłumaczyła.\n\nPremier też składał obietnice\n\nO tym, że węgla w Polsce nie zabraknie zapewniał też premier Mateusz Morawiecki. W lipcu z sejmowej mównicy mówił, że statki z węglem z importu płynęły, płyną i będą płynąć, zwiększane jest też wydobycie w kopalniach.\n\nCel, jaki postawiono przed spółkami Skarbu Państwa, jest jeden - węgla ma być nadmiar - mówił 22 lipca szef rządu.\n\nMinister klimatu podkreśliła w porannej rozmowie z Polsat News, że w Polsce nie ilość węgla jest problemem. - Jeśli chodzi o ilość węgla - to, co słyszymy, to, że węgiel jest i będzie. Wyzwaniem jest cena węgla z importu. Nikt nie powiedział, że węgiel czy jakiś surowiec będzie za darmo - stwierdziła.\n\nWyjaśniała, że węgiel płynie do Polski zza morza. Głównie z kierunków: Kolumbia, Indonezja, Australia i RPA. Podkreślała, że koszty transportu to jeden z elementów, który wpływa na ostateczną cenę.\n\n- PGE Paliwa i Węglokoks konsekwentnie ten węgiel, który wypływa, odsiewają i przekazują do składów. Ta cena, w której ten węgiel sprzedają, to jest 2100 zł netto, do różnych składów na terenie całej Polski. Plus VAT i ewentualna marża na poziomie składu - wyliczała minister.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Świątek ma nowy samochód. To prawdziwa perełka. Cena zwala z nóg": "Świątek ma nowy samochód. To prawdziwa perełka. Cena zwala z nóg\n\nIga Świątek powróciła z Nowego Jorku. \"Fakt\" donosi, że w środę triumfatorka US Open zjawiła się w warszawskim salonie Porsche, gdzie odebrała wyjątkowy prezent.\n\nGetty Images / porsche.pl / Iga Świątek ma nową furę\n\nW kwietniu 2022 roku Iga wygrała turniej WTA 500 w Stuttgarcie, którego sponsorem jest Porsche. Wyżej rozstawione zawodniczki otrzymują auto już za sam start. Kluczyki do kolejnej fury wręczane są za zwycięstwo.\n\nW tym roku nagrodą było Porsche Taycan GTS Sport Turismo o wartości przekraczającej 600 tys. zł. Iga tym razem triumfowała w Stuttgarcie, więc zgarnęła aż dwa samochody.\n\nNa razie w teorii. \"Fakt\" ustalił bowiem, że nagroda jest przygotowywana. Aby umilić tenisistce oczekiwanie, przygotowano jej inny samochód. Dzięki temu może przemieszczać się w luksusowych warunkach.\n\nOstatnio Iga Świątek odnotowała kolejny triumf. Reprezentantka Polski wygrała turniej US Open, za sprawą czego zgarnęła aż 2,6 miliona dolarów, a więc ponad 12 milionów złotych.\n\nTak wygląda Porsche Taycan GTS Sport Turismo:\n\n\n\n2022 Porsche Taycan GTS Sport Turismo at the #LAAutoShow pic.twitter.com/OpQsCJAA4c — Autoblog (@therealautoblog) November 17, 2021\n\nPolub Tenis na Facebooku\n\nZgłoś błąd",
    "Nie jemy zdrowiej niż w poprzednim wieku! Wyniki badania diety w skali globalnej": "Badania przeprowadzili naukowcy z Friedman School of Nutrition Science and Policy na Tufts University. Zdrowotne właściwości diety oceniane były w skali od 1 do 100, przy czym 0 oznacza dietę ubogą (duże spożycie cukru i przetworzonego mięsa), a 100 - zalecaną równowagę owoców, warzyw, roślin strączkowych/orzechów i produktów pełnoziarnistych. Dla większość krajów wynik wynosił około 40,3, co w skali globalnej oznacza niewielki wzrost o 1,5 punktu w latach 1990-2018.\n\nReklama\n\nAutorzy jako pierwsi szczegółowo opisują nawyki żywieniowe dorosłych i dzieci w 185 krajach na przestrzeni 3 dekad. To jedno z najbardziej kompleksowych jak dotąd opracowań globalnej jakości diety – i pierwsze, które obejmuje wyniki zarówno wśród dzieci, jak i dorosłych.\n\nChociaż globalna poprawa była niewielka, istniały znaczne różnice w zależności od kraju, przy czym zdrowsze odżywianie stało się bardziej popularne w Stanach Zjednoczonych, Wietnamie, Chinach i Iranie, a mniej w Tanzanii, Nigerii i Japonii.\n\nDobre i złe zmiany w diecie\n\n- Spożycie roślin strączkowych/orzechów i warzyw nieskrobiowych wzrosło z czasem, ale ogólna poprawa jakości diety została zrekompensowana zwiększonym spożyciem niezdrowych składników, takich jak czerwone/przetworzone mięso, napoje słodzone cukrem i sód – mówi główna autorka Victoria Miller z McMaster University w Kanadzie, która rozpoczęła to badanie jako stypendysta podoktorancki z Dariushem Mozaffarianem, dziekanem ds. polityki i profesorem żywienia we Friedman School oraz współautorem artykułu.\n\nReklama\n\nNiezdrowa dieta jest główną przyczyną chorób, odpowiedzialną za 26 proc. możliwych do uniknięcia zgonów na całym świecie. Chociaż interwencje i działania wspierające zdrowe odżywianie są pilnie potrzebne, niewiele wiadomo na temat różnic w jakości diety według danych demograficznych, takich jak wiek, płeć, wykształcenie lub bliskość obszarów miejskich - a są to informacje istotne, jeśli chce się właściwie ukierunkować kampanie dotyczące zdrowia publicznego.\n\nReklama\n\nMiller i jej współpracownicy badali globalne, regionalne i krajowe wzorce żywieniowe dorosłych i dzieci w 185 krajach na podstawie danych z ponad 1100 ankiet z Global Dietary Database, obszernego, wspólnego zestawienia danych na temat poziomów spożycia żywności i składników odżywczych na całym świecie.\n\nW stustopniowej skali znanej jako wskaźnik alternatywnego zdrowego odżywiania średnie wyniki wahały się od 30,3 w Ameryce Łacińskiej i na Karaibach do 45,7 w Azji Południowej. Średni wynik wszystkich 185 krajów objętych badaniem wyniósł 40,3. Tylko 10 krajów, reprezentujących mniej niż 1 procent światowej populacji, uzyskało wynik powyżej 50. Krajami z najwyższą punktacją na świecie były Wietnam, Iran, Indonezja i Indie, a z najniższą - Brazylia, Meksyk, Stany Zjednoczone i Egipt. Gdy chodzi o osoby dorosłe, na całym świecie kobiety częściej niż mężczyźni stosują zalecane diety, a starsze osoby - częściej niż młodsi dorośli.\n\n- Zdrowe odżywianie było również pod wpływem czynników społeczno-ekonomicznych, w tym poziomu wykształcenia i urbanistyki – wskazała Miller. - Na całym świecie i w większości regionów lepiej wykształceni dorośli i dzieci z bardziej wykształconymi rodzicami generalnie mieli wyższą ogólną jakość diety.\n\n- Średnio na całym świecie jakość diety była również wyższa wśród młodszych dzieci, ale następnie pogarszała się wraz z wiekiem – dodała. - Sugeruje to, że wczesne dzieciństwo to ważny czas dla strategii interwencyjnych zachęcających do rozwoju zdrowych preferencji żywieniowych.\n\nNaukowcy zauważają, że niektóre ograniczenia badań, które należy wziąć pod uwagę, obejmują błędy pomiarowe w danych żywieniowych, niepełną dostępność ankiet w niektórych krajach oraz brak informacji na temat niektórych ważnych kwestii żywieniowych, takich jak spożycie tłuszczów trans. Jednak odkrycia oferują kluczowe punkty odniesienia do porównania.\n\nZdaniem autorów skala i szczegółowość badania Nature Food umożliwiają naukowcom zajmującym się odżywianiem, agencjom zdrowia i decydentom lepsze zrozumienie trendów dotyczących diety, które można wykorzystać do wyznaczania celów i inwestowania w działania zachęcające do zdrowego odżywiania, takie jak promowanie posiłków przygotowywanych z produktów, owoców morza i olejów roślinnych.\n\n- Odkryliśmy, że zarówno zbyt mało zdrowej żywności, jak i zbyt wiele niezdrowej żywności przyczynia się do globalnych wyzwań związanych z osiągnięciem zalecanej jakości diety - mówi Mozaffarian. - Sugeruje to, że polityki, które motywują i nagradzają zdrowszą żywność, takie jak opieka zdrowotna, programy wellness dla pracodawców, rządowe programy żywieniowe i polityka rolna, mogą mieć znaczący wpływ na poprawę żywienia w Stanach Zjednoczonych i na całym świecie.\n\nZespół badawczy planuje następnie ocenić, w jaki sposób różne aspekty złej diety bezpośrednio przyczyniają się do poważnych schorzeń na całym świecie, a także modelować skutki różnych polityk i programów mających na celu poprawę diety w skali globalnej, regionalnej i krajowej.",
    "Tenis. Katarzyna Kawa i Urszula Radwańska grają w turnieju ITF W60 w Templeton": "Katarzyna Kawa (163 WTA) i Urszula Radwańska (381 WTA) grają w turnieju ITF W60 w Templeton w Kalifornii.\n\nW głównej części zawodów w USA (korty twarde, 60 tys. $ w puli nagród) obok Kawy powalczą m.in. Amerykanki Madison Brengle, Katie Volynets, Asia Muhammad, Caroline Dolehide, Australijka Astra Sharma czy Chinka Yue Yuan.\n\nKwalifikacje\n\nW dwustopniowych eliminacjach Ula Radwańska jest rozstawiona z siódemką. Dziś zmierzy się z Hinduską Prathyushą Rachapudi (1262 WTA).\n\nW ewentualnej drugiej rundzie Polka może trafić na Amerykankę Maegan Manasse (426 WTA) lub Janice Tjen (Indonezja, br).\n\nDrabinki",
    "Doświadczając siebie i świata.Koło Edukacji Międzykulturowej": "Treść\n\n– Gdy pytam moich studentów o to, co chcieliby robić w życiu, o czym najbardziej marzą, często słyszę, że o podróżach, najlepiej dalekich, aby poznać zupełnie inny świat – mówi dr Grażyna Barabasz, opiekunka Koła Naukowego Edukacji Międzykulturowej na Wydziale Studiów Edukacyjnych. I zaraz dodaje: – Pewnie dlatego nasz flagowy projekt „Studenci UAM bez granic” od lat cieszy się tak dużą popularnością.\n\nW 2014 roku grupa studentów z WSE postanowiła, że spełni swoje marzenia i pojedzie w odległy zakątek świata, a przy okazji zrobi tam coś dobrego. Ponieważ byli to pedagodzy, wymyślili, że celem będzie realizacja zajęć edukacyjnych z dziećmi i młodzieżą z uboższych części świata, tymi, którzy doświadczają trudności w szeroko pojętej sferze edukacji. Wybór padł na Tanzanię. Jak zaplanowali, tak zrobili. Tuż przed wyjazdem przeprowadzili zbiórkę pomocy dydaktycznych, które potem dostarczyli swoim podopiecznym. Ta pierwsza wyprawa zbiegła się z założeniem Koła Naukowego Edukacji Międzykulturowej.\n\n– Działania Koła koncentrują się wokół szeroko rozumianej edukacji rozwojowej i międzykulturowej. Naszym naczelnym hasłem jest doświadczanie: siebie, świata, i dzielenie się tym z innymi. Natomiast flagową misją i działaniem jest projekt „Studenci UAM bez granic” – tłumaczy dr Barabasz.\n\nTakże w tym roku studenci wyjechali, aby nieść pomoc. Tym razem była to również Tanzania, wcześniej: Paragwaj, Indonezja, Nepal i Madagaskar. Część z tych miejsc odwiedzili dwukrotnie.\n\nPrzygotowania do wyjazdu trwają cały rok. Studenci muszą ułożyć program pobytu, zajęć dydaktycznych, potrzebują też sponsorów, którzy pokryją koszty wyjazdu. Odwiedzają zatem szkoły z prelekcjami, organizują warsztaty, popularyzują wyniki badań i wiedzę zdobytą w trakcie wcześniejszych wypraw. Czasem są zapraszani do programów radiowych czy telewizyjnych. Wszędzie tam opowiadają o projekcie, dzielą się swoimi doświadczeniami. Taki wyjazd daje im poczucie sprawczości, uczy, że jeśli tylko bardzo czegoś pragną, mogą to osiągnąć.\n\nTo sprawia, że osoby związane z Kołem chętniej podejmują działania, angażują się w akcje o charakterze pomocowym. Tak jest na przykład z Martą Wawrzyniak – pierwszą prezeską Koła, która obecnie pracuje w PAH i koordynuje program „Misja Polska” – czy Hubertem, nauczycielem geografii, który w ramach programu ERASMUS prowadzi wiele projektów na rzecz różnokulturowości. I z wieloma, wieloma innymi…\n\nKoło ma charakter interdyscyplinarny – mogą do niego przystąpić osoby z innych wydziałów. „Każdy odnajdzie w nim coś istotnego i ważnego dla siebie”, mówi dr Barabasz. Takie zróżnicowanie sprawia, że zespół, który wyrusza na wyprawę, lepiej funkcjonuje, jest wielostronny, przygotowany na działania w sytuacjach kryzysowych. Co jednak trzeba podkreślić, swoich marzeń o dalekich podróżach nie zrealizują wszyscy. Wyjeżdżają najlepsi, najbardziej zmotywowani, ci, którzy potrafią stworzyć zespół.\n\nJakie korzyści płyną z takiego wyjazdu?\n\n– Wiele – odpowiada dr Barabasz. – Wstępując do naszego Koła, studenci zaczynają podróż, również w głąb siebie: poznają swoje możliwości, ograniczenia. Czasem wyprawa uświadamia im, jak wiele mają i jak niewiele trzeba, aby być szczęśliwym. Niby takie oczywiste, a jednak nie zawsze to dostrzegamy. Ja jako opiekun Koła widzę natomiast ogromną przemianę, jaka się w nich dokonuje. Ci młodzi ludzie wracają odmienieni, chętni do działania, otwarci na innych.\n\nKoło funkcjonuje przez cały rok. W jego ramach studenci prowadzą badania naukowe, prezentują wyniki na konferencjach, popularyzują wiedzę. Prowadzą też „Kawiarenkę Międzykulturową” czy organizują „Spotkania z żywą książką”. W okresie pandemii ruszył projekt „Kobiety różnych kultur”, w którym do rozmów o swoim życiu zaproszone zostały kobiety z różnych części świata: Paragwaju, Tanzanii, Iranu, Afganistanu, Niemiec, Holandii i wielu innych. Projekt prezentowany był między innymi na otwarciu Centrum Partycypacji Kobiet w Przestrzeni Publicznej oraz na Festiwalu Nauki i Sztuki.\n\nWięcej o działalności Koła znajduje się na stronie\n\nhttp://studenciuambezgranic.amu.edu.pl/\n\nzob. też „Radius” pomaga w wyborze drogi zawodowej",
    "Jak ukryć nazwisko na Facebooku? Poznaj ciekawy trik": "Niektórym się przyda.\n\nJak ukryć nazwisko na Facebooku?\n\nDlaczego trik działa?\n\nPodanie do Facebooka o mononim\n\nW trakcie mojej wieloletniej przygody znie jeden raz widziałem przeróżne próby \"utajniania\" swoich nazwisk przez Polaków. Przeważnie, aby ukryć swoje nazwisko na Facebooku internauci pozostawiają w polu ustawień konta wyłącznie pierwszą jego literę. Inni dublują imię, jeszcze inni wpisują to, co w danym momencie przyjdzie im do głowy. A może ktoś z Was chciałby po prostu ukryć nazwisko w taki sposób, aby to przestało się wyświetlać przy imieniu?Metody są dwie, przy czym jedna bezpieczna i łatwa, druga nieco ryzykowna i wymagająca skorzystania z usługi. Zacznijmy od pierwszej.Pierwsza metoda zakłada użycie przeglądarkowej, podstawowej wersji Facebooka. Nie wiedziałeś, że taka istnieje? Proszę bardzo, kliknij tutaj i poczuj się jak w Internecie sprzed ponad dekady. Jeśli nacieszyłeś już oczy widokiem...Otwórz stronę ustawień języka Z listy wybierz język Tamilski. Nie umiesz go znaleźć? Skorzystaj ze skrótui wyszukiwania tej frazy.Przejdź na stronę edycji imienia i nazwiska Facebook pozwala zmienić nazwisko raz na 60 dni.Skasuj swoje nazwisko w polu zaznaczonym poniżej i zapisz ustawienia.Przywróć język polski.Działa? Działa. A jeżeli z jakiegoś powodu nie działa, sięgnij po drugi ze sposobów.Uruchom VPN i zmień swoją lokalizację na Indonezję.Na stronie ustawień języka wybierz język indonezyjski (Bahasa Indonesia).Na stronie edycji imienia i nazwiska usuń nazwisko i kliknij Tinjau Perubahan.Przywróć język polski.Tutaj kolejna, jeszcze ważniejsza uwaga: algorytm Facebooka może uznać nagłe logowanie z odległej lokalizacji za podejrzane i czasowo zablokować konto, do czasu potwierdzenia tożsamości.Wielu Indonezyjczyków korzysta wyłącznie z imienia, nie posługując się wcale nazwiskiem. W niektórych regionach kraju korzystanie z nazwisk jest rzeczą niezmiernie rzadko spotykaną.No dobra, ale jest też droga oficjalna. Trzeba napisać podanie do Facebooka.Mieszkańcy krajów takich jak Afganistan, Bhutan, Indonezja, Mjanma, Jawa oraz Indie Południowe często nie mają nazwisk. Możesz skorzystać z oficjalnego formularza zmiany imienia i nazwiska, aby Facebook usunął nazwisko. Uwaga: Facebook może (choć nie musi) w związku z tym zażądać... dowodu tożsamości.Źródło: mat. własny",
    "Mediana zamożności: Francuzi bogatsi od Niemców czy Amerykanów": "Mediana zamożności: Francuzi bogatsi od Niemców czy Amerykanów\n\nArtykuł wprowadzono: 23 września 2022\n\nWedług banku Crédit Suisse przeciętny majątek przypadający na jednego dorosłego obywatela Francji wynosi 128 000 euro wobec 82 500 euro w Stanach Zjednoczonych i ok. 55 000 euro w Niemczech. Tym samym Francuzi są teoretycznie bogatsi od obywateli wielu rozwiniętych krajów świata.\n\nWedług Global Wealth Report opublikowanego przez bank Crédit Suisse za rok 2021, co drugi dorosły obywatel Francji dysponuje aktywami o wartości ok. 128 000 euro (ok. 144 983 dolary). Ta suma jest medianą zamożności we Francji, co oznacza, że majątek ​​połowy dorosłej populacji sytuuje się powyżej tej kwoty, a drugiej połowy poniżej – jak informuje stacja BFMTV. Natomiast średnia majątku wyniosła 285 000 euro – średnia jest zawyżana przez wielkie francuskie fortuny.\n\nMediana zamożności we Francji w ubiegłym roku wzrosła o 9 proc. w porównaniu z 2020 r.\n\nW przeciwieństwie do niektórych sąsiadów Francji, takich jak na przykład Brytyjczycy czy Szwajcarzy, większą część majątku Francuzów tj. 60 proc. stanowią aktywa niefinansowe (głównie nieruchomości), wobec 40 proc. aktywów finansowych.\n\nWe Francji mediana majątku jest wyższa niż w innych krajach o lepszej kondycji ekonomicznej i niższej stopie bezrobocia. Na przykład w Niemczech wynosi ona nieco ponad 62 500 euro, a w Stanach Zjednoczonych 94 400 euro. Tak więc przecietny Francuz jest teoretycznie 2,3 razy bogatszy od przeciętnego Niemca i 1,5 raza od Amerykanina.\n\nJak wynika z raportu szwajcarskiego banku, różnicę tę można wyjaśnić lepszą redystrybucją bogactwa we Francji. Jeden procent najbogatszych posiada tu 22,3 proc. całkowitego majątku, wobec 31,7 proc. w Niemczech i 35,1 proc. w Stanach Zjednoczonych.\n\nKraje o najniższej medianie zamożności to Indie (3 338 euro), Brazylia (3 848 euro), Indonezja (4 900 euro) i Rosja (6 463 euro).\n\n\n\n\n\nNajpopularniejsze\n\nZobacz także",
    "KG XXVI: podsumowanie drugiego tygodnia obrad": "KG XXVI: podsumowanie drugiego tygodnia obrad\n\nW drugim tygodniu obrad XXVI Kapituła Generalna Zgromadzenia Redemptorystów podjęła ważne tematy: tożsamość redemptorysty, misja redemptorysów, życie konsekrowane, formacja dla misji i zarząd wspólnoty apostolskiej dla misji. Spotkanie odbywa się w Rzymie w dniach 11 września – 7 października 2022 r., uczestniczy w nim 91 reprezentantów redemptorystów z całego świata.\n\nW poniedziałek, 12 września każdy uczestnik otrzymał tekst z kilkoma pytaniami do osobistej refleksji, a następnie do dzielenia się w grupach w celu ponownego wyobrażenia sobie tożsamości redemptorysty w zmieniającym się świecie. Po dzieleniu się w dwójkach i osobistym czasie na refleksję i modlitwę, nastąpiło żywe dzielenie się w każdej z grup językowych.\n\nPo południu, grupy przedstawiły sprawozdania ze swojego dzielenia się, a następnie odbyła się sesja otwarta do dalszej dyskusji. Kapitularze doszli do wniosku, że konstytucja 20 stanowi rdzeń naszej tożsamości redemptorystowskiej, w której każdy redemptorysta stara się stale zakorzeniać swoją tożsamość w Jezusie, naszym Odkupicielu, w osobistej relacji z Panem, a następnie doświadczać posłania Odkupiciela do ubogich i najbardziej opuszczonych wg konstytucji 1.\n\nDruga część popołudnia była poświęcona prezentacji sprawozdania z Konferencji Afryki i Madagaskaru. Priorytetem misyjnym konferencji są ubodzy i zepchnięci na margines, ofiary przesądów, strachu i czarów, migranci i ofiary handlu ludźmi, młodzież, dzieci i samotne matki. Składa się on z 10 jednostek z planem rekonfiguracji w dwie prowincje (prowincja Afryki Północno-Zachodniej i prowincja Afryki Środkowej, Wschodniej i Południowej z Madagaskarem). Koordynator konferencji o. Noel wraz z panią Judith Agu odpowiadali na pytania dotyczące wyzwań i planów konferencji na przyszłość, jak również partnerstwa w misji.\n\nDrugi dzień koncentrował się na misji redemptorystów. Panel współbraci: o. Jose Nazarin Ramos z Meksyku, o. Willy’iego Pala z Indonezji, pana Bohumira Zivcaka świeckiego współpracownika ze Słowacji i o. Patrice z Burkina Faso był osobistym dzieleniem się doświadczenia misji i jej wpływem na ich życie jako redemptorystów i świeckich. Po osobistej modlitwie i refleksji nastąpiło dzielenie się w grupach tekstem i pytaniami dotyczącymi misji i jej wyzwań.\n\nSesja popołudniowa była przeznaczona na sprawozdania grupowe i sesję plenarną. Niektóre z punktów dotyczyły kreatywności i elastyczności w misji, bliskości z ludźmi, zwłaszcza ubogimi, potrzeby silnego życia wspólnotowego, które wspiera misję, ważności rozeznania w ustalaniu priorytetów misji, konieczności uczenia się i słuchania tych, do których jesteśmy posłani, dla których i z którymi pracujemy, partnerstwa w misji, które jest już podstawą, a nie opcją, i wreszcie pracy wspólnej jako znaku rozpoznawczego życia i misji redemptorystów.\n\nDruga część popołudnia była poświęcona prezentacji sprawozdania z Konferencji Azji i Oceanii. Jej priorytety misyjne to ludność migrującą, ludzie ubodzy materialnie, ludność tubylczą, rodziny w niebezpieczeństwie i opuszczona młodzież. Konferencja liczy 13 jednostek i będzie realizować plan rekonfiguracji w 3 konfederacjach: 1) konfederacja Indii składająca się z prowincji Bangalore, Liguori i Majella, 2) konfederacja Wietnamu, Tajlandii i Korei Południowej oraz Cebu, i 3) konfederacja prowincji Australii i Oceanii, Manila, Singapur, Sri Lanka i Indonezja z Japonią. Koordynator konferencji o. Jovencio Ma wraz z panią Roksan Latorre odpowiadali na pytania dotyczące życia i misji redemptorystów w konferencji.\n\nTrzeci dzień rozpoczął się Mszą św. odprawioną przez przełożonego generalnego o. Michaela Brehla w święto św. Mateusza, a cała wspólnota kapituły modliła się za wszystkich współbraci i partnerów świeckich, którzy zmarli na covid-19 w ciągu trwania pandemii. Każdy otrzymał tekst o życiu konsekrowanym redemptorystów z pytaniami do osobistej refleksji i dzielenia się w grupie.\n\nPopołudniowe sprawozdanie skupiło się na znaczeniu naszego życia apostolskiego zakorzenionego w Panu Jezusie i naszego życia we wspólnocie, które jest w służbie misji, uznając wyzwania związane z życiem konsekrowanym i napięcia pomiędzy życiem jako osób konsekrowanych, a przeżywaniem naszej konsekracji jako duchowieństwo.\n\nPojawiło się silne wezwanie do poważnego stosowania redemptorystowskiego planu życia wspólnotowego z regularną oceną jako narzędziem wzrostu w naszym życiu konsekrowanym. Pojawiło się także wiele ważnych sugestii, które mogłyby znaleźć się w końcowym przesłaniu kapituły, jak na przykład dawanie nadziei naszym starszym i chorym współbraciom oraz „distacco”, termin alfonsjański, wyłonił się jako ważny element życia konsekrowanego.\n\nDruga część popołudnia poświęcona była sprawozdaniom z dwóch konferencji: Ameryki Łacińskiej i Karaibów oraz Ameryki Północnej.\n\nKonferencja Ameryki Łacińskiej i Karaibów liczy obecnie 26 jednostek, a plan rekonfiguracji przewiduje, że konferencja będzie miała 7 prowincji. Są to: 1) Fortaleza, Recife i Goias, 2) Bahia, Rio de Janeiro i Sao Paolo w Surinamie, 3) Manaus, Campo Grande i Porto Alegre, 4) Buenos Aires, Paragwaj, Resistencia, Chile i Urugwaj 5) Boliwia, Peru Południowe i Peru Północne, 6) Bogota, Quito, Caracas i 7) America Centralna, San Juan, Haiti i Misja na Kubie.\n\nJest to bardzo odważny plan z wyzwaniami, ale starają się iść naprzód, ponieważ starają się realizować swoją misję wobec ubogich materialnie, ludności tubylczej i migrantów, opuszczonej młodzieży, rodzin i tych, którzy stracili wiarę lub już jej nie praktykują. Koordynator Konferencji o. Marcelo wraz z panią Vanda Maria de Leima odpowiedzieli na pytania dotyczące wyzwań stojących przed konferencją.\n\nKonferencja Ameryki Północnej przedstawiła swój raport, w którym jako priorytety misyjne wskazała migrantów, imigrantów, uchodźców i ludność tubylczą, młodzież i młodych dorosłych oraz tych, którzy nie słyszą już Ewangelii jako Dobrej Nowiny. Konferencja dąży do rekonfiguracji w następujących jednostkach Kanada oraz konfederacja Baltimore, Denver i Meksyk z Extra Patriam. Koordynator o. Jack Kingsbury wraz z panią Anne Walsh, świecką współpracowniczką, odpowiadali na pytania dotyczące życia i misji konferencji, podkreślając pracę świeckich współpracowników.\n\nCzwarty dzień koncentrował się na refleksji nad formacją redemptorystowską. Po osobistej refleksji z dzieleniem się w dwójkach, kapituła spotkała się w różnych grupach, aby zastanowić się nad podanym tekstem i pytaniami dotyczącymi dalszej drogi formacji do misji.\n\nPopołudniowa refleksja skupiła się na znaczeniu formacji ciągłej, z różnymi propozycjami wzmocnienia tożsamości redemptorystowskiej, misji i życia konsekrowanego w ważnych momentach formacji ciągłej zarówno dla redemptorystów jak i świeckich partnerów do misji. Podkreślono znaczenie wyboru formatorów, szkolenia formatorów, niezbędnych wartości, które należy podkreślić w zmieniającym się świecie, takich jak odpowiedzialność, przejrzystość itp.\n\nDruga część popołudnia była poświęcona sprawozdaniu z Konferencji Europy, w której jest 12 prowincji, 1 wiceprowincja i 1 misja. W przyszłości powstanie 1 prowincja Europy Południowej (Portugalia, Hiszpania, Rzym, Neapol i Francja), federacja Europy Północnej (Św. Klemens, Londyn, Dublin, Wiedeń-Monachium) oraz obszar współpracy Europy Wschodniej (Warszawa, Bratysława-Praga, Michalowce i Ukraina). Konferencja ma za priorytety misyjne: osoby opuszczone duchowo, młodzież, migrantów i uchodźców oraz tych, którzy utracili wiarę.\n\nKoordynator konferencji o. Johannes Roemmelt wraz z p. Bohumirem Zivcakiem, świeckim ze Słowacji, odpowiadali na pytania dotyczące misji i życia w konferencji. Szczególnym momentem dnia był wieczór, podczas którego brazylijscy współbracia przygotowali posiłek, który okazał się wspaniałym czasem relaksu, dzielenia się i świętowania naszego życia jako wspólnoty.\n\nW piątym dniu tygodnia kapituła podjęła temat: przywództwo dla misji. Sesja rozpoczęła się od podzielenia się osobistym doświadczeniem przywództwa i wyzwaniami związanymi z byciem przełożonym wyższym w dzisiejszych czasach przez 5 współbraci: o. Jana Hoffmana z prowincji Św. Klemensa, o. Cesara Torresa z Peru Płd., o. Benjamina z Zimbabwe, o. Biju Madathikunel z prowincji Liguori oraz o. Steve’a Rehrauera z Denver.\n\nWspółbracia i partnerzy świeccy zastanawiali się następnie w dwójkach nad podanym tekstem i nad pytaniem, co kapituła chciałaby zaproponować jako nową wizję przywództwa dla misji w Zgromadzeniu. Sesja popołudniowa zawierała raporty z grup z różnymi punktami dotyczącymi wyłaniania się tematu przywództwa i potrzeby formacji ciągłej dla nowych liderów.\n\nDruga część popołudnia była poświęcona dzieleniu się przez 5 świeckich współpracowników w misji. Mówili oni o swoim doświadczeniu uczestnictwa w Kapitule Generalnej podczas tego tygodnia. Wyrażając wielki zaszczyt i bezcenny dar i przywilej obecności na kapitule, w sposób bardzo szczery i uczciwy podzielili się sugestiami, aby zwrócić uwagę na niebezpieczeństwo klerykalizmu i na nasze chrzcielne powołanie do misji oraz na rolę świeckich jako uczniów w naśladowaniu Pana w misji, na znaczenie formacji naszych świeckich partnerów, jak również formacji współbraci, aby byli otwarci na pracę i towarzyszyli naszym świeckim partnerom, na znaczenie wartości takich jak odpowiedzialność, dyspozycyjność, przywództwo dla świeckich partnerów.\n\nWyrazili obawę, że większość z tego, o czym tu mówimy, może skończyć się tylko na papierze i nie zostać wprowadzona w życie. Podkreślali także znaczenie nadziei dla nas wszystkich oraz wartość nas, redemptorystów, którzy proponujemy nowy sposób bycia Kościołem poprzez wzmocnienie naszych partnerów świeckich, poprzez pracę nad kształceniem ich następnego pokolenia.\n\nNastępnie uczestnicy kapituły zadawali pytania świeckim, na które odpowiadali szczerze i z radością. Na koniec ojciec generał podziękował im za to, że są z nami, a ich obecność jest przywilejem dla nas, ponieważ idziemy ręka w rękę żyjąc i pracując dla tej samej misji głoszenia Królestwa Bożego. Panel zakończył się owacją na stojąco.\n\nTydzień obrad zakończył o. Kevin O’Neil, sekretarz moderatorów, który przedstawił plan na najbliższy, trzeci tydzień Kapituły Generalnej.\n\no. Joseph Ivel Mendanha CSsR\n\nza: cssr.news/26CG\n\nWIĘCEJ: wszystkie informacje o XXVI Kapitule Generalnej\n\nNa stronie internetowej całego Zgromadzenia Redemptorystów cssr.news jest umieszczona podstrona cssr.news/26CG/, która zbiera wszelkie wiadomości o XXVI Kapitule Generalnej.\n\nInformacje o XXVI Kapitule Generalnej w języku polskim są systematycznie publikowane na stronie redemptor.pl i łatwe do znalezienia dzięki linkowi u góry strony lub po kliknięciu przy artykule związanym z tym tematem na tag: XXVI Kapituła Generalna.\n\nWIĘCEJ: Galerie zdjęć w serwisie flickr.com\n\nUdostępnij"
}