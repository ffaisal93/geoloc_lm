{
    "Wybory samorządowe w Czechach. Słabe wyniki partii lewicowych": "Do jednej z najważniejszych zmian najprawdopodobniej dojdzie w Pradze, gdzie zwyciężyła koalicja SPOLU dla Pragi, tworzona przez Obywatelską Partię Demokratyczną premiera Fiali (ODS), oraz dwie partie, z którymi ODS wygrała jesienią 2021 r. wybory parlamentarne: Unię Chrześcijańską i Demokratyczną–Czechosłowacką Partię Ludową (KDU-CzSL) oraz Tradycję, Odpowiedzialność, Dobrobyt 09 (TOP 09).\n\nMożliwe koalicje\n\nJeżeli nie będzie mogła rządzić stolicą samodzielnie, do dyspozycji ma dwa inne ugrupowania z którymi SPOLU współtworzy rząd Czech, a które także będą zasiadać we władzach Pragi. Jedną z nich jest Czeska Partia Piratów, która dotąd miała swojego burmistrza stolicy Zdeńka Hrziba, ale wstępne wyniki wyborów wskazują, że pożegna się z tą funkcją.\n\nODS triumfuje także w Brnie, też w koalicji, ale tylko z TOP 09. Burmistrz drugiego co do wielkości miasta w Republice Czeskiej Marketa Vakova ma szanse na utrzymanie swojej dotychczasowej funkcji. Główny konkurent występującej samodzielnie lub w koalicjach ODS, ruch ANO zatriumfował w Ostrawie i wszystko wskazuje na to, że obronił stanowisko burmistrza, którym najprawdopodobniej nadal będzie Tomasz Macura. To trzecie z rzędu zwycięstwo Ano w sąsiadującej z Polską wielkiej aglomeracji.\n\nPosłuchaj 00:54 11958408_1.mp3 Zdecydowanym faworytem wyborów jest koalicja centroprawicowa (Wojciech Stobba/IAR)\n\nW ogólnym bilansie wyborów obserwatorzy zwrócili uwagę na wzrost obecności w polityce ruchów skrajnej prawicy, którą reprezentuje partia Wolność i Demokracja Bezpośrednia (SPD) Tomia Okamury. Wyniki raczej nie przełożą się na je udział w rządzeniu gminami. W części gmin ze wspólnej listy kandydowali także przedstawiciele partii Trójkolorowa (Trójkolora) lub inicjatywy PES, znanych z antyrządowych demonstracji w trakcie pandemii. Ugrupowania te aktywnie uczestniczyły także w niedawnym masowym proteście w centrum Pragi przeciwko rządowi i drożynie.\n\nPorażka lewicy\n\nZwrócono także uwagę na brak sukcesu zarówno w wyborach lokalnych, jak i senackich kandydatów Komunistycznej Partii Czech i Moraw (KSCzM) oraz socjaldemokracji z CzSSD. To druga, po zeszłorocznych wyborach parlamentarnych, porażka partii lewicowych.\n\nWraz z wyborami lokalnymi w Czechach odnawiano jedną trzecią składu Senatu. Tylko dwa spośród 27 mandatów obsadzono w pierwszej turze. Przypadły one kandydatom rządzącej ODS, jak i opozycyjnemu ruchowi Ano.\n\nCzytaj także:\n\nZa tydzień o pozostałe mandaty będą się ubiegać wyłonione teraz dwójki konkurentów. Jeden z pojedynków, który wzbudza zainteresowanie mediów, rozegra się w Igławie. Z obecnym szefem izby wyższej parlamentu Miloszem Vystrczilem z ODS zmierzy się Jana Nagyova z Ano.\n\nNagyova nie odgrywała dotąd żadnej politycznej roli. Jest współpracowniczką byłego premiera Babisza i razem z nim zasiada na ławie oskarżonych w procesie o nieprawidłowości związane pozyskaniem dotacji unijnych na jedną z inwestycji firm Babisza.\n\nWśród pojedynków, które odbędą się w przyszły piątek i sobotę, uwagę zwraca 73. okręg wyborczy Frydek-Mistek, częściowo obejmujący tereny Zaolzia. O mandat senatora ubiega się kandydat ODS Stanislav Folwarczny i Zdeniek Matuszek z Ano. Folwarczny, były nauczyciel w polskich szkołach i były szef Związku Nauczycielstwa Polskiego na Zaolziu, był też członkiem władz Kongresu Polaków w Republice Czeskiej oraz wiceburmistrzem Czeskiego Cieszyna. Jest zastępcą hetmana (odpowiednik marszałka województwa) morawsko-śląskiego kraju (województwa).\n\nFrekwencja w wyborach lokalnych wyniosła 46 proc, a w pierwszej turze głosowania na senatorów 42,6. Te wyniki nie odbiegają zasadniczo od wcześniejszych głosowań.\n\nZobacz: Piotr Wawrzyk w Polskim Radiu 24\n\ndz/IAR, PAP",
    "Portugalia w trybie ekonomicznym przejechała się po Czechach": "Portugalia w trybie ekonomicznym przejechała się po Czechach\n\nPortugalia pewnie pokonała na wyjeździe Czechy 4:0 i objęła prowadzenie w grupie 2 dywizji A Ligi Narodów. Nieoczywistym bohaterem gości został Diogo Dalot, który strzelił dwa gole. Tym samym Czesi obrali kurs na dywizję B.\n\nPAP/EPA / MIGUEL A. LOPES / Na zdjęciu: radość reprezentacji Portugalii\n\nCo innego Portugalczycy. Kreowali grę, dominowali, stwarzali sytuacje. Początkowo mieli problem z ich wykorzystaniem, ale wreszcie ukąsili - Diogo Dalot strzałem z pięciu metrów zakończył akcję, którą sam zapoczątkował świetnym indywidualnym rajdem. Z kolei w doliczonym czasie gry nie popisali się czescy obrońcy, którzy nie przecięli dośrodkowania Mario Ruiego i Bruno Fernandes z pięciu metrów wymierzył wyrok.\n\nOsobny akapit należy się Cristiano Ronaldo, który był jakby ciałem obcym w swojej reprezentacji. Nie dość, że zmarnował dwie szanse (z czego jedną stuprocentową, pozbawiając asysty Bruno Fernandesa), to jeszcze w końcówce pierwszej połowy sprokurował rzut karny, gdy zagrywał piłkę ręką. Na jego szczęście fatalnie z jedenastu metrów pomylił się Patrik Schick.\n\nBohaterem meczu nie był ani Schick, ani tym bardziej Ronaldo. Spotkanie miało nieoczywistą postać pierwszoplanową, a został nią wspomniany Diogo Dalot. Na początku drugiej połowy obrońca Manchesteru United oddał precyzyjny strzał z ok. 30 metrów i po raz drugi tego wieczora pokonał Tomasa Vaclika, który akurat w tej sytuacji popełnił błąd.\n\nA skoro o pomyłkach mowa, to kompletnie zgubili krycie gospodarze po rzucie rożnym w 82. minucie jedyne dobre zagranie tego wieczora zanotował Ronaldo, który strącił piłkę na dalszy słupek, gdzie formalności dopełnił rezerwowy Diogo Jota. 4:0 to wynik wysoki, a i tak Portugalia w drugiej połowie włączyła tryb ekonomiczny i przesadnie nie forsowała tempa. Można było odnieść wrażenie, że gdyby goście musieli wygrać wyżej, to bez problemu by to zrobili.\n\nNa kolejkę przed końcem Portugalia jest na pierwszym miejscu w swojej grupie z przewagą dwóch punktów nad Hiszpanią. Czesi spadli natomiast na czwartą lokatę i obrali kurs na dywizję B.\n\nCzechy - Portugalia 0:4 (0:2)\n\n0:1 Diogo Dalot 33'\n\n0:2 Bruno Fernandes 45+2'\n\n0:3 Diogo Dalot 52'\n\n0:4 Diogo Jota 82'\n\nSkłady:\n\nCzechy: Tomas Vaclik - David Zima, Jakub Brabec (22' Ondrej Kudela), Vaclav Jemelka - Vladimir Coufal, Tomas Soucek (77' Jan Kuchta), Alex Kral, Jaroslav Zeleny (64' Adam Vlkanova) - Antonin Barak (63' Petr Sevcik), Patrik Schick, Adam Hlozek (64' Vaclav Cerny).\n\nPortugalia: Diogo Costa - Diogo Dalot, Ruben Dias, Danilo (84' Joao Mario), Mario Rui - William Carvalho (77' Joao Palhinha), Bruno Fernandes (77' Matheus Nunes), Ruben Neves - Bernardo Silva (67' Ricardo Horta), Cristiano Ronaldo, Rafael Leao (67' Diogo Jota).\n\nSędzia: Srdjan Jovanović (Serbia).\n\nCZYTAJ TAKŻE:\n\nNiepokojące informacje ws. Łukasza Piszczka. \"Jest duży znak zapytania\"\n\nKylian Mbappe niezadowolony z roli w Paris Saint-Germain? \"Mam więcej swobody\"\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nPolub Piłkę Nożną na Facebooku\n\nZgłoś błąd",
    "MŚ siatkarek 2022: Japonia - Czechy. Relacja i wynik na żywo": "Japonki dobrze rozpoczęły turniej, pokonując Kolumbijki. Teraz spróbują pójść za ciosem. Czy plan się powiedzie? Relacja i wynik na żywo meczu Japonia - Czechy na Polsatsport.pl. Początek o godzinie 14:15.\n\nMistrzostwa świata odbędą się w sześciu miastach - Arnhem, Rotterdamie i Apeldoornie oraz Gdańsku, Łodzi i Gliwicach. Po dwóch fazach grupowych, rozegrana zostanie faza pucharowa - od ćwierćfinałów. Turniej zakończy się 15 października w Apeldoornie, który będzie gospodarzem finału i meczu o brązowy medal.\n\nRelacja i wynik na żywo meczu Japonia - Czechy na Polsatsport.pl. Początek o godzinie 14:15.\n\nJŻ, Polsat Sport",
    "Czechy: Masowa, antyzachodnia demonstracja. Czy region czeka jesień protestów inspirowanych ze Wschodu?": "W ostatni weekend przez Pragę przeszła jedna z największych od 30 lat demonstracja. Jako jej motyw przewodni organizatorzy wskazywali sprzeciw wobec drastycznie rosnących cen energii. W trakcie zgromadzenia zobaczyliśmy jednak, że znaczną część uczestników zgromadzenia stanowiły środowiska prorosyjskie, które głosiły hasła antyunijne, antyukraińskie i nawoływały do odnowienia współpracy energetycznej z Rosją. Istnieje poważne ryzyko, że wraz z nawarstwiającymi się problemami energetycznymi będziemy świadkami w Europie Środkowej i na Bałkanach kolejnych takich wystąpień, dodatkowo podsycanych przez środowiska sympatyzujące z Moskwą lub przez nią wspierane.\n\nJak podała czeska policja, aż 70 tysięcy osób wzięło udział na Placu Wacława w proteście pod hasłem Česká republika na prvním místě! (pl. Najpierw Czechy). Wśród demonstrujących było wiele różnych środowisk społecznych i politycznych, które przyszły wyrazić swoje niezadowolenie z postawy rządu Petra Fiali wobec galopujących cen energii i zażądać jego dymisji. Organizatorzy zapowiedzieli, że powtórzą protest 28 września (Święto Państwowości Czeskiej), jeśli rząd do tego czasu nie poda się do dymisji. Kryzys energetyczny dotyka co prawda kraje na całym kontynencie, ale wydaje się, że Czesi faktycznie mają szczególne powody do irytacji. Zgodnie z danymi Household Energy Price Index, obecne ceny prądu w Czechach są najwyższe w Europie Środkowej i, patrząc szerzej, należą także do najwyższych w całej Unii Europejskiej.\n\nObok wysokiej frekwencji szczególną uwagę przykuwał udział w sobotnim proteście licznych ugrupowań antyzachodnich i prorosyjskich. Premier Fiala powiedział nawet wprost, że za protestem stały środowiska sympatyzujące z Kremlem.\n\nFaktycznie wśród uczestników dostrzec można było z pozoru egzotyczną koalicję takich partii jak antyunijne SPD Tomiego Okamury i Trikolóra czy prorosyjskich komunistów z KSČM. Ich przedstawiciele wspólnie domagali się, by czeski rząd zaprzestał udzielać wsparcia Ukrainie i powrócił do rozmów z Rosją o dostawach gazu.\n\nKryzys energetyczny jeszcze tylko bardziej zaostrza napiętą sytuację polityczną w Czechach, związaną głównie z trwającym sezonem wyborczym. Już 23-24 września odbędą się wybory samorządowe i częściowe do Senatu, a w styczniu prezydenckie. Jak wskazują sondaże, w tych pierwszych po zwycięstwo idzie opozycyjne ANO, a w tych drugich faworytem jest jego lider Andrej Babiš (przynajmniej w I turze). Kampania wyborcza trwa nie tylko na ulicach, ale także w Izbie Poselskiej. Dopiero co w ostatni piątek po długiej debacie pięciopartyjna koalicja rządowa (ODS-STAN-KDU/ČSL-TOP09-Piráti) zdołała odrzucić wotum nieufności, które pomimo trwającej czeskiej Prezydencji w Radzie UE mocno forsowała opozycyjna ANO. Na dodatek rząd Fiali obciąża afera korupcyjna w stołecznym samorządzie, w którą uwikłana jest koalicyjna partia STAN.\n\nNa przykładzie sobotnich protestów w Pradze stało się jeszcze bardziej widoczne, że ograniczanie dostaw gazu i manipulowanie jego cenami na europejskich rynkach może być skutecznym narzędziem do wzniecania niepokojów społecznych i destabilizowania sytuacji wewnętrznej w krajach regionu.\n\nSzczególnie narażone są te państwa, które rządzone są przez kruche, wielopartyjne koalicje, i w których istotną rolę odgrywają środowiska polityczne znajdujące się pod wpływem Moskwy. Jak wskazywaliśmy w niedawnym tekście o sąsiedniej Słowacji, rząd w Bratysławie stanął w obliczu poważnego kryzysu. Obok kwestii personalnych to właśnie spory dotyczące radzenia sobie z kryzysem energetycznym poróżniły partnerów koalicyjnych tak bardzo, że centroprawicowy rząd Eduarda Hegera utracił w poniedziałek większość parlamentarną. W związku ze spodziewanymi problemami przy uchwalaniu kluczowych ustaw i kolejnych dodatków osłonowych na rychły powrót do władzy liczy dawny obóz otwarcie prorosyjskiego Roberta Ficy, który wyraźnie prowadzi w sondażach.\n\nSchemat destabilizacji, oparty na rosnących cenach energii, kampaniach dezinformacyjnych i wzmożonych protestach środowisk prorosyjskich, może być z powodzeniem powielany w kolejnych krajach regionu, których obywatele odczują skutki najtrudniejszej zimy od lat.\n\nSpoglądając nieco bardziej na południe Europy, to w najbliższym czasie warto mieć szczególnie na uwadze Bułgarię oraz Bośnię i Hercegowinę. W obydwu tych państwach odbędą się 2 października wybory, w których o władzę będą walczyły ugrupowania o wyraźnie prorosyjskich inklinacjach. Nie bez znaczenia dla obecnej sytuacji jest wysokie uzależnienie obu tych krajów od rosyjskich surowców energetycznych. Jak niedawno opisywaliśmy, oś sporu politycznego w Bułgarii zaczęła wyraźnie przebiegać właśnie wzdłuż geopolitycznej orientacji w polityce energetycznej.\n\nSzczególnie podatne na destabilizację w najbliższych czasie wydają się także Macedonia Północna i Czarnogóra. Władze w Skopje ogłosiły w sierpniu stan kryzysu energetycznego i zabiegają obecnie o wsparcie sąsiedniej Bułgarii w zakresie dostaw energii elektrycznej podczas nachodzącej zimy. Ponadto rządząca krajem chybotliwa koalicja mierzy się z poważnymi wewnętrznymi napięciami, które dodatkowo podsyca nacjonalistyczna opozycja sympatyzująca z Kremlem. W Podgoricy natomiast upadł w połowie sierpnia rząd, w związku z czym Czarnogóra wkracza w sezon grzewczy bez stabilnej władzy wykonawczej. Wcześniejszą, także upadłą koalicję rządową próbują w tym momencie odtworzyć środowiska proserbskie i prorosyjskie. Podobne napięcia mogą, rzecz jasna, dotknąć także kraje Europy Zachodniej.\n\nFoto: SC: Twitter/Martinka J\n\nJEŻELI DOCENIASZ NASZĄ PRACĘ, DOŁĄCZ DO GRONA NASZYCH DARCZYŃCÓW!\n\nZ otrzymanych funduszy sfinansujemy powstanie kolejnych publikacji.\n\nMożliwość wsparcia to bezpośrednia wpłata na konto Instytutu Nowej Europy:\n\n95 2530 0008 2090 1053 7214 0001 tytułem: „darowizna na cele statutowe”.",
    "Portugalia. Relacja i wynik na żywo": "Czechy podejmą Portugalię w meczu Ligi Narodów. Czy ekipa z Półwyspu Iberyjskiego sięgnie po kolejne zwycięstwo w tej edycji międzynarodowej rywalizacji? Relacja i wynik na żywo meczu Czechy - Portugalia na Polsatsport.pl.\n\nCzesi przegrali swoje ostatnie dwa spotkania w Lidze Narodów. Najpierw lepsza od nich okazała się reprezentacja Portugalii. Następnie piłkarze z Czech musieli uznać wyższość Hiszpanów. Przez to obecnie plasują się na trzecim miejscu w grupie. Czy w nadchodzącym starciu zaprezentują się z lepszej strony?\n\nPortugalia w poprzedniej kolejce międzynarodowej rywalizacji niespodziewanie przegrała ze Szwajcarią. Ta porażka spowodowała, że Portugalczycy zajmują drugie miejsce w grupie. Przed nimi jest Hiszpania, która ma zaledwie o jeden punkt więcej od nich. Przez to Cristiano Ronaldo i jego koledzy z drużyny będą bardzo zmotywowani, by w meczu z Czechami zdobyć trzy \"oczka\".\n\nZOBACZ TAKŻE: Zbigniew Boniek zwrócił się do Roberta Lewandowskiego przed meczem z Walią\n\nW sobotę odbędzie się również spotkanie między Hiszpanią a Szwajcarią. Jak po sobotnich meczach Ligi Narodów będzie prezentowała się tabela grupy 2?\n\nRelacja i wynik na żywo meczu Czechy - Portugalia na Polsatsport.pl. Początek od godziny 20:45.",
    "Czechy. Polacy skupują tani węgiel u sąsiadów. Sprzedawcy są zaskoczeni": "\"U nich tona kosztuje od 20 do 25 tys. koron (3,8 tys. do 4,8 tys. zł - red.), a w Czechach płacą ok. 5,5 tys. koron (ok. 1000 zł - red.) za tonę\" - wyjaśnia obecność ciężarówek na polskich rejestracjach w czeskich składach węgla Jakub Hanuš, pracownik firmy Olvan Náchod. Portal Seznam Zprávy, z którym rozmawiał, informuje też o kurczących się zapasach tego surowca w magazynach naszych sąsiadów.\n\nDla większości polskich gospodarstw domowych węgiel jest obecnie najbardziej poszukiwanym towarem przed okresem zimowym. \"Czarne złoto\" na terenie naszego kraju coraz trudniej zdobyć. Nic dziwnego, że rodacy za jego tropem zaczęli już wyjeżdżać za granicę do sąsiadów.\n\nZOBACZ: Podwyżki cen węgla przełożą się na podwyżki czynszów? \"Pytanie, czy będą środki na zakup węgla\"\n\nCzeski portal Seznam Zprávy opisał zakupowe szaleństwo, jakiemu poddali się Polacy na punkcie węgla. Między innymi przez to lokalne składy tego surowca zaczęły odnotowywać braki. \"W piątek mieliśmy 30 ton węgla, w poniedziałek po południu nie mieliśmy nic\" - twierdzi Jakub Hanuš, który pracuje w jednym z nich.\n\nTani węgiel z Czech. Sprzedają, co mają\n\n\"Zapasy w Czechach się wyczerpują, a niektórzy kupcy musieli już wstrzymać sprzedaż\" - czytamy na łamach portalu. Jak wynika z treści opublikowanego tam artykułu, nasi południowi sąsiedzi zdają sobie sprawę, że w Polsce cztery miliony gospodarstw ogrzewanych jest węglem.\n\nObecny popyt na ten surowiec przerósł najśmielsze oczekiwania czeskich handlowców. Węgiel jest sprzedawany praktycznie na bieżąco, a telefony w składach dzwonią bez przerwy od szóstej rano do wpół do dziesiątej wieczorem.\n\nCzesi zaskoczeni popytem na węgiel. Ograniczenia dla Polaków\n\n\"Codziennie przyjeżdża do nas od 50 do 60 polskich aut. Na przykład w środę mieliśmy ludzi, którzy przyjechali 400 kilometrów tylko po węgiel\" - wylicza Hanuš. Mówi, że zamawiają dziesiątki ton, bo chcą załadować całą ciężarówkę. Sytuacja jest na tyle poważna, że Czechom zaczyna brakować już czarnego surowca.\n\nZOBACZ: Małopolska. Kolejka do... kolejki po węgiel\n\n\"W niektórych magazynach zapasy są już tak niskie, że nie sprzedają Polakom i oszczędzają węgiel dla czeskich klientów\" – czytamy na stronach portalu. Z kolei pracownik firmy Žamber, którego również zapytano o sytuację w składach, zastanawia się nad wprowadzeniem limitów na zakup.\n\n\"Pytanie brzmi, gdzie jest linia? Trudno ocenić, bo rynek jest wolny, a my nie chcemy dyskryminować klientów\" - mówi czeski sprzedawca.\n\nWIDEO: Nie tylko przygaszanie latarni. Takie oszczędności planują polskie miasta Twoja przeglądarka nie wspiera odtwarzacza wideo...\n\nmap/ml/polsatnews.pl",
    "Czechy przygotowują „świąteczny” pakiet reform w UE / Briefing z Europy": "Czeska prezydencja w Radzie UE szykuje „świąteczny” pakiet unijnych reform. Ma on być na tyle atrakcyjny, by każde z państw członkowskich zgodziło się go przyjąć, zapowiada rząd | Między innymi o tym piszemy w poniedziałkowym briefingu z Europy.\n\nBRUKSELA\n\nReformy na święta. Czeska prezydencja w Radzie UE wysłała do państw członkowskich kwestionariusz dotyczący tego, jak te państwa zapatrują się na gruntowne reformy Unii. Zdaniem czeskiego ministra spraw europejskich Mikuláša Beka rządy nie są obecnie zbytnio zainteresowane dużymi zmianami w UE.\n\n„Na przykład kraje skandynawskie nie chcą reform unijnych traktatów”, wskazuje minister.\n\nCzeska strona też nie jest entuzjastycznie nastawiona do daleko idących zmian. Chociaż czeska prezydencja chce dyskusji w sprawie reform na forum Rady UE, zdaniem Beka konkretne decyzje zapadną raczej już nie w tym roku, a więc po zakończeniu rotacyjnego przewodnictwa Czech w Radzie.\n\nTym niemniej Praga w okolicach Bożego Narodzenia chce przedstawić „świąteczny pakiet” propozycji reform. Jak wyjaśnia czeski rząd, każde państwo znajdzie propozycję, która będzie dla niego na tyle atrakcyjna, aby mogło zgodzić się także na pozostałe propozycje.\n\nLINK DO ARTYKUŁU PONIŻEJ\n\n(Eva Soukeníková | EURACTIV.cz | Tłumaczenie Aleksandra Krzysztoszek)\n\nCzeska prezydencja przygotowuje \"świąteczny\" pakiet reform UE W okolicach Bożego Narodzenia czeska prezydencja w Radzie UE ma przedstawić pakiet reform Unii Europejskiej.\n\nBERLIN\n\nCzołgi, natychmiast. Do kolejnej fazy wojny Ukraina potrzebuje nowoczesnych czołgów. Nic nie wskazuje, aby Niemcy zdecydowały się przystać na apele władz w Kijowie ws. dostaw. Presja społeczności międzynarodowej na Niemcy się wzmaga, ale kanclerz Olaf Scholz twardo trzyma się swojego stanowiska.\n\nKijów niemal od razu po rozpoczęciu rosyjskiej inwazji zwrócił się do Niemiec o wsparcie militarne w postaci czołgów, Berlin jednak odmówił. Zamiast nich, zaoferował Ukraińcom wyrzutnie rakietowe i pojazdy opancerzone.\n\n„Jeśli Ukraińcy mówią, że potrzebują czołgów bojowych, to musimy potraktować to poważnie i im je dać”, powiedziała niedawno szefowa Komisji Europejskiej Ursula von der Leyen.\n\n„Ukraińcy udowadniają, że potrafią się bronić, jeśli mają odpowiednie środki wojskowe”, dodała.\n\n„Kanclerz Scholz usiłuje cały czas lawirować pomiędzy naciskami Zielonych i FDP domagających się zwiększenia skali pomocy, a częścią deputowanych i wyborców SPD przywiązanych do tradycji pacyfizmu i dialogu z Rosją. Dlatego kolejne dostawy broni na Ukrainę sprawiają wrażenie wymuszonych na rządzie przez naciski koalicjantów i presję ze strony sojuszników”, uważa Łukasz Jasiński z Polskiego Instytutu Spraw Międzynarodowych.\n\nLINK DO ARTYKUŁU PONIŻEJ\n\n(Krzysztof Ryncarz | EURACTIV.pl)\n\nDlaczego Niemcy nie chcą wysłać Ukrainie czołgów? EURACTIV.pl wyjaśnia, dlaczego kanclerz Olaf Scholz jest przeciwny wysłaniu niemieckich czołgów do Ukrainy.\n\nBERNO\n\nWyrównają wiek emerytalny. Szwajcarzy opowiedzieli się w niedzielnym referendum za podwyższeniem wieku emerytalnego kobiet z 64 do 65 lat i za podniesieniem stawki VAT, wynika z wstępnych oficjalnych wyników. Jednocześnie zagłosowano przeciwko rezygnacji z hodowli przemysłowej zwierząt. Frekwencja wyniosła ok. 52 proc.\n\nZgodnie z proponowaną reformą systemu emerytalnego kobiety w Szwajcarii będą pracować tak długo jak mężczyźni.\n\nZa podniesieniem wieku emerytalnego kobiet zagłosowało ok. 50,6 proc. obywateli, a 49,4 proc. było przeciw.\n\nSzwajcarzy zagłosowali również za zwiększeniem podatku VAT. Propozycję tę poparło 55,1 proc. głosujących.\n\nLINK DO ARTYKUŁU PONIŻEJ\n\n(János Allenbach-Ammann | EURACTIV.com | Tłumaczenie Mateusz Kucharczyk)\n\nSzwajcarzy poparli podwyższenie wieku emerytalnego kobiet Zgodnie z proponowaną reformą systemu emerytalnego kobiety w Szwajcarii będą pracować tak długo jak mężczyźni.\n\nWIEDEŃ\n\nSzczepią na małpią ospę. Wiedeń rozpoczyna kampanię szczepień na małpią ospę. Mimo zwiększenia podaży szczepionek wciąż nie ma ich jednak tyle, aby starczyło dla wszystkich zarejestrowanych.\n\nRząd federalny przydzielił Wiedniowi kolejne 140 dawek szczepionki do szczepień na małpią ospę, aby zaspokoić wysokie zapotrzebowanie, powiedział w niedzielę Peter Hacker, który w stołecznej radzie miasta zajmuje się sprawami zdrowia.\n\nTeoretycznie 140 dawek powinno wystarczyć na 700 szczepień. Do całkowitego „uodpornienia się” na małpią ospę potrzebne są jednak dwa szczepienia, dlatego na razie zaszczepionych zostanie tylko 350 osób.\n\nLINK DO ARTYKUŁU PONIŻEJ\n\n(Laura Kabelka | EURACTIV.de | Tłumaczenie Aleksandra Krzysztoszek)\n\nAustria: Wiedeń zaczyna szczepienie na małpią ospę Liczba zarejestrowanych na szczepienia osób w stolicy Austrii znacznie przewyższa podaż szczepionek.\n\nWARSZAWA\n\nDwugłos ws. KPO. Prezes PiS Jarosław Kaczyński oświadczył w niedzielę (25 września), że Polska powinna już otrzymywać pieniądze z Krajowego Planu Odbudowy, bo wszystkie warunki stawiane przez Komisję Europejską zostały spełnione. Tymczasem szefowa KE Ursula von der Leyen powtarza, że żadne wypłaty z tego funduszu nie mogą zostać dokonane dopóki polski rząd nie wypełni tzw. kamieni milowych.\n\nW pierwszym etapie istotne jest przede wszystkim przywrócenie niezależności polskiemu sądownictwu. Jednak Jarosław Kaczyński uważa, że tak naprawdę chodzi o plan kanclerza Niemiec Olafa Scholza, by pod niemieckim butem znalazła się przynajmniej Europa Środkowa.\n\nLINK DO ARTYKUŁU PONIŻEJ\n\n(Barbara Bodalska | EURACTIV.pl)",
    "Czechy. Premier wzywa do oszczędności, ale zaczyna od siebie. \"Nie chcemy pożyczać pieniędzy\"": "Inflacja w Czechach w sierpniu wyniosła 17,2 proc. To mniej od oczekiwań ekspertów. Mimo to nasi południowi sąsiedzi zmagają się z kryzysem gospodarczym. Premier Czech Petr Fiala o tę sytuację obwinił wojnę w Ukrainie. - Jej celem jest zagrożenie pewności społecznej ludzi w krajach europejskich, sparaliżowanie naszych gospodarek, podważenie zaufania obywateli do państwa i samej demokracji - mówił. Zaapelował też do rodaków o oszczędzanie energii.\n\nREKLAMA\n\nZobacz wideo Kotecki: Potrzebna jest bardzo silna i szybka transformacja energetyczna w Europie\n\nCzechy. Premier Fiala apeluje o oszczędzanie gazu i energii\n\nPremier Czech wezwał w niedziele Czechów do racjonalnego obchodzenia się z gazem i energią elektryczną, aby zaoszczędzić własne pieniądze i pomóc obniżyć wydatki państwa, a także wspomóc czeską gospodarkę. - W grę wchodzi ponad 100 mld koron, które musimy skądś pozyskać. Nie chcemy po raz kolejny pożyczać pieniędzy, jak to wielokrotnie robiły poprzednie gabinety - mówił, cytowany przez Prague Moring.\n\nNa słowach się jednak nie skończyło. Rząd chce dać pozytywny przykład, oszczędzając na wykorzystaniu energii. Premier zapowiedział, że w głównej siedzibie rządu można zaoszczędzić nawet jedną piątą zużywanej energii poprzez m.in. ograniczenie oświetlenia budynku w nocy, wymianę żarówek na LED, a także zainstalowaniu czujników ruchu w łazienkach i na korytarzach.\n\nWięcej o gospodarce przeczytaj na stronie głównej Gazeta.pl\n\nPremier Czech daje przykład obywatelom\n\nOprócz tego Fiala zapowiedział, że w budynku Akademii Straki, gdzie urzęduje tamtejszy rząd, zostanie ocieplone poddasze, co pozwoli zapobiec ucieczce ciepła. Urzędnicy kancelarii premiera dostali także instrukcje wewnętrzne dot. sposobu wentylacji, czy oświetlenia. W budynku zmniejszono również temperaturę. Na korytarzu będzie to 15 stopni Celsjusza, a w biurach 19-20 stopni Celsjusza - wymienia money.pl.\n\nOprócz tego w Czechach zostaną wprowadzone reformy energetyczne. Rząd planuje rekompensatę dla dużych czeskim firm i przedsiębiorstw przemysłowych, które miały mniejsze zyski z powodu rosnących kosztów energii. Z drugiej strony planowany jest podatek od nadzwyczajnych zysków spółek energetycznych. Państwo chce także wprowadzić limity cen energii elektrycznej i gazu.\n\n- Robimy wszystko, aby Czechy jak najszybciej stały się suwerennym państwem energetycznym. Tylko w ten sposób możemy prawdziwie i ostatecznie wyjść z niebezpieczeństwa kryzysu energetycznego - powiedział Fiala, cytowany przez Prague Morning.",
    "Święto żużla w Czechach. Ponad 80 wyścigów w trzy dni. Polsko-duńska rywalizacja o medale SEC": "Święto żużla w Czechach. Ponad 80 wyścigów w trzy dni. Polsko-duńska rywalizacja o medale SEC\n\nKońcówka września to czas na tradycyjny żużlowy weekend w Pardubicach. Trzy dni zawodów w tym mieście to prawdziwa uczta dla fanów speedwaya.\n\nMateriały prasowe / One Sport / Na zdjęciu: Janusz Kołodziej w kasku czerwonym\n\nTrzy dni dostarczą fanom speedwaya sporo wrażeń. Do obejrzenia jest ponad 80 wyścigów.\n\nPo piątkowym finale SEC, na sobotę zaplanowano aż dwa turnieje. Będzie to finał mistrzostw świata we Flat Tracku oraz tradycyjne juniorskie zawody o Zlatą Stuhę. Niedziela to czas na główne wydarzenie weekendu, czyli Zlatą Prilbę.\n\nW piątek poznamy nowego mistrza Europy. O złoty medal powalczą Janusz Kołodziej i Leon Madsen. W klasyfikacji generalnej Polak ma punkt przewagi nad Duńczykiem. Zawodnik Fogo Unii Leszno od kilku miesięcy zmaga się z kontuzją barku. Wygrana w mistrzostwach Europy to nie tylko prestiż, ale także zapewni mu także start w przyszłorocznym cyklu Grand Prix.\n\n- Jeśli uda się go wygrać, to Janusz na pewno podejmie jeszcze jedną próbę powalczenia z rywalami w Grand Prix. Rezygnacja z jazdy w GP nie jest nawet brana pod uwagę, więc wszystko zależy już tylko od tego, czy uda się wywalczyć awans. Janusz podchodzi jednak do tego bez zbędnego napięcia ale oczywiście z pełnym zaangażowaniem i swoją ogromną ambicją - powiedział Krzysztof Cegielski w rozmowie z WP SportoweFakty (kliknij TUTAJ).\n\nSzansę na złoto ma także inny z reprezentantów Polski - Patryk Dudek. Zawodnik For Nature Solutions Apator Toruń traci do Kołodzieja sześć punktów i by liczyć się w walce o tytuł musi zanotować bezbłędne zawody. Dudek tor w Pardubicach zna bardzo dobrze, rok temu wygrał na nim m.in. prestiżową Zlatą Prilbę. Jego przewaga nad czwartym w \"generalce\" Mikkelem Michelsenem wynosi cztery oczka.\n\nW cieniu rywalizacji o medale, poznamy także pięciu przyszłorocznych uczestników SEC. Najbliższej utrzymania w cyklu jest Bartosz Smektała, który ma pięć punktów przewagi nad Piotrem Pawlickim, Rasmusem Jensenem i Dominikiem Kuberą.\n\nPo emocjach związanych z mistrzostwami Europy, w sobotę odbędą się finał mistrzostw świata we Flat Tracku z udziałem Łukasza Bujniewicza oraz juniorski turniej o Zlatą Stuhę. W nim Polskę reprezentować będą Bartłomiej Kowalski i Nikodem Bartoch.\n\nW niedzielę Bartosz Smektała i Krzysztof Buczkowski spróbują się wpisać na listę triumfatorów Zlatej Prilby. Będzie to już 74. edycja zawodów, w których do rozegrania jest 32 wyścigi, a w każdym z nich udział bierze po sześciu żużlowców. Do tej pory spośród polskich zawodników wygraną w tym turnieju mają na koncie Rune Holta, Grzegorz Walasek i Patryk Dudek.\n\nLista startowa finału SEC:\n\n1. Patryk Dudek (Polska)\n\n2. Andrzej Lebiediew (Łotwa)\n\n3. Adam Ellis (Wielka Brytania)\n\n4. Daniel Bewley (Wielka Brytania)\n\n5. Oliver Berntzon (Szwecja)\n\n6. David Bellego (Francja)\n\n7. Rasmus Jensen (Dania)\n\n8. Leon Madsen (Dania)\n\n9. Dominik Kubera (Polska)\n\n10. Mikkel Michelsen (Dania)\n\n11. Bartosz Smektała (Polska)\n\n12. Piotr Pawlicki (Polska)\n\n13. Jan Kvech – Dzika karta (Czechy)\n\n14. Vaclav Milik (Czechy)\n\n15. Janusz Kołodziej (Polska)\n\n16. Dimitri Berge (Francja)\n\n17. Petr Chlupac (Czechy)\n\n18. Hynek Stichauer (Czechy)\n\nPoczątek: piątek, godz. 19:00\n\nObsada Zlatej Stuhy - sobota, godz. 13:00\n\nMario Niedermaier (Niemcy), Petr Chlupac (Czechy), Steven Goret (Francja), Norick Bloedern (Niemcy), Anże Grmek (Słowenia), Jan Jenicek (Czechy), Sam Hagon (Wielka Brytania), Ben Ernst (Niemcy), Bartłomiej Kowalski (Polska), Jaroslav Vanicek (Czechy), Celina Liebmann (Niemcy), Daniel Klima (Czechy), Nikodem Bartoch (Polska), Matous Kamenik (Czechy), Erik Bachhuber (Niemcy), Mika Meijer (Holandia)\n\nObsada Zlatej Prilby - niedziela, godz. 12:30\n\nJason Doyle (Australia), Max Fricke (Australia), Jaimon Lidsey (Australia), David Bellego (Francja), Daniel Gappmaier (Austria), Mads Hansen (Dania), Niels Kristian Iversen (Dania), Rasmus Jensen (Dania), Timo Lahti (Finlandia), Jordan Dubernard (Francja), Daniel Bewley (Wielka Brytania), Adam Ellis (Wieka Brytania), Dimitri Berge (Francja), Norick Bloedern (Niemcy), Kevin Woelbert (Niemcy), Norbert Magosi (węgry), Michele Paco Castagna (Włochy), Nicolas Covatti (Włochy), Krzysztof Buczkowski (Polska), Bartosz Smektała (Polska), Matic Ivacic (Słowenia), Nick Skorja (Słowenia), Matej Zagar (Słowenia), Jakub Valkovic (Słowenia), Oliver Berntzon (Szwecja), Antonio Lindbaeck (Szwecja), Andrzej Lebiediew (Łotwa), Marko Lewiszyn (Ukraina), Luke Becker (USA), Petr Chlupac (Czechy), Daniel Klima (Czechy), Eduard Krcmar (Czechy), Jan Kvech (Czechy), Vaclav Milik (Czechy), Jaroslav Petrak (Czechy) - rez.\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nKtóry turniej zapowiada się najciekawiej? Finał SEC Zlata Stuha Zlata Prilba zagłosuj, jeśli chcesz zobaczyć wyniki\n\nPolub Żużel na Facebooku\n\nZgłoś błąd",
    "Czechy. Antyrządowe protesty przeciwko drożyźnie. Szacunki mówią nawet o 100 tys. ludzi": "W centrum Pragi zgromadziło się od 70 do nawet 100 tys. osób przeciwnych polityce czeskiego rządu. Protestujący wezwali rządzącą koalicję do podjęcia działań w celu kontroli gwałtownie rosnących cen energii. Na demonstracji pojawiły się także hasła antyeuropejskie. Premier Czech Petr Fiala stwierdził, że protestującym nie leży na sercu dobro kraju.\n\nProtest odbył się pod nazwą \"Republika Czeska na pierwszym miejscu\". Zorganizowali go przedstawiciele głównie pozaparlamentarnych partii politycznych oraz stowarzyszeń obywatelskich, którzy nie zgadzają się z obecną polityką i chcą dymisji rządu.\n\nDemonstranci trzymali hasła neutralności militarnej. Uczestnicy przekazali także, że Czechy powinny mieć bezpośrednie kontrakty z dostawcami gazu, w tym z Rosją. Szacunki policji określają liczbę protestujących na ok. 70 tys. Pojawiły się również doniesienia o nawet 100 tysiącach zgromadzonych w centrum stolicy.\n\nSłużby na koncie w mediach społecznościowych podały, że protest był pokojowy i nie doszło do żadnych poważniejszych incydentów.\n\nShromáždění na Václavském náměstí probíhá v klidu a nemuseli jsme zatím řešit žádné vážnější problémy. Počet účastníků ve 14.30h odhadujeme asi na 70 tisíc. pic.twitter.com/9J4QGDEg3j — Policie ČR (@PolicieCZ) September 3, 2022\n\n- Celem naszej demonstracji jest domaganie się zmian, głównie w rozwiązaniu kwestii cen energii, zwłaszcza prądu i gazu, które tej jesieni zniszczą naszą gospodarkę - powiedział portalowi informacyjnemu iDNES.cz współorganizator wydarzenia Jiri Havel.\n\nPremier Czech: Demonstrantom nie zależy na dobru kraju\n\nProtest na Placu Wacława w centrum miasta odbył się dzień po tym, jak rząd przetrwał głosowanie nad wotum nieufności w związku z zarzutami opozycji o bezczynność wobec inflacji i wzrostu cen energii.\n\nPremier Petr Fiala, który stoi na czele centroprawicowej, pięciopartyjnej koalicji, powiedział serwisowi informacyjnemu CTK, że protestującym nie leży na sercu dobro kraju.\n\nZOBACZ: Czechy. Ferrari służyło przestępcom. Teraz zaczęło służbę w policji\n\n- Demonstracja na placu Wacława została zwołana przez siły, które są prorosyjskie. Przedstawiono hasła przeciwne interesom Republiki Czeskiej - dodał.\n\nA massive anti-government demonstration took place on Wenceslas Square in #Prague. The protesters took to the streets because of rising electricity prices and inflation. pic.twitter.com/eFviu4oDRZ — NEXTA (@nexta_tv) September 3, 2022\n\nWIDEO: Mateusz Lachowski: Mobilizacja to zawsze mobilizacja Twoja przeglądarka nie wspiera odtwarzacza wideo...\n\nmbl/map/ Polsatnews.pl",
    "Czechy: Wiz humanitarnych dla Rosjan uciekających przed mobilizacją nie będzie – EURACTIV.pl": "Przedstawiciele rządu Czech zapowiedzieli, że nie będzie żadnych wizowych wyjątków dla Rosjan uciekających zagranicę przed mobilizacją wojskową w ich kraju. Mają być oni traktowani jak wszyscy cudzoziemcy starający się o azyl.\n\nCzechy obecnie wydają obywatelom rosyjskim tylko wizy humanitarne. Wydawanie wszystkich innych rodzajów wiz zostało wstrzymane krótko po tym, jak Rosja najechała zbrojnie na Ukrainę. Od niedawna podobnie traktowani są obywatele Białorusi, która wspiera Rosję.\n\nPo tym jak rosyjski prezydent Władimir Putin ogłosił podpisanie dekretu o częściowej mobilizacji wojskowej, wielu Rosjan postanowiło wyjechać zagranicę – m.in. do Armenii, Gruzji, Kazachstanu, Turcji czy Mongolii. Kraje te nie wymagają od Rosjan wiz, a rosyjskie samoloty mogą lądować na tamtejszych lotniskach.\n\nAle kolejne kraje europejskie deklarują, że nie będą przyjmować u sobie rosyjskich uciekinierów przed wojskiem. Pierwsza zapowiedziała to Łotwa, ale podobnie zrobią Czechy, które samego faktu skierowania kogoś do służby wojskowej w warunkach wojennych nie będą uznawać za przesłanki do wydania wizy humanitarnej.\n\nNiemcy przyjmą Rosjan uciekających przed mobilizacją, ale tylko tych zagrożonych represjami Po ogłoszeniu przez prezydenta Rosji częściowej mobilizacji, część Rosjan stara się opuścić swój kraj.\n\nRosjanie będą w Czechach podlegać standardowej procedurze azylowej\n\n„Rozumiem, że Rosjanie uciekają przed coraz bardziej desperackimi decyzjami Putina, ale ci, którzy uciekają z kraju, bo nie chcą wypełnić nałożonego obowiązku przez ich własne państwo, nie kwalifikują się do otrzymania wizy humanitarnej” – powiedział czeski minister spraw zagranicznych Jan Lipavský.\n\nPodobnie wyraził się premier Czech Petr Fiala, który przekazał mediom, że każda osoba uciekająca z Rosji przed mobilizacją będzie traktowana jak wszyscy inni cudzoziemcy starający się o azyl. Aby go otrzymać będą musieli udowodnić, że grożą im poważne represje, a służby wojskowej odmawiają np. z powodu odpowiednich przekonać religijnych lub stanu zdrowia.\n\n„Jeśli ktoś do nas przybędzie i wystąpi o azyl, to jego wniosek będzie oceniany w ramach standardowej procedury azylowej” – podkreślił Fiala.",
    "Nowy ambasador RP w Pradze: Polskę i Czechy zbliżyło wsparcie Ukrainy": "Nowy ambasador RP w Pradze Mateusz Gniazdowski, który w środę złożył na ręce prezydenta Czech Milosza Zemana listy uwierzytelniające i oficjalnie rozpoczął swoja misję, podkreślił w rozmowie z PAP, że Polskę i Czechy zbliżyło wsparcie dla Ukrainy.\n\nDyplomata zauważył, że agresja Rosji na Ukrainę pozwoliła w nieco innej perspektywie spojrzeć na polsko-czeskie kontakty dwustronne. „Zbliżyło nas wsparcie dla Ukrainy. Polska i Czechy zarówno w zakresie pomocy humanitarnej, jak też konkretnej pomocy w zakresie broni i sprzętu wojskowego, należą do czołówki państw europejskich. Współpraca polsko-czeska w tym obszarze jest niezwykle intensywna. Ta koniunktura polityczna, która wynika ze zrozumienia zagrożeń, bierze się z podobnej percepcji zagrożeń” – powiedział Gniazdowski.\n\nNawiązując do swoich planów, ambasador stwierdził, że chciałby priorytetowo potraktować kwestie wzmacniania zaufania w stosunkach polsko-czeskich, szczególnie w wymiarze transgranicznym. „Łączy nas długa granica. Wiele kwestii wymaga większego zrozumienia stanowisk stron i mam nadzieję, że wzmacniając istniejące instrumentarium tej współpracy bilateralnej i transgranicznej, będziemy mogli utrwalić pewne pozytywne tendencje, które w stosunkach polsko czeskich się zarysowały” – wskazał.\n\nWspółpraca\n\nGniazdowski powiedział, że ten „dobry czas” należy wykorzystać w kontekście kontaktów roboczych i budowania wzajemnego zaufania, które zostało, jak to określił, „w jakiejś mierze nadwyrężone” poprzez spór o Turów. „Te rzeczy zostały wyprostowane, została zawarta umowa polsko-czeska dotycząca tego tematu, natomiast tę umowę trzeba wykonywać. Trzeba dbać o to, aby współpraca transgraniczna, zwłaszcza w tych kwestiach środowiskowych, układała się pomyślnie” – oświadczył.\n\nAmbasador przypomniał, że Republika Czeska sprawuje obecnie przewodnictwo w Radzie Unii Europejskiej. „W tym zakresie rola placówki jest istotna na rzecz wsparcia tych kontaktów, niezwykle intensywnych w okresie czeskiej prezydencji. Na refleksję dotyczącą współpracy regionalnej będzie jeszcze czas także po zakończeniu przez Czechy prezydencji. Wierzę, że także w tym silnym polsko-czeskim dialogu uda się wypracować pewne wspólne poglądy na kształt tej współpracy w przyszłości” - powiedział.\n\n”Dług graniczny\"\n\nGniazdowsk, pytany o kwestie istniejącego ”długu granicznego”, który powstał w latach pięćdziesiątych XX wieku, w ramach którego Czechy powinny zwrócić 368 hektarów, stwierdził, że atmosfera wyborcza, a w Czechach w piątek i w sobotę odbędą się wybory lokalne, nie sprzyja refleksji na ten temat. „Do tego tematu powrócimy” – oznajmił dyplomata. Jednocześnie zapowiedział swoje odwiedziny we wszystkich regionach Republiki Czeskiej, przede wszystkim w tych, które graniczą z Polską.\n\nW środę na Zamku Praskim, który jest siedzibą czeskich prezydentów, Gniazdowski złożył na ręce Milosza Zemana listy uwierzytelniające. Podczas krótkiej ceremonii czeski prezydent m.in. podkreślił wagę stosunków polsko-czeskich.\n\nPolitolog i analityk Mateusz Gniazdowski jest byłym wicedyrektorem Ośrodka Studiów Wschodnich im. Marka Karpia. Wcześniej pracował w Polskim Instytucie Spraw Międzynarodowych. Był przewodniczącym Rady Programowej Forum Polsko-Czeskiego przy ministrze spraw zagranicznych. Placówkę objął po Mirosławie Jasińskim, który został odwołany na początku roku po wypowiedziach prasowych na temat sporu o Turów. Uznano wówczas, że jego opinie były nieodpowiedzialne.\n\nZ Pragi Piotr Górecki (PAP)\n\nmj/",
    "MŚ siatkarek 2022: Brazylia - Czechy. Relacja i wynik na żywo": "Brazylia i Czechy zmierzą się w spotkaniu 1. kolejki fazy grupowej turnieju mistrzostw świata siatkarek 2022. Relacja i wynik na żywo meczu Brazylia - Czechy od godz. 20:30 na Polsatsport.pl.\n\nMistrzostwa świata odbędą się w sześciu miastach - Arnhem, Rotterdamie i Apeldoornie oraz Gdańsku, Łodzi i Gliwicach. Po dwóch fazach grupowych, rozegrana zostanie faza pucharowa - od ćwierćfinałów. Turniej zakończy się 15 października w Apeldoornie, który będzie gospodarzem finału i meczu o brązowy medal.\n\n\n\nRelacja i wynik na żywo meczu Brazylia - Czechy od godz. 20:30 na Polsatsport.pl.\n\nPI, Polsat Sport",
    "Czechy zrobiły to, co nie udało się Polsce. Zaskakujące dane o inflacji": "Ceny w Czechach rosną w tempie 17,2 proc. w skali roku — wynika z najnowszych danych opublikowanych przez czeski urząd statystycznych. Wychodzi na to, że w sierpniu inflacja u naszych południowych sąsiadów spadła. W lipcu była na poziomie 17,5 proc.\n\nTo spore zaskoczenie, bo ekonomiści spodziewali się dalszego wzrostu inflacji. Średnia prognoz sugerowała osiągnięcie poziomu 17,7 proc. W ten sposób Czesi przełamali wzrostowy trend, który utrzymywał się od czerwca 2021 r.\n\nCzeska inflacja zrobiła to, co nie udało się w Polsce. W naszym kraju w sierpniu inflacja miała spaść z 15,6 do 15,4 proc., a ostatnio GUS poinformował o wzroście wskaźnika do 16,1 proc.\n\nEkonomiści PKO BP wskazują, że za spadek inflacji w Czechach odpowiadała głównie kategoria transport (paliwa), która obniżyła wskaźnik między lipcem i sierpniem o 0,4 pkt proc. rok do roku.\n\nW skali miesiąca wyhamował też wzrost cen żywności w Czechach o 0,5 proc. Za to w dalszym ciągu szybko rosły ceny w restauracjach (1,5 proc.) oraz w rekreacji i kulturze (1,1 proc.).\n\nEkonomiści zauważają, że czeska inflacja HICP w sierpniu również spadła — do 17,1 proc. rok do roku z 17,3. Tym samym do 0,1 pkt proc. zmniejszyła się różnica między inflacją HICP a CPI, która pod koniec zeszłego roku przekraczała 1 pkt proc.\n\nSpadek inflacji zaskakuje wobec dużego wzrostu cen energii elektrycznej. W sierpniu były o 34,6 proc. wyższe niż rok wcześniej. Równocześnie ceny gazu ziemnego wzrosły o 61,4 proc.\n\nZ takiego niespodziewanego obrotu spraw zadowolony jest nowy prezes czeskiego odpowiednika NBP. Tamtejszy bank centralny w ubiegłym miesiącu pozostawił stopy procentowe bez zmian po dziewięciu kolejnych podwyżkach.\n\nBank przewiduje, że inflacja w Czechach nie powiedziała jeszcze ostatniego słowa. Osiągnie w tym roku szczytowy poziom około 20 proc. Z szacunków wynika też, że dwucyfrowa inflacja utrzyma się do około połowy 2023 r. i powróci do docelowego poziomu 2 proc. w ciągu dwóch lat.",
    "Zaskakujące wyniki sondażu: Czesi chcą negocjować z Rosją ws. importu energii": "Obywatele Czech opowiadają się za negocjowaniem importu energii z Rosją częściej niż za możliwością całkowitego zerwania relacji z tym krajem, wynika z najnowszego sondażu pracowni Kantar.\n\nWedług badania, 49 proc. osób opowiada się za negocjacjami z Rosją, a 43 proc. za całkowitym zerwaniem relacji.\n\n„Czeskie społeczeństwo dzieli się na dwie podobnie duże części, jeśli chodzi o to, czy odciąć się od rosyjskiego gazu i ropy, czy negocjować z Rosją” – wyjaśnia wyjaśnia Nikola Kopáčová, socjolog z pracowni Kantar.\n\n„Kontynuacja dostaw z Rosji jest częściej popierana przez osoby z niższym wykształceniem, zwłaszcza wyborców Wolności i Demokracji Bezpośredniej oraz Partii Komunistycznej” – dodała.\n\nCzechy: Premier obwinia prorosyjskie siły za antyrządowe protesty Demonstranci protestowali w sobotę w Pradze przeciwko wysokim cenom energii i prozachodniemu kursowi obecnego rządu.\n\nCzechy: Zaskakujące wyniki sondażu\n\nPartia Wolności i Demokracji Bezpośredniej, obecnie będąca w opozycji, uzyskała 9,6 proc. głosów w wyborach w październiku 2021 r., podczas gdy Partia Komunistyczna nie jest reprezentowana w parlamencie. Od początku wojny na Ukrainie obie strony naciskają na współpracę gospodarczą z Rosją.\n\n„Liczba (osób opowiadających się za negocjacjami z Rosją) niemile mnie zaskoczyła” – powiedział z kolei czeski minister finansów Zbyněk Stanjura (ODS, ECR) dla Telewizji Czeskiej w odpowiedzi na wyniki sondażu. „Rozumiem te obawy, ale to nie jest rozwiązanie” – zaznaczył.\n\nCzechy, które przed wybuchem wojny na Ukrainie były uzależnione od rosyjskiego importu w 97 proc. swojego zużycia gazu, podjęły szereg działań w celu zmniejszenia zależności. Obecne magazyny gazu w Czechach są wypełnione w ponad 82 proc. pojemności.\n\nPraga kupiła też udziały w holenderskim terminalu LNG, który powinien pokryć jedną trzecią krajowego zużycia gazu.",
    "Najciekawsze w Europie jaskinie. Czechy mają powody do dumy": "Kierunki\n\nJaskinie w Czechach uchodzą za jedne z najpiękniejszych i najciekawszych w Europie. Ich duży plus to też odległość od Polski. Zobacz, co warto zobaczyć podczas krótkiego wypadu do Czech.\n\nCzechy można odkrywać na wiele sposób. Nasi południowi sąsiedzi oferują trasy zwiedzania szlakiem winnic, browarów, zamków, a nawet teatrów lalek. Perłą czeskiej przyrody są też intrygujące jaskinie. Które jaskinie w Czechach warto odwiedzić? Przygotuj się na zwiedzanie pieszo, kolejką, a nawet drogą wodną.\n\nJednym z najciekawszych regionów turystycznych w Czechach jest Morawski Kras, rozciągający się na północ od Brna. To też jeden z najważniejszych terenów krasowych w środkowej Europie. Pięć z ponad 1100 jaskiń zostało udostępnionych dla zwiedzających.\n\nNajwiększą popularnością cieszą się Jaskinie Punkvy. Łączna długość podziemnych korytarzy wynosi około 4,5 kilometra. Turyści mogą odkrywać 1260 metrów, z których 440 metrów pokonuje się łodzią. Z łodzi elektrycznych można podziwiać szmaragdowe jeziora i Grotę Masaryka z bogatą dekoracją stalaktytową. Temperatura wody w jaskiniach waha się od około czterech do siedmiu stopni. Temperatura powietrza jest niewiele wyższa.\n\nŁodzie z turystami kursują pod wodą już od ponad 100 lat. Pierwsza wodna część jaskiń, od obecnej przystani do Groty Masaryka, została udostępniona dla zwiedzających 30 marca 1921 r. Wówczas po rzece pływały cztery drewniane łodzie. Z czasem zastąpiły je znacznie cichsze łodzie elektryczne.\n\nObecna trasa, prowadząca przez kręty labirynt korytarzy, zaczyna się na dnie przepaści Macochy. Budowa drogi wodnej nie była łatwa i trwała w sumie 13 lat. Największą przeszkodą dla eksploratorów były tak zwane syfony, czyli odcinki jaskiń zalane wodą aż po strop. W 1920 r. doktor Karel Absolon, znany archeolog, geograf, paleontolog, speleolog oraz odkrywca i badacz wielu jaskiń Morawskiego Krasu, jako pierwszy zszedł na dno przepaści Macocha. Razem z zespołem odkrył w rejonie Palavy figurkę Wenus z Věstonic, która uchodzi najstarszy przedmiot artystyczny z ceramiki na świecie.\n\nJaskinie Punkvy są położone w kanionie krasowym Pustý žleb. Kilka kilometrów dalej znajduje się centrum informacyjne i restauracja Skalny Młyn. Podziemne korytarze można zwiedzać nie tylko pieszo. Do jaskiń z młyna kursuje kolejka turystyczna. W trakcie blisko godzinnej wycieczki turyści przejeżdżają przez olbrzymie sale i korytarze zdobione stalaktytami na dno przepaści Macocha. Tam właśnie grupa przesiada się na wspomniane wcześniej łodzie. W trakcie spływu przewidziana jest przerwa na zwiedzenie Sali Masaryka. To jeden z najpiękniejszych obszarów podziemnych Morawskiego Krasu.\n\nMorawski Kras to region turystycznym chętnie odwiedzany przez miłośników jaskiń. / fot. Jacek Kadaj/Getty Images\n\nJaskinie Punkvy są dostępne dla zwiedzających także zimą. Możne je odwiedzać codziennie, oprócz poniedziałków. Warto zarezerwować bilety z wyprzedzeniem. Wstęp dla osoby dorosłej kosztuje 280 CzK, dla dzieci 150 CzK.\n\nPrzesiadka na dnie przepaści Macocha zachwyci nie tylko dzieci, ale też dorosłych. Przepaść można podziwiać z dołu i z góry, z dwóch mostków widokowych. Umieszczony najwyżej Górny mostek (Horní můstek), został wybudowany w 1882 r. Z Dolnego mostku (Dolní můstek) wybudowanego w 1899 r. można podziwiać dno Machochy.\n\nPrzepaść Macocha ma głębokość ponad 138 metrów. Lej jest efektem zawaleniem się stropu jaskini. Przypomina o tym dno częściowo pokryte rumowiskiem skalnym.\n\nW Jaskiniach Sloupsko-Šošůvskich zimą czynne są tylko niektóre trasy turystyczne. To dlatego, że w jaskiniach tych hibernują nietoperze. Udostępnione można zwiedzać codziennie, oprócz poniedziałków, w godzinach od 10, 12 i 13.\n\nO każdej porze roku czynna jest również trasa turystyczna Śladami Nagela. Trasa jest dość wymagająca, dlatego uczestnicy wycieczki muszą mieć powyżej 10 lat. Wymagana jest wcześniejsza rezerwacja.\n\nOprócz jaskiń Morawskiego Krasu na miłośników podziemnego świata czekają zimą także Bozkovskie Jaskinie Dolomitowe w Czeskim Raju. To najrozleglejsze jaskinie dolomitowe w Czechach. Całkowita długość odkrytych do tej pory korytarzy wynosi 1060 metrów. Zimą bywa tu mniej turystów, można więc w spokoju podziwiać piękno natury.\n\nGrupy powyżej 10 osób mogą zwiedzać zimą również Zbrašovske Jaskinie Aragonitowe położone w dolinie rzeki Bečvy, w uzdrowisku Teplice nad Bečvou. Są to najcieplejsze jaskinie w Czechach. Przez cały rok panuje w nich stała temperatura 14 st. C. Zwiedzanie jaskiń warto połączyć ze spacerem nad pobliską Przepaść Hranicką, najgłębszą przepaść w Czechach. Największa dotąd zmierzona głębokość przepaści sięga prawie 290 metrów.",
    "Portugalia – Hiszpania i Szwajcaria – Czechy: Typy bukmacherskie. Kursy. Kto awansuje do Final Four?": "Wydaje się, że przed rozpoczęciem zmagań w fazie grupowej w ciemno można było zakładać, że kwestia zajęcia pierwszego miejsca rozstrzygnie się pomiędzy reprezentacjami Portugalii oraz Hiszpanii. Tak też w istocie się stało, choć wciąż nie wiemy, która z drużyn okaże się lepsza. W zdecydowanie korzystniejszej sytuacji znajdują się jednak Cristiano Ronaldo i spółka. Nie dość, że podopieczni Fernando Santosa zagrają przed własną publicznością, to do wygrania grupy wystarczy im zaledwie remis. Portugalczycy zgromadzili do tej pory 10 punktów w 5 meczach, o dwa więcej od „La Furia Roja”. Drużynie prowadzonej przez Luisa Enrique mocną czkawką może odbić się zwłaszcza niedawna, sensacyjna porażka przed własną publicznością ze Szwajcarią (1:2). Fakt ten sprawia, że Hiszpanie – jeśli marzą o awansie do Final Four – muszą w ostatniej kolejce pokonać na wyjeździe Portugalię. W opinii ekspertów z TOTALbet nie będzie to jednak zadanie łatwe. Bukmacher za każdą złotówkę postawioną na zwycięstwo gości płaci bowiem 3.22 zł. W przypadku triumfu gospodarzy analogiczny zarobek wyniesie natomiast 2.33 zł.\n\nSzczęsny do dziennikarza: Byłem krytykowany?! Słabo pan ogląda Rozwijamy nasz serwis dzięki wyświetlaniu reklam. Blokując reklamy, nie pozwalasz nam tworzyć wartościowych treści. Wyłącz AdBlock i odśwież stronę.\n\nBardzo ciekawie powinno być również w drugim spotkaniu tej grupy, w którym Szwajcaria podejmie Czechy. Gospodarze nie mają już co prawda szans na wygranie grupy, wciąż mogą jednak… zająć w niej ostatnie miejsce. Stałoby się tak wówczas, gdyby przegrali wtorkowe starcie. Jeszcze na półmetku zmagań można byłoby śmiało zakładać, że tak właśnie się stanie. Helweci po trzech meczach mieli bowiem na koncie komplet porażek i zamykali tabelę grupy 2. Sensacyjne zwycięstwa nad Portugalią (1:0 u siebie) oraz Hiszpanią (2:1 na wyjeździe) sprawiły jednak, że ich sytuacja uległa diametralnej zmianie. Obecnie mają w dorobku sześć „oczek”, a do ewentualnego utrzymania w najwyższej dywizji brakuje im zaledwie remisu w domowym meczu z Czechami. Choć pierwsze starcie pomiędzy tymi zespołami (gospodarze wygrali w Pradze 2:1) pokazało, że są to drużyny o dość zbliżonym poziomie, eksperci z TOTALbet nie mają wątpliwości, czyje akcje stoją przed tym pojedynkiem wyżej. Bukmacher jest niemal pewien, że to prowadzeni przez Murata Yakina Szwajcarzy sięgną po komplet punktów, kurs na taki obrót wypadków ustalono bowiem na poziomie 1.68. Dla porównania, ten na wygraną gości z Czech wynosi 5.50.\n\nSonda Kto zagra w Final Four Ligi Narodów? Portugalia Hiszpania\n\nKursy TOTALbet:\n\nPORTUGALIA – HISZPANIA\n\nWynik meczu:\n\nPortugalia – 2.33 remis – 3.32 Hiszpania – 3.22\n\nPodwójna szansa:\n\n1/X – 1.35 1/2 – 1.34 X/2 – 1.58\n\nObie drużyny strzelą gola:\n\ntak – 1.84 nie – 1.90\n\nPortugalia strzeli gola:\n\ntak – 1.28 nie – 3.35\n\nHiszpania strzeli gola:\n\ntak – 1.40 nie – 2.74\n\nSZWAJCARIA – CZECHY\n\nWynik meczu:\n\nSzwajcaria – 1.68 remis – 3.80 Czechy – 5.50\n\nPodwójna szansa:\n\n1/X – 1.17 1/2 – 1.27 X/2 – 2.09\n\nObie drużyny strzelą gola:\n\ntak – 2.05 nie – 1.72\n\nSzwajcaria strzeli gola:\n\ntak – 1.18 nie – 4.35\n\nCzechy strzelą gola:\n\ntak – 1.69 nie – 2.05\n\nPodane kursy mogą ulec zmianie.\n\nPełna oferta dotycząca meczów Ligi Narodów znajduje się W TYM MIEJSCU\n\nArtykuł sponsorowany przez TOTALbet. TOTALbet posiada zezwolenie na urządzanie zakładów wzajemnych. Udział w nielegalnych grach hazardowych grozi konsekwencjami prawnymi. Hazard związany jest z ryzykiem.",
    "Żużel. Marko Lewiszyn wygrał Memoriał Lubosa Tomicka. Buczkowski dotarł do finału": "Żużel. Marko Lewiszyn wygrał Memoriał Lubosa Tomicka. Buczkowski dotarł do finału\n\nMarko Lewiszyn triumfował w 53. edycji Memoriału Lubosa Tomicka na praskiej Markecie. Ukrainiec w finale przywiózł za plecami trzech Czechów oraz reprezentanta Polski, Krzysztofa Buczkowskiego.\n\nWP SportoweFakty / Michał Krupa / Na zdjęciu od lewej: Eduard Krcmar, Marko Lewiszyn i Jan Kvech\n\nW ubiegłym sezonie najlepszym zawodnikiem Memoriału Lubosa Tomicka okazał się być Łotysz Francis Gusts, a na podium stanęli wówczas również Nick Skorja i Jakub Jamróg.\n\nW tym roku o główne trofeum na praskiej Markecie rywalizowało dwóch reprezentantów Polski - Krzysztof Buczkowski oraz Bartłomiej Kowalski.\n\nLepiej spisał się zawodnik Stelmet Falubazu Zielona Góra, któremu udało się zameldować w wyścigu finałowym, z kolei tarnowianin, choć walczył ambitnie, to nie był w stanie wygrywać, w efekcie czego po czwartym starcie, kiedy zameldował się na mecie na ostatniej pozycji, pogrzebał swoje szanse na sukces.\n\nWychowanek GKM-u Grudziądz w finale musiał stoczyć batalię z trójką Czechów oraz reprezentantem Ukrainy - Marko Lewiszynem. I niestety dla niego, ale poległ, bo musiał oglądać plecy czwórki rywali, a nieco niespodziewanie miejscowych matadorów pogodził wspomniany Lewiszyn.\n\nWyniki:\n\n1. Marko Lewiszyn - 12 (3,1,2,3,3) - 1. miejsce w finale\n\n2. Eduard Krcmar - 12 (2,3,3,3,1) - 2. miejsce w finale\n\n3. Jan Kvech - 14 (3,3,3,2,3) - 3. miejsce w finale\n\n4. Vaclav Milik - 12 (3,3,2,2,2) - 4. miejsce w finale\n\n5. Krzysztof Buczkowski - 13 (2,2,3,3,3) - 5. miejsce w finale\n\n...\n\n6. Mads Hansen (Dania) - 10 (1,3,1,3,2)\n\n7. Norick Bloedorn (Niemcy) - 9 (3,1,1,2,2)\n\n8. Paco Castagna (Włochy) - 7 (0,0,3,1,3)\n\n9. Bartłomiej Kowalski (Polska) - 7 (2,2,2,0,1)\n\n10. Daniel Klima (Czechy) - 7 (2,2,1,2,0)\n\n11. Nick Skorja (Słowenia) - 6 (1,2,2,1,0)\n\n12. Petr Chlupac (Czechy) - 4 (0,1,0,1,2)\n\n13. Glenn Moi (Norwegia) - 4 (1,1,1,0,1)\n\n14. Steven Goret (Francja) - 2 (0,0,0,1,1)\n\n15. Ben Ernst (Niemcy) - 1 (1,0,0,0,0)\n\n16. Jordan Dubernard (Francja) - 0 (0,0,0,0,0)\n\n17. Jaroslav Vanicek (Czechy) - NS\n\n18. Matous Kamenik (Czechy) - NS\n\nBieg po biegu:\n\n1. Lewiszyn, Krcmar, Ernst, Dubernard\n\n2. Kvech, Buczkowski, Moi, Goret\n\n3. Bloedorn, Kowalski, Skorja, Chlupac\n\n4. Milik, Klima, Hansen, Castagna\n\n5. Kvech, Klima, Chlupac, Dubernard\n\n6. Hansen, Kowalski, Moi, Ernst\n\n7. Milik, Skorja, Lewiszyn, Goret\n\n8. Krcmar, Buczkowski, Bloedorn, Castagna\n\n9. Castagna, Skorja, Moi, Dubernard\n\n10. Kvech, Milik, Bloedorn, Ernst\n\n11. Buczkowski, Lewiszyn, Hansen, Chlupac\n\n12. Krcmar, Kowalski, Klima, Goret\n\n13. Hansen, Bloedorn, Goret, Dubernard\n\n14. Buczkowski, Klima, Skorja, Ernst\n\n15. Lewiszyn, Kvech, Castagna, Kowalski\n\n16. Krcmar, Milik, Chlupac, Moi\n\n17. Buczkowski, Milik, Kowalski, Dubernard\n\n18. Castagna, Chlupac, Goret, Ernst\n\n19. Lewiszyn, Bloedorn, Moi, Klima\n\n20. Kvech, Hansen, Krcmar, Skorja\n\nFinał. Lewiszyn, Krcmar, Kvech, Milik, Buczkowski\n\nCzytaj także:\n\nBartosz Zmarzlik obala wielki mit\n\nLeon Madsen chwali zespół Włókniarza. Już snuje plany na przyszłość\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nPolub Żużel na Facebooku\n\nZgłoś błąd",
    "Zdjęcia pogorzeliska po pożarze w Czeskiej Szwajcarii. \"Wszystko wygląda przerażająco\"": "Wszystko to robi niesamowite wrażenie, wygląda przerażająco. Na drzewa trzeba będzie czekać dwadzieścia lat - stwierdził Michał Banaś z Instytutu Nauk Geologicznych PAN, który przebywa w Czechach i skontaktował się z redakcją Kontaktu 24. Podzielił się zdjęciami pogorzeliska powstałego po pożarze w Czeskiej Szwajcarii.\n\nPogoda Długoterminowa Weekend\n\nPod koniec lipca strażacy walczyli z rozległym pożarem w Parku Narodowym Czeska Szwajcaria na północnym zachodzie Czech. Żywioł objął obszar o powierzchni ponad tysiąca hektarów. Był to największy pożar lasów w historii Republiki Czeskiej.\n\nJak przekazał w rozmowie z redakcją Kontaktu 24 Michał Banaś, pracownik Instytutu Nauk Geologicznych PAN, jest w Czechach na urlopie.\n\n\"Na drzewa trzeba będzie czekać dwadzieścia lat\"\n\n- Okazało się, że moja kwatera znajduje się pięć minut od pogorzeliska - opisywał. Jak powiedział, w piątek otworzona została jedna z dróg, pomiędzy miejscowościami Jitrichovice i Hrensko. - Udało się więc legalnie zaparkować i spacerować wokół tych terenów. Wszystko robi to niesamowite wrażenie, wygląda przerażająco - opowiadał.\n\nNa zdjęciach z okolic miejscowości Mezna widać stojące kikuty wypalonych drzew i powalone drzewa. Gdzieniegdzie ocalały krzaki lub drzewa liściaste. W niektórych miejscach widać zieleniące się na pogorzelisku trawy.\n\nJak opisywał Banaś, \"wygląda to, jakby świat podzielił się na pół wzdłuż drogi\". Wyjaśnił, że \"po północnej stronie jest zielono, widać że droga obroniła tę część (parku - red.)\". - Na południu już wszystko nadpalone, suche powalone świerki - mówił.\n\n- Mam nadzieję, że na wiosnę już tu się coś odrodzi i zazieleni. Na drzewa trzeba będzie czekać dwadzieścia lat - ocenił. - Na studiach już miałem do czynienia z pożarami lasów. Wiem, jak okropny to żywioł. Ogień w Czeskiej Szwajcarii zebrał potężne żniwo - podsumował.\n\nPogorzelisko w Czeskiej Szwajcarii Michał/Kontakt 24\n\nPo jednej stronie drogi pożarzysko, po drugiej - nietknięty las Michał/Kontakt 24\n\nPogorzelisko w Czeskiej Szwajcarii. Widok na Małą Prachowską Bramę Michał/Kontakt24\n\nGoogle Maps\n\nAutor:mj,ps\n\nŹródło: Kontakt 24, tvnmeteo.pl",
    "Liga Narodów. Czechy – Portugalia 0:4, relacja (sport.tvp.pl)": "",
    "Czechy zwiększą wydatki na obronność": "Polityka obronna Czechy zwiększą wydatki na obronność Defence24 15.09.2022 16:08 Drukuj\n\nPDF\n\n\n\n\n\nFot. Siły Zbrojne Czech/Facebook Facebook\n\nTwitter\n\nLinkedIn\n\nKopiuj link\n\nWyślij email W dniu 15 września br. premier Czech Petr Fiala potwierdził, że w 2024 roku wydatki na obronę powinny osiągnąć 2% PKB. Początkowo w programie rządowym przewidywano osiągnięcie tegoż celu najpóźniej w 2025 r. Premier Fiala oznajmił także, że priorytetem kraju jest również dalsza pomoc Ukrainie.\n\nReklama\n\nJak podkreślił szef czeskiego rządu, Rosyjska inwazja na Ukrainę pokazała, że władze Czech prawidłowo wskazały obronę i modernizację wojska jako swoje priorytety. Osiągnięcie zadeklarowanego celu wydatków na poziomie 2% PKB oznacza, że budżet obronny co roku przez dwa lata byłby zwiększany o około 30 mld CZK, czyli ponad 1,2 mld EUR. Premier przyznał, że będzie to zadanie ambitne.\n\nReklama\n\nOznajmił on także, że wzmocnienie bezpieczeństwa jest kluczowym interesem Republiki Czeskiej, a za poprzednich rządów armia przez wiele lat była niedofinansowana.\n\nFiala aktualnie odwiedza poszczególne resorty, robiąc bilans ich działalności. Wizytując w czwartek ministerstwo obrony razem z szefową resortu, Janą Czernochovą, wspólnie z nią stwierdził, że kolejnym priorytetem Czech jest pomoc dla Ukrainy. „Pomoc jest skuteczna, rosyjscy żołnierze uciekają z Ukrainy, a Ukraina przejmuje jeden obszar po drugim\" - powiedziała Czernochova, wyrażając wiarę w szybkie zakończenie konfliktu.\n\nReklama\n\nPremier podkreślił, że pomoc przekazywana Ukrainie nie zagraża bezpieczeństwu i obronności Republiki Czeskiej, a szefowa resortu obrony stwierdziła, że bilans wysłanego na Ukrainę sprzętu oraz uzbrojenia otrzymanego od sojuszników już jest dodatni. Dodała, że bez wojskowych darów dla Ukrainy istniałoby ryzyko, że prezydent Rosji Władimir Putin i jego wojska będą kontynuowały marsz na zachód przez Ukrainę.",
    "Polska przejmie kawałek Czech? Polski rząd chce wrócić do niezakończonej wymiany terenów z 1958 r.": "Polski rząd potwierdza, że chce wzmóc działania na rzecz dokończenia realizacji umowy zawartej z Czechosłowacją po II wojnie światowej. Chodzi o wymianę przygranicznych terenów. Warszawa przypomniała sobie, że Praga wciąż ma wynoszący niecałe 370 ha tzw. dług graniczny.\n\nPolska i Czechosłowacja ustaliły ostatecznie przebieg swojej granicy po II wojnie światowej w 1958 r. Przy okazji zawierania traktatu, przeprowadzono wymianę terenów. PRL przekazał Czechosłowacji 1205,9 ha przygranicznych terenów, a Czechosłowacja przekazała PRL obszar o wielkości 837,46 ha.\n\nUstalono jednak, że aby wyrównać powstały wówczas tzw. dług graniczny – wynoszący 368,44 ha – zostanie wyrównany później w ramach osobnych ustaleń. Przez kolejne lata nie doszło jednak do oficjalnego przekazania przez Czechosłowację, a poźniej przez Czechy (bo to w obrębie tego państwa znajdują się dziś tereny przekazane przez PRL w 1958 r.) Polsce żadnych terenów.\n\nPolska i Czechy przejmą ochronę przestrzeni powietrznej Słowacji Umowa między trzema krajami zostanie podpisana jutro podczas Słowackich Międzynarodowych Dni Lotnictwa (SIAF).\n\nSpór o Turów skomplikował sprawę\n\nSprawą zajęła się w 1992 r. specjalna Polsko-Czeska Komisja Graniczna. Nie doszło jednak do żadnego porozumienia zamykającego „dług graniczny”. 13 lat później Czechy zaproponowały więc Polsce rekompensatę finansową, ale Polska na to nie przystała.\n\nPo raz kolejny sprawa powróciła w 2021 r., ale kiedy Polska i Czechy znalazły się w sporze o kopalnię Turów i kwestię stosunków wodnych na przygranicznym terenie, wszelkie rozmowy na ten temat wygasły.\n\nPolski rząd chce do sprawy powrócić po raz kolejny. Sprawę ujawniła „Rzeczpospolita”, która dotarła do treści odpowiedzi, jaką polski MSZ przesłał posłowi PiS Jarosławowi Krajewskiemu.\n\nCzechy: Premier obwinia prorosyjskie siły za antyrządowe protesty Demonstranci protestowali w sobotę w Pradze przeciwko wysokim cenom energii i prozachodniemu kursowi obecnego rządu.\n\nMSZ zapowiada o powrót do sprawy\n\nKrajewski w rozmowie z „Rzeczpospolitą” wyjaśniał że chciał zmobilizować polski rząd do działania. „Są to kwestie trudne, ale uważam, że nie możemy czekać kolejnych 200 lat na ruch ze strony Czechów. Mamy 800 kilometrów granicy z Czechami, więc naprawdę tych niespełna 400 ha to nie jest jakiś wielki problem. Tu zresztą nie ma kontrowersji. Chodzi tylko, by zgodnie z umową międzynarodową w końcu wyegzekwować należny nam zwrot” – powiedział poseł PiS.\n\nWiceminister spraw zagranicznych Piotr Wawrzyk odpowiedział: „Strona polska będzie konsekwentnie zabiegać, aby ta kwestia była przedmiotem dalszych rozmów ze stroną czeską w celu doprowadzenia do uzgodnienia wykazu gruntów, a następnie wynegocjowania umowy międzynarodowej, która stanowiłaby podstawę prawną przekazania gruntów RP. Zobowiązanie to nie jest kwestionowane przez władze tego państwa, dlatego niezrozumiały jest więc brak konkretnych działań strony czeskiej”.",
    "Węgiel z Czech skończył się w przygranicznych składach. Polacy czekali od rana i kupili to, co mieli Czesi": "Węgiel z Czech skończył się, a do niedawna był korzystną alternatywą dla drogiego i trudno dostępnego surowca w Polsce. Polacy rzucili się na przygraniczne składy, dlatego obecnie ciężko zaopatrzyć się w węgiel od naszego południowego sąsiada.\n\nWęgiel z Czech skończył się\n\nImportowany węgiel momentami jest już nawet 5 razy droższy niż na początku roku. W związku z wojną dramatycznie spada także dostępność tego surowca, chociaż rząd zapewnia, że robi co może. W uzupełnieniu zapasów pomoże Polsce nawet… Ukraina.\n\n\n\nPopularną ostatnio metodą na niedobory surowca w Polsce stały się wycieczki do przygranicznych składów w Czechach. Czeskie media już w sierpniu informowały, że Polacy masowo wykupują węgiel z miejscowości takich jak m.in. Trutnov i Náchod. Od kiedy Czechy nawiedzają nasi rodacy, zainteresowanie węglem jest tam nawet około dwukrotnie większe niż dotychczas.\n\nNormalnie spędzają tu noc, śpią przed firmą, a jak otwieramy o szóstej rano, to już tam są – jest duży pośpiech ludzi i jeżdżą cały dzień – wyjaśnia w wywiadzie dla radia Český rozhlas Helena Zaňková, pracownik firmy ZMZ Úpice handlującej węglem przy granicy z Polską.\n\nJak trafnie zauważa Helena Zaňková, niektóre rodzaje węgla są praktycznie niemożliwe do znalezienia w Polsce, a jeśli już, to są znacznie droższe niż w Czechach.\n\n– Cena tam (w Polsce) jest podwójna – dodaje Helena.\n\nW rzeczywistości węgiel z Czech był nawet jeszcze tańszy, do niedawna kosztował bowiem nawet 900 zł za tonę, czyli tyle ile w Polsce w ubiegłym roku. W Polsce ceny sięgają nawet 3000 zł za tonę. Chociaż Czesi jeszcze do niedawna mieli węgiel, przygraniczni sprzedawcy informują, że sami czekają obecnie na dostawy, chociaż nie są pewni, kiedy i czy w ogóle je otrzymają. Możliwe, że Polacy będą musieli zaopatrywać się w surowiec jeżdżąc jeszcze głębiej w głąb Czech, albo nawet udając się do innych państw regionu.\n\nTrudna sytuacja energetyczna w Czechach\n\nPolacy wykupili w Czechach nawet węgiel brunatny o mniejszej kaloryczności niż opałowy kamienny. W Czechach jest to legalne, chociaż w 11 województwach w Polsce palenie węglem brunatnym jest zabronione. Polacy może nie przejmują się zakazami, ponieważ jak stwierdził ostatnio na Podkarpaciu Lech Kaczyński – trzeba w tej chwili palić wszystkim poza oponami.\n\nWęgiel z Czech skończył się, bo wykupili go rzecz jasna także sami Czesi, którzy także mierzą się obecnie z potężnym kryzysem energetycznym. Ceny energii były jednym z motorów czeskiej inflacji, która w lipcu osiągnęła najwyższy od trzech dekad poziom 17,5% rok do roku. 17 sierpnia w związku z kryzysem energetycznym rząd w Pradze ogłosił program dopłat państwowych, który ma utrzymać wydatki związane z utrzymaniem gospodarstwa domowego (w tym rachunki za prąd) na poziomie max. 30% dochodów.\n\nKwotę, którą państwo zainwestuje w program, ma uzupełnić dotowana taryfa energetyczna w sezonie grzewczym 2022-2023. Jej wartość sięgnie nawet 66 miliardów koron, czyli prawie 13 mld zł. Rząd zrezygnuje również z opłat za subsydiowanie energii odnawialnej.\n\nLudzie będą płacić maksymalnie 30% swoich dochodów na wydatki związane z mieszkaniem, w tym opłaty za wodę i energię. Rząd jest gotów pokryć wszystkie koszty mieszkaniowe powyżej 30% dochodu – powiedział premier Czech premier Petr Fiala na konferencji prasowej, która odbyła się 17 sierpnia.\n\nJeśli węgiel z Czech skończył się, skąd wezmą go Polacy?\n\nSkąd wziąć węgiel w Polsce?\n\nRząd stara się przynajmniej zapewnić pozory, że w Polsce nie zabraknie węgla.\n\nPGE Paliwa i Węglokoks już w 80 proc. wykonały decyzję premiera dotyczącą tegorocznego importu węgla. Do Polski trafi 5 mln ton gotowego do spalania węgla – powiedziała 12 września na antenie trzeciego programu polskiego radia minister klimatu i środowiska Anna Moskwa.\n\nGłówną platformą do handlu węglem opałowym w Polsce jest sklep internetowy Polskiej Grupy Górniczej (PGG). Jednak już od 8 sierpnia ceny w e-sklepie PGG wzrosły aż o 20%. Ma to związek z planowanym zwiększeniem nakładów inwestycyjnych na wydobycie węgla w 2023 roku.\n\nOsoby palące węglem mogą pomyśleć także o zakupie surowca ze Słowacji. Media nie informują jeszcze o jego wyczerpaniu, a nasza redakcja przyjrzy się temu zagadnieniu w najbliższym czasie.\n\nNależy jednak pamiętać, że palenie węglem jest obecnie najdroższą metodą na ogrzanie domu. Mit taniego węgla upadł. Najtańszą formą ogrzewania jest bez dwóch zdań ekologiczna pompa ciepła.\n\nźródło: hradec.rozhlas.cz, zdj. główne: Canva\n\nArtykuł stanowi utwór w rozumieniu Ustawy 4 lutego 1994 r. o prawie autorskim i prawach pokrewnych. Wszelkie prawa autorskie przysługują swiatoze.pl. Dalsze rozpowszechnianie utworu możliwe tylko za zgodą redakcji.",
    "Czechy zaprezentowały pierwszą betonową wiatę wydrukowaną w 3D": "Dopravní podnik hlavního města Prahy (DPP) we współpracy z miastem udostępniło pierwszą w Czechach wiatę, która powstała w technologii druku 3D. Do jej powstania użyto betonu wysokowytrzymałego. Konstrukcja stanęła na przystanku tramwajowym linii nr 12 na najstarszej praskiej pętli Výstaviště.\n\nProdukcja poszczególnych części wiaty trwała tylko 36 godzin i odbywała się w warsztatach firmy So Concrete w Pradze. Konstrukcja schronienia dla pasażerów ma wymiary 2,5 na 8 metrów. Wysokość wiaty to 3 metry, a waga – 2 tony. Wyposażono ją w ławkę – również wykonaną metodą druku 3D –oraz wyświetlacz LCD.\n\n\n\nWiata składa się z kilku segmentów konstrukcyjnych, do produkcji których wykorzystano różne rodzaje betonu i techniki druku 3D – w zależności od funkcji i obciążenia danego segmentu. Do wzmocnienia dachu zastosowano stalowe druty. Natomiast w przypadku filaru, robot wydrukował formy, które posłużyły do odlewu betonowej kolumny.\n\n\n\nKonstrukcja wiaty wykorzystuje naturalne zasady rozkładu sił wewnętrznych i naprężenia, przez co obiekt jest niezwykle wydajny. Jak przekazuje czeski organizator transportu publicznego, w porównaniu z konwencjonalnymi technologiami takie rozwiązanie pozwala zaoszczędzić do 60 proc. materiału przy minimalnym udziale pracy ludzkiej. Co więcej, właściwości betonu wysokowytrzymałego umożliwiają wytwarzanie subtelnych konstrukcji przy wykorzystaniu minimalnej ilości stali. Druk 3D, jak zachwalają Czesi, to nie tylko korzyść w postaci oszczędności pracy ludzkiej, ale również możliwość wykonania z dużą dokładnością tak skomplikowanych kształtów w niezwykle krótkim czasie – i to bez konieczności użycia zbrojeń czy szalunków.\n\n\n\n– Lubimy w stolicy testować nowe materiały i nowoczesne technologie. Jedną z takich nowinek jest beton o wysokiej wytrzymałości, który planujemy wykorzystać do budowy kładki Štvanická, przebudowy mostu Barrandovskiego, a także do przebudowy mostu Libeňskiego – powiedział Adam Scheinherr, zastępca burmistrza Pragi do spraw transportu i przewodniczący rady nadzorczej DPP.\n\n\n\n– Byliśmy zainteresowani współpracą przy projekcie wydrukowania w 3D wiaty przystankowej z wielu powodów. Z jednej strony ze względu na zastosowanie powszechnie dostępnego, ale nietradycyjnego materiału przy minimalnym zużyciu stali, której obecnie brakuje. Z drugiej strony ze względu na ogólne oszczędności materiałowe, bezobsługowość rozwiązania, a także niezwykle szybkie i łatwe wykonanie oraz niezliczone możliwości dostosowania projektu do specyficznych potrzeb. Tym samym możliwe jest wykonanie wiaty, która pasowałaby do wybranej lokalizacji. Interesujące będzie obserwowanie wpływu czynników zewnętrznych na konstrukcję. Nieprzypadkowo wybraliśmy na pierwszą instalację przystanek Výstaviště na pętli. To od dawna zaniedbane miejsce, gdzie przygotowujemy kompleksową przebudowę linii tramwajowej – przekazał Jan Šurovský, członek zarządu i dyrektor techniczny DPP.\n\n\n\nDruk 3D umożliwia produkcję elementów budowlanych o skomplikowanych kształtach. Można to osiągnąć albo wykonując poszczególne elementy albo tworząc formy umożliwiające dalsze kształtowanie i udoskonalanie do pożądanej formy konstrukcji. Zautomatyzowana produkcja przyspiesza cały proces, co jest postrzegane jako klucz do zwiększenia produktywności w branży budowlanej. Elementy betonowe – takie jak podłogi i ściany – są produkowane w kontrolowanych warunkach w fabrykach z wykorzystaniem technologii cyfrowych, a następnie transportowane i w krótkim czasie montowane na miejscu. Skraca to czas budowy, obniża koszty i promuje zrównoważony rozwój.\n\n\n\n0 Podziel się z innymi:\n\nPlease enable JavaScript to view the comments powered by Disqus.",
    "Polska i Czechy połączyły siły. Efekt? Może zaskakiwać": "- Wspólne logo ma wzmocnić nasze poczucie tożsamości, być znakiem rozpoznawczym współpracy, inspirować, promować nasze miasta. Nieprzypadkowo dwie pinezki układają się w serce. Logo to symbol, nasz jest wymowny – mówiła, cytowana przez stowarzyszenie \"Olza\", burmistrz Cieszyna Gabriela Staszkiewicz. - Nastawieni jesteśmy na współdziałanie, na promowanie ważnych dla nas wartości. Historia naszych miast pokazała, jak ważna jest tolerancja i otwartość na drugiego człowieka. Nasza teraźniejszość pokazuje, że razem możemy więcej – tłumaczyła Staszkiewicz.",
    "Czechy: Dni NATO w Ostrawie - niezwykła frekwencja w powietrzu i na ziemi": "Na lotnisku Mosznov w Ostrawie rozpoczęły się w sobotę dwudniowe Dni NATO oraz Dni Sił Powietrznych Czech. Organizatorzy reklamują imprezę jako największy środkowoeuropejski przegląd bezpieczeństwa. W tym roku rola kraju partnerskiego przypadła NATO, a przyszłym ma nim być Polska.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nImprezę rozpoczął wspólny skok czeskich i polskich spadochroniarzy. Później na widzów czekał bogaty program z udziałem sił zbrojnych 19 państw. Miało być ich więcej, ale z uwagi na żałobę na Wyspach Brytyjskich nie doleciały samoloty RAF. Z pokazów zrezygnowali Duńczycy, których odstraszyły złe warunki atmosferyczne. Podobnie postąpili Chorwaci z grupy akrobatycznej. Nie przyjechali też Estończycy.",
    "Czechy z udziałem w holenderskim terminalu LNG EemsEnergyTerminal": "Analizy\n\nCzechy z udziałem w holenderskim terminalu LNG EemsEnergyTerminal\n\nOd 8 września w holenderskim Eemshaven oficjalnie otwarto – w obecności premiera Czech Petra Fiali, holenderskiego ministra ds. klimatu i energii Roba Jettena oraz szefów spółek Gasunie i ČEZ – pływający terminal do importu skroplonego gazu ziemnego (LNG). EemsEnergyTerminal należy do holenderskiego operatora infrastruktury gazowej Gasunie. Składa się z dwóch wydzierżawionych na pięć lat jednostek FSRU o łącznej mocy importowej 8 mld m3 i jest pierwszym pływającym terminalem w UE uruchomionym po inwazji Rosji na Ukrainę. Powstał w rekordowym czasie w związku z problemami z dostawami rosyjskiego gazu – pierwsze pomysły jego zbudowania pojawiły się w marcu br. i już wówczas podjęto też decyzję o inwestycji. Było to możliwe dzięki dostępności infrastruktury – wolnego miejsca w porcie, dostatecznej głębokości i bliskości gazociągu wysokociśnieniowego (w ostatnich dekadach w prowincji Groningen, w której leży Eemshaven, wydobywano w znacznych ilościach gaz ziemny). Inauguracyjna dostawa LNG z amerykańskiego Sabine Pass dotarła do terminalu jeszcze 8 września, a kilka dni później gaz miał być przesłany siecią holenderską do odbiorców. Pełną przepustowość EemsEnergyTerminal ma osiągnąć w listopadzie.\n\nCzechy – poprzez koncern ČEZ (70% udziałów skarbu państwa) – zarezerwowały 3,1 mld m3, czyli prawie 40% przepustowości terminalu na cały okres dzierżawy jednostek FSRU, tj. do września 2027 r. Pozostałe przepustowości w terminalu zajęły holenderski Shell Western LNG (4 mld m3) oraz francuski Engie (1 mld m3). Według strony czeskiej zarezerwowana przepustowość pozwoli zaspokoić niespełna jedną trzecią rocznego zapotrzebowania na gaz w Czechach, a zgodnie z informacjami przekazanymi przez szefa ČEZ kosztuje to ten kraj „wyższe dziesiątki” (tj. powyżej 50, a poniżej 100) milionów euro rocznie (dokładnej kwoty nie upubliczniono). Już 19 września przypłynąć ma pierwszy gazowiec z LNG zakupionym od amerykańskiej spółki Cheniere Energy. Wykupiona jest też druga dostawa – od koncernu Shell. Do końca br. Czechy zarezerwowane mają tzw. sloty w terminalu na łącznie osiem dostaw, każda po 100 mln m3 gazu ziemnego (180 tys. m3 LNG). Skroplony surowiec kupowany jest po aktualnych rynkowych cenach; pierwsza i druga dostawa kosztowały po ok. 5 mld koron (równowartość 960 mln zł). Wszystkie zaplanowane na bieżący rok pokryją około jednej czwartej zapotrzebowania w okresie od września do grudnia. Gaz docierać będzie do Czech poprzez rurociągi niemieckie i interkonektory niemiecko-czeskie w Rudawach.\n\nNowy terminal i nowe możliwości dostaw są również istotne dla domknięcia bilansu Holandii – przeważająca większość dostaw gazu z Rosji do kraju została w maju wstrzymana w związku z odmową płacenia za surowiec w rublach – oraz dla francuskiej grupy energetycznej Engie, która nie dostaje rosyjskiego gazu od sierpnia.\n\nKomentarz",
    "Zbrodnie w Iziumie - pokazano zdjęcie satelitarne. Czechy chcą powołania międzynarodowego trybunału": "Ukraiński przywódca powiedział, że tortury były powszechną praktyką na okupowanych terenach. - Tak robili naziści, to właśnie robią raszyści (stosowane w Ukrainie określenie rosyjskich okupantów - red.). I odpowiedzą w ten sam sposób - zarówno na polu bitwy, jak i w salach sądowych - zaznaczył. Wołodymyr Zełenski zadeklarował, że tożsamość każdego, kto torturował i katował, kto sprowadził to okrucieństwo z Rosji na ukraińską ziemię, zostanie ustalona.\n\nREKLAMA\n\nZobacz wideo Płk rez. dr Łukasiewicz: To nie gospodarka, a to, co się dzieje na polu walki, wpłynie na decyzje Putina\n\nWołodymyr Zełenski: W Iziumie zakatowanych wrzucano po prostu do dołów\n\nW udzielonym wcześniej wywiadzie dla agencji Reutera Zełenski powiedział, że \"w Iziumie zakatowanych wrzucano po prostu do dołów\". Sytuację na wyzwalanych terenach Wołodymyr Zełenski porównał do tej po wyzwoleniu podkijowskiej Buczy, gdzie znaleziono kilkaset zakapanych ciał.\n\nNa wyzwolonym terytorium w obwodzie charkowskim znaleziono kilkanaście rosyjskich katowni. W lesie pod Iziumiem trwają ekshumacje ofiar najeźdźców, które zostały pochowane w masowych grobach. Służby ukraińskie oceniają, że w jednym miejscu zakopano tam około 450 ciał.\n\nTymczasem amerykańska firma Maxar Technologies opublikowała zdjęcia satelitarne lasu pod Iziumem. Pierwsza fotografia jest z marca, a druga z sierpnia tego roku.\n\nCzeski minister apeluje o powołanie międzynarodowego trybunału ws. zbrodni\n\nNa dowody zbrodni dokonywanych w Iziumie zareagowali światowi przywódcy. \"Z największą stanowczością potępiam okrucieństwa popełnione w Iziumie pod okupacją rosyjską\" - napisał prezydent Francji Emmanuel Macron. \"To nieludzkie zachowanie sił rosyjskich musi się natychmiast skończyć\" - podkreślił w oświadczeniu wysoki przedstawiciel Unii do spraw zagranicznych Josep Borrell.\n\n\"Rosja pozostawiła masowe groby setek zastrzelonych i torturowanych ludzi w okolicach Iziumu. W XXI wieku takie ataki na ludność cywilną są niewyobrażalne i odrażające. Nie wolno nam przymykać na to oczu. Opowiadamy się za ukaraniem wszystkich zbrodniarzy wojennych\" - napisał w sobotę minister spraw zagranicznych Czech Jan Lipavsky. Szef czeskiej dyplomacji wezwał do \"pilnego powołania specjalnego trybunału międzynarodowego\", który zajmie się zbrodniami w Ukrainie.",
    "Wiadomości: Czechy M: Na inaugurację tylko Wiese z wygraną": "Czeska ekstraklasa mężczyzn zainaugurowała już rozgrywki. Na inaugurację z Polaków najwięcej powodów do radości miał Łukasz Wiese, którego CEZ odniósł zwycięstwo. Porażki poniosły ekipy pozostałych biało-czerwonych, czyli VK Ostrava i benatki nad Jizerou.\n\nNa inaugurację sezonu CEZ Karlovarsko u siebie gładko uporał się w trzech setach z Black Volley Beskydy. Trochę walki było jedynie w trzeciej odsłonie, w której przyjezdni przekroczyli barierę 20 punktów. Kluczem do wygranej gospodarzy była mniejsza liczba błędów własnych oraz 50% skuteczności w ataku. Ich liderem był Jakub Ihnat, który zdobył 14 punktów, ale 10 dołożył Łukasz Wiese. Polak popisał się 1 asem serwisowym, a pozostałe wywalczył w ataku, w którym osiągnął ponad 60% skuteczności. Ponadto 11 razy angażowany był w przyjęciu, popełniając w tym elemencie 1 błąd.\n\n\n\n\n\n\n\nDobrze sezon zaczął Jihostroj, który u siebie rozprawił się w trzech setach z VK Ostrava. Goście tylko w drugiej partii nawiązali wyrównaną walkę z faworytami, a w pozostałych byli dla nich tylko tłem. Największa dominacja gospodarzy uwidoczniła się w ataku, w którym uzyskali 59% skuteczności, a do wygranej poprowadził ich Filip Stoilović, który zapisał na swoim koncie 14 punktów.\n\nPo drugiej stronie siatki wyróżnił się Filip Jarosiński, który zdobył 11 oczek. Polak popisał się 1 blokiem, 2 asami serwisowymi, a pozostałe punkty wywalczył w ataku, w którym jego skuteczność wyniosła 67%. Dodatkowo 15 razy przyjmował zagrywkę rywali, nie popełniając żadnego błędu. Całe spotkanie rozegrał też Artur Błażej, który nie zdobył jednak żadnego oczka, natomiast Mariusz Połyński zapisał 4 punkty na koncie, z czego po 1 w bloku i na zagrywce, a pozostałe 2 w ataku, osiągając 50% skuteczności w tym elemencie.\n\nRozczarowany po pierwszej kolejce może być beniaminek, Benatki nad Jizerou, który we własnej hali prowadził już 2:1 z Duklą Liberec, a jednak przegrał po tie-breaku. Gospodarze swojej szansy nie wykorzystali w czwartej odsłonie, którą przegrali po batalii na przewagi. Gości do sukcesu poprowadzili Lukas Demar, Marcel Luks i Filip Gavenda, którzy łącznie wywalczyli aż 63 punkty. Wśród pokonanych całe spotkanie rozegrał Kamil Durski, który zapisał na koncie 2 oczka, z czego 1 na siatce i 1 w polu serwisowym.\n\nVolejbal Brno pokonał na wyjeździe Fatrę Zlin, a do wygranej potrzebował 4 setów. Mimo że po dwóch był remis 1:1, to gospodarzom zabrakło skuteczności na siatce. Ta była po stronie gości (niemal 50%), a w odniesieniu zwycięstwa nie przeszkodziło im 20 błędów w polu serwisowym. Pierwsze skrzypce w ich szeregach grali David Janku i Hiago, którzy zapisali na koncie po 13 punktów.\n\nNiedosyt może odczuwać Usti nad Labem, które prowadziło już na wyjeździe 2:0 z drużyną z Kladna, ale w żadnej z trzech kolejnych odsłon nie potrafiło przypieczętować zwycięstwa. Wykorzystali to gospodarze, którzy triumfowali 3:2. Obie drużyny na podobnym poziomie zaprezentowały się w bloku i na zagrywce, a kluczem do sukcesu siatkarzy z Kladna była wyższa skuteczność w ataku, która wyniosła 54%. Prym w ich szeregach wiódł Kristaps Plataps, który wywalczył 23 oczka.\n\nNa zakończenie pierwszej serii gier Aero Odolena Voda potrzebowała tylko 3 setów, aby na wyjeździe rozprawić się z Lvi Praga. Gospodarze podjęli walkę w pierwszym secie, ale po przegraniu go po batalii na przewagi w kolejnych wyraźnie spuścili z tonu. Przyjezdni dominowali na siatce, 8 razy punktując blokiem i osiągając 59% skuteczności w ataku. Pierwszoplanową postacią w ich szeregach był Martin Hladik, który zapisał 17 punktów na koncie.\n\nZobacz również:\n\nWyniki i tabela czeskiej ekstraklasy siatkarzy",
    "Niemcy i Czesi będą współpracować energetycznie. Chodzi o gaz": "— Obecne ceny energii elektrycznej są nieuzasadnione. Koszt produkcji wcale nie jest taki wysoki. Dlatego musimy dokonać zmian strukturalnych, które się przyczynią do tego, że ceny szybko spadną i że będzie wystarczająca podaż energii — powiedział na konferencji prasowej po rozmowach z czeskim premierem niemiecki kanclerz.\n\nFiala stwierdził, że Czechy chcą uczestniczyć w rozwoju europejskiej infrastruktury energetycznej i w wykorzystywaniu budowanych niemieckich terminali do odbioru skroplonego gazu ziemnego (LNG).\n\nZe względów geograficznych i strategicznych Republika Czeska jest szczególnie zainteresowana udziałem w zdolnościach produkcyjnych terminalu Lubmin-Greifswald na północy Niemiec. Według Scholza pierwsze nowe terminale zostaną uruchomione w styczniu przyszłego roku.\n\nDalsza część artykułu pod video:\n\nFiala przekazał, że trwają również negocjacje w sprawie czesko-niemieckiego porozumienia o solidarności w kwestii dostaw gazu. Czeski premier powiedział też, że z zadowoleniem przyjąłby informację o przedłużeniu działalności niemieckich elektrowni atomowych.\n\nPraga przeciw zmianom UE\n\nFiala odniósł się także do części zgłoszonych przez Scholza propozycji reformowania Unii Europejskiej, które mają dotyczyć odchodzenia od zasady jednomyślności przy podejmowaniu decyzji w UE. Jego zdaniem Czechy zachowują rezerwę w tej sprawie, powiedział Fiala, ale nie sprzeciwiają się dyskusji. Podkreślił, że ewentualna intensywna debata, przy znanych rozbieżnych stanowiskach państw członkowskich mogą zagrozić jedności UE.\n\nNa konferencji prasowej Fiala i Scholz przypomnieli również o wcześniejszym porozumieniu Pragi i Berlina, na mocy którego czeska armia otrzyma jako rekompensatę za sprzęt dostarczony Ukrainie, 15 czołgów Leopard 2A4. Kolejne 50 najnowocześniejszych czołgów Leopard wersji 2A7+ Czechy chcą kupić. Według Fiali Czechy powinny otrzymać pierwsze czołgi do końca tego roku.",
    "Pokazali wyjątkowe miejsce w Czechach. W Polsce by to nie przeszło?": "Internauci komentują. \"U nas długo by nie posłużyła\"\n\nZdjęcie samoobsługowej budki pojawiło się ostatnio w mediach społecznościowych. Opublikował je fanpage \"Odkryj Czechy\". Na falę komentarzy nie trzeba było długo czekać. \"Niestety, ale w naszym kraju coś takiego chyba nigdy nie będzie możliwe...\", \"U nas długo by nie posłużyła\", \"Niech tylko Polacy się do tego dobiorą...\" - pisali niektórzy internauci. \"Bylem w tym roku i kilka razy zaszedłem. Super widoki i miejsce oraz piwo. [...] Od ponad 10 lat w czeskich Karkonoszach, ale od dwóch odkrywam okolice Pec pod Sněžkou. Polecam\" - zdradził jeden z komentujących.",
    "Weekend w Czechach. TOP 7 atrakcji turystycznych, które musisz zobaczyć": "Komunikaty PR\n\n2022-09-23 | 11:00\n\nGranica dzieląca nasz kraj z Czechami ma prawie 800 km długości, otwierając polskim turystom drogę do poznawania tej niezwykłej krainy. A naprawdę jest co robić u naszych południowo-zachodnich sąsiadów. Tętniące życiem metropolie, pamiętające zamierzchłe czasy zabytki, niepowtarzalna architektura, zielone krajobrazy czy znakomite piwo zachęcają do podróży w te strony. Sezon urlopowy dla większości dobiega już zapewne końca, dlatego redakcja Magazynu Travelist.pl dzieli się przepisami na skróconą wycieczkę – idealny weekend w Czeskiej Republice.\n\nJedna z najpiękniejszych w Europie – stolica Czech\n\nPraga należy do jednej z najczęściej odwiedzanych europejskich stolic. Turyści najczęściej przyjeżdżają do miasta o stu wieżach na weekend – i tak też polecamy zrobić. Będą to intensywne dni, ale wystarczą, by zobaczyć najciekawsze atrakcje tego miejsca.\n\nNa początek wizytówka Pragi – słynny Most Karola nad rzeką Wełtawą, który łączy Stare Miasto z Małą Straną. Został zbudowany w 1357 r., a w XVII w. na balustradach mostu ustawiono 30 rzeźb przedstawiających świętych. Następnie warto udać się na Rynek Staromiejski, gdzie główną atrakcją jest wpisany na Listę Światowego Dziedzictwa Kulturowego UNESCO średniowieczny zegar astronomiczny Orloj, który co godzinę (od 9:00 do 21:00) gromadzi tłumy chętnych na mały spektakl.\n\nBędąc w Pradze nie sposób pominąć również Zamku na Hradczanach – największego na świecie pod względem zajmowanej powierzchni. W obrębie zamkowych murów znajduje się też gotycka katedra św. Wita oraz malownicza Złota Uliczka, wypełniona kolorowymi domkami. W jednym z nich mieszkał nawet Franz Kafka.\n\n\n\nŚredniowieczne miasteczko Czeski Krumlov\n\n\n\nTo drugie po Pradze, najchętniej odwiedzane przez turystów miasto w kraju. Czeski Krumlov zachwyca swoimi zabudowaniami, idealnie odwzorowując średniowieczny kompleks miejski Europy Środkowej. Nie bez powodu został wpisany na Listę Światowego Dziedzictwa Kulturowego UNESCO – wraz z monumentalnym XIII-wiecznym zamkiem na skale tworzy niesamowitą okazję do podróży w przeszłość. Docenili go również twórcy filmu „Iluzjonista”. Zwieńczeniem wycieczki może być spacer po zamkowych ogrodach w stylu francusko-angielskim.\n\nOdwiedzając miasto, nie sposób odmówić sobie także spaceru po Starym Mieście, które otacza wijąca się niczym wąż Wełtawa. Podziwiać można tutaj piękne kamieniczki, renesansowy ratusz, sześciokątną kamienną fontannę czy plac Svornosti. Na turystów o mocnych nerwach czeka tutaj Muzeum Tortur, z kolei na dzieci Bajkowy Dom z licznymi historycznymi marionetkami.\n\n\n\nNajwyższe w Czechach Karkonosze\n\n\n\nKarkonosze, choć mamy ich część w Polsce, warto poznać również od czeskiej strony. Nie tylko zimą, gdy stoki pokrywa gruba warstwa śniegu, ale także podczas jesiennego wypadu na weekend. Zachęcają do tego dobrze oznakowane szlaki turystyczne i dodatkowe atrakcje – m.in. uwielbiana nie tylko przez Polaków 45-metrowa ścieżka w koronach drzew znajdująca się w miejscowości Janské Lázně. Tereny Karkonoszy pokryte są lasami liściastymi oraz świerkowymi, łąkami i unikalną florą północnej tundry. Nie zabrakło zachwycających wodospadów, jak Mumlawy czy Panczewy oraz pozostałości po zamkach. Warto wspomnieć też o dawnym górskim schronisku „Lucni Bouda” (1410 m n.p.m). Obecnie znajduje się tu hotel, a w nim najwyżej położony browar w Europie w Środkowej.\n\nSkalne Miasto\n\n\n\nCzechy słyną ze skalnych miast – a Adršpach to najpopularniejsze z nich, w dodatku położone tuż za polską granicą. Składają się na nie dwa kompleksy – Adršpašské skály oraz Teplické skály – oba położone w rezerwacie przyrody Národní přírodní rezervace Adršpašskoteplické skály. Adrszpaskie Skalne Miasto to raj dla miłośników natury – od 100-metrowych skamieniałych bloków, przez szmaragdowe jeziorka i dwa niezwykłe wodospady. Z kolei Teplickie Skały przypadną do gustu amatorom wspinaczki górskiej. Unikatową formację tego terenu docenili twórcy „Opowieści z Narnii”, którzy między innymi właśnie w tutejszej bajkowej scenerii zrealizowali część zdjęć do filmu.\n\n\n\nZachodnioczeski Trójkąt Uzdrowiskowy\n\n\n\nDo luksusowych czeskich uzdrowisk od wieków chętnie przybywają kuracjusze z całego świata. Najsłynniejsze z nich to te należące do tzw. Zachodnioczeskiego Trójkąta Uzdrowiskowego – Karlowe Wary, Mariańskie Łaźnie i Franciszkowe Łaźnie. Kurorty te, dzięki wykorzystaniu leczniczych źródeł mineralnych, oferują zbawienne dla ciała zabiegi, dzięki którym leczy się m.in. choroby serca, układu ruchu, czy bezpłodność. Wyjątkowym, klimatycznym miejscem jest także znajdująca się nieopodal polskiej granicy Karlova Studánka, wizytę w której można połączyć z trekkingiem na Pradziada (1491 m n.p.m.) – najwyższy szczyt w paśmie górskim Wysokiego Jesionika.\n\nMorawy – kraina winem płynąca\n\n\n\nNie ulega wątpliwości, że Czesi słyną z miłości do złotego trunku. Choć piwo jest tam numerem jeden, to swoich fanów znajduje również wino – konkretnie to z Moraw Południowych. To kraina wypełniona urokliwymi winnicami, przez które przechodzi Morawski Szlak Wina. Polecamy pojechać tam na winobranie, w połowie września, gdyż to właśnie wtedy hucznie obchodzi się zbieranie plonów – organizowane są koncerty, targi, degustacje i pokazy rzemieślnicze. Regionalnym specjałem jest także nieco mocniejsza śliwowica – równie warta spróbowania.\n\nCzeska Szwajcaria\n\n\n\nOkrzyknięty „Szwajcarią” Park Narodowy na Wyżynie Dieczyńskiej do złudzenia ją przypomina. Przez teren przepływa rzeka Łaba, a nad nią wznosi się największa w Europie naturalna skalna brama (Brama Pravčicka). Ma 26 m wysokości i prowadzi do niej leśny szlak, z którego można odbić i udać się do innych tutejszych atrakcji. To m.in. Wąwóz Edmunda, skała krasnoludków z wyrzeźbionymi przed stu laty wizerunkami bajkowych postaci i Królewny Śnieżki czy Pańska Skała – 12-metrowe organy z bazaltu.",
    "Czechy interweniują na rynku energii": "Prezydent Czech Miloš Zeman podpisał nowelizację ustawy energetycznej. Zgłoszony przez rząd projekt ustanawia maksymalne ceny prądu i gazu. Więcej – Wojciech Stobba.\n\n/IAR/",
    "Coraz więcej migrantów w Czechach": "Rośnie liczba nielegalnych migrantów w Czechach - poinformowała tamtejsza policja. Od początku czerwca zatrzymano prawie 9,5 tysiąca osób. W całym ubiegłym roku około 1300.\n\nNielegalnych migrantów jest w Czechach więcej, niż w trakcie kryzysu migracyjnego w 2015 roku.\n\n\n\nWyraźny wzrost liczby nielegalnych migrantów odnotowano w lipcu, kiedy zatrzymano około tysiąca osób. W sierpniu było już prawie 3,5 tysiąca zatrzymań, a w pierwszych tygodniach września ponad 4,5 tysiąca.\n\n\n\nWiększość nielegalnych migrantów to uchodźcy z Syrii, którzy przedostają się do Europy przez Turcję, najczęściej ukryci w naczepach ciężarówek. Czechy traktują jako kraj tranzytowy, a ich celem jest Europa Zachodnia.\n\n\n\nNajwięcej zatrzymań ma miejsce w regionach graniczących ze Słowacją. Jak poinformowała policja, w rejonie Zlina tylko od poniedziałku zatrzymano 383 nielegalnych migrantów.\n\n\n\nMinistrowie spraw wewnętrznych Czech i Słowacji zdecydowali na początku miesiąca o wzmocnieniu przygranicznych patroli. Czechy zamierzają w tym celu zmniejszyć liczebność kontyngentu w Macedonii Północnej, gdzie czescy policjanci pomagają w ochronie zewnętrznych granic Unii Europejskiej.",
    "Z powodu braku gazu Volkswagen może opuścić Niemcy, Czechy i Słowację": "Volkswagen nie wyklucza przeniesienia produkcji z Niemiec i Europy Wschodniej, jeśli problem niedoboru gazu w regionie nie zostanie rozwiązany - donosi Bloomberg.\n\nZapraszamy do Katowic na Międzynarodowe Targi Obrabiarek, Narzędzi i Technologii Obróbki TOOLEX. Targi pod patronatem WNP.PL odbędą się 4-6 października 2022 r. - w ich ramach zapraszamy na ciekawą konferencję Nowy Przemysł 4.0. Rejestracja trwa!\n\nTo jedna z opcji, które firma rozważa w perspektywie średnioterminowej, powiedział Geng Wu, dyrektor zakupów w VW.\n\nOprócz Niemiec producent ma zakłady w takich krajach jak Czechy i Słowacja, których uzależnienie od dostaw rosyjskiego gazu jest bardzo duże,.",
    "Portugalia. Transmisja na żywo, online. Gdzie oglądać? (sport.tvp.pl)": "",
    "Czechy. Urzędnik MSZ współpracował z Rosją. \"Wykorzystano jego słabość do kobiet i pieniędzy\"": "O sprawie poinformował \"Denik N\", powołując się na swoje źródła w czeskiej dyplomacji. Według gazety chodzi o wieloletniego pracownika resortu, który poza centralą w Pradze pracował w placówkach zagranicznych, między innymi w jednym z państw afrykańskich. To tam miał poznać oficera rosyjskiej Służby Wywiadu Zagranicznego, od którego w kolejnych latach otrzymywał pieniądze w zamian za tajne informacje.\n\nREKLAMA\n\n\"Rosyjski wywiad wykorzystał jego słabość do kobiet i pieniędzy\" - cytuje jednego z informatorów \"Denik N\".\n\nWięcej treści znajdziesz na stronie głównej Gazeta.pl >>>\n\nObaj mężczyźni spotykali się przede wszystkim za granicą. Ich kontakty ograniczyła pandemia.\n\nZobacz wideo Scheuring-Wielgus: Antoni Macierewicz jest kłamcą smoleńskim\n\nCzechy. Pracownik MSZ współpracował z Rosją\n\nW pierwszej połowie tego roku czeski kontrwywiad, który przez kilka lat obserwował działalność szpiega, poinformował o sprawie premiera i szefa MSZ. Mężczyzna został zwolniony z ministerstwa. Odebrano mu też poświadczenia bezpieczeństwa, które dają dostęp do informacji niejawnych.\n\nJak stwierdzono w artykule, nie wiadomo, czy mężczyznę czeka postępowanie karne. Czeskie prawo nie pozwala na wykorzystanie informacji wywiadowczych w sądzie.\n\n****\n\nPomóż Ukrainie, przyłącz się do zbiórki. Pieniądze wpłacisz na stronie pcpm.org.pl/ukraina >>>\n\n",
    "Cristiano Ronaldo z zakrwawionym nosem, boleśnie odczuł zderzenie z Tomasem Vaclikiem w meczu Czechy - Portugalia: Liga Narodów": "W Goa w Indiach odsłonięto pomnik Cristiano Ronaldo, piłkarza Manchesteru United i reprezentacji Portugalii. „Selecao das Quinas” są w tym rejonie bardzo popularni (miasto było niegdyś portugalską kolonią), a inicjatorzy postawienia tam pomnika CR7 liczą, że będzie on inspirował młodzież do prowadzenia zdrowego trybu życia.\n\nRonaldo chce grać co najmniej do Euro 2024 Cristiano Ronaldo... czytaj dalej » Niebezpieczna sytuacja miała miejsce na początku rywalizacji, pod koniec pierwszego kwadransa gry. Wówczas do piłki zagranej przez jednego z Portugalczyków oraz podbitej przez piłkarza czeskiego wyskoczyli właśnie wspominany Ronaldo oraz golkiper gospodarzy.\n\nVaclik poleciał w powietrze z pełnym impetem i kompletnie staranował jednego z najlepszych piłkarzy naszych czasów. 37-latek padł na ziemię jak rażony prądem i przez pewien czas miał problem, aby podnieść się z murawy.\n\nPo krótkiej chwili z pomocą przyszli mu reprezentacyjni medycy, którzy przede wszystkim na początku mieli zatamować krwawienie z nosa pięciokrotnego zdobywcy Złotej Piłki. To udało się dosyć szybko, dzięki czemu gwiazdor już niedługo, oczywiście po konsultacji z lekarzami, mógł powrócić do gry, zaopatrzony w zabezpieczający plaster na nosie.\n\n\n\nCristiano Ronaldo face injury vs Czech Republic pic.twitter.com/P6xLWmemXn — Football #2 (@football34_2) September 24, 2022\n\n\n\n\n\nJak widać poniżej, na początkowych ujęciach tuż po zdarzeniu wyglądał jednak co najmniej jak po dwunastorundowym maratonie w walce bokserskiej. I to maratonie raczej przegranym.",
    "Czechy. Ruszył proces byłego premiera Andreja Babisza. \"Fałszywe oskarżenie\"": "Według prokuratury firma budująca ośrodek nie spełniała warunków małego lub średniego przedsiębiorstwa i w związku z tym nie przysługiwała jej unijna dotacja w wysokości 2 milionów euro. W rzeczywistości inwestor miał być związany z holdingiem Agrofert - należącym do Babisza imperium chemicznym, spożywczym i medialnym.\n\nREKLAMA\n\nZobacz wideo Czescy policjanci zastosowali manewr PIT, by zatrzymać kierowcę pod wpływem narkotyków\n\nCzechy. Andrej Babiš oskarżony o wyłudzenie. Uważa, że to atak polityczny\n\nAndrej Babisz, stojący na czele opozycyjnej obecnie partii ANO, nie przyznaje się do winy i twierdzi, że proces ma podłoże polityczne. - Cieszę się, że wszyscy poznają moje argumenty przeciwko temu fałszywemu oskarżeniu. Miejmy nadzieję, że sąd będzie niezawisły. Wierzę w czeski wymiar sprawiedliwości - powiedział przed rozpoczęciem procesu dziennikarzom były premier.\n\nWięcej informacji ze świata na stronie głównej Gazeta.pl\n\nProkuratura domaga się dla niego kary więzienia w zawieszeniu oraz grzywny. Oskarżona jest również była współpracowniczka Babiša, Jana Nagyova, która składała wniosek o unijne dofinansowanie. Proces potrwa co najmniej do połowy października.\n\nBabiš rozważa start w wyborach prezydenckich\n\nAndrej Babiš doszedł do władzy, po tym jak oskarżał polityków o niekompetencję oraz korupcję. Jako premier Czech forsował antyimigracyjną narrację i politykę. Jest jednym z najbliższych współpracowników węgierskiego premiera Wiktora Orbana - pisze Bloomberg.\n\nJego partia ANO przewodzi w sondażach, a sam Babiš rozważa start w styczniowych wyborach prezydenckich. Polityk ma duże szanse na przejście do drugiej tury, w której jednak miałby problemy z ostatecznym zwycięstwem - wynika z badań opinii publicznej.\n\nPomóż Ukrainie, przyłącz się do zbiórki. Pieniądze wpłacisz na stronie pcpm.org.pl/ukraina.",
    "Czechy dla fanów zabytków: Polička. Najwyższa komnata w najwyższej wieży, czyli niezwykłe dzieciństwo Bohuslava Martinů": "Zabytkowe mury Polički robią wrażenie, ale jeszcze większy podziw wzbudzają kolana członków rodziny Martinů. Przekonajcie się dlaczego. Zapraszamy na zwiedzanie czeskiej Polički.\n\nTym razem w naszej podróży przez Pogranicze Czesko-Morawskie zapędziliśmy się do Polički, gdzie urodził się i dorastał jeden z najbardziej znanych czeskich kompozytorów. Próżno jednak szukać na ścianie domu złoconej tabliczki, informującej, że w „tu na świat przyszedł…”. By zobaczyć miejsce narodzin Bohuslava Martinů, trzeba wdrapać się do najwyższej komnaty najwyższej wieży miejscowego kościoła św. Jakuba.\n\nPolička, jej mury i jej historie\n\nKontynuujemy naszą wycieczkę po najciekawszych atrakcjach Pogranicza Czesko-Morawskiego. Ze Svitav udajemy się do Polički, gdzie czeka na nas niezwykła opowieść. Polička w pobliżu dawnej granicy Czech i Moraw to urocze miasteczko, słynące z zachowanych najlepiej w całej Europie Środkowo-Wschodniej murów miejskich z dziewiętnastoma bastionami. Turyści mogą się na nie wspiąć, zajrzeć do wież, przechylić przez blanki i niemal poczuć jak średniowieczni obrońcy. Mury, choć wysokie na dziesięć metrów i bardzo grube, nie zdołały obronić mieszkańców Polički przed najbardziej podstępnym i nieuchwytnym wrogiem – dżumą, która zdziesiątkowała miasto w 1713 r., o czym przypomina misternie zdobiona kolumna morowa, stojąca pośrodku rynku. Najciekawszą historię w Poličce mają do opowiedzenia nie imponujące fortyfikacje, lecz kościół św. Jakuba, stojący zresztą blisko jednego z bastionów. Obecna świątynia w stylu neogotyckim została wzniesiona w 1865 r. na miejscu poprzedniej, strawionej przez pożar. Właśnie ten pożar zapoczątkował ciąg wydarzeń, które doprowadziły do narodzin niezwykłego człowieka, czeskiego kompozytora Bohuslava Martinů, w najbardziej niezwykłym miejscu – na szczycie wieży kościoła św. Jakuba.\n\nMoże nie na samym szczycie. Nie na tym szpikulcu. Chodzi o izbę strażnika wieży, wznoszącą się na wysokość 36 metrów nad miastem. Czechy - Polička. Jak dojechać? Mapa\n\nKto zostanie strażnikiem Polički?\n\nA było to tak: po pożarze Polički jej mieszkańcy sporo się natrudzili, by odbudować swoje miasto. Zależało im na tym, by nie wybuchł kolejny pożar. Potrzebowali więc jakiegoś sytemu wczesnego ostrzegania przed ogniem. System musiał składać się z trzech elementów: bystrych oczu, donośnego głosu i wysoko położonego punktu obserwacyjnego z widokiem na całą okolicę.\n\nCzytaj też: Zamek wielkiego słomianego misia. Dziwne i zaskakujące atrakcje Moravskiej Třebovej Od razu postanowiono, że trzeba zatrudnić strażnika, a jego mieszkaniem będzie izba na szczycie wieży kościoła św. Jakuba. Z okien i tarasu pokoju na szczycie wieży widać było daleko we wszystkich kierunkach. Strażnik miał wyglądać pożarów i – jeśli jakiś zauważy w czasie obchodu, co nie daj Boże - wywieszać na wieży czerwoną latarnię (po tej stronie, w której zauważył ogień) oraz drzeć się w niebogłosy, że Polička w niebezpieczeństwie. Do obowiązków strażnika należało także bicie w kościelne dzwony o oznaczonych porach. Bohuslav Martinů przyszedł na świat w dość nietypowym miejscu: nie dość, że w kościele, to jeszcze na szczycie najwyższej wieży. Emil Hoff / Polska Press To też może Cię zainteresować:Najdłuższy most wiszący na świecie otwarto w Czechach. Przeszliśmy się Sky Bridge 721 w ośrodku Dolní Morava. Czy warto się tam wybrać?\n\nOferta wydawała się atrakcyjna: stała pensja, zapewnione mieszkanie, odpowiedzialna funkcja na bądź co bądź prestiżowym stanowisku. Ale chętni jakoś się nie pchali. Pewne obiekcje budziła lokalizacja izby, która miała być zarazem miejscem pracy i mieszkania strażnika: 36 metrów nad miastem bez windy. Na szczyt wieży prowadzą 192 stopnie, z których mniej więcej 90 jest z kamienia, a reszta to drewniane podesty i rusztowania. Miasto zafundowało pewne udogodnienie dla strażnika: specjalny szyb, którym można było wciągać zapasy i ciężkie przedmioty właśnie na wysokość dziewięćdziesiątego stopnia, ale przez resztę drogi trzeba było wszystko dźwigać na własnych plecach.\n\nBohuslav Martinů. Niezwykłe życie strażnika wieży\n\nW końcu znalazł się śmiałek, dla którego 192 stopnie bez windy nie stanowiły problemu: Bohuslav Martinů senior, ojciec juniora, słynnego czeskiego kompozytora. Martinů objął funkcję strażnika wieży w kościele św. Jakuba i wprowadził się do izby wraz z żoną i dwójką dzieci. Na ok. 20 metrach kwadratowych strażniczego mieszkania żyły więc przez pewien czas cztery osoby. To się zmieniło, gdy w 1890 r. na świat przyszedł jeszcze Bohuslav Martinů junior, jako jedyny z rodzeństwa urodzony właśnie w izbie na szczycie kościelnej wieży.\n\nCzytaj też: Zamek, w którym nawet duchy boją się straszyć. Poznajcie legendy zamku Svojanov Bohuslav senior sumiennie pełnił swoją funkcję strażnika, ale skromna pensja nie zaspokajała potrzeb jego rodziny. Dlatego Martinů dorabiał jako szewc, urządziwszy sobie warsztat w kącie strażniczej izby. W pewnym momencie wziął sobie na czeladnika jednego z lokalnych chłopaków i zaczął uczyć go wyrobu i naprawiania butów. W tym czasie żona Bohuslava także dokładała swoją cegiełkę do domowego budżetu i pracowała jako praczka. W którymś momencie z rodziną Martinů zamieszkał jeszcze pomocnik, pomagający Bohuslavowi w obchodach i biciu w dzwony w zamian za jedzenie i miejsce do spania przy drzwiach do toalety. Wnętrze izby, w której przyszedł na świat i wychował się Bohuslav Martinů. Emil Hoff / Polska Press\n\nZe szczytu wieży do filharmonii, czyli jak talent utorował sobie drogę\n\nWyobraźcie sobie tę scenę: ojciec montuje buty, łomocząc przy swoim szewskim warsztacie, tupie w tę i z powrotem w czasie obchodów, wali w dzwony i uczy czeladnika, który też łomocze przy warsztacie i tupie, matka chlupie wodą z balii, rodzeństwo uczy się lub bawi. Pośrodku tego chaosu i rozgardiaszu siedzi mały Bohuslav Martinů junior i słucha muzyki, która gra mu w głowie.\n\nBohuslav Martinů junior od najmłodszych lat przejawiał zainteresowanie muzyką. Na trzecie urodziny dostał nawet zabawkowe skrzypeczki, na których z upodobaniem rzępolił, dodając swoje trzy grosze do kakofonii dźwięków, wypełniającej każdego dnia izbę strażnika wieży.\n\nGdy chłopiec wreszcie nauczył się czytać nuty, nauczyciel muzyki polecił mu zapisywać melodie, które słyszał w głowie. Martinů został w końcu jednym z najbardziej znanych czeskich kompozytorów, autorem dziesięciu baletów i siedemnastu oper, a jego imię nosi dziś filharmonia w Zlinie. Z wieży widać słynne średniowieczne mury Polički z zachowanymi bramami i bastionami. Emil Hoff / Polska Press To też może Cię zainteresować:Dolní Morava w Czechach to nie tylko najdłuższy na świecie wiszący most. Co jeszcze warto zobaczyć w czeskim kurorcie?\n\nMorał z tej historii jest taki, że prawdziwego talentu nie zduszą prozaiczne trudności, jak np. ogłuszający hałas, panujący w najwyższej komnacie w najwyższej wieży kościoła w Poličce. A oto próbka muzyki Bohuslava Martinu: suita „Istar”.\n\nPolička: ceny biletów\n\nWstęp do izby na wieży kościoła św. Jakuba: bilet normalny 120 koron (ok. 23 zł), ulgowy 90 koron.\n\nWstęp na zabytkowe mury miejskie: bilet normalny 80 koron (ok. 15,50 zł), ulgowy 40 koron.\n\nGaleria zdjęć z Polički",
    "Polscy koszykarze pokonali w Pradze Czechów 99:84 w swoim pierwszym meczu grupy D mistrzostw Europy [WIDEO]": "Reprezentacja Polski koszykarzy pokonała w Pradze Czechy 99:84 (29:18, 17:28, 23:17, 30:21) w swoim w pierwszym meczu grupy D mistrzostw Europy. Kolejnym rywalem biało-czerwonych będą w sobotę Finowie.\n\nPolacy rozpoczęli mistrzostwa od wygranej, tak jak siedem lat temu w Eurobaskecie we Francji (wówczas wygrali z Bośnią i Hercegowiną). W podstawowej piątce wyszli kapitan Mateusz Ponitka, A.J. Slaughter, Michał Sokołowski, Aleksander Balcerowski i Aleksander Dziewa. W pierwszym składzie Czechów znalazł się Tomas Satoransky, który kilkanaście dni temu doznał urazu stawu skokowego i jego występ w inauguracyjnym spotkaniu nie był pewny do ostatnich godzin przed pierwszym gwizdkiem. Zagrał jednak tylko 17 minut i nie zdobył żadnego punktu.\n\nKibice gospodarzy stanowili przytłaczającą większość w mogącej pomieścić kilkanaście tysięcy hali O2, ale fani biało-czerwonych byli także widoczni i żywiołowo reagowali na wydarzenia na parkiecie. A te układały się na początku po myśli Polaków.\n\nAktywny był Ponitka, wiele akcji przechodziło przez najwyższego Balcerowskiego, który albo podawał do kolegów będących w lepszej pozycji, albo zdobywał punkty. Po pierwszych remisach (2:2, 4:4) Polacy uzyskali najpierw kilku, a potem kilkunastopunktową przewagę. W połowie kwarty prowadzili 14:7 i trener Czechów Ronen Ginzburg zmuszony był do wzięcia czasu.\n\nSzkoleniowiec Polaków Igor Milicic też miał uwagi do zawodników i nawet najkrótsze przerwy w grze wykorzystywał do wymiany zdań m.in. z Slaughterem. Polacy dobrze bronili, a Czesi wyglądali na wyraźnie stremowanych. W 7. minucie Polska prowadziła 20:7, a następnie 23:10. Milicic dokonywał wielu zmian, ale każdy z rezerwowych nie bał się podejmować decyzji i oddawać rzuty. Po 10 minutach było 29:14, a żaden z byłych graczy NBA, liderów Czechów - Jan Vesely i Satoransky nie zdobył punktów.\n\nW drugiej kwarcie rywale przypuścili szturm na polski kosz, trafili cztery razy za trzy punkty (w pierwszej kwarcie tylko raz), kilka razy zagrali z kontry i błyskawicznie odrobili straty. W 15. minucie przegrywali tylko 35:36. W kolejnej akcji Sokołowski trafił jednak zza linii 6,75 m i Polacy odzyskali prowadzenie. Na krótko jednak, bo rozpędzeni Czesi zdobyli dwa punkty (Tomas Kyzlink) i objęli pierwsze prowadzenie 41:40 w 17. minucie. Do końca tej kwarty żadnej z drużyn nie udało się osiągnąć znaczniejszej przewagi, dobrze pilnowany, szczególnie przez młodego, 22-letniego Vita Krejciego z Oklahoma City Thunder Slaugter miał kłopoty z płynnym konstruowaniem akcji. Po 20 minutach byłe remis 46:46.\n\nW drugiej połowie Polacy byli minimalnie lepsi od gospodarzy mimo, że ci otrzymywali ogromne wsparcie od kibiców. Trzecią kwartę od pięciu punktów rozpoczął Slaughter, ponownie aktywny był Ponitka i Balcerowski, a cały zespół walczył z poświęceniem w obronie. Biało-czerwoni wygrywali 65:55, ale Czesi cały czas naciskali i rzutami z dystansu utrzymywali się w grze. Gdy podstawowi zawodnicy siadali na ławce, rezerwowi mieli nieco więcej problemu z prowadzeniem ataku, ale mieli też szczęście. Jakub Schenk długo kozłował piłkę, decydując się dopiero w końcówce na wejście pod kosz. W ekwilibrystycznej akcji zdobył punkty i był jeszcze faulowany. Po 30 minutach Polska prowadziła 69:63.\n\nCzesi rzucili na szalę w ostatniej części wszystkie swoje siły. Gdy Krejci czy Peterka trafiali za trzy punkty, a Kyslink sprawiał kłopoty pod koszem po podaniach Vesely’ego, podobnymi akcjami odpowiadali Polacy, który przez całą czwartą kwartę prowadzili. W 35. minucie było 79:76, a w obronie z poświęceniem walczyli Ponitka i Sokołowski. Na trzy minuty przed końcem biało-czerwoni wygrywali 84:79 i wtedy w kluczowych momentach spotkania Slaughter i dwukrotnie Ponitka trafili za trzy punkty. Ten ostatni zagrał odważnie mimo, że poprzednich czterech rzutów zza linii 6,75 m nie trafił. Ryzyko się opłaciło, bo pod dwóch jego akcjach Polska wygrywała 95:83 na 61 sekund przed końcową syreną. Zdenerwowani gospodarze nie trafili nawet rzutów wolnych, a sukces przypieczętował Michał Michalak - najpierw wykorzystując wolne, a następnie zdobywając punkty wejściem pod kosz.\n\nPolacy zdecydowanie wygrali walkę pod tablicami 36:25, w czym zasługa Balcerowskiego i Sokołowskiego (po siedem zbiórek). Mieli 69 procent rzutów za dwa punkty (27 z 29) i tylko 9 strat (przy 12 złych podaniach rywali). Teraz Polacy mają o cztery godziny mniej niż najbliżsi, sobotni rywale - Finowie, na regenerację i przygotowanie taktyczne do kolejnego meczu. Finlandia przegrała po dogrywce z Izraelem 87:89\n\nOlga Przybyłowicz (PAP)\n\ngn/",
    "Kryzys energetyczny. Czechy wprowadzają limit cenowy na prąd i gaz": "Piotr 2 tyg. temu zgłoś do moderacji 40 4 Odpowiedz\n\nproblem to cena energii dla firm a nie mieszkan . jesli mieszknie placi okolo 100 zl za prad a bedzie placic nawet 200 zl to jakos przetrwa. jesli firma placila za prad np 10 tys a teraz zaplaci 100 tys ( 10 X wiecej ) i gaz podobnie to nigdy nie przetrwa , zbankrutuje i wszyskich zwolni . e=wszysko ku temu zmierza. W europie nie bedzie zadnego przemyslu przez covidowo klimatyczno wojenny obled",
    "Turów – niedawno niechciany, dziś Czechy i Niemcy chętnie z niego korzystają. „ Okazało się, że Polska miała rację”": "",
    "Wielu rannych. Poważny wypadek w Czechach": "Problemy były zgłaszane już w piątek\n\nObecnie na miejscu pracują służby. Wyjaśniane jest m.in., kto jest właścicielem i operatorem karuzeli, a także, czy uzyskał on pozwolenie na użytkowanie maszyny.",
    "Allegro rusza na podbój Europy. Czechy to dopiero początek ekspansji": "Sytuacja gospodarcza odbija się na decyzjach konsumentów. Aleksandra Sroka-Krzyżak, dyrektor ds. Strategii, Chief of Staff w Allegro podczas XXXI Forum Ekonomicznego w Karpaczu zwróciła uwagę, że klienci obecnie poszukują niższych cen i tańszych zamienników. — Paradoksalnie dla firm takich jak Allegro nie jest to zła wiadomość. Allegro słynie z tej dużej selekcji tanich produktów i z najniższej ceny, więc często klienci przyciągani są przez e-commerce, właśnie po to, żeby wybrać sprytnie i wybrać mądrzej — powiedziała Aleksandra Sroka-Krzyżak. Z drugiej strony Allegro daje szansę na podreperowanie budżetu, poprzez odsprzedaż rzeczy, które nie są potrzebne. Indywidualni użytkownicy mogą obecnie handlować przez platformę ogłoszeń lokalnych Allegro Lokalnie. Sroka-Krzyżak podkreśliła, że w e-commerce wciąż jest miejsce na innowacje i rozwój. Sprzedaż internetowa w Polsce wciąż stanowi tylko 15-20 proc. handlu. Łącznie z e-commerce korzysta ok. 70 proc. Polaków. Reszta zakupów wciąż robiona jest offline. Na tle statystyk z Unii Europejskiej widać, że wciąż jest potencjał do wzrostu.",
    "Czechy i Słowacja będą współpracować w zakupie i wsparciu eksploatacji CV90 MkIV": "27 sierpnia, podczas Międzynarodowych Dni Lotnictwa Slovak International Air Fest 2022 w Malackach przedstawiciele władz Republiki Czeskiej i Republiki Słowackiej zawarli porozumienie dotyczącej współpracy przy zakupie i wsparciu eksploatacji bojowych wozów piechoty BAE Systems Hägglunds CV90 MkIV.\n\nPorozumienie zostało podpisane przez ministrów obrony obydwu państw ‒ Janę Černochovą (Czechy) i Jaroslava Naďa (Słowacja). Porozumienie obejmuje m.in. konsultacje i poszukiwanie możliwości zaangażowania firm obydwu państw we wspólną produkcję i rozwój nowego bojowego wozu piechoty. Także konfiguracja pojazdów kupowanych przez partnerów ma zostać w miarę możliwości ujednolicona, zaś wozy specjalistyczne zostaną opracowane wspólnie. W przyszłości możliwe mają być zintegrowane zakupy części zamiennych, współpraca związana z utrzymaniem flot pojazdów obydwu armii w odpowiednim stanie technicznym czy wspólna organizacja szkoleń i ćwiczeń. Informacje związane z eksploatacją pojazdów także mają być wzajemnie udostępniane.\n\nJana Černochová powiedziała, że porozumienie to „daje stronom lepsze możliwości współpracy, produkcji, zakupów części zamiennych, wspólnych szkoleń, dzielenia się zdolnościami i możliwościami”. Jej zdaniem zwiększa ono zdolności obronne obydwu państw, a także „doprowadzi do stopniowej redukcji kosztów operacyjnych”. Jaroslav Naď ocenił, że projekt ten „jest wyjątkowy dla obydwu państw ze względu na skalę przedsięwzięcia”.\n\nPartnerzy porozumienia mają zamiar zakupić 362 pojazdy ‒ Czechy 210, a Słowacja 152. Słowacja wybrała CV90 MkIV pod koniec czerwca br., jako następcę bojowych wozów piechoty BVP-1, BVP-2 i BVP-M produkcji czechosłowackiej. Zakup ma być realizowany w formule umowy międzyrządowej (G2G) z władzami Królestwa Szwecji, na terenie którego znajduje się zakład producenta CV90, firmy BAE Systems Hägglunds AB. Czechy swoją decyzję ogłosiły 20 lipca br. Co ciekawe, w Czechach doszło do unieważnienia prowadzonego od kilku lat przetargu na zakup bojowych wozów piechoty, oficjalnie z powodu wycofania się oferentów z Hiszpanii (GDELS, oferował bwp ASCOD 2) i Niemiec (Rheinmetall oferował Lynx KF41) po tym, jak Praga zażądała od nich zgody na rezygnację z ewentualnych odszkodowań za przebieg przetargu i gwarancji utrzymania pierwotnej ceny. Równocześnie rozpoczęto negocjacje z oferentem ze Szwecji.",
    "Ekogroszek z Czech. Jak go kupić, ile kosztuje? Polacy znaleźli rozwiązanie dla braku opału w składach": "Węgiel można kupić w sklepie internetowym PGG. E-sklep przeżywa jednak prawdziwe oblężenie. Towar jest uzupełniany na \"półce sklepowej\" we wtorki i czwartki od 16:00 i jest dostępny do wyczerpania zapasu, czyli można pokusić się o stwierdzenie, że go nie ma. Na początku wakacji ekogroszek w polskich składach opału kosztował 3000 zł. W sieci zaczęły pojawiać się także znacznie wyższe oferty. Polacy zaczęli więc szukać alternatywy. Znaleźli ją w Czechach.\n\nREKLAMA\n\nWięcej informacji ze świata i kraju znajdziesz na stronie głównej portalu Gazeta.pl.\n\nZobacz wideo Brak węgla na rynku podbije jeszcze bardziej ceny prądu?\n\nEkogroszek z Czech stał się alternatywą dla Polaków\n\nWpis dziennikarza Łukasza Warzechy o przedwczesnym embargu na rosyjski węgiel wywołał gorącą dyskusję wśród użytkowników Twittera. W odpowiedzi jeden z nich napisał, że ekogroszek za polską granicą kosztuje jedynie 1400 zł. \"U polskiego pośrednika ekogroszek 3300. Ekogroszek ściągany z czeskiej kopalni. Dzisiaj kupiłem ekogroszek w czeskim składzie węgla 1400 zł za tonę. Zapłaciłem złotówkami\" - czytamy.\n\nJak zaznaczają inni, czeski węgiel to coś między węglem brunatnym a kamiennym. Pali się dobrze, nie pyli, tyle tylko, że idzie go dwa razy więcej niż kamiennego.\n\nCeny węgla, paliw i pelletu - piątek 02.09.2022. Węgiel znów droższy\n\nCennik opału w Czechach\n\nDziennikarz portalu Spidersweb zrobił zestawienie cen opału w Czechach. Węgiel brunatny kostka lub orzech z kopalni Most-Komorany można kupić po 3999 koron za tonę, czyli w przeliczeniu na złotówki wychodzi jakieś 772 zł. W mieście Skutec, oddalonym o 300 km od Katowic i tylko 229 km od Wrocławia, kostka pochodząca z zakładu przeróbczego Ledvice wyceniana jest na 5090 koron czeskich za tonę, czyli ok. 982 zł. Najdroższy brykiet kosztuje 9040 koron, czyli ok. 1745 zł.\n\nZakupy można zrobić także online. Do cen należy doliczyć transport. Część składów oferuje przewóz gratis, ale większość liczy sobie dodatkowo od 400 do 600 koron za 2,5 tony opału.\n\nDodatek węglowy nie dla ciebie, jeśli kupiłeś węgiel w cenie gwarantowanej",
    "Czechy: Prezydent: mobilizacja w Rosji to oczywista konsekwencja ostatnich sukcesów militarnych Ukrainy": "Prezydent Czech Milosz Zeman w opublikowanym w środę oświadczeniu uznał, że decyzja o ogłoszeniu częściowej mobilizacji w Rosji jest oczywistą konsekwencją ostatnich sukcesów militarnych Ukrainy. Premier Petr Fiala ocenił z kolei, że jest to kolejny dowód na to, że to Moskwa jest agresorem.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nZeman podkreślił, że właściwą odpowiedzią byłoby zwiększenie pomocy dla Ukrainy, ale nie tylko w sferze militarnej. Premier w imieniu czeskiej prezydencji w Radzie UE powiedział agencji CTK, że Europa musi zachować jednolite stanowisko wobec Rosji, i opowiedział się za dalszą pomocą humanitarną, ekonomiczną i wojskową dla Ukrainy.\n\nCzeskie ministerstwo spraw zagranicznych oświadczyło, że ogłoszenie częściowej mobilizacji i pseudoreferendów w okupowanych regionach Ukrainy stanowią \"eskalację imperialnej agresji\" Rosji i prowadzą do śmierci kolejnych Ukraińców i Rosjan. Jak zaznaczył resort, twierdzenie, że Rosja jest zagrożona, jest \"obrzydliwym kłamstwem\".\n\nZ Pragi Piotr Górecki\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Czesi zaskoczeni polskimi żądaniami. \"Chcą 17 naszych budżetów\"": "Serwis seznamzpravy.cz wylicza, że 6,2 bln zł to około 1,3 bln euro. \"A to aż 17 rocznych czeskich budżetów\" – podkreślają redaktorzy serwisu.\n\nFilip Harzer, dziennikarz specjalizujący się w tematyce polskiej, podkreślił w artykule, że debata na temat reparacji wojennych została wznowiona w czasie, gdy między Berlinem a Warszawą panuje gorąca atmosfera. Polski rząd zarzuca niemieckiemu zbytnią opieszałość i niewystarczającą pomoc dla Ukrainy oraz nierozważne uzależnienie energetyczne od Rosji.\n\nHarzer przypomniał, że temat reparacji był też poruszany w czeskiej polityce w 2018 r. Ówczesny premier Andrej Babisz w odpowiedzi na jedną z interpelacji poselskich stwierdził, że jakakolwiek decyzja o egzekwowaniu reparacji wojennych nie byłaby szczęśliwa, ponieważ \"mogłaby znacząco podważyć klimat wzajemnego zaufania w Europie\".\n\nZobacz także: \"1,3 biliona euro\". Tak niemieckie media piszą o odszkodowaniach"
}