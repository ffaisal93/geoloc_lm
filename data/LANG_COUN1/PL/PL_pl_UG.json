{
    "Stan epidemii w Ugandzie po wykryciu pierwszego przypadku szczepu sudan wirusa ebola": "Uganda ogłosiła we wtorek stan epidemii wirusa ebola po tym, jak potwierdzono pierwszy przypadek występowania w tym kraju rzadkiego szczepu sudan - podał Reuters, powołując się na tamtejsze ministerstwo zdrowia oraz WHO.\n\nOstatni wybuch epidemii szczepu sudan miał miejsce w 2012 roku. 24-letni mężczyzna z miasta Mubende wykazywał objawy zakażenia ebolą, po czym zmarł. Sekretarz ministerstwa zdrowia Diana Atwine powiedziała, że ​​pacjent z potwierdzonym przypadkiem miał wysoką gorączkę, biegunkę i bóle brzucha oraz wymiotował krwią. Początkowo był leczony na malarię - przekazał Reuters.\n\nObecnie odnotowano już osiem kolejnych przypadków, które objęto opieką w placówkach zdrowia - poinformowało w oświadczeniu afrykańskie biuro Światowej Organizacji Zdrowia. \"Ma to ułatwić ochronie zdrowia Ugandy dochodzenia epidemiczne i właściwe rozmieszczenie personelu na dotkniętym obszarze\" - dodano.\n\nWHO poinformowała, że ​​w historii było siedem ognisk szczepu sudan - cztery w Ugandzie i trzy w Sudanie.\n\nWirus ebola w Ugandzie REUTERS\n\nWHO przypomina, że Uganda zgłosiła wybuch epidemii szczepu sudan w 2012 roku, a w 2019 roku pojawienie się szczepu zaire.\n\nWHO zakomunikowała także, że tak zwane pierścieniowe ​​szczepienia osób wysokiego ryzyka szczepionką Ervebo były bardzo skuteczne w kontrolowaniu rozprzestrzeniania się wirusa ebola podczas ostatnich wybuchów epidemii tego wirusa w Demokratycznej Republice Konga i innych miejscach, ale szczepionka ta została zatwierdzona tylko w celu ochrony przed szczepem Zaire.\n\nInna szczepionka wyprodukowana przez Johnson & Johnson również może być skuteczna, ale nie została jeszcze zbadana pod kątem przeciwdziałania szczepowi sudan.\n\nTVN24 na żywo - oglądaj w TVN24 GO Materiał jest częścią serwisu TVN24 GO\n\nAutor:KS/kab\n\nŹródło: Reuters",
    "Uganda: Władze chcą zakazać festiwalu. \"Młodzi są wciągani do społeczność LGBT\"": "W Ugandzie zezwolono, by odbył się jeden z najbardziej popularnych festiwali muzycznych Nyege Nyege. Władze usiłowały zakazać imprezy, zarzucając \"promowanie homoseksualizmu\" podczas wydarzenia. - Jak można pozwalać na sprzedaż biletów kosztem dzieci? Wy promujecie gejów w Ugandzie - mówiła polityk z Ugandy Anitah Among.\n\nJak przekazało CNN, festiwal Nyege Nyege dostał zielone światło i będzie mógł zostać zorganizowany. Tegoroczna edycja będzie pierwszą od trzech lat. W ostatnich latach wydarzenie odwoływano ze względu na pandemię.\n\nUganda. \"Podczas festiwalu młode osoby wciągane są do społeczności LGBT\"\n\nCzłonkowie parlamentu w Ugandzie we wtorek dyskutowali na temat imprezy i jej \"niemoralności seksualnej\".\n\n- Festiwal będzie przyciągać różnych ludzi z całego świata, będzie wprowadzać działania, które nie są afrykańskie, ani typowe dla Ugandy - mówiła Sarah Opendi w parlamencie. Opendi oskarżyła, że podczas festiwalu młode osoby \"wciągane\" są do społeczności LGBT.\n\n\n\n\n\nZOBACZ: Szwecja: W pobliżu festiwali znaleziono podejrzaną torbę. \"Zawierała ładunek wybuchowy\"\n\nPo stronie organizacji wydarzenia opowiadał się minister turystyki Martin Mugarra, który zwrócił uwagę na to, że 8 tys. osób z zagranicy kupiło już bilety, by wziąć udział w festiwalu.\n\nPodczas debaty Anitah Among zadeklarowała, że festiwal się nie odbędzie. - Nie pozwolimy na to, by takie przyjęcie się odbyło. Jak można pozwalać na sprzedaż biletów kosztem dzieci? Wy promujecie gejów w Ugandzie - powiedziała.\n\nMinister Rose Lilly Akello w rozmowie poza parlamentem przyznała, że nie pozwoli na to, by doszło do festiwalu. - Parlament musi zadecydować o zakazie festiwalu, ze względu na nieletnie dzieci, które zmuszane są tam do niemoralnych działań - mówiła.\n\n\"Promocja homoseksualizmu\" na festiwalu\n\nTo nie pierwszy raz, kiedy organizatorom festiwalu zarzucana jest \"promocja homoseksualizmu\". Zarzuty spowodowały, że w 2019 na krótko zadecydowano o odwołaniu wydarzenia.\n\nZOBACZ: Hiszpania. Potężna wichura uderzyła w festiwal muzyki. Jedna osoba nie żyje\n\n\n\nFestiwal Nyege Nyege odbywa się z mieście Jinja w Ugandzie, wydarzenie trwa cztery dni i przyciąga turystów z całego świata. Zgodnie z zapowiedziami premier Ugandy Robinny Nabbanja, tegoroczna edycja odbędzie się z uwzględnieniem\"ścisłych wytycznych\".\n\n\n\n- Wydarzenie odbędzie się z wprowadzeniem ścisłych wytycznych. Impreza przyciąga tysiące turystów, nie możemy przegapić tej szansy, kiedy nasz kraj próbuje dojść do siebie po skutkach wywołanych przez pandemię COVID-19 - przekazała, cytowana przez CNN.\n\n\n\n\n\nWIDEO: Rosjanie uciekają przed mobilizacją. Finlandia planuje zamknąć granicę Twoja przeglądarka nie wspiera odtwarzacza wideo...\n\nanw/zdr/polsatnews.pl",
    "Oscary 2023: Uganda po raz pierwszy staje do walki. Ale...": "",
    "PACZKA DLA UGANDY na dużym ekranie. Za nami premiera niezykłego filmu": "PACZKA DLA UGANDY na dużym ekranie. Za nami premiera niezykłego filmu\n\n9:58\n\nTen film na pewno na długo pozostanie w ​pamięci widzów. Tak , jak problem którego dotyka. Za nami premiera PACZKI DLA UGANDY - dokumentalnego obrazu opowiadającego o pomocy dla sierocińca w Ugandzie. Zbiórkę darów przeprowadzili w ubiegłym roku ostrowianie Kinga i Mateusz Grochowscy. W lutym zawieźli je na miejsce - do sierocińca prowadzonego przez Polkę - Annę Małecką, która pojawiła się wczoraj na premierze.\n\nTo 72 minuty podróży. Z mnóstwem przeszkód, emocji i pięknych, radosnych chwil. Film, wobec którego nie da się przejść obojętnie. Bo choć bohaterami są autorzy zbiórki na rzecz sierocińca w Ugandzie, to tak naprawdę w oczy najbardziej rzucają się oczy maluchów z sierocińca. Szczęśliwe kiedy widzą wujka czy ciocię. Ale prócz tego szczęścia widać w nich ogrom smutku.\n\nTo dzieci porzucone, znalezione - mówi Anna Małecka, która ośrodek prowadzi. - Są to maluchy, które dokładnie nie wiedzą jaką traumę noszą w sercach, ale te serca wiedzą, że spotkało je coś złego. Dlatego jestem tam by im pomóc. Ale nie jest to łatwe. Uganda nie jest łatwym miejscem do życia i do pomagania. To serce Afryki, którego - jakkolwiek to zabrzmi - my, Europejczycy nie rozumiemy. Więc pomagam, jak umiem. Bo wyszłam z domu, w którym otrzymałam tyle miłości i serca, że teraz chętnie się tym wszystkim dzielę. I choć wiem, że nie da się uratować wszystkich, to chcę pomóc temu, komu się da.\n\nFilm \"Paczka dla Ugandy\" opowiada o samej - pełnej zwrotów akcji - podróży do Ugandy oraz o tygodniowym pobycie ostrowian w sierocińcu.\n\nTen przez Annę Małecką prowadzony jest od 5 lat. Obecnie mieści się w wynajmowanych budynkach, których standard mocno odbiega od tego, czego byśmy sobie życzyli. Ale i tak jest to lepsze niż los poza tym ośrodkiem. Anna chce postawić swój sierociniec. Ma już nawet ziemię i poczynione pierwsze kroki budowlane. Ale potrzebuje wsparcia. Przez cały czas. Zresztą tylko dzięki darczyńcom - od pięciu lat - udaje jej się pomagać.\n\nTo piękny film. Pierwszy taki, który wszystko, no może prawie wszystko pokazuje. Nie jest obietnicą pomocy, ale jest nią faktycznie - mówi Anna Małecka. - Jest dowodem na nasze istnienie i nasze potrzeby. To ważne. Takich jak moja fundacji jest wiele, i każda potrzebuje pomocy. JEDNAK ważne jest to by pomagać mądrze. I sprawdzać to, komu się pomaga. Niestety w Afryce jest wiele takich sytuacji, kiedy ktoś - pod pozorem pomocy - bogaci się na krzywdzie innych, na tych dzieciakach. Dlatego przy tej okazji apelują, by sprawdzać wszystko. Także dla własnego bezpieczeństwa i sensu pomocy.\n\nAutorem filmu jest Tomek Wojciechowski, który przyjaźni się z Kingą i Mateuszem. I w lutym w Ugandzie też był.\n\nMedialnym parterem zarówno filmu jak i całej akcji ostrowian - Radio Eska.\n\nMateusz i Kinga Grochowscy to małżeństwo z Ostrowa, których pasją jest podróżowanie i pomaganie.\n\nW internecie znajdziecie ich youtube i na instagramie jako NIESPAKOWANI. Tam opisują swoje podróże i przygody.\n\nQuiz. Dania godne królewskich stołów - rozpoznaj ich charakterystyczne cechy Pytanie 1 z 12 Pieczoną kaczkę zazwyczaj przygotowuje się owocami. Najczęściej dodaje się do niej: gruszki jabłka truskawki Dalej\n\nBŹ"
}