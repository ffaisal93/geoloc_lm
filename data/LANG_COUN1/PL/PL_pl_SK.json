{
    "Słowacja chce być samowystarczalna. Uruchamia nowy reaktor atomowy": "Reklama\n\nNowy reaktor jądrowy na Słowacji ma ruszyć na początku przyszłego roku. Będzie to pierwszy w kraju generator atomowy, który zostanie otwarty od 22 lat. Gdy instalacja zostanie uruchomiona, ten kraj Europy Środkowej będzie produkować więcej energii elektrycznej niż zużywa i będzie w stanie zrezygnować z importu.\n\nReklama\n\nBudowa nowego reaktora na Słowacji trwała 35 latach. Jednak termin jego zakończenia nie mógł być lepszy dla słowackich gospodarstw domowych.\n\nKonsumenci na całym kontynencie ponoszą rekordowe rachunki za energię po tym, jak Rosja odcięła dostawy gazu ziemnego. Decydenci Unii Europejskiej forsują różne rozwiązania, które mają na celu złagodzenie kryzysu, począwszy od podatków od zysków przedsiębiorstw energetycznych, po limity cenowe, a nawet obowiązkowe ograniczenia zużycia energii elektrycznej.\n\nSłowacja chce się odciąć od importu\n\n„Z pewnością będziemy spać lepiej w tym chaosie na europejskim rynku energetycznym” – powiedział Branislav Strycek, dyrektor generalny Slovenske Elektrarne AS, głównego przedsiębiorstwa energetycznego w kraju i właściciela nowego reaktora. „Słowacja stanie się samowystarczalna energetycznie, nie będziemy już zależni od importu”.\n\nW ciągu ostatniego roku Słowacja importowała średnio 266 megawatów netto dziennie, wynika z danych Entsoe, stowarzyszenia operatorów sieci UE. Nowy reaktor o mocy 471 megawatów w elektrowni Mochovce powinien wystarczyć, aby zapewnić krajowi niezależność energetyczną. Dzięki czterem innym działającym reaktorom Słowacja uzyskuje już ponad połowę energii elektrycznej z elektrowni jądrowych, co jest drugim co do wielkości udziałem w UE po Francji.\n\nWiększa moc wytwórcza pomaga chronić konsumentów przed rosnącymi cenami. W umowie zależnej od uruchomienia nowego reaktora gabinet premiera Eduarda Hegera podpisał memorandum zobowiązujące Slovenske Elektrarne do zapewnienia gospodarstwom domowym energii elektrycznej po cenie maksymalnie 61 euro za megawatogodzinę w 2023 roku. To mniej niż jedna trzecia stawki hurtowej na rynku energii dnia następnego.\n\nMimo to jest mało prawdopodobne, aby jeden nowy reaktor w pełni uchronił Słowację przed najgorszym kryzysem energetycznym.\n\nNie będzie łatwo uciec przez kryzysem\n\nPo pierwsze, limity cenowe dla gospodarstw domowych nie obejmują przedsiębiorstw. Według ministerstwa finansów prawie połowa firm w kraju nie zabezpieczyła kosztów energii elektrycznej na przyszły rok, narażając je na sześciokrotnie wyższe ceny hurtowe niż rok temu. Duzi odbiorcy energii, tacy jak producent aluminium Slovalco i producent nawozów Duslo, już zamknęli lub wstrzymali produkcję z powodu wysokich cen.\n\nKolejnym problemem jest to, że Słowacja będzie miała trudności ze skorzystaniem z propozycji Komisji Europejskiej, aby ograniczyć przychody z rynku energii elektrycznej dla firm odnawialnych i jądrowych do 180 euro za megawatogodzinę. Wszelkie dochody powyżej tego poziomu przekierowywane są na wsparcie użytkowników energii.\n\n„Sprzedaliśmy już całą naszą produkcję w 2023 r. poniżej proponowanego poziomu 180 euro, więc Słowacja nie otrzyma żadnych znaczących środków” – powiedział Strycek.\n\nProblematyczne dostawy uranu\n\nI pomimo zalet atomu, Słowacja jest całkowicie uzależniona od rosyjskiego TVEL w zakresie paliwa do reaktora w ramach kontraktu, który obowiązuje do 2026 roku. Chociaż Moskwa nie ograniczyła jeszcze dostaw uranu, Strycek może starać się o umowę na dostawy z Westinghouse Electric. Firma ta ma dostarczyć paliwo na Ukrainę wiosną przyszłego roku do tych samych reaktorów VVER 440 zaprojektowanych przez ZSRR, których używa Słowacja.\n\nEnergia jądrowa nadal ma kluczowe znaczenie dla Słowacji. Slovenske Elektrarne pracuje nad kolejnym reaktorem w Mochovcach, który powinien być gotowy za dwa lata. Po zakończeniu zwiększy moc produkcyjną o kolejne 471 megawatów i przekształci kraj w eksportera energii elektrycznej.",
    "Słowacja znalazła się na dnie": "Na papierze wszystko wydawało się proste. Słowacja rywalizując z Azerbejdżanem, Białorusią i Kazachstanem, miała po jednej edycji przerwy od razu powrócić do dywizji B Ligi Narodów. Okazało się jednak, że kryzys słowackiego futbolu jest poważniejszy, niż dotychczas przypuszczano.\n\nUdostępnij na Udostępnij na\n\nNawet ewentualna wysoka wygrana z Białorusią nie poprawi notowań reprezentacji Słowacji u jej kibiców. Nasi południowi sąsiedzi nie tylko bowiem spędzą kolejną edycję LN w dywizji C, ale dodatkowo mają za sobą trzy kompromitacje. Tylko w ten sposób można określić dwie porażki z Kazachstanem oraz przegraną na własnym terenie z Azerbejdżanem.\n\nDebiutant na trenerskiej ławce\n\nCzwartkowy mecz z Azerami w Trnawie był jednocześnie debiutem nowego selekcjonera Słowaków. Francesco Calzona rozpoczął więc nowy rozdział swojej kariery zawodowej w najgorszy możliwy sposób. Azerbejdżan jest zaliczany do grona najsłabszych reprezentacji w Europie, dlatego wygrana z nim jest obowiązkiem dla zespołu pokroju Słowacji. Nawet jeśli znajduje się on w dużym kryzysie.\n\nWłoski trener nie mógł tym samym liczyć na żadną taryfę ulgową ze strony słowackich komentatorów. Zwłaszcza że od początku jego osobie towarzyszą spore kontrowersje. Calzona dotychczas nie prowadził bowiem samodzielnie nawet żadnego klubowego zespołu. Jak dotąd pełnił co najwyżej funkcję asystenta, ostatnio pracując w SSC Napoli w sztabie Luciano Spallettiego.\n\nCalzonę, asystenta Sarriego i Spallettiego w Napoli, do kadry Słowacji polecił oczywiście Marek Hamsik. Mówi się, że to właśnie Calzona wymyślił Driesa Mertensa na pozycji numer 9 w momencie kontuzji Arkadiusza Milika. — Bartek Szulga (@BartekSzulga) July 9, 2022\n\nMożliwość podjęcia pracy na własny rachunek nie spowodowała, że Calzona w pełni poświęcił się drużynie. Po podpisaniu kontraktu pod koniec sierpnia, a także po ogłoszeniu powołań w połowie września, szkoleniowiec powrócił do swojej ojczyzny. Ponownie pojawił się na Słowacji tuż przed meczem z Azerbejdżanem, a wcześniej nie obejrzał chociażby żadnego meczu ligi słowackiej. Nie przeszkodziło mu to jednak w powołaniu z niej kilku zawodników.\n\nJak na razie największym atutem nowego selekcjonera Słowacji jest jego znajomość z Markiem Hamsikiem. Były kapitan słowackiej kadry nie ukrywa, że zna go z czasów gry dla Napoli i polecił go prezesowi Słowackiego Związku Piłki Nożnej, Janowi Kovacikowi. Zdaniem Hamsika kadra potrzebowała nowego impulsu w postaci zagranicznego trenera, a dodatkowo Włoch jest „maniakiem piłki nożnej” dbającym o każdy szczegół.\n\nPrzebudowywana Słowacja\n\nPrzed wrogo nastawioną opinią publiczną Calzonę bronią nie tylko Hamsik i działacze słowackiej federacji. Pozytywnie o nowym szkoleniowcu wypowiadają się piłkarze. Matus Bero po meczu z Azerbejdżanem stwierdził, że „potrzebny jest czas, którego kibice nam nie dają”. Dodatkowo słowaccy kadrowicze starali się upatrywać nadziei na przyszłość w lepszej grze w drugiej połowie spotkania z Azerami.\n\nTrzeba przyznać, że nie są to jedynie szukane na siłę usprawiedliwienia słabej postawy w LN. Słowacja rzeczywiście potrzebuje nieco czasu, bo znajduje się w przebudowie. Tylko w ciągu ostatnich miesięcy z gry w kadrze zrezygnowali wspomniany Hamsik i Vladimir Weiss junior. Obaj przez kilkanaście lat stanowili o sile słowackiej reprezentacji, tak więc nie będzie ich łatwo zastąpić.\n\nW spotkaniu z Azerbejdżanem nie zagrali również inni dotychczas podstawowi zawodnicy. Peter Pekarik i Patrik Hrosovsky zasiedli na ławce rezerwowych, natomiast w ogóle powołania na wrześniowe mecze w LN nie otrzymał Denis Vavro. Ogółem w ostatnim meczu Słowacji zadebiutowało czterech piłkarzy (w tym Kristian Vallo z Wisły Płock), zaś w szerokiej kadrze znalazło się aż siedmiu zawodników występujących na co dzień w słowackiej Fortuna Lidze.\n\n🔚 Za nami pierwsza porcja meczów reprezentantów z Wisły Płock. W tym miejscu warto odnotować debiut Kristiana Vallo w dorosłej kadrze Słowacji 🇸🇰 oraz pełne dziewięćdziesiąt minut Igora Drapińskiego dla Polski U-19 🇵🇱 z Bośnią i Hercegowiną i Estonią 📝⤵ 📸 ROMAN FERSTL / SFZ — Wisła Płock (@WislaPlockSA) September 25, 2022\n\nZnalezienie odpowiednich zawodników będzie zresztą sporym wyzwaniem dla Calzony. Już jego poprzednik Stefan Tarković miał duży problem chociażby z obsadzeniem pozycji wysuniętego napastnika. Warto zresztą podkreślić, że cała formacja ofensywna Słowaków od dawna jest krytykowana za brak odpowiedniej jakości. Na domiar złego na horyzoncie nie pojawił się w ostatnim czasie żaden wielki talent.\n\nBez twardej ręki\n\nSłowaccy zawodnicy nie od dzisiaj są znani ze swojego „zabawowego” trybu życia i ogólnych problemów z dyscypliną. Od dłuższego czasu za naszą południową granicą mówiło się więc, że reprezentację powinien przejąć nie tylko selekcjoner zagraniczny, trener niebędący Słowakiem lub Czechem, ale na dodatek człowiek rządzący silną ręką.\n\nZe słów Calzony wynika, że nie jest on zwolennikiem takiego sposobu prowadzenia zespołu. Jak sam stwierdził, „nie byłby szczęśliwy, gdyby musiał zachowywać się jak generał”, dlatego preferuje „pełną współpracę”. Z drugiej strony nowy selekcjoner Słowacji oczekuje od piłkarzy, aby w czasie zgrupowań nie poświęcali się niczemu innemu poza drużyną narodową.\n\nJaki kierunek pod wodzą Włocha obiorą Słowacy? Calzona postrzegany jest przede wszystkim jako specjalista od gry defensywnej, ale sam uważa, że to tylko łatka przypięta mu we Włoszech. Oczekuje więc ofensywnej gry, w którą mają być zaangażowani wszyscy zawodnicy. Słowakom pozostaje jedynie wierzyć, że to nie są jedynie PR-owe zagrywki.",
    "Białoruś. Typy, kursy, zapowiedź, składy 25.09": "Liga Narodów: Słowacja – Białoruś (25.09, 18:00) – zapowiedź meczu\n\nLiga Narodów: Słowacja - Białoruś (25.09, 18:00) - typy i przewidywane składy\n\nTypy Słowacja - Białoruś\n\n1.52 WYGRANA SŁOWACJI ZAGRAJ\n\nMecz w trzeciej grupie Ligi C, który nie ma wpływu na wygląd tabeli. Wiadomo już kto awansuje i spadnie z tej grupy jest już znany przed ostatnią kolejką. Słowacja może powalczyć ewentualnie o drugie miejsce, które de facto i tak nic nie daje. Białoruś spada do Ligi D. Zarówno jedna, jak i druga reprezentacja przegrały ostatnie 2 mecze, z Azerbejdżanem i Kazachstanem.W pierwszym meczu Słowacja pokonała Białoruś 1:0. Tamto zwycięstwo prawdopodobnie zadecydowało o tym, że Słowacja nie musi się już bać o spadek do Ligi D. Białoruś nie ma już żadnej motywacji, aby wygrać w tym spotkaniu, a Słowacy przynajmniej będą chcieli wygrać przed własną publicznością.\n\nprzewidywane składy\n\nSłowacja: Rodak; Vallo, Valjent, Skriniar, Hancko; Kucka, Lobotka, Benes; Regali, Bozenik, Jirka\n\nRodak; Vallo, Valjent, Skriniar, Hancko; Kucka, Lobotka, Benes; Regali, Bozenik, Jirka Białoruś: Khatkevich; Palyakow, Shvyatsow, Yudenkov; Shevchenko, Klimovich, Yablonski, Ebong, Pyachenin; Bogomolskiy, Savitski\n\nLiga Narodów: Słowacja - Białoruś (25.09, 18:00) - gdzie obejrzeć? Transmisja TV, online, na żywo\n\nRelację live można również śledzić na sport.betfan.pl. Relacja do oglądania znajduje się poniżej\n\nNiedzielny mecz Słowacji z Białorusią odbędzie się 25 września o 18:00 na TSC Arena w Backa Topola. Transmisję z tego starcia będzie można obejrzeć na",
    "Słowacja. Polak zginął po zderzeniu z jeleniem. Poroże przebiło mu klatkę piersiową": "\"Poroże jelenia rozbiło szybę i śmiertelnie zraniło 42-latka z Polski\" - napisała na Facebooku słowacka policja. Do wypadku doszło w nocy na drodze pomiędzy miejscowościami Huncovec i Kieżmark w zachodniej części kraju.\n\nAutem podróżowały dwie osoby, 25-letni kierowca oraz 42-letni pasażer.\n\n\"Dwie godziny po północy 25-letni Polak prowadził dostawczego Opla Vivaro na drodze z Keżmarka do Huncovc, gdy nagle przed jego podjazd wybiegł jeleń. Auto zderzyło się ze zwierzęciem\" - relacjonuje słowacka policja.\n\n42-latek zginął na miejscu. W jego klatkę piersiową wbiło się poroże jelenia. Policja przekazała, że kierujący był trzeźwy.\n\nSłowacka policja prowadzić śledztwo, które pozwoli ustalić dokładne okoliczności wypadku.\n\nWIDEO: Wielka Brytania. Prezydent Andrzej Duda oddał królowej Elżbiecie II przy jej trumnie Twoja przeglądarka nie wspiera odtwarzacza wideo...\n\nlaf/arż/polsatnews.pl",
    "Słowacja: Coraz więcej przypadków ekstremizmu": "W ciągu ostatnich dwóch lat na Słowacji odnotowano zwiększoną liczbę przypadków ekstremizmu, poinformowało ministerstwo spraw wewnętrznych.\n\nPrzejawy nietolerancji są bardzo często związane z negowaniem Holokaustu – wiąże się to z podkreślaniem problematycznego współistnienia z mniejszością romską i gloryfikacją słowackiego państwa z czasów II wojny światowej.\n\nDezinformacja zagraża demokracji w UE [EUROBAROMETR] Mimo problemów związanych z dezinformacją Polacy pozostają jednak euroentuzjastami\n\nDezinformacja na Słowacji\n\nJednocześnie w porównaniu z okresem sprzed pandemii nastąpił znaczny wzrost ilości ekstremistycznych przemówień przeciw społeczności żydowskiej. Aż połowa zbadanych przypadków ekstremizmu dotyczyła zachowań w internecie.\n\n„Prawicowa scena ekstremistyczna na Słowacji składa się przede wszystkim z ultranacjonalistycznych podmiotów politycznych, których działalność od dawna jest zorganizowana zgodnie z prawem ze względu na ich ambicje polityczne. Oznacza to, że w swojej prezentacji starają się minimalizować jawne przejawy ekstremizmu”, oświadczyło słowackie MSZ.\n\nWedług raportu zwolennicy prawicowego ekstremizmu na Słowacji rozpowszechniali także dezinformację po wybuchu pandemii.\n\nIlość teorii spiskowych znacznie wzrosła. Dotyczyły one przede wszystkim przyczyn pandemii COVID-19, sposobów rozprzestrzeniania się wirusa lub jego domniemanego wykorzystania jako broni biologicznej.",
    "biznes, podatki, prawo, finanse, wiadomości, praca": "2 zł więcej na jedzenie dla uchodźców. Pierwsza podwyżka od 2003 roku\n\nDo 11 zł (z 9 zł) wzrośnie dzienna stawka żywieniowa dla osób, które czekają w ośrodkach dla cudzoziemców na decyzję o objęciu ochroną międzynarodową. Kwota będzie podwyższona pierwszy raz od 2003 r. Zdaniem ekspertów to zdecydowanie za niski wzrost.",
    "Słowacja wystawia się na atak. A Polska?": "Polityka i prawo Słowacja wystawia się na atak. A Polska? Szymon Palczewski 09.09.2022 13:17 Drukuj\n\nPDF\n\n\n\n\n\nFot. Hardik Pandey/pixahive.com/CC0 Facebook\n\nTwitter\n\nLinkedIn\n\nKopiuj link\n\nWyślij email „Nasza infrastruktura krytyczna nie jest przygotowana na cyberzagrożenia. To kwestia czasu, kiedy doświadczymy poważnego cyberataku, który dotknie każdego obywatela” – ostrzegł Matej Salmik z Narodowego Urzędu ds. Bezpieczeństwa Słowacji. Ze względu na wojnę w Ukrainie, ryzyko jest jeszcze większe. Czy Polska również stąpa po kruchym lodzie?\n\nReklama\n\nCyfryzacja oraz galopujący postęp technologiczny sprawiły, że cyberataki stały się zjawiskiem powszechnym. To zagrożenie, z którym możemy spotkać się w każdej chwili, dlatego tak ważne jest stosowanie podstawowych zasad cyberbezpieczeństwa i cyberhigieny.\n\nReklama\n\nJednam musimy pamiętać, że wrogie działania w cyberprzestrzeni mogą być częścią operacji w ramach konfliktu czy wojny. Wówczas ryzyko wzrasta i dotyczy w dużej mierze elementów infrastruktury krytycznej (IK).\n\nTo szczególnie niebezpieczne, ponieważ może mieć realny wpływ na m.in. funkcjonowanie państwa (np. wywołanie chaosu). Wystarczy wyobrazić sobie sytuację, gdy w wyniku cyberataku dochodzi do zakłócenia sieci energetycznej i blackoutu. A tego typu incydenty miały miejsce już w przeszłości. Wystarczy wspomnieć o Ukrainie w 2015 r.\n\nReklama\n\nO zagadnieniach związanych z cyberochroną infrastruktury krytycznej aktywnie dyskutowano podczas Forum Ekonomicznego w Karpaczu. Przedstawiciele biznesu oraz administracji wymienili się swoimi doświadczeniami, opiniami i zapoczątkowali debatę na temat możliwości wzmocnienia cyberbezpieczeństwa krytycznych systemów.\n\nPolska rzeczywistość\n\nReklama\n\nW Polsce istotną rolę we wspomnianym obszarze odgrywają dwie regulacje: ustawa o Krajowym Systemie Cyberbezpieczeństwa (KSC) oraz ustawa o zarządzaniu kryzysowym. Łukasz Wojewoda, dyrektor Departamentu Cyberbezpieczeństwa w kancelarii premiera, uczestniczył w opracowywaniu przepisów dot. KSC.\n\nW trakcie dyskusji podkreślił, że w podczas prac dyskutowano nad m.in. systemowym podejściem do wyłaniania podmiotów, które byłyby zaliczane do operatorów kluczowej infrastruktury (wszystko musiało być zgodne z ustawą o zarządzaniu kryzysowym).\n\nReklama\n\n„W naszym kraju operator usługi kluczowej (ustawa o KSC – red.) i operator infrastruktury krytycznej (ustawa o zarządzaniu kryzysowym – red.), to dwa odrębne pojęcia” – wskazał przedstawiciel KPRM.\n\nKażdy z nich jest m. in. wyłaniany na podstawie innych przesłanek i posiada inny organ sprawujący nim kontrolę.\n\nReklama\n\nUczestnicy panel dotyczącego cyberataków i infrastruktury krytycznej. Od lewej: Karoly Dan, Szymon Ruman, Matej Salmik, Łukasz Wojewoda i Karol Pietras (moderator).\n\nFot. CyberDefence24.pl\n\nReklama\n\nSzymon Ruman, wiceprezes zarządu EXATEL, jednoznacznie podkreślił, że zarówno skuteczne cyberataki, jak i ataki fizyczne na obiekty czy podmioty zaliczane do infrastruktury krytycznej, prowadzą do utrudnienia lub całkowitego zakłócenia funkcjonowania państwa w jakimś obszarze.\n\n„My jako EXATEL działamy, aby chronić podmioty i infrastrukturę” – podkreślił wiceprezes spółki.\n\nReklama\n\nJego zdaniem nie można zapominać o tym, że IK występuje także na niższych szczeblach. Obiekty tego typu mogą być nadzorowane przez np. samorządy lokalne. Dlatego też należy dbać o podnoszenie świadomości władz, operatorów i użytkowników na każdym poziomie – nie tylko tych największych.\n\nCzekamy na sankcje\n\nReklama\n\nW odniesieniu do KSC Łukasz Wojewoda wskazał, że istnieją organy właściwe do nadzoru nad operatorami, którzy muszą wprowadzić i dbać o „odpowiedni poziom bezpieczeństwa”.\n\n„Mówimy o ochronie operatorów, a nie zabezpieczeniu infrastruktury” – wskazał.\n\nReklama\n\nReprezentant kancelarii premiera dodał, że w trakcie rozmów z firmami zajmującymi się sektorem ICT i infrastrukturą krytyczną widać, jak trudno jest osiągnąć konsensus w sprawie jednolitego, spójnego środowiska cyberbezpieczeństwa.\n\n„Wszystko dlatego, że każdy patrzy z własnego punktu widzenia. Przykładowo: >>Ja odpowiadam tylko za przesył, a nie dystrybucję detaliczną, i na tym się skupiam<<” – wyjaśnił Łukasz Wojewoda.\n\nReklama\n\nJego zdaniem warto rozważyć zmianę podejścia skoncentrowanego na operatorach, na model skupiony na zabezpieczeniu całego systemu. „Być może teraz jest odpowiedni moment” – stwierdził.\n\nOdnosząc się do nowelizacji ustawy o KSC, Szymon Ruman z EXATEL powiedział wprost: „czekamy na te przepisy, ponieważ wprowadzą nowe poziomy zabezpieczeń oraz sankcje za nieprzestrzeganie obowiązków w tym obszarze\".\n\nReklama\n\nWiceprezes spółki tłumaczył, że jeśli w prawie przewidziane są obowiązki bez uwzględnienia sankcji, to pojawia się pokusa wśród firm i instytucji, aby „iść po najmniejszej linii oporu”. Jego zdaniem wprowadzenie kar zadziała mobilizująco.\n\nW obszarze infrastruktury krytycznej nie można kierować się myśleniem, że „jakoś to będzie”; „a nóż mi się uda”. Straty i skutki będące efektem np. cyberataku na tego typu obiekt mogą być ogromne i w obecnych czasach trudne do przewidzenia.\n\nSzymon Ruman, wiceprezes zarządu EXATEL\n\nCzytaj też Polsko-ukraińska współpraca idzie naprzód\n\nSłowacja stąpa po kruchym lodzie\n\n„Na Słowacji mamy podobną sytuację co w Polsce i innych państwach regionu” – zaznaczył Matej Salmik, dyrektor ds. współpracy międzynarodowej w Narodowym Urzędzie ds. Bezpieczeństwa Słowacji. Tymi słowami odniósł się do uregulowań prawnych obowiązujących w jego ojczyźnie.\n\nReklama\n\n„W słowackim prawie przepisy dotyczące infrastruktury krytycznej dotyczą bardziej fizycznych aspektów, co odpowiada czasom lat 90. XX wieku” – stwierdził.\n\nW trakcie dyskusji reprezentant naszego południowego sąsiada skrytykował podejście podmiotów odpowiedzialnych za IK i władze. Podkreślił, że według wyników przeprowadzonych audytów w największych firmach z np. sektora ciepłowniczego sytuacja dotycząca cyberbezpieczeństwa jest bardzo zła.\n\nReklama\n\n„Infrastruktura krytyczna nie jest przygotowana na cyberzagrożenia” – powiedział otwarcie Matej Salmik. „To kwestia czasu, kiedy doświadczymy poważnego cyberataku, który dotknie każdego obywatela” – dodał.\n\nJak wyjaśnił, niektóre sektory są właściwie zabezpieczone. Wskazał tu na np. banki. Jednak w przypadku m.in. administracji czy podmiotów odpowiedzialnych za dostarczenie energii cieplnej jest zupełnie odwrotnie.\n\nReklama\n\nMusimy być gotowi\n\nReklama\n\nPrzed 24 lutego br. pojawiały się twierdzenia, że kolejne wojny będą rozgrywały się w cyberprzestrzeni. Mówiło się wręcz o cyberwojnach, które miały w pewien sposób zastąpić konwencjonalne działania. Opisywano wręcz scenariusze potencjalnych cyberataków wymierzonych w infrastrukturę krytyczną, prowadzących do destabilizacji państwa, chaosu a nawet fizycznych zniszczeń.\n\nInwazja Rosji na Ukrainę pokazała jednak, że nie do końca przewidywania ekspertów się sprawdziły. Tradycyjne operacje wojskowe wiodą prym. Konwencjonalne rozwiązania nadają ton temu konfliktowi.\n\nReklama\n\nNie oznacza to jednak, że porzucono cyberprzestrzeń jako domenę prowadzenia działań. Widzimy m.in. kampanie phishingowe, DDoS, rozsyłanie złośliwego oprogramowania. „To narzędzia tej wojny” – zaznaczył Łukasz Wojewoda z KPRM w trakcie Forum Ekonomicznego w Karpaczu.\n\nWielu z nas przechodzi obojętnie wokół tego typu działań. Pojawiają się myśli: „przecież to nic takiego, że na jakiś czas dana strona jest niedostępna”.\n\nReklama\n\nDo zmiany zdania dochodzi najczęściej, gdy doświadczymy skutków na własnym przykładzie. Bo co w sytuacji, gdy np. przez cyberatak na nasz bank nie będziemy mogli zapłacić za zakupy w sklepie? „Wtedy mówimy o incydencie o znaczeniu krytycznym z perspektywy danego użytkownika” – podkreślił Łukasz Wojewoda.\n\nSzymon Ruman przytoczył tutaj przekład jednego z incydentów. Ze względu na tajemnicę zawodową nie mógł zdradzać szczegółów, wskazał jednak, że po inwazji Rosji na Ukrainę doszło do poważnego ataku DDoS na jeden z banków. Wrogim aktorom udało się sparaliżować usługi instytucji na pewien czas, pomimo że posiadała dobrej jakości zabezpieczenia.\n\nReklama\n\nUczestnicy panel dotyczącego cyberataków i infrastruktury krytycznej. Od lewej: Karoly Dan, Szymon Ruman (przy mikrofonie), Matej Salmik.\n\nFot. CyberDefence24.pl\n\nReklama\n\nEXATEL monitoruje ruch w 1/3 polskiej sieci oraz współpracuje z zagranicznymi operatorami i dzięki temu jest w stanie wykryć nadchodzące incydent na wczesnym etapie.\n\nAnalizy prowadzone przez spółkę pokazują, że intensywność cyberataków w ostatnim czasie wzrosła i ma to związek z wojną w Ukrainie.\n\nReklama\n\n„W Polsce radzimy sobie dość dobrze z cyberzagrożeniami, jednak musimy być gotowi do odpierania bardziej destrukcyjnych cyberataków” – ocenił Szymon Ruman.\n\nCzytaj też Zwiększa się liczba ataków DDoS w Polsce. Może to utrudnić dostęp do usług\n\nOdporność w praktyce\n\nRosyjska agresja wiąże się z regularnym fizycznym zniszczeniem ukraińskiej infrastruktury. Specjaliści oraz operatorzy robią wszystko, aby zapewnić ciągłość działania usług, nawet w najtrudniej dostępnych miejscach. Internet doprowadzany jest do m.in. bunkrów i schronów.\n\nReklama\n\n„Ukraina, pomimo ogromnych strat w infrastrukturze funkcjonuje. To pokazuje, że da się zbudować odporność na zadowalającym poziomie” – stwierdził Łukasz Wojewoda z kancelarii premiera.\n\nWojna za naszą wschodnią granicą jest wielkim wyzwaniem dla społeczności międzynarodowej.\n\nReklama\n\nBiorący również udział w dyskusji Karoly Dan, ambasador Węgier w Stałej Misji przy OBWE, ONZ i innych organizacjach międzynarodowych, stwierdził, że państwa są zgodne co do obowiązujących norm i je popierają, lecz nie przekłada się to na rzeczywistość.\n\n„W praktyce mechanizmy te nie działają. Wystarczy wspomnieć o zasadzie odpowiedzialnego działania państw” – wskazał ambasador.\n\nReklama\n\nJak budować (cyber)odporność?\n\nReklama\n\nRyzyko związane z aktywnością wrogich aktorów w cyberprzestrzeni nie maleje, a w czasie konfliktu lub też wojny gwałtownie wzrasta. Z tego względu należy budować silne partnerstwa i postawić na współpracę. Dzięki temu możliwe jest osiągnięcie wyższego poziomu cyberodporności.\n\n„Współpraca jest niezbędna” – ocenił Łukasz Wojewoda. Jak dodał, bez budowania zaufania „nie jesteśmy w stanie osiągnąć poziomu akceptowalnej odporności\".\n\nReklama\n\nJedną z form partnerstwa jest wymiana informacji (o np. cyberatakach) i doświadczeń. Jednak aby była możliwa, konieczne jest posiadanie wysokiego poziomu komunikacji na poziomie krajowym i międzynarodowym.\n\n„Jeśli będziemy posiadać do siebie zaufanie na poziomie krajowym (między sektorem prywatnym, publicznym, akademickim – red.), będziemy w stanie osiągnąć wysoki poziom zaufania na szczeblu międzynarodowym” – ocenił Matej Samik ze słowackiego Narodowego Urzędu ds. Bezpieczeństwa.\n\nReklama\n\n„Dla mnie cyberatak jest jak atak czołgu, jeśli wymierzony jest w infrastrukturę krytyczną” – dodał. Jego zdaniem „nasza odpowiedź na wrogie cyberoperacje powinna być silniejsza, bardziej stanowcza i szybsza”.\n\nEkspert podkreśla, że w ramach np. NATO Zachód posiada odpowiednie do tego narzędzia, lecz ich nie używa, ponieważ obawia się potencjalnych skutków. „Uważam jednak, że naprawdę powinniśmy zacząć rozważać taką opcję\" – zaapelował w trakcie Forum Ekonomicznego Matej Salmik.\n\nReklama\n\nSwoje zdanie wyraził też Karoly Dan. Ambasador podkreślił, że „jeśli chcesz stać się odporny jako państwo, musisz być wydajnym regulatorem; zrozumieć, że nie możesz działać samodzielnie; współpracować z sektorem prywatnym i rozwijać kooperację międzysektorową”.\n\nPonadto, zwrócił uwagę na konieczność przygotowania obywateli na ewentualny kryzys. Wyjaśnił, że chodzi tu o wpajanie dobrych nawyków, zasad, wzorców zachowań, a w momencie próby, społeczeństwo wiedziało, co robić.\n\nReklama\n\nCzytaj też Ukraina wzorem pod względem cyberobrony? Tak twierdzi ważny urzędnik z USA\n\nReklama\n\nSerwis CyberDefence24.pl otrzymał tytuł #DigitalEUAmbassador (Ambasadora polityki cyfrowej UE). Jeśli są sprawy, które Was nurtują; pytania, na które nie znacie odpowiedzi; tematy, o których trzeba napisać – zapraszamy do kontaktu. Piszcie do nas na: [email protected]",
    "Karpaty i wschodnia Słowacja. Atrakcje i przewodnik w stylu etno": "Jest taka kraina, której malowniczość zachwyca koneserów. Powiadają, że można objechać świat w poszukiwaniu świętego Graala, mając pod nosem piękno, które zachwyca równie mocno jak te najdalsze krańce świata. Wielu twórców opowiada o tej ziemi na raty, kawałek po kawałku, przybliżając jej piękno w odcinkach. Trudno bowiem objąć ją bowiem w jednej historii. Przez lata podróżowałem po polsko-słowackim pograniczu rejestrując najpiękniejsze punkty i historie tego obszaru. Tym razem z owych punktów na mapie, które pozornie nic nie łączy, ułożył się plan na wakacje. Wakacje w Karpatach, do których dziś Wam zapraszam.\n\nKraina malownicza, tajemnicza, momentami bardzo trudna. Najpiękniej prezentuje się, gdy przykrywają ją delikatne mgły i chmury i tylko odrobinę, nieśmiało, gdzieś w oddali, odsłania się niebieskie niebo. Kraina zmienna, o różnych twarzach, w zależności od pory roku, pogody, potrafi wprawić w zachwyt lub zmęczyć. Nie ma jednej idealnej pory na odwiedzenie jej, najlepiej więc wracać i obserwować zmieniające się krajobrazy.\n\nNajczęściej myśli się o tej krainie jako o Tatrach, Beskidach, Bieszczadach. Nieczęsto jako o jednym z największych łańcuchów górskich w Europie. Karpaty to wielki i rozległy, najdalej na wschód wysunięty, łańcuch górski w środkowej Europie o długości około 1300 kilometrów. Na zachodzie Karpaty łączą się z Alpami zaś na wschodzie przechodzą w Bałkany. Najwyższym szczytem jest tatrzański Gerlach z jego imponującą wysokością 2665 m n. p. m.\n\nDlatego też nieopodal owego najwyższego szczytu Karpat, rozpoczynamy naszą podróż po tej niezwykłej krainie. Karpaty to jednak nie tylko natury i wspaniałe góry ale także niesamowita różnorodność kulturowa, bogata historia, wieki tradycji, które tworzą jeden z najciekawszych obszarów Europy.\n\nRozpoczynamy od spotkania w Bukowinie Tatrzańskiej. Zanim cała nasza grupa wyruszy w etnograficzną podróż przez niezwykłą, karpacką krainę, zbieramy się w tej wysoko położonej miejscowości, z której rozpościerają się bajeczne panoramy Tatr, aby przy akompaniamencie góralskiej muzyki poznać się jako grupa i przedyskutować plan naszej wyprawy.\n\nWyjeżdżając z Bukowiny Tatrzańskiej w kierunku miejscowości Zdiar, gdzie rozpoczniemy podróż po słowackich szlakach, nie zapomnijmy zatrzymać się na moment w jednym z najbardziej malowniczych miejsc na polsko-słowackim pograniczu. To Tatrzańska Jaworzyna – miejscowość położona w Kotlinie Jaworzyńskiej u wylotu Doliny Jaworowej i otoczona szczytami Tatr.\n\nW okresie międzywojennym miejscowość zasłynęła głównie jako teren sporu pomiędzy Polską a Czechosłowacją. Po utracie kontroli tych terenów przez Węgry w listopadzie 1918 do Jaworzyny wkroczyło polskie wojsko, a później polska administracja. W styczniu 1919 Jaworzynę zajęły wojska czechosłowackie i administracja tego państwa, a wobec braku porozumienia pomiędzy Warszawą a Pragą zdecydowano o przeprowadzeniu plebiscytu na Spiszu, zaś sporny teren obsadziły wojska francuskie. Ostatecznie do plebiscytu nie doszło (Polska poszła na ustępstwa, gdyż toczyła się wówczas wojna z bolszewikami), a Rada Ambasadorów zdecydowała, że większość Spiszu przypadnie Czechosłowacji. Polska próbowała jeszcze zmienić wynik decyzji odnośnie do Jaworzyny Tatrzańskiej i miejscowości Zdziar, ale Liga Narodów 12 marca 1924 pozostawiła je w granicach Czechosłowacji.\n\nEuroregion Karpacki\n\nW podróż wybieramy się w ramach projektu EtnoCarpathia realizowanego przez Euroregion Karpacki. Główną ideą projektu jest rozwój i promocja dziedzictwa kulturowego pogranicza polsko-słowackiego poprzez opracowanie produktu turystycznego EtnoCarpathia opartego o zasoby kultury karpackiej.\n\nW towarzystwie osób działających na rzecz popularyzacji tego obszaru a także świetnych przewodników, poznajemy Karpaty od strony etnograficznej, podziwiając przy tym niesamowite tło, czyli piękno natury będącej dominantą wszystkiego, co wydarza się na tym obszarze. W naszej podróży przez euroregion karpacki znajdzie się miejsce na góralskie wesele, muzykę, kuchnię, na nalewki i łakocie. Będzie czas na zrozumienie wielokulturowości tego regionu, posłuchanie o tym, co już stracone, ale co warto pielęgnować i zapamiętać.\n\nJak wiecie z wielu moich poprzednich publikacji, pogranicze polsko-słowackie obfituje w różnorodność kulturową, wynikającą z tego, jak wiele zbiorowości etnicznych zamieszkiwało te tereny. Pogórzanie, Łemkowie i Bojkowie przez wieki zamieszkiwali obok siebie na obszarze, który należał do jednych z najbardziej dzikich krain Rzeczypospolitej. Obok nich żyli Polacy, Żydzi, Ukraińcy i wiele innych nacji, które z jakiegoś powodu docierały na ten trudny obszar. Po słowackiej dochodziła do tego ludności obszarów dzisiejszego Šariša, Zemplina czy Zamaguria.\n\nKażda z nich charakteryzowała się odmiennymi tradycjami, często strojami, ozdobami, rzemiosłem. Jednocześnie łączyła je wspólna historia i korzenie kulturowe. Niestety historia – wielkie wojny światowe, wysiedlenia, zmiany granic, sprawiły, że znaczna część tych kultur uległa wyginięciu lub zapomnieniu. Dziś coraz więcej osób, tak działających na miejscu jak i tam przybywających, odtwarza dziedzictwo tych grup etnograficznych.\n\nŽdiarski Dom – muzeum kultury górali zdiarskich\n\nI tak, z przytupem, etnograficznie i zabawowo jednocześnie, otwieramy naszą podróż po euroregionie, kiedy opuszczamy Bukowinę Tatrzańską aby po chwili dotrzeć na Słowacją stronę. Już po chwili zatrzymujemy się w miejscowości Ždiar. Mijałem ją wielokrotnie podczas swoich skuterowych wycieczek na Słowację ale dopiero teraz miałem okazję tam zajrzeć i bardzo dobrze się zabawić!\n\nAby posłuchać więcej na temat tej krainy zatrzymujemy się w Múzeum Ždiarsky Dom. W tym założonym w 1971 roku przez lokalną społeczność muzeum, dowiadujemy się więcej na temat sposobu życia górali mieszkających u podnóża Tatr Bielskich, które tak pięknie prezentują się w tle. Dom ten reprezentuje oryginalną architekturę, wnętrza oraz stroje ludowe tego obszaru.\n\nMuzeum oferuje, oprócz wykładu i samego zwiedzania, możliwość ubrania się i sfotografowania w lokalnym stroju i jednocześnie wzięcia udziału w obrzędzie ludowym „zdziarskie wesele”. Nie mogliśmy sobie tego odmówić zaś autorowi przypadła rola księdza w owym przedstawieniu. Jestem człowiekiem sceny, więc z radością wcieliłem się w kogoś na kształt księdza Tischnera i pobłogosławiłem młodym, którzy po fakcie zaprosili mnie do radosnej zabawy przy nalewce. Zamagurskie wesele to wielka sprawa! Rozpoczyna się zapowiedzią zaślubin. Następnie nadchodzi czas na zaproszenie gości i uwaga – uprowadzenie i zakup panny młodej. Wiem, brzmi okropnie w kontekście XXI wieku, ale miejmy w pamięci, że to etnograficzna zabawa. Potem już wiadomo – dobra zabawa, oczepiny i ceremonialny taniec weselny, czyli hajduk! Przednie doznanie, które polecam każdemu, kto marzył o pamiątkowym zdjęciu w strony góralskim.\n\nSłowackie Zamagurze przez wieki było terytorium węgierskim, to bowiem z nimi graniczyliśmy przez większość naszej historii. Krótko po odzyskaniu niepodległości przez Polskę, część tej ziemi znalazła się w granicach Polski, część zaś Słowacji. To jednak po słowackiej stronie zachowali się potomkowie Rusinów zamieszkujących te ziemie, gdyż w przeciwieństwo do Polaków, Słowacy nigdy nie przesiedlili ich ze swoich terytoriów. Kulturowe tradycje polsko-słowackiego pogranicza w przypadku naszego kraju często są odtwarzaniem czegoś, co sami zniszczyliśmy wywożąc setki tysięcy ludzi z południowo-wschodnich terenów Polski podczas słynnej akcji Wisła. Po słowackiej stronie wiele tradycji jest po prostu nadal kultywowanych przez potomków tych, którzy żyli na tych ziemiach przez wieki.\n\nWiele miejsc na słowackim Zamagurzu miałem przyjemność odwiedzić w kilku minionych latach. Kraina ta pełna jest nie tylko wspaniałych, alpejskich krajobrazów ale także niezwykłych zamków, klasztorów i miasteczek. Najpiękniejsza miejsca, które możecie zobaczyć w tym obszarze znajdziecie klikając w ten tekst – link do artykułu o słowackim Spiszu.\n\nBachledka – Ścieżka w Koronach Drzew\n\nZanim opuścimy Zamagurze i skierujemy się w kierunku regionu Szarysz, chcemy rzucić okiem na atrakcję, o której wielu z nas myślało ale jeszcze tego nie zrobiło. Chcieliśmy zrozumieć fenomen spacerów nad koronami drzew i jednocześnie spojrzeć na wspomniane, alpejskie wręcz widoki, zanim zapuścimy się w spokojniejszej, niższe Karpaty. Przed nami Bachledka, czyli ścieżka w koronach drzew.\n\nTo, co w przypadku Słowaków, zrobiono tu naprawdę dobrze, to piękne wkomponowanie tego miejsca w naturę przy jednoczesnym, jak najmniejszym na nią wpływie. Bachledka podarowała mi wspaniały widok na wszystkie góry, które szczerze kocham i w których często bywam – Tatry, Pieniny oraz Beskid Sądecki. Wszystko to z jednego punktu usytuowanego na grzbiecie Spiskiej Magury, na granicy Pienińskiego i Tatrzańskiego Parku Narodowego.\n\nDrewniana trasa o długości 1234 metrów przeprowadza odwiedzających przez zróżnicowany gatunkowo las. Na końcu można zachwycić się panoramą za szczytu wysokiej na 32 metry wieży. Dzięki kolei kabinowej kursującej z Bachledowej doliny, dostęp do atrakcji możliwy jest także w przypadku osób niepełnosprawnych, co dla wielu ludzi znaczy wspaniały kontakt z naturą bez ograniczeń. Nie dziwi też fakt, że dzięki temu ułatwieniu jest to niemała atrakcja dla całych rodzin.\n\nŠariš – kraina spokoju\n\nZostawiamy za sobą majestatyczne Tatry i zmierzamy w kierunku regionu, który większość z nas kojarzy z bajkowym, choć momentami sennym Bardejovem. To wspaniałe miasteczko, do którego docierać można o każdej porze roku i odkrywać w nim albo pełnię życia, gdy lato otwiera wszystkie ogródki i ludzie spędzają w nich ciepłe popołudnia, albo tajemniczość, gdy jesienne mgły przykrywają okolice i usypiają owo miejsce tworząc aurę miejsca jakby opuszczonego.\n\nWięcej o Bardejovie przeczytacie w tekście tutaj. Ciekawym wątkiem do poznania podczas zatrzymywania się w tym miejscu jest historia kolejnej społeczności, która współtworzyła multikulturowości tego regionu – Żydów – którzy bezpowrotnie zniknęli z tej krainy. Więcej o tym przeczytacie tutaj.\n\nPreszów – miasto niesłusznie omijane\n\nMy zaś kierujemy się w stronę Preszowa, miasta, które przez wszystkie lata podróżowania po Słowacji, stanowiło jedynie punkt, który się mijało. Jego dzielnice zewnętrzne nie wyglądają zachęcająco – mieszkają się w nich bloki z brutalizmem, socrealizmem i szalonymi latami dziewięćdziesiątymi. Jednak jak to bywa w przypadku miejsc systemowo ignorowanych, tak i tu okazało się, że stare centrum skrywa prawdziwą niespodziankę.\n\nTo spore miasto w północno-wschodniej Słowacji łączy w sposób wyjątkowy kulturalny konglomerat tej krainy. Mieszają się tu wątki historyczne i kulturowe Słowaków, Polaków, Ukraińców i Łemków, Żydów i Węgrów.\n\nPreszów przez całą swoją historię rywalizował potężnymi Koszycami oraz wspomnianym wcześniej Bardejowem. Historia miasta jest długa ale dopiero dzięki kolonistom sprowadzonym z niemieckiej Saksonii, większość osad zintegrowała się w XIII wieku i przybrała formę średniowiecznego miasta, które w 1370 roku, stało się wolnym miastem królewskim. W XVI i XVII wieku w mieście zadomowiły się idee reformacyjne i Preszów stał się ważnym bastionem zmiany w ówczesnych Węgrzech. Widać to po dziś w pięknej różnorodności centrum, w którym mieszczą się świątynie wszystkich najważniejszych wyznań. Dziś Preszów – główne miasto Szarysza, licząc ponad 92 tysiące mieszkańców, jest trzecim pod względem wielkości miastem na Słowacji.\n\nZabytki Preszowa skoncentrowane są w historycznym centrum miasta rozpościerającym się wzdłuż ulicy Głównej tworząc coś w postaci podłużnego rynku. Centralnym punktem jest monumentalny rzymskokatolicki kościół farny św. Mikołaja z połowy XIV wieku z wysoką gotycką wieżą. Piękna jest szeregowa zabudowa ulicy Głównej.\n\nNiezwykle piękny jest Pałac Rakoczego, będący w chwili obecnej siedzibą muzeum. Naprzeciwko fontanny Neptuna w parku położonym na rynku, podziwiać możemy budynek ratusza.\n\nW południowej części rynku położona jest katedra greckokatolicka pod wezwaniem św. Jana Chrzciciela z XVIII wieku, tworząca kompleks wraz z pałacem biskupim tegoż kościoła oraz greckokatolickim wydziałem teologicznym. Trochę dalej od ścisłego centrum, na przeciwległych końcach, znajdziemy także majestatyczną synagogę oraz biały sobót prawosławny z charakterystycznymi kopułami.\n\nPodróżując po Szaryszu warto zatrzymać się w Preszowie na noc, szczególnie w okolicach weekendu oraz letnią porą – miasto ożywa, ogródki zapełniają się mieszkańcami a w kieliszkach ląduje pyszne, słowackie wino!\n\nKasztel w miejscowości Fintice\n\nZanim ruszymy dalej na wschód w kierunku regionu Horny Zemplin, na absolutny wschodni kraniec kraju, warto zatrzymać się w pewnej miejscowości położonej pod Preszowem która jeszcze do niedawna nie istniała na turystycznych mapach Słowacji, a która z całą pewnością skradnie serce niejednego podróżnika. Odkrywamy kasztel w miejscowości Fintice.\n\nDwór w Finticach jest jednym z najważniejszych zabytków kulturalnych i historycznych wsi. Odwiedzających przyciąga rozległy kompleks budynków z parkiem krajobrazowym i ciekawym połączeniem dworu z kościołem poprzez mniejszy arkadowy budynek, który łączy potok.\n\nHistoria szlacheckiej rezydencji w Finticy sięga XIII wieku, kiedy wieś była osadą królewskiej straży granicznej. Przez kolejne stulecia dwór ulegał stopniowemu rozwojowi. Pierwotna gotycka rezydencja została rozbudowana i przebudowana w stylu renesansowym w XVI i XVII wieku. Podczas kolejnej wielkiej przebudowy w XVIII w. zespół dworski został przemieniony w stylu barokowym.\n\nDawni szlacheccy właściciele dworu byli miłośnikami muzyki i wielkimi propagatorami sztuki muzycznej. W swojej rezydencji zbudowali niezwykły zbiór, który jest obecnie przechowywany w archiwum Matica Slovenská. W dworku pracowało kilku nauczycieli muzyki z Wiednia a pewnego dnia odwiedził go nawet sam Ludwig van Beethoven.\n\nObecnie w kompleksie dworskim w Finticy znajduje się kilka instytucji. Od 2014 roku w zabytkowym budynku dawnego spichlerza mieści się Galeria Sztuki Ludowej i Muzeum we wsi Fintice. Przedstawia zwiedzającym historię Fintice na trzech wystawach poświęconych Jozefowi Kolarčíkowi, kolekcjonerowi etnograficznemu, rodzinom szlacheckim w Finticach, archeologii i życiu mieszkańców. Galeria organizuje również wystawy okolicznościowe. Niezwykle piękna jest także wspaniała sala rycerska, która odzyskała swój blask całkiem niedawno.\n\nHorny Zemplin. Na wschodnich krańcach Słowacji\n\nKraina ta zdaje się być ziemią zapomnianą. Z dalekiej Bratysławy jej nie widać a od Polski oddzielają ją dzikie góry. Na północ Beskid Niski i Bieszczady, na wschód już tylko Ukraina. O tej części Słowacji nie wiedziałem praktycznie nic. W polskiej przestrzeni czytelniczej niewiele pojawiało się na temat Słowacji, jednak pierwsza większa pozycja o tym kraju nosiła tytuł „Słoń na Zemplinie. Opowieści ze Słowacji”.\n\nOpis książki był niezwykle ciekawy, niestety jedyne, co z niej zapamiętałem to fakt, że wschodem Słowacji rządziła mafia i w tej przez Boga zapomnianej krainie lepiej było się nie pojawiać. Jak zawsze przy takiej okazji okazało się, że warto na miejsce pojechać i samemu przekonać się o tym jak jest.\n\nJuż na wstępie, zanim wkroczę w opowieści o poszczególnych punktach na mapie Górnego Zemplina, powiem wprost – Narodowy Park Połonin, czyli południowych stoków tego, co my nazywamy Bieszczadami, to jedno z najbardziej ujmujących miejsc w naszej części świata. Najpiękniej dziś wspominam to, że docierałem do naszych pięknych bieszczadzkich krain nie od północy jak w zasadzie każdy, ale właśnie od południa, od słowackiej strony. O tym jednak później.\n\nRóżnorodność Hornego Zemplina powstała dzięki niezwykle zróżnicowanemu składowi etnicznemu regionu. Mieszkali i mieszkają tu Słowacy, Rusini, Ukraińcy, Węgrzy, Romowie oraz Łemkowie i Bojkowie. Gdy przekroczymy granicę i wjedziemy w polskie Bieszczady, z tej różnorodności nie zostanie nic. Wszystko zmiotła Akcja Wisła a jedyna różnorodność po polskiej stronie polega w zasadzie na tym, że w Bieszczadach każdy jest „kimś skądś”.\n\nAkcja „Wisła” – akcja pacyfikacyjna o charakterze polityczno-wojskowym przeprowadzona w latach 1947–1950 przez struktury państwowe Polski Ludowej przeciwko Ukraińskiej Powstańczej Armii i Organizacji Ukraińskich Nacjonalistów działającym na terytorium państwowym RP, w celu odcięcia walczących od naturalnego zaplecza. Polegała ona na masowej deportacji – wysiedleniu całych wsi i osad oraz rozproszeniu ludności cywilnej z terenów Polski południowo-wschodniej (obszary na wschód od Rzeszowa i Lublina), głównie na Ziemie Zachodnie, która objęła Ukraińców, Bojków, Dolinian i Łemków oraz mieszane rodziny polsko-ukraińskie.\n\nRegion ten oferuje więc niezwykłą historię i trwałą, nienaruszoną różnorodność, piękne drewniane kościoły, zamki, skanseny oraz nieziemską przyrodę Karpat.\n\nHumenne. Kasztel i skansen\n\nZajeżdżamy do miasta Humenne. Jego najważniejszym punktem zawsze był dwór, który dziś jest narodowym zabytkiem kultury i siedzibą muzeum.\n\nZostał on zbudowany na miejscu średniowiecznego zamku wodnego, prostej, przypominającej wieżę budowli otoczonej fosą. Na początku XIV wieku na Węgry wraz z królem Karolem Robertem Andegaweńskim przybyli dwaj bracia Filip i Ján Drugethowie. W 1317 roku za sprawdzone zasługi i lojalność w walce z niezadowoloną szlachtą król podarował im m.in. zamki Jasen i Brekov oraz miasteczko Humenné.\n\nDopiero na początku XVII wieku dwór uzyskał formę architektoniczną, którą zachował do dziś. Dwór na planie kwadratu z centralnym dziedzińcem flankowanym półkolistymi arkadami.\n\nWspaniale prezentujący dwór oraz jego wnętrza dochodziły do siebie długo od czasów II wojny światowej. Rozpoczęte w latach sześćdziesiątych prace doprowadziły go do stanu, w jakim dzisiaj możemy go podziwiać. Kierując się w stronę Połonin warto zatrzymać się w tym miejscu aby lepiej poznać historię obszaru, po którym podróżujemy.\n\nPo zwiedzaniu warto wybrać się do położonego obok skansenu w którym podziwiać możemy zabytki architektury drewnianej ze wspaniałym kościołem będącym dominantą ekspozycji.\n\nDrewniany kościół z Novej Sedlicy jest najstarszym spośród wszystkich obiektów i jako pierwszy został przeniesiony do skansenu w 1974 roku. Nad wejściem do kościoła na drewnianej belce wyryta jest data jego budowy, rok 1764. Jego prosty wygląd wzbudzał zaufanie, przyciągając wierzących w chwile odpoczynku po ciężkim tygodniu pracy. Kościół miał wyrażać fakt, że jest siedzibą Boga, do którego pokornie zwracali się nie tylko pasterze, ale także drwale i rolnicy, starcy i młodzi ludzie. Warto zasiąść w środku przed odrestaurowanym ikonostasem i ołtarzem.\n\nSnina. Na wschodnich rubieżach Słowacji\n\nZ Humennego jedziemy jeszcze dalej na wschód. Przed nami miasto Snina. To mające lekko ponad dwadzieścia tysięcy mieszkańców miasteczko, stanowi centrum gospodarcze i administracyjne regionu, który jest prawdziwą skarbnicą bogactwa przyrodniczego Słowacji.\n\nDzięki swojemu położeniu miasto jest bramą wejściową do Chronionego Krajobrazowego Obszaru Wihorlat, krainy pochodzenia wulkanicznego, jak również do Parku Narodowego Poloniny, który od 1993 roku wspólnie z przyległymi terenami Ukrainy i Polski tworzą część składową ogłoszonego przez UNESCO Międzynarodowego Rezerwatu Biosfery Wschodnich Karpat. To właśnie bogactwo przyrody jest wielkim atutem tego miejsca, które stanowi bazę wypadową dla całego regionu.\n\nNim ruszymy dalej w drogę, już w kierunku Polski, zatrzymujemy się przy biokąpielisku Sninské Rybníky aby zregenerować się przed kolejnymi etapami podróży. Po regenerujących kąpielach i dobrej kolacji warto wybrać się w jeszcze jedno miejsce.\n\nJeśli macie szansę, odwiedźcie koniecznie Astronomické observatórium na Kolonickom sedle.Znajduje się ono na obszarze o bardzo niskim poziomie zanieczyszczenia świetlnego. To sprawia, że ​​jest to niezwykle odpowiednie miejsce do obserwacji astronomicznych. Będąc na miejscu zrobiłem jedną rzecz. Odłożyłem telefon (po wcześniejszym zrobieniu poniższego zdjęcia) i spoglądałem na czyste niebo tak długo, aż mój wzrok przyzwyczaił się do niskiego poziomu światła. To, co ujrzałem, było naprawdę piękne.\n\nBieszczady i Podkarpacie, czyli po drugiej stronie Euroregionu Karpackiego.\n\nPunkty na mapie, o których powyżej opowiadałem, dopełniały moją kolekcję słowackich podróży, które odbywam od lat. Słowacja, nasi sąsiedzi, to jedno z moich ulubionych miejsc do aktywnego wypoczynku. Dlatego też kawałek po kawałku rozbieram ją na pomniejsze elementy i staram się poznawać, odkrywać, zrozumieć. Podróż na jej wschodnie obszary otwiera nowe wątki, które chciałbym dalej eksplorować.\n\nJednak nasza podróż po Euroregionie Karpackim jest dopiero w połowie. Za moment przekroczymy granicę w jednym z najbardziej dziewiczych miejsc tak w Polsce jak i na Słowacji. Z Połonin wjedziemy w Bieszczady.\n\nCi, którzy mnie znają, wiedzą, że jestem człowiekiem, który stawiał stopę na Grenlandii, na Arktyce, w niejednym dalekim punkcie globu, ale… nigdy nie był w Bieszczadach!\n\nDlatego też w dalszą część podróży w stylu etno, już po polskiej stronie, zaproszę Was w kolejnym tekście, do którego link znajdziecie (wkrótce) tu.\n\nW podróż, którą opisuję w tym i w kolejnych artykułach, wybrałem się na zaproszenie Euroregionu Karpackiego w ramach projektu EtnoCarpathia.Główną ideą projektu jest rozwój i promocja dziedzictwa kulturowego pogranicza polsko-słowackiego poprzez opracowanie produktu turystycznego EtnoCarpathia opartego o zasoby kultury karpackiej. Klikając w poniższe logo możecie odwiedzić stronę euroregionu oraz projektu, dowiedzieć się wiele o kulturach zamieszkujących ten region oraz zainspirować się specjalnie przygotowanymi trasami.",
    "Kryzys energetyczny wzmacnia europejskich populistów. Narasta społeczny bunt": "Reklama\n\nW tłumie około 5000 protestujących, którzy demonstrowali we wtorek w Bratysławie, znaleźli się reprezentanci zarówno skrajnej prawicy, jak i lewicy. Zjednoczyli się w swoim gniewie. Machając słowackimi flagami, domagali się zakończenia rządów „klaunów” i „zdrajców”, których obwiniali za obarczanie ich kosztami wsparcia Ukrainy w walce z Rosją.\n\nReklama\n\nProtesty te były pierwszą wspólną demonstracją słowackich partii opozycyjnych od dwóch lat, choć nie było to tylko odosobnione wydarzenie w małym europejskim kraju sąsiadującym z wojną. Na całym kontynencie grupy populistów czerpią kapitał polityczny z ekonomicznych skutków konfliktu, w czasie gdy ceny żywności i energii gwałtownie rosną.\n\nRośnie społeczne niezadowolenie\n\nJuż teraz pojawiają się wczesne, ale niepokojące echa następstw globalnego kryzysu finansowego, którego początki sięgają prezydentury Donalda Trumpa w USA, głosowania Wielkiej Brytanii za opuszczeniem Unii Europejskiej i działaniami populistycznych przywódców od Brazylii, po Polskę i Węgry.\n\nSiedem miesięcy po tym, jak Rosja zaatakowała Ukrainę, niepokój wywołany inflacją i spadającym poziomem życia spowodował wzmocnienie pewnych sił politycznych. Niektórzy nie chcą podporządkować się postanowieniom UE, dotyczącym odejścia od rosyjskiej ropy i gazu. Inni idą starym tropem głosząc hasła antyimigracyjne i natywistyczne .\n\nSkrajnie prawicowi Szwedzcy Demokraci zajęli drugie miejsce w wyborach, które odbyły się w tym miesiącu i po raz pierwszy dołączą do rządu. We Włoszech faworytką niedzielnych wyborach jest Giorgia Meloni, która uskrzydla rywali po prawej stronie, broniąc „włoskiej tożsamości narodowej”. W Niemczech narasta zaniepokojenie sprzeciwem wobec ekonomicznej ceny prób powstrzymania Putina. Tymczasem Francja odnotowuje spadek poparcia dla obecnych sankcji wobec Rosji.\n\nNiezadowolenie z powodu skutków wojny pojawia się szczególnie na wschodzie Europy w państwach byłego bloku komunistycznego.\n\nW Czechach doszło do masowych protestów, a na Słowacji partie opozycyjne wzywają do naśladowania węgierskiego przywódcy Viktora Orbana, najbliższego sojusznika Putina w UE i otwartego krytyka sankcji.\n\nAntyunijna narracja\n\nSłowacja, członek UE i NATO, wyróżnia się w regionie niskim poparciem dla sojuszu wojskowego oraz wysokim zaufaniem do Rosji i jej przywództwa. Tylko co drugi obywatel wierzy, że Rosja faktycznie zaatakowała Ukrainę, a więcej Słowaków ufa Rosjanom niż Amerykanom, co jest dziedzictwem kraju, który w XIX wieku zwracał się do Moskwy, by chronić małe słowiańskie narody, wynika z badań Instytutu Spraw Publicznych.\n\nSłowacki rząd aktywnie wspiera Ukrainę sankcjami, dostawą broni i pomocą dla około 88 tys. uchodźców, którzy poprosili o pozostanie w kraju. W odpowiedzi przywódca opozycji Robert Fico i jego kohorty wykorzystują antyunijną narrację w stylu Orbana, aby zwiększyć swoją popularność.\n\nPartia Smer Ficy odbiła się od rekordowo niskiego poparcia 9,1 proc. w styczniu 2021 roku po skandalu korupcyjnym, do 14 proc. teraz, napędzana przez prorosyjską i populistyczną retorykę. To stawia ją na drugim miejscu w rozdrobnionym krajobrazie politycznym Słowacji.\n\n„Rząd i prezydent są w dużej mierze odpowiedzialni za wzrost cen, ponieważ wciągnęli Słowację w wojnę, z którą Słowacja nie ma nic wspólnego” – powiedział Fico swoim sympatykom we wtorek w Bratysławie, stolicy Słowacji. „Przedterminowe wybory to sposób na wyjście z tego kryzysu”.\n\nNiebezpieczeństwo polega na tym, że biorąc pod uwagę zasady weta UE, Słowacja dołączyłaby do Węgier jako potencjalny czynnik zakłócający determinację bloku, by przeciwdziałać Putinowi sankcjami energetycznymi, powiedział Meseznikov. Według niego Fico mógłby stać się bardziej miękką wersją Orbana, działając jako czynnik potencjalnie uniemożliwiający zawieranie umów.\n\nPrzeciwnicy sankcji\n\nW sąsiednich Czechach skrajnie prawicowa partia Wolność i Demokracja Bezpośrednia w tym miesiącu po raz pierwszy zajęła drugie miejsce w sondażu. Dobry wynik wynikał z „protestacyjnej natury” tego ugrupowania, biorąc pod uwagę niepewność wśród obywateli, wynika z raportu sondażowni STEM.\n\nTomio Okamura, syn czeskiej matki i japońsko-koreańskiego ojca, stał się twarzą czeskiego nacjonalizmu jako lider partii. W tym miesiącu w parlamencie skrytykował rząd jako grupę „podżegaczy wojennych”, która działa w imieniu Ukrainy.\n\nCzłonkowie jego partii przemawiali na proteście w Pradze na początku tego miesiąca, który przyciągnął około 70 000 demonstrantów wzywających do dalszej pomocy państwa, niektórzy obwiniają rząd o preferencyjne traktowanie Ukraińców w stosunku do własnych obywateli.\n\n„Od początku mówiłem, że nałożenie sankcji gospodarczych na Rosję było całkowicie głupim posunięciem” – napisał Okamura na stronie internetowej partii. Stwierdził, że Europa, gdy zimą zacznie zamarzać, poczołga się na kolanach do Rosji po pomoc.\n\nRosnące koszty kryzysu\n\nKryzys energetyczny w Europie kosztuje 27 państw członkowskich UE i Wielką Brytanię prawie 500 miliardów euro, ponieważ rządy próbują złagodzić skutki gwałtownie rosnących cen - wynika z opublikowanych w tym tygodniu szacunków think-tanku Bruegel.\n\nJak zauważyli we wtorek przywódcy opozycji w Bratysławie, ich pogląd, że koszty są nie do utrzymania, podzielają również protestujący w Europie Zachodniej. Dyplomata z UE powiedział, że zarówno Francja, jak i Niemcy są świadome, że ciężka i długa zima, naznaczona przerwami w dostawie prądu i wysokimi rachunkami, może utrudnić powstrzymanie społecznego niezadowolenia.\n\nW Niemczech głównie na byłym komunistycznym wschodzie wielu nadal odczuwa silniejszą sympatię do Rosji niż do USA. Niemiecki rząd obawia się, że mieszanka gwałtownie rosnących cen energii, nadciągającej recesji i przyspieszającej inflacji może doprowadzić do niepokojów społecznych w okresie zimowym. Kraj nacjonalizuje swojego największego importera gazu, aby zapobiec załamaniu się energetyki.\n\nWedług sondażu Instytutu Badań Społecznych i Analiz Statystycznych Forsa 42 proc. Niemców z terenów wschodnich popiera sankcje wobec Rosji w porównaniu z 66 proc. w zachodniej części kraju. Kanclerz Olaf Scholz oskarżył ostatnio opozycję w parlamencie o wykorzystywanie kryzysu energetycznego.\n\nPodobnie jak na Słowacji, także w Niemczech w zeszłym tygodniu skrajne ugrupowania polityczne zjednoczyły się w proteście. Radykalna lewica Die Linke zorganizowała w wschodnioniemieckim Lipsku demonstrację przeciwko rządowej polityce energetycznej i socjalnej. Banery trzymane przez ich zwolenników pokazywały podobne postulaty - obniżyć ceny energii i zawrzeć pokój z Putinem.\n\nWe Francji bezwarunkowe poparcie dla sankcji wobec Rosji wynosi obecnie 40 proc. w porównaniu z 46 proc. w marcu, wynika z sondażu Elabe dla BFMTV. Dzieje się to w momencie, gdy inflacja w strefie euro zbliża się do dwucyfrowego poziomy.\n\nLiderka skrajnej prawicy Marine Le Pen, druga w kwietniowych wyborach prezydenckich, potępiła rząd za 15-proc. wzrost cen energii elektrycznej i gazu oraz o wzrost przewidywanych podatków, które musiałyby wzrosnąć, aby zapłacić za mechanizmy chroniące firmy i konsumentów przed większymi podwyżkami cen .",
    "Słowacja będzie mieć trzeci telewizyjny kanał informacyjny": "Słowacja będzie mieć trzeci telewizyjny kanał informacyjny\n\nJoj 24 ma być dystrybuowany głównie drogą naziemną\n\nSłowacki nadawca komercyjny Joj Group ogłosił, że za kilka tygodni uruchomi ogólnokrajowy telewizyjny kanał informacyjny. Joj 24 będzie ósmym kanałem w portfolio grupy, której właścicielem jest słowacko-czeski fundusz J&T Enterprises.\n\nStacja Joj 24 ma emitować głównie programy informacyjne, ale także publicystykę i dyskusje polityczne. Kanał będzie dystrybuowany drogą naziemną, ale też udostępniany bezpłatnie przez kilku operatorów, w tym Skylink, Freesat, Slovak Telekom, Antik, Satro, Matrico i DSI.\n\nRedaktorem naczelnym jest Darius Haraskin, wieloletni redaktor i prezenter Joj TV. Czołową rolę ma odgrywać także dyrektor informacyjny i programowy Roland Kubina.\n\nJoj 24 będzie trzecim słowackim kanałem informacyjnym. Od 2021 roku funkcjonuje prywatny TA3, a od lutego br. publiczny RTVS 24.\n\n(MAC, 22.09.2022)\n\n* Jeśli znajdziesz błąd, zaznacz go i wciśnij Ctrl + Enter",
    "Jakub Kiwior [SYLWETKA]. Droga Polaka do reprezentacji Polski (sport.tvp.pl)": "",
    "Liga Narodów. Zrelak super-rezerwowym. Uratował Słowację przed porażką": "Słowacja - Białoruś 1:1 (0:1)\n\nObie reprezentacje do meczu podchodziły bez szczególnej presji. Słowacy nie mieli szans na awans dywizję wyżej. Wcześniej zapewnili sobie za to utrzymanie. Natomiast Białorusini byli pewni spadku.\n\nNieoczekiwanie to Białoruś wyszła na prowadzenie. Pod koniec pierwszej połowy Ivan Bakhar otworzył wynik po dośrodkowaniu z rzutu rożnego. Chwilę wcześniej bramkę zdobyli Słowacy, ale trafienie nie zostało uznane. Juraj Kucka wspomagał się ręką.\n\nSolidny Satka, choć nie miał wiele pracy\n\nW barwach Słowaków cały mecz rozegrał środkowy obrońca Lecha Poznań, Lubomir Satka. U boku gwiazdy reprezentacji, stopera Interu Mediolan, Milana Skriniara, wyglądał pewnie, brał udział w rozegraniu, szukał kolegów dalekimi podaniami. Nie miał zbyt wielu okazji do zaprezentowania gry w odbiorze czy przechwytu piłki, bo Białorusini głównie się bronili i czekali na własnej połowie.",
    "Słowacja: Wsparcie dla Węgier na spotkaniu konserwatystów": "Podczas „szczytu konserwatywnego” w poniedziałek w Bratysławie, na którym dyskutują przedstawiciele zwolenników konserwatywnej polityki ze Słowacji, Polski i Węgier mocno krytykowano liberalną wizję Europy i wsparto Budapeszt w kwestii funduszy europejskich.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nMilan Krajniak, minister pracy Słowacji i jeden z liderów prawicowego ruchu \"Jesteśmy Rodziną\" powiedział, że należy bronić prawa weta w Unii Europejskiej, jakie przysługuje państwom członkowskim. \"Nigdy o tym nie zapominajmy, bo to właśnie poprzez instytucje europejskie i ponadnarodowe liberałowie próbują wtłoczyć w nasze społeczeństwo to, co odrzucamy i czego nie są w stanie przeforsować na poziomie parlamentów narodowych\" - stwierdził.",
    "Słowacja. Ponad połowa Słowaków opowiada się za wygraną Rosji. Wyniki sondażu": "Łącznie 52,1 proc. Słowaków opowiada się po stronie Rosji w trwającej w Ukrainie wojnie. 30 proc. zaś chciałby wygranej Ukrainy, a 17,9 proc. nie ma zdania w tym temacie - wynika z sondażu.\n\nBadanie przeprowadzono w oparciu o 10-punktową skalę. 1 oznaczało oczekiwanie wyraźnego zwycięstwa Rosji, a 10 oznaczało wyraźne zwycięstwo Ukrainy. Pozostałe cyfry oznaczały stopień opowiedzenia się za konkretną stroną. Ankietowani odpowiadali na pytanie \"Jak chciałabyś/chciałbyś by zakończyła się wojna w Ukrainie\".\n\nPonad połowa za Rosją\n\nZa zdecydowaną wygraną Rosji opowiedziało się 20,6 proc. Słowaków, zaś jednoznacznego zwycięstwa Ukrainy oczekuje 19,5 proc. Różnica niespełna procenta nie jest drastyczna, ale dopełnia całość wyników.\n\nZOBACZ: Wojna w Ukrainie. Samochód z prezydentem Ukrainy miał wypadek. Zełenskiego zbadał lekarz\n\nCyfry od 1 do 5, czyli odpowiadające większemu lub mniejszemu, ale zwycięstwu Rosji, wybrało łącznie 52 proc. badanych wobec 30 proc. oczekujących mniejszego lub większego zwycięstwa Ukrainy, czyli wybierających cyfry od 5 do 10.\n\nDenník N/Daniel Kerekes Wyniki badania \"Jak chciałabyś/chciałbyś by zakończyła się wojna w Ukrainie?\"\n\nSpora grupa badanych, 17,9 proc., nie miała zdania.\n\nWyniki przedstawiono w raporcie \"Jak się masz Słowacjo\". Ankietę przeprowadzono w lipcu tego roku przez organizacje MNFORCE, Seesame i SAS, zajmujące się badaniem opinii.\n\nWIDEO: Zderzenie samolotów w USA. Są zabici Twoja przeglądarka nie wspiera odtwarzacza wideo...\n\nlaf/dennikn.sk",
    "Tragiczny wypadek w słowackich Tatrach. Nie żyje znany polski przewodnik i jego żona": "Więcej informacji znajdziesz na stronie głównej Gazeta.pl\n\nREKLAMA\n\nW słowackich Tatrach doszło do nieszczęśliwego wypadku na wskutek lawiny śnieżnej. Zginęło dwoje polaków - doświadczony przewodnik wysokogórski i ratownik GOPR oraz jego żona. Świadkowie wypadku powiadomili słowackich ratowników, niestety nie udało się uratować wspinaczy.\n\nWypadek w słowackich Tatrach. Zginął ratownik GOPR i jego żona\n\nTragiczny wypadek w słowackich Tatrach\n\nPolskie Stowarzyszenie Przewodników Wysokogórskich IVBV na swoim profilu społecznościowym poinformowało, że tragicznie zmarli to przewodnik wysokogórski i ratownik GOPR oraz jego żona - Andrzej Sokołowski i Roksana Knapik.\n\nDo nieszczęśliwego wypadku doszło w słowackich Tatrach. Tego dnia panowała gęsta mgła, ograniczająca widoczność i intensywnie padał śnieg. Polski przewodnik wysokogórski i znany wspinacz oraz jego żona, wędrując, podcięli niewielką lawinę śnieżną tzw. deskę i spadli z Kwietnikowej Przełączy położonej pomiędzy Staroleśnym Szczytem a Rogatą Turnią, w kierunku Doliny Sławkowskiej.\n\nO zajściu poinformował słowackich ratowników górskich polski przewodnik. Trudne warunki pogodowe, śnieg i słaba widoczność uniemożliwiły użycie śmigłowca, podczas akcji ratunkowej. Do poszkodowanych wyruszyła piesza wyprawa - gdy ratownicy dotarli na miejsce, od razu zaczęli przeszukiwać zwały śniegu. Po około godzinie poszukiwań udało im się odnaleźć parę Polaków, niestety, bez oznak życia.\n\nZ dużym smutkiem przekazujemy informację, że w dniu dzisiejszym w wypadku w Tatrach Słowackich zginął wraz z żoną Roksaną ratownik GOPR Karkonosze, instruktor ratownictwa górskiego i przewodnik wysokogórski IVBV - Andrzej Sokołowski, popularny 'Sokół'\n\n- podało GOPR\n\nZobacz wideo Stopnie zagrożenia lawinowego\n\nGOPR żegna Andrzeja Sokołowskiego\n\nGórskie Ochotnicze Pogotowie Ratunkowe poinformowało o śmierci Andrzeja Sokołowskiego i jego żony w mediach społecznościowych.\n\nAndrzej był wspaniałym Kolegą, profesjonalistą, lubianym przez wszystkich przewodnikiem IVBV i ratownikiem Karkonoskiej Grupy GOPR, świetnym wspinaczem i narciarzem. Wspinał się w Tatrach, Alpach, Yosemitach i Norwegii, wytyczył nowe drogi w Tybecie Wschodnim i Tienszanie. Andrzeja i Roksanę łączyło uczucie, góry i zamiłowanie do geologii. Sokół! Roksi! Będziemy zawsze pamiętać i zbierać dla Was górskie kryształy\n\n- czytamy w komunikacie Stowarzyszenia.\n\nPierwszy stopień zagrożenia lawinowego w Tatrach\n\nRatownicy TOPR ogłosili także pierwszy stopień zagrożenia lawinowego. W Tatrach, obowiązuje zakaz wspinaczki od wysokości 1800 m n.p.m. Na Kasprowym Wierchu leży już ok. 30 cm śniegu. Komunikat tatrzańskich ratowników brzmi następująco:\n\nW związku z ostatnimi opadami śniegu oraz prognozami meteorologicznymi na kolejny dzień, TOPR ogłasza pierwszy stopień zagrożenia lawinowego",
    "Czy Słowacja porzuci orientację proniemiecką?": ".pl\n\nwiadomości z Polski i ze świata",
    "Słowacja: podpisano umowę na zakup fińskich kołowych pojazdów opancerzonych Patria": "Przemysł Zbrojeniowy Słowacja: podpisano umowę na zakup fińskich kołowych pojazdów opancerzonych Patria Defence24 31.08.2022 16:47 Drukuj\n\nPDF\n\n\n\n\n\nKołowy transporter opancerzony Vydra czyli słowacka wersja fińskiego kołowego transportera opancerzonego Patria AMV XP.\n\nFot. KONŠTRUKTA - Obrona Facebook\n\nTwitter\n\nLinkedIn\n\nKopiuj link\n\nWyślij email Słowacja podpisała we wtorek umowę z Finlandią na zakup kołowych pojazdów opancerzonych Patria. Początek realizacji kontraktu o wartości 447 mln EUR zaplanowano na wrzesień 2023 r. Słowackie wojsko otrzyma 76 pojazdów.\n\nReklama\n\nFiński pojazd Patria AMV XP 8x8, z wieżą Turra-30 i działkiem kalibru 30 mm, zwyciężył w marcu br. w przetargu, w którym uczestniczyli dostawcy z pięciu państw. Nowe opancerzone wozy bojowe będą miały zasadnicze znaczenie dla wypełnienia zobowiązania wobec NATO o utworzeniu ciężkiej brygady zmechanizowanej - podkreślono podczas podpisania umowy. Finowie mają dostarczyć 76 pojazdów, a umowa przewiduje, że w realizacji ponad 40 proc. kontraktu mają uczestniczyć słowackie firmy.\n\nReklama\n\nDnia 16 marca br. wiceminister Marian Majer poinformował, że propozycja fińskiego rządu dotycząca zakupu bojowych wozów opancerzonych Patria AMV XP została oceniona przez ekspercki zespół projektowy jako najlepsza. Była ona jednak droższa niż zaplanowane przez ministerstwo środki i znacznie droższa niż pierwotna propozycja fińskiego producenta, co wzbudziło wtedy zrozumiałe wątpliwości.\n\nW czerwcu br. rząd w Bratysławie podjął decyzję o zakupie szwedzkich gąsienicowych pojazdów bojowych CV90. Podobna decyzja zapadła w Pradze i w miniony weekend minister obrony Słowacji Jaroslav Nad' i minister obrony Czech Jana Czernochova podpisali porozumienie o współpracy przy zakupie tych pojazdów gąsienicowych. Oba kraje liczą, że wspólny zakup będzie miał korzystny wpływ m.in. na cenę.\n\nReklama\n\nMinister Obrony Finlandii Antti Kaikkonen(z lewej) oraz Minister Obrony Słowacji Jaroslav Naď (z prawej)\n\nFot. Ministerstwo Obrony Republiki Słowacji\n\nReklama\n\nW ramach słowackiego programu BOV 8x8 Patria ma przyczynić się do rozwoju lokalnego przemysłu maszynowego i obronnego, przekazując wysokiej klasy modułowe pojazdy opancerzone, doświadczenie techniczne i innowacje. Program ma także stworzyć korzyści edukacyjne i miejsca pracy, które zapewniają pracę przez dziesięciolecia. Przedstawiciele stron umowy podkreślają, że zakup podniesie współpracę wojskową obu państw na zupełnie nowy poziom.\n\nOśmiokołowy AMV XP jest wielozadaniowym pojazdem wysokiej mobilności, mogącym zostać przystosowany do wielu zadań, w tym KTO, wozu wsparcia, dowodzenia, niszczyciela czołgów, czy wsparcia inżynieryjnego. W wersji transportera opancerzonego zabiera do trzech członków załogi i 12 pasażerów.",
    "Słowacja: tysiące pielgrzymów dotarło do sanktuarium maryjnego w Szasztinie": "Słowacja: tysiące pielgrzymów dotarło do sanktuarium maryjnego w Szasztinie\n\nW dniu święta patronki Słowacji Matki Boskiej Bolesnej tysiące pielgrzymów przybyło do bazyliki w Szasztinie, którą przed rokiem odwiedził papież Franciszek. Dzień Matki Boskiej Bolesnej jest na Słowacji świętem państwowym.\n\nMszę w ramach narodowej pielgrzymki odprawił biskup z Nitry Viliam Judak, który w kazaniu zauważył, że sytuacja słowackiego społeczeństwa jest fatalna, wskazując na wydarzenia na scenie politycznej i na pogłębiające się podziały wśród Słowaków. „Naprawa jest jednak wciąż możliwa. W Fatimie Maryja interweniowała w bieg historii i w politykę światową, dlaczego więc nie miałaby interweniować w naszą własną drobną, zabałaganioną politykę?” – pytał biskup w homilii i apelował, aby pokazać chrześcijańską kulturę w nadchodzących wyborach samorządowych. ”Nie bądźmy tylko niedzielnymi chrześcijanami, wyznawajmy wartości także w naszym codziennym życiu” – mówił.\n\n>>> 25 września rozpocznie się Tydzień Modlitwy za Uchodźców „Umrzeć z nadziei”\n\nObrazek poglądowy fot. cathopic\n\nW narodowej pielgrzymce uczestniczyła m.in. prezydentka Zuzana Czaputova, która w sieci społecznościowej napisała, że pielgrzymka odbywa się w duchu wspomnień z ubiegłorocznej wizyty papieża Franciszka na Słowacji.\n\n>>> 25 lat współpracy z łaską [+GALERIA]\n\n„Przesłanie, które przekazał nam w tym właśnie miejscu, jest wciąż aktualne i żywe” – stwierdziła. Jej zdaniem ludzie każdego dnia spotykają się ze smutkami i troskami bliskich, chętnie im pomagają. „Ważne jest, abyśmy pozostawali zjednoczeni zarówno w dobrych, jak i złych czasach. I nawet jeśli mamy różne opinie i przekonania, musi nas łączyć wiara we wspólne dobro” – zauważyła Caputova.\n\nPremier Eduard Heger oświadczył na swoim koncie na Facebooku, że w swoich modlitwach błaga Matkę Bolesną o stałą opiekę nad Słowacją i Słowakami w tych trudnych czasach. Zaapelował o solidarność w czasie, gdy w sąsiednim kraju szaleje wojna. „Od wieków historia jednej kobiety uczy nas, by podchodzić do życia z pokorą, a na nienawiść odpowiadać miłością i cierpliwością. To nie znaczy, że powinniśmy akceptować zło” – zaznaczył premier.\n\nRate this {type}\n\nCzytałeś? Wesprzyj nas! Działamy także dzięki Waszej pomocy. Wesprzyj działalność ewangelizacyjną naszej redakcji! 50 zł 70 zł 100 zł zł",
    "M. Hanus i J. Majchrák: Zmiana słowackiej doktryny. Dlaczego w nowej epoce powinniśmy trzymać się Polski": "M. Hanus i J. Majchrák: Zmiana słowackiej doktryny. Dlaczego w nowej epoce powinniśmy trzymać się Polski\n\nWzrost znaczenia Polski w polityce europejskiej jest dla Słowaków dobrym powodem do tego, aby zrobićć wszystko w celu nie tylko utrzymania środkowoeuropejskiego modelu ściślejszej współpracy, ale jego dalszego rozwoju. Zachodniosłowiański sojusz Warszawy, Pragi i Bratysławy ma w nowej epoce wielkie znaczenie dla Słowacji, Europy Środkowej, ale i całej Unii – piszą w politycznym manifeście słowaccy intelektualiści Martin Hanus i Jozef Majchrák. Tekst publikujemy z okazji polsko-słowackiej debaty „Wykuwanie Europy Środkowej”.\n\nSłowacja tyle co weszła do strefy euro, a unią walutową zaczęły wstrząsać kryzysy zagrażające jej istnieniu: mówiło się o wystąpieniu z niej Grecji i Włoch, wielu analityków otwarcie przyznawało, że cały projekt od samego początku był źle pomyślany i gdyby nie Mario Draghi, ówczesny szef Europejskiego Banku Centralnego, który wystąpił z zaklęciem, że dla uratowania euro zrobi „whatever it takes”, strefy euro w dzisiejszej postaci by już nie było.\n\n[DZIŚ 18:00 – WYDARZENIE TP] WEŹ UDZIAŁ W DEBACIE POLSKO-SŁOWACKIEJ „WYKUWANIE EUROPY ŚRODKOWEJ”\n\nGwarantem europejskiej stabilności mógł być wtedy tylko jeden kraj – gospodarczo bardzo silne i fiskalnie odpowiedzialne Niemcy, których elity polityczne i ekonomiczne panicznie bały sie nadmiernego zadłużenia i inflacji. Niemcy odrzucali wspólne euroobligacje, a także pomysły wielkiej wewnątrzeuropejskiej redystrybucji dóbr, jak tego życzyli sobie Francuzi i południe Europy, naciskali raczej na ścisłe reguły budżetowe i zdyscyplinowanie południa.\n\nBerlin oczywiście dalej będzie dla nas ważny – ale w tym przełomowym roku okazało się, że lepszy kompas mają w Warszawie\n\nPo wybuchu kryzysu europejskiego było więc zrozumiałe, że polityczny establishment na Słowacji z wyjątkiem SaS (partii Wolność i Solidarność) Sulíka zwrócił się w stronę Niemiec. Nową doktrynę państwa jako pierwszy sformułował sekretarz stanu w ministerstwie finansów Vladimír Tvaroška, który dokładnie jedenaście lat temu w wywiadzie dla SME na pytanie, czy ze względu na głębokość kryzysu ministerstwo nie zajmuje się planem wyjścia ze strefy euro i ponownego wprowadzenia korony słowackiej, odpowiedział: „Dla Słowacji kluczowe jest trzymać się Niemiec. To kraj, który dzięki swojej odpowiedzialnej polityce gospodarczej już w przeszłości wyznaczył kierunek.” To zdanie SME wybrało nawet na tytuł wywiadu: Musimy trzymać się Niemiec.\n\nSłowa te w skrócie rozwinął przełożony Tvaroški Ivan Mikloš: Niemcy są jedynym supermocarstwem gospodarczym w Europie, są wyraźnym liderem niemiecko-francuskiego tandemu w UE, mają lepsze perspektywy niż upadające pod wieloma względami USA, Niemcy są jednoznacznie naszym największym partnerem handlowym i inwestycyjnym, a w czasie kryzysu strefy euro promują rozwiązania, które są zgodne z interesem Słowacji.\n\nTen punkt widzenia jako jedyny wyśmiewał wtedy partner koalicyjny Richard Sulík, który nowe hasło Tvaroški – trzymać się Niemiec – przetłumaczył jako „trzymać gębę, trzymać krok” oraz sarkastycznie zauważył, że Słowacja powinna rozwiązać ministerstwo spraw zagranicznych, a „w kancelarii premiera zatrudnić człowieka odpowiedzialnego za kontakty z Berlinem”.\n\nJak wiadomo, rząd Radičovej nie przetrwał tej polemiki w sprawie nowej doktryny państwa, a konkretniej poparcia dla euroobligacji. Do linii Mikloša płynnie nawiązał jego następca Peter Kažimír w drugim rządzie Ficy. Po objęciu funkcji szybko potwierdził, że „trzymać się Niemiec” leży w życiowym interesie Słowacji, ponieważ, kiedy dojdzie do najgorszego, „rachunek mogą zapłacić jedynie Niemcy”. Czasem budziło nawet zdziwienie, z jaką determinacją Kažimír bronił niektórych niemieckich stanowisk, np. publicznie uznał propozycję niemieckiego Ministra Finansów Wolfganga Schäublego, żeby Grecja choćby tymczasowo wyszła ze strefy euro. Lewicowiec Janis Varoufakis, były grecki minister finansów, który w swojej książce Porozmawiajmy jak dorośli opisał kulisy negocjacji w czasie kryzysu europejskiego, nazwał Kažimíra najbardziej gorliwym poplecznikiem Schäublego spośród europejskich ministrów finansów.\n\nPotem nadszedł kryzys uchodźczy, podczas którego Robert Fico po raz pierwszy w swojej karierze popadł w ostry konflikt z Brukselą i Berlinem. Nawet ten moment nie przyniósł jednak zmiany w słowackiej strategii trzymania się orbity Niemiec: właśnie w takim czasie przed pięcioma laty – za trzeciego rządu Ficy, wtedy z Bugárem i Dankiem – premier Fico mówił o życiowym wyborze Słowacji, która musi stać się częścią ścisłego rdzenia UE, bo w przeciwnym razie stanie się z nas jedynie „porcja na talerzu“.\n\nPremier i lider Smeru utrzymywał wtedy, że po najbliższych wyborach w Niemczech, które ponownie miała wygrać Angela Merkel, ruszy niemiecko-francuska maszyna, przyjdzie „tornado”, a Słowacja będzie musiała natychmiast dołączyć, żeby stać się częścią ścisłego rdzenia.\n\nTen sam Robert Fico mówi dziś o obecności niemieckich żołnierzy na Słowacji jako o „wehrmachcie“, ale tak jak stwarza wirtualną rzeczywistość teraz, stwarzał ją przed pięcioma laty: temat „rdzenia” stworzył szczególnie z powodów wewnątrzpolitycznych przeciwko Sulíkowi, który wtedy był jednoznacznym liderem opozycji. Właściwie nawet udawało mu się to, ponieważ także część liberalnego establishmentu przyklaskiwała Ficowi jako nowoodkrytemu mężowi stanu lub co najmniej liderowi, który w odróżnieniu od hazardzisty Sulíka ma przynajmniej swój kompas.\n\nPotem doszło do zabójstwa Jána Kuciaka i jego narzeczonej – od tego czasu Fico zmaga się z zupełnie innymi problemami. A z nim cała Słowacja, którą po protestach przeciwko korupcji wstrząsały kolejne fale pandemii, aż Władimir Putin zaczął likwidację sąsiedniego państwa w krwawej wojnie, która trwa już szósty miesiąc.\n\nCzy jest rozsądne trzymać się Niemców po 24 lutego 2022 r.?\n\nZnaleźliśmy się w zupełnie nowej sytuacji geopolitycznej, w której Zachód zasadniczo przyjął prawidłową postawę. Jesteśmy członkiem UE i NATO, czyli organizacji, w których wszystkie państwa z wyjątkiem Węgier i Turcji w podobny sposób potępiły wojnę Putina i wprowadziły bezprecedensowe sankcje przeciwko wojennemu agresorowi. Prawidłowym posunięciem było wsparcie Ukrainy udzielone przez rząd Hegera nie tylko w aspekcie humanitarnym, ale także wojskowym przynajmniej w takim zakresie, w jakim może to zrobić kraj naszej wielkości.\n\nJuż od pierwszych dni przyłączyliśmy się do zachodniosłowiańskiego skrzydła UE (Polska, Czechy, Słowacja), które w Europie nadawało debacie moralno-polityczny ton.\n\nPodziwiane za czasów Angeli Merkel Niemcy krótko po jej odejściu musiały przepraszać za wcześniejsze błędy: natychmiast wstrzymano prace przy praktycznie ukończonym już gazociągu Nord Stream 2, Niemcom w ciągu jednej nocy rozpadła się cała polityka energetyczna, którą Europie i światu stawiali za wzór, niemieckie media publikowały historie polityków skorumpowanych moralnie czy finansowo przez Rosję, rządowa lewica cofnęła swoje embargo na eksport broni na Ukrainę, ale rzeczywista niemiecka pomoc biorąc pod uwagę deklarowane możliwości okazała się śmiesznie mała.\n\nKanclerz Olaf Scholz powtarza przy tym przez ostatnich kilka tygodni, że należy poczynić duży krok w procesie integracji europejskiej i uchylić prawo weta tak, aby decyzje w sprawach polityki zagranicznej i finansowej podejmowano w EU większością kwalifikowaną.\n\nNajwyraźniej rozsądnie było trzymać się Niemiec w czasie kryzysu po 2010 r.\n\nAle czy jest rozsądne trzymać się Niemców także po 24 lutego 2022 r.?\n\nPolacy lepiej rozumieli nie tylko Rosję\n\nSocjolog Oľga Gyárfášová napisała kiedyś, że Słowacja i Polska są niczym dwaj sąsiedzi odwróceni do siebie plecami. Chciała przez to pokazać, że mimo geograficznej bliskości zbytnio się sobą nie interesujemy.\n\nJest już jednak zbyt wiele dobrych powodów do tego, aby – przynajmniej z naszej strony – zmienić dotychczasowe nastawienie i zamiast przywiązania do Niemiec przejawić większe zainteresowanie naszym północnym sąsiadem. Berlin oczywiście dalej będzie dla nas ważny – ale w tym przełomowym roku okazało się, że lepszy kompas mają w Warszawie.\n\nWystarczy popatrzeć na ostatnią dekadę, kiedy Polska w wielu kluczowych obszarach wykazała się lepszym myśleniem strategicznym niż Niemcy.\n\nPrawdą jest, że na polskie postrzeganie Rosji czasem aż za bardzo wpływają echa jej własnej historii i specyficzne narodowe traumy, ale dziś już widać, że Polacy o wiele bardziej realistycznie rozumieli prawdziwe myślenie Putina i jego wierchuszki oraz zagrożenie powrotu rosyjskiego imperializmu niż romantyzujący liderzy w Berlinie czy Paryżu.\n\nRację miał ówczesny prezydent Lech Kaczyński, kiedy w 2008 roku ostrzegał, że Rosja nie poprzestanie na Gruzji i będzie chciała coraz więcej, mylili się politycy zachodni, którzy nawet po aneksji Krymu i destabilizacji Donbasu wierzyli w stopniową normalizację stosunków z Putinem i niezakłócony przepływ surowców energetycznych z Rosji.\n\nJak to ostatnio przypomniał polski premier Mateusz Morawiecki, to właśnie weto Polski i krajów bałtyckich zablokowało w 2021 r. pomysł Niemców, żeby zorganizować szczyt UE – Rosja, który de facto zrehabilitowałby Putina jako pełnowartościowego partnera.\n\nPolska w odróżnieniu od Niemców z ich rosyjskimi i zielonymi iluzjami jednocześnie przygotowywała rozsądną politykę energetyczną. Podczas gdy Niemcy naciskały na budowę gazociągu Nord Stream i zwiększały w ten sposób własną jak i ogólnoeuropejską zależność od rosyjskiego gazu, Polacy wybrali drogę systematycznej redukcji powiązań gazowych z Moskwą.\n\nSwoją gazową przyszłość oparli zwłaszcza na gazociągu Baltic Pipe, którym można przesyłać ze źródeł w Norwegii osiem miliardów metrów sześciennych gazu rocznie, oraz na dostawach LNG przez terminale w Świnoujściu i litewskiej Kłajpedzie. Z tego polskiego podejścia będziemy czerpać korzyści i my, w najbliższym czasie zostanie ostatecznie otwarty słowacko-polski łącznik, który zapewni nam połączenie z globalnym systemem LNG.\n\nNiemcy mieli projekty LNG wyłącznie na papierze, wiedzieli, gdzie należy budować infrastrukturę, mieli na to środki i zasoby, ale z jakichś niezrozumiałych powodów – choć pewnie takim powodem był entuzjazm związany z Nord Stream 2 – plany te zamrożono. Po 24 lutego gorzko tego pożałowali, dziś boją się (razem z nami) katastrofalnej zimy i starają się wybudować terminale w rekordowo krótkim czasie.\n\nAle kiedy Kreml na wiosnę wyłączył Polsce gaz, nasi sąsiedzi byli już przygotowani.\n\nPolska była sceptyczna także jeśli chodzi o europejską politykę klimatyczną i ostrzegała, że zbyt szybkie odchodzenie od energii jądrowej i elektrociepłowni w ostatecznym rozrachunku doprowadzi do większej bezbronności UE. Szczególnie niemiecka lewica podobnych słów słuchała z moralną wyższością klimatycznych zbawicieli świata.\n\nWarszawa w odróżnieniu od Berlina uświadamiała sobie i to, że kraje europejskie muszą więcej inwestować w budowanie swojej obronności. Polska jako jeden z niewielu krajów NATO przeznaczyła na obronność dwa procent PKB i znacząco inwestowała w modernizację i zdolność bojową swojej armii.\n\nDzięki temu dziś polska armia jest według ekspertów ds. wojskowości w o wiele lepszym stanie niż Bundeswehra. Niemcy opamiętały się pod tym względem dopiero wówczas, kiedy Rosjanie zaatakowali Kijów.\n\nRację miał ówczesny prezydent Lech Kaczyński, kiedy w 2008 roku ostrzegał, że Rosja nie poprzestanie na Gruzji\n\nInspiracją dla Słowacji mogłoby być zainteresowanie, które Polska przejawia względem obszarów na wschód od swoich granic. U nas od dawna dominowała tendencja do niezwracania uwagi na Ukrainę, a nasz interes narodowy w stosunku do dużego sąsiada nie był wyraźnie określony. Lecz dla Polski włączenie Ukrainy i Białorusi do zachodniej strefy wpływów było priorytetem polityki zagranicznej. Zresztą nie tylko politycznym, ale także ekonomicznym, ponieważ integracja europejska tych krajów byłaby także dużym impulsem rozwojowym dla wschodnich obszarów Polski. To samo dotyczyłoby w przypadku europejskiej drogi Ukrainy także wschodu Słowacji.\n\nTakie strategiczne podejście miało wpływ również na polską politykę migracyjną. Warszawa, podobnie jak Praga, Bratysława czy Budapeszt odrzuciła obowiązkowe kwoty przyjęć uchodźców i jest sceptyczna w zakresie przyjmowania większych liczb migrantów ze środowisk o odmiennej kulturze. W Polsce jednak schronienie znalazły setki tysięcy uchodźców wojennych z Ukrainy oraz politycznych z Białorusi.\n\nPrzeciwko zniesieniu prawa weta\n\nW narodowym interesie Słowacji jest także poparcie dla aktualnego polskiego stanowiska w sporze o zniesienie prawa weta. Chociaż Polakom chyba najmniej podobało się, kiedy węgierski premier Viktor Orbán wstrzymywał przyjęcie niektórych sankcji przeciwko Rosji, Polska nawet w tej chwili nie wykazuje krótkowzroczności i broni zachowania zasady jednomyślności w istotnych sferach – nawet za cenę tego, że decyzje w Europie będą podejmowane wolniej i z większym wysiłkiem, Orbán dalej będzie promować własną linię wobec Putina, a Francuzom będzie dzięki temu łatwiej blokować integrację państw bałkańskich.\n\nPolacy oczywiście obawiają się zwłaszcza niemiecko-francuskiej dominacji. Odrzucając uchylenie prawa weta bronią interesu europejskiego, ale także naszej racji stanu.\n\nPodczas gdy Niemcy naciskały na budowę gazociągu Nord Stream, Polacy wybrali drogę systematycznej redukcji powiązań gazowych z Moskwą\n\nOdejście od jednomyślności w kluczowych kwestiach wzmocniłoby UE tylko pozornie. W rzeczywistości groziłoby, że dla wielu narodów w razie przegranych głosowań europejski projekt stawałby się coraz bardziej obcy. Przesadny nacisk na integrację szkodzi Europie, co pokazał także projekt zbyt dużej strefy euro, którą EBC już całe dziesięciolecie ratuje przed utonięciem przyjmując nadzwyczajne środki. Wrażenie, że Bruksela za dużo chce, doprowadziło do coraz większego wyalienowania Brytyjczyków i w końcu do Brexitu, który naruszył długofalową równowagę w UE.\n\nOdejście od prawa weta osłabiłoby też mniejsze państwa członkowskie jak Słowacja, którym w razie niezgody o wiele trudniej niż dużym państwom byłoby zorganizować obóz blokujący.\n\nOstatecznie przecież uchwalanie sankcji przeciwko Rosji pokazało, że temat ten jest sztucznie podtrzymywany, a UE w najtrudniejszych sytuacjach jest zdolna do działania, i to nawet w przypadku, gdy jedno z państw sprzeciwia się. Wspólne stanowisko rodziło się czasem trochę dłużej, Węgry Orbána wymuszały drobne ustępstwa (jedno także w naszym interesie), ale co do zasady UE dogadała się w sprawie kroków, jakich Putin nie wyobrażał sobie chyba nawet w najczarniejszych scenariuszach – i pod wszystkimi był podpisany nawet często niezgadzający się Viktor Orbán.\n\nDla wewnętrznej stabilności UE jest to lepszy wynik, niż gdyby państwa wzajemnie przegłosowywały się.\n\nOczywiście zasady „trzymać się Polski” nie należy stosować naiwnie czy tworząc nowe iluzje. Jak każde państwo wykazujące ambicje regionalnego mocarstwa także Polacy dążą przede wszystkim do realizacji swoich geopolitycznych interesów, które nie zawsze muszą być zgodne z naszymi. Ponadto dla wielu Polaków nie jesteśmy europejskim graczem, na którego będą zwracać specjalną uwagę.\n\nStosunki słowacko-polskie mogą przecież charakteryzować się inną jakością niż nasze powiązania z Niemcami. Powodem niech będzie nie tylko położenie geograficzne w Europie Środkowej, bliskość kulturowa i językowa czy wspólne historyczne doświadczenie komunizmu.\n\nW formacie V4 mamy z Polską do dyspozycji sprawdzony przez lata model współpracy regionalnej, na którym odpowiednio zależy też Warszawie. Z powodu węgierskiego stosunku do wojny na Ukrainie format ten przeżywa trudny okres, co z winy izolacjonistycznej polityki Orbána prędko się nie zmieni. To odłączenie się Budapesztu jednak wzmacnia naszą pozycję, dlatego kluczowe jest, aby rząd, który przyjdzie po Hegerze w wyniku przedterminowych lub terminowych wyborów, nie zmienił zasadniczego proukraińskiego kursu.\n\nWłaśnie wzrost znaczenia Polski w polityce europejskiej jest dla nas dobrym powodem do tego, aby zrobić wszystko w celu nie tylko utrzymania środkowoeuropejskiego modelu ściślejszej współpracy, ale jego dalszego rozwoju. V3, czyli zachodniosłowiański sojusz Warszawy, Pragi i Bratysławy, ma w nowej epoce wielkie znaczenie dla Słowacji, Europy Środkowej, ale i całej UE.\n\nMartin Hanus i Jozef Majchrák\n\nFoto: KACPER PEMPEL / Reuters / Forum\n\nTekst pierwotnie ukazał się Denník Postoj. Publikujemy go dzięki uprzejmości Redakcji\n\n[DZIŚ 18:00 – WYDARZENIE TP] WEŹ UDZIAŁ W DEBACIE POLSKO-SŁOWACKIEJ „WYKUWANIE EUROPY ŚRODKOWEJ”",
    "Słowacja zainteresowana samolotami i czołgami z Korei": "Przemysł Zbrojeniowy Słowacja zainteresowana samolotami i czołgami z Korei Juliusz Sabak 19.09.2022 13:13 Drukuj\n\nPDF\n\n\n\n\n\nKoreański lekki myśliwiec FA-50\n\nFot. ROKAF/KAI via Wikimedia Commons Facebook\n\nTwitter\n\nLinkedIn\n\nKopiuj link\n\nWyślij email Jak informuje koreański dziennik Munhwa Ilbo, na rozpoczynającej się 21 września wystawie przemysłu obronnego DX Korea 2022 obecna będzie silna delegacja Słowacji, z ministrem obrony Jaroslavem Nadem na czele. Oprócz ekspozycji słowacka delegacja ma odwiedzić też zakłady produkcyjne czołgów K2 i samolotów FA-50 oraz obserwować strzelania na poligonie Pocheon.\n\nReklama\n\nReklama\n\nWizyta ma być związana z planem modernizacji słowackich sił zbrojnych do roku 2035, który zakłada m. in. zakup dużej liczby czołgów i pojazdów opancerzonych oraz samolotów szkolno-treningowych. Delegacja pod przewodnictwem ministra obrony ma lecieć czarterem i składać się z kilkudziesięciu osób z sił zbrojnych, przemysłu i ministerstwa obrony. Oprócz wystawy Defence Expo Korea Słowacy mają też odwiedzić zakłady KAI w Sacheon oraz fabrykę Hyundai Rotem w Changwon. Planowany jest też pokaz dynamiczny i strzelania na poligonie Pocheon.\n\nCzytaj też Polskie i czeskie myśliwce ochronią niebo nad Słowacją\n\nCo ciekawe, jak przekonują źródła w ministerstwie obrony Korei na które powołuje się dziennik Munhwa Ilbo, Słowacja była jednym z państw europejskich najbardziej aktywnie działającym w zakresie pozyskania koreańskiego uzbrojenia. Rozmowy w tym zakresie prowadzono już od pewnego czasu. Łączy się to z informacjami z ubiegłego roku.\n\nReklama\n\nReklama\n\nKoncern Korea Aerospace Industries (KAI) podpisał w listopadzie 2021 roku porozumienie o współpracy przemysłowej z państwową słowacką spółką Letecke opravovne Trencin (LOTN) w zakresie eksportu samolotów FA-50. Działanie to było elementem przygotowania oferty w słowackim postępowaniu na pozyskanie nowych samolotów szkolno-bojowych.\n\nPodobnie jak w przypadku Polski, samoloty FA-50 są tutaj dość logicznym wyborem, gdyż Słowacja zakupiła w 2018 roku samoloty F-16 Block 72 z planem dostaw w latach 2022-2024. Ich dostawy uległy istotnym opóźnieniom, przez co nieba nad Słowacją bronić będa obecnie mysliwce polskie i czeskie. Nie zmienia to jednak zapotrzebowania słowackiego lotnictwa na samoloty szkolno-treningowe umożliwiające trening pilotów F-16. Obecnie używane są w roli maszyn szkolnych czechosłowackie samoloty L-39 Albatros, które są zbyt przestarzałe do tej roli.\n\nReklama\n\nCzytaj też Słowacja kupi koreańskie myśliwce?\n\nReklama\n\nRównież czołgi K2 były od pewnego czasu analizowane przez Bratysławę jako jedna z opcji zastąpienia leciwych T-72. Co prawda pozyskanie używanych Leopardów 2A4 od Niemiec w zamian za sprzęt przekazany Ukrainie może opóźnić pozyskanie nowych czołgów, ale z pewnością nie powstrzyma tych planów.\n\nSilna słowacka delegacja to dość wyraźny sygnał rosnącego zainteresowania wpsółpracą z Koreą. Nie bez znaczenia jest tu z pewnością z jednej strony zakup przez Warszawę dużej ilości sprzętu w tym kraju, a z drugiej zawarte w ostatnim czasie porozumienia o współpracy obronnej między Polską a Słowacją. Może to otworzyć nowe możliwości szerokiej współpracy również w kwestii eksploatacji, serwisowania a może nawet produkcji koreańskiego sprzętu. Warto z uwagą obserwować słowacką delegację podczas jej podróży po Korei.\n\nReklama\n\nCzytaj też Armie Świata: Siły Zbrojne Słowacji\n\nReklama",
    "Polska dominacja w Popradzie": "Reprezentacja Polski w futsalu kobiet rozegrała dziś pierwsze z dwóch spotkań na Słowacji. Pełna dominacja oraz szybsza końcówka dały zwycięstwo 3:1.\n\nPolki zaczęły agresywnie i z wysokim pressingiem. Pierwsze szanse na gola pojawiły się zaraz na początku meczu, po strzałach m.in Wiktorii Nowak Petrze Tišliarovej pomógł słupek, a swoich szans szukała także Magdalena Knysak.\n\nWspomniana Knysak w 8. minucie stanęła przed szansą na bramkę po faulu Słowacji na Izabeli Tracz. Mocne uderzenie zaskoczyło bramkarkę i “Orlice Wiessa” otworzyły wynik spotkania.\n\nW 28. minucie mogło być 2-0, ale sędziowie dopatrzyli się faulu, i mimo piłki w siatce gol został anulowany. Na osiem minut przed końcem spotkania Polki “złapały” piąte przewinienie.\n\nPolski rozegrały bardzo dobre spotkanie. Dużo więcej pracy dziś miała Tišliarová, choć w kadrze Polski brakowało celności. Wynik mógł być zarówno dużo wyższy, jak i remisowy. Słowacja atakowało mało i wolno, ale jej ataki przyprawiały zgromadzonych kibiców o szybsze bicie serca.\n\nCo długo się nie udawało w 36. minucie udało się perfekcyjnie Dominice Kucharčíkovej, która zaskoczyła Dewicką. Polski w odwecie “ukuły” dwa razy. W krótkim odstępie czasu najpierw drugą bramkę zdobyła Magdalena Knysak strzałem w lewy dolny róg, a chwilę później wynik podwyższyła Izabela Tracz strzałem s środek bramki.\n\nWarto odnotować, że w ekipie Romana Sedlárika wystąpiły dobrze znam znane z ligowych boisk w Polsce Stanislava Lišková czy Veronika Sluková. Innym mniej ciekawym faktem jest, że mimo ładnej hali, bramki na Arenie Poprad nie były przykręcone do podłogi, przez czo każdorazowo po uderzeniu minimalnie się przesuwały, co często korygowano.\n\nMecz Towarzyszki-Poprad\n\nSłowacja – Polska 1:3 (0:1)\n\nKucharčíková 36′ – Knysak 8′, 36′, Tracz 36′\n\nsędziowie: Michal Botka – Branislav Marko , Vladimir Michna – Ladislav Angyal (czasowy)\n\nżółta kartka: Wienerová, Hanková\n\nSłowacja: Tišliarová (Maťková)- Majtényiová, Hanková, Tyčiaková, Macková – Sluková, Mrocková, Lišková, Valová, Gembická, Wienerová, Jusková, Dupkalová, Kucharčíková, Valová\n\ntrener: Roman Sedlárik\n\nPolska: Dewicka (Myjak) – Nowak, Maziarz Knyska, Trasz – Fronczak, Chóras, Nosalik, Ejzel, Kowalczyk, Kubaszek, Włodarczyk, Sutkowska\n\ntrener: Wojciech Weiss",
    "Słowacja. Służby próbują złapać tygrysa. Zwierzę uciekło z zoo w Ukrainie": "W sobotę po godzinie 17:00 słowackie służby otrzymały informację o tygrysie, który uciekł z zoo w Ukrainie. Zwierzę porusza się w okolicach wsi Ulicz na pograniczu Słowacji i Ukrainy.\n\nREKLAMA\n\nZobacz wideo Bożek: Sam widziałem jak ludzie w Tatrzańskim Parku Narodowym dokarmiali zwierzęta. Coś nieprawdopodobnego\n\nSłowacja. Służby próbują złapać tygrysa, który uciekł z ogrodu zoologicznego\n\nInformacja o tygrysie dotarła nie tylko do służb przygranicznych, ale też kół łowieckich i samorządów. Lokalne władze po słowackiej i ukraińskiej stronie granicy apelują do mieszkańców o ostrożność i ograniczenie poruszania się po okolicy. Komunikaty przestrzegają też przed tym, by pod żadnym pozorem nie próbować samemu łapać zwierzęcia.\n\nTygrys był widziany w okolicach nie tylko wsi Ulicz, ale też wsi Brezovec i Klenova w powiecie Snina na Słowacji. Mieszkańcy, którzy zobaczą zwierzę, powinni natychmiast skontaktować się z policją lub burmistrzem danej wsi - czytamy na portalu imeteo.sk.\n\nTygrysa uchwyciła też przygraniczna fotopułapka. Na zdjęciu widać, że to młody i niewielki jeszcze osobnik. Jak ostrzega policja, zwierzę może być agresywne wobec ludzi i wyrządzić spore obrażenia.\n\n\"Policja zawiadomiła o tym fakcie wszystkie wydziały kontroli granicznej na wschodniej granicy, patrole policyjne dyżurujące w strefie przygranicznej, burmistrzów przygranicznych wsi oraz przedstawicieli kół łowieckich. Dla własnego bezpieczeństwa nie podejmuj żadnych ryzykownych kroków\" - przekazała w komunikacie słowacka policja.\n\nPrzeczytaj więcej aktualnych informacji na stronie głównej Gazeta.pl.\n\nCiało miesięcznej dziewczynki z ranami kłutymi. Policja szuka matki",
    "Polskie i czeskie myśliwce ochronią niebo nad Słowacją": "Polityka obronna Polskie i czeskie myśliwce ochronią niebo nad Słowacją Bartłomiej Wypartowicz 28.08.2022 18:39 Drukuj\n\nPDF\n\n\n\n\n\nFot. kmdr ppor. Grzegorz Łyko, Artur Weber/DPI MON Facebook\n\nTwitter\n\nLinkedIn\n\nKopiuj link\n\nWyślij email Polska i Czechy przejmują 1 września br. ochronę słowackiej przestrzeni powietrznej. Stosowną deklarację w sobotę podpisali szefowie resortów obrony Polski, Czech i Słowacji Mariusz Błaszczak, Jana Czernochova i Jaroslav Nad'. 1 września zostaną uziemione i formalnie wycofane słowackie myśliwce MiG-29.\n\nReklama\n\nPolskie i czeskie myśliwce dyżurne rozszerzą przestrzeń swojej odpowiedzialności o terytorium Słowacji.\n\nReklama\n\n\"Bardzo się cieszę, że podpisaliśmy wspólną deklarację o współpracy, jeśli chodzi o ochronę przestrzeni powietrznej nad Słowacją. Myślę, że to jest bardzo ważny argument mówiący o tym, że współpracujemy ze sobą bardzo ściśle. Jesteśmy sąsiadami, jesteśmy przyjaciółmi, podzielamy zagrożenia, jakie mają miejsce w naszej części Europy i staramy się na nie odpowiedzieć, wzmacniając nasze siły zbrojne, by odstraszyć ewentualnego agresora\" - powiedział wicepremier Błaszczak na wspólnej konferencji prasowej z ministrami obrony Czech i Słowacji.\n\nSłowacki minister wskazał, że to bardzo ważny moment i dziękował za tę decyzję. \"Pokazaliśmy, jak silny jest nasz sojusz w ramach NATO, w ramach UE, ale jest to silna przyjaźń, braterstwo między naszymi państwami. (...) Do roku 2024 będziecie się troszczyć o nasze bezpieczeństwo, wszystkich Słowaków\" - powiedział Nad'. W 2024 roku Słowacja otrzyma zamówione w 2018 roku myśliwce F-16 Viper.\n\nReklama\n\nRównież czeska szefowa resortu obrony wyraziła zadowolenie z podpisania deklaracji. \"Powinniśmy pamiętać o tym, że musimy się wspierać i to są takie namacalne dowody tego, że politycy nie tylko mówią o współpracy, ale rzeczywiście coś w ramach tej współpracy robią, realizują\" - podkreśliła Czernochova.\n\nCzernochova i Nad' podkreślali, że ich kraje mają w stosunku do Polski opóźnienie związane z modernizacją swoich sił zbrojnych. Wskazywali, że Polska jest dla nich wzorem w tej dziedzinie.\n\nReklama\n\nBłaszczak, pytany o ostatnie zakupy wojskowe, powiedział, że już w przyszłym roku 12 koreańskich samolotów szkolno-bojowych FA-50 trafi do Polski. \"Wzmacniamy polskie siły powietrzne, gdyż konsekwentnie wzmacniamy polskie siły zbrojne, żeby odstraszyć agresora\" - oświadczył szef MON.\n\nDodał, że z Czechami i Słowacją współpracujemy także budując odporność na wschodniej flance NATO, bo jest to warunkiem rozwoju. Dodał, że do 8 polskich śmigłowców Black Hawk dołączą kolejne, a także śmigłowce AW149.\n\nReklama\n\nSłowacja zdecydowała się na wycofanie samolotów produkcji sowieckiej w związku z zakupem w USA myśliwców F-16. Producent spóźnił się z dostawami i ostatecznie słowackie władze zwróciły się do Warszawy i Pragi z prośbą o pomoc. W związku z planowanymi zakupami słowackie lotnictwo ograniczyło także szkolenie pilotów na sowieckich maszynach. Prasa zwracała uwagę, że na 10 maszyn, siły zbrojne mają tylko sześciu pilotów. Nie bez znaczenia jest także fakt, że naprawy serwisowe dokonywane były przez rosyjskich mechaników w bazie znajdującej się na terytorium Słowacji.\n\nNad' powiedział dziennikarzom, że trwają rozmowy o sprzedaży posiadanych MiG-ów. Nie chciał wdawać się w szczegóły, mówiąc, że informacje należy podawać dopiero na zakończenie rozmów, a nie na ich początku. Nie wykluczył, że maszyny mogą zostać sprzedane Ukrainie.\n\nReklama\n\nZgodnie z wcześniejszymi planami bezpośrednio po podpisaniu umowy miał odbyć się symboliczny przelot słowackich MiG-29, czeskich Gripenenów i polskich F-16. Zła pogoda uniemożliwiła przylot MiG-ów stacjonujących w bazie w środkowej Słowacji. Ostatecznie Słowacy pożegnali się ze starymi samolotami tuż przed godz. 17. Cztery MiG-29 przeleciały nisko nad lotniskiem. Jedna z maszyn wylądowała i przejechała po pasie startowym w asyście wozów strażackich lejących pod ciśnieniem wodę, tworzącą swoista bramę triumfalną.\n\nPodpisanie deklaracji miało miejsce podczas 11. Słowackich Międzynarodowych Dni Lotnictwa SIAF. Częścią pokazów, w których w sobotę m.in. uczestniczyli załoga polskiego śmigłowca Bölkow Bo 105 oraz grupa akrobatyczna Tiger Demo Team na myśliwcach F-16, był pokazowy lot dwóch myśliwców F-22 Raptor należący do amerykańskich sił zbrojnych. Widzowie mogli zobaczyć także systemy obrony przeciwlotniczej Patriot.\n\nReklama\n\nZ Bazy lotniczej Malacky/Kuchinia Piotr Górecki (PAP)",
    "Słowacja: Polski turysta zaginął w Tatrach. Trwają poszukiwania 57-latka": "Wciąż nie odnaleziono 57-letniego Polaka, który w sobotę wyszedł na Rysy i nie wrócił. O zaginięciu słowackich ratowników z Horskiej Zachrannej Służby (HZS) poinformował kolega mężczyzny, który miał się z nim spotkać. W trakcie poszukiwań z pomocą dronów i śmigłowca odnaleziono śpiwór należący do zaginionego.\n\nRatownicy z HZS przekazali, że informacje o zaginięciu polaka otrzymali w sobotę w godzinach wieczornych.\n\n\"O zaginięciu poinformował turysta z Polski. Przekazał ratownikom, że jego kolega, z którym miał się spotkać po wędrówce, około godziny 17 nie wrócił z wejścia w Tatry Wysokie\" - podali ratownicy w komunikacie.\n\nZOBACZ: Rosja. Sześć osób nie żyje. Wspinali się na wulkan na półwyspie kamczackim\n\nZaginiony miał przejść Doliną Złomisk na szczyt Wysoki, a następnie kontynuować wspinaczkę na Rysy. Turyści umówili się na spotkanie przy Popradzkim Stawie, 57-latek tam jednak nie dotarł.\n\n\"Nie było możliwości zlokalizowania, ani kontaktu z mężczyzną, ponieważ nie miał przy sobie telefonu komórkowego\" - przekazali ratownicy z HZS.\n\nRatownicy znaleźli śpiwór zaginionego\n\nPoszukiwania rozpoczęły się już w sobotę w nocy i były kontynuowane w niedzielę. Prowadzono je z ziemi i z powietrza do godzin wieczornych, kiedy na północnej ścianie ratownicy z pokładu śmigłowca zauważyli nieokreślony obiekt na ścianie szczytu Wysokiego.\n\n\"Okazało się, że był to śpiwór\" - podali ratownicy.\n\nZOBACZ: Indie: Karuzela runęła z ludźmi w Mohali. \"Sporo dzieci\" wśród rannych\n\nPoszukiwania 57-latka prowadzono do późnych godzin wieczornych, jednak ratownikom nie udało się odnaleźć mężczyzny.\n\n\"Ratownicy HZS we współpracy z Departamentem Lotnictwa Ministerstwa Spraw Wewnętrznych Republiki Słowackiej będą kontynuować poszukiwania w poniedziałek\" - czytamy w komunikacie.\n\nWIDEO: Ursula Von der Leyen wypowiedzią o wyborach we Włoszech wywołała polityczną burzę Twoja przeglądarka nie wspiera odtwarzacza wideo...\n\nmst/polsatnews.pl",
    "Punkty karne za granicą. Niemcy, Czechy i Słowacja": "Punkty karne za granicą, czyli dziś sprawdzimy czy w takich krajach jak Niemcy, Czechy i Słowacja obowiązuje system punktów karnych.\n\nPunkty karne w Polsce, czyli nowy taryfikator\n\n17 września 2022 roku w życie w Polsce wejdzie nowy taryfikator punktów karnych. Nowe kary? Za jedno wykroczenie będzie można dostać nawet 15 punktów karnych. Nie zmieni się natomiast limit. Kierowcy w pierwszym roku mogą zdobyć tylko 20 punktów. Osoby posiadające uprawnienia dłużej niż rok mogą zdobyć 24 punkty. Szerzej na temat tych zmian piszemy natomiast w materiale, do którego link zamieszczamy poniżej.\n\nZobacz również: Nowy taryfikator punktów karnych 2022\n\nPunkty karne w Niemczech\n\nPolacy bardzo dużo podróżują do Niemiec. Czy tam stosowany jest system punktów karnych? I odpowiedź brzmi tak. Ten dość dokładnie został opisany w raporcie przygotowanym przez Oponeo. Różnice w stosunku do polskiego rozwiązania są jednak zasadnicze. Jak czytamy w komunikacie Oponeo: \"Kierowca ma tylko 8 punktów, a za konkretne wykroczenia otrzymuje od 1 do 3 punktów. W przypadku jednego resetuje się on po 2,5 roku, w razie dwóch, po 5 latach, a trzy znikają z „konta” dopiero po 10 latach.\"\n\nIle punktów karnych oznaczają wykroczenia w Niemczech? Oto przykłady:\n\nprzekroczenie dopuszczalnej prędkości o 21 - 40 km/h poza miastem – 1 punkt karny,\n\nprzekroczenie dopuszczalnej prędkości o 21 - 30 km/h w mieście – 1 punkt karny,\n\nprzekroczenie dopuszczalnej prędkości o co najmniej 41 km/h poza miastem – 2 punkty karne,\n\nprzekroczenie dopuszczalnej prędkości o co najmniej 31 km/h w mieście – 2 punkty karne,\n\nbrak zapiętych pasów bezpieczeństwa – 1 punkt karny,\n\nrozmowa przez telefon w czasie jazdy i trzymanie słuchawki w dłoni – 1 punkt karny,\n\nnieustąpienie pierwszeństwa pieszemu – 1 punkt karny,\n\nnieuprawniony wjazd na torowisko – 2 punkty karne.\n\nPunkty karne w Czechach\n\nMocno restrykcyjne zasady obowiązują również w Czechach. Tam kierujący może zdobyć jedynie 12 punktów karnych. I tak za przekroczenie dopuszczalnej prędkości o 11 do 15 km/h dostanie 2 punkty, o 21 do 16 km/h 3 punkty karne, a o co najmniej 21 km/h 5 punktów.\n\nPunkty karne na Słowacji\n\nNa Słowacji nie obowiązuje system punktów karnych. Mimo wszystko tu stróże prawa mają nieco inny bat na kierowców. Jeśli kierowca trzy razy dopuści się tego samego wykroczenia, utraci prawo jazdy.",
    "ME U20 siatkarzy: Polska – Słowacja. Relacja i wynik na żywo": "Polscy siatkarze rozpoczynają rywalizację w finałach mistrzostw Europy U20. W pierwszym meczu turnieju zmierzą się z reprezentacją Słowacji. Relacja i wynik na żywo z meczu Polska – Słowacja na Polsatsport.pl.\n\nMistrzostwa Europy U20 siatkarzy zostaną rozegrane w dniach 17–25 września we Włoszech. Impreza będzie toczyła się w miastach Montesilvano i Vasto.\n\nZobacz także: Terminarz ME U20 siatkarzy 2022. Kiedy grają Polacy?\n\nW turnieju wystąpi dwanaście reprezentacji, wśród nich Polska. Biało-czerwoni rywalizują w grupie I i w pierwszym meczu zagrają ze Słowacją. W kolejnych spotkaniach zmierzą się z Serbią, Francją, Słowenią oraz Włochami.\n\nRelacja i wynik na żywo z meczu Polska – Słowacja w sobotę 17 września o godzinie 17.30 na Polsatsport.pl.\n\nWYNIKI I TABELE ME U20 SIATKARZY\n\nRM, Polsat Sport",
    "Polska i Czechy będą strzec przestrzeni powietrznej Słowacji": "W sobotę, 27 sierpnia w bazie lotniczej Kuchyňa w Malacky Mariusz Błaszczak, wicepremier i minister obrony narodowej podpisał trójstronną deklarację z ministrami obrony Czech i Słowacji w sprawie wzajemnego zobowiązania do ochrony przestrzeni powietrznej Republiki Słowacji.\n\n27 sierpnia w bazie lotniczej Kuchyňa w Malacky zostało zawarte trójstronne porozumienie Polska-Czechy-Słowacja o zapewnieniu tej ostatniej patroli samolotów bojowych w ramach ochrony przestrzeni powietrznej po wycofaniu MiG-29\n\nBardzo się cieszę, że podpisaliśmy wspólną deklarację o współpracy, jeśli chodzi o ochronę przestrzeni powietrznej nad Słowacją. Myślę, że to jest bardzo ważny argument mówiący, że współpracujemy ze sobą bardzo ściśle. Jesteśmy sąsiadami, jesteśmy przyjaciółmi, podzielamy zagrożenia w naszej części Europy i staramy się na nie odpowiedzieć, wzmacniając nasze siły zbrojne, by odstraszyć ewentualnego agresora – powiedział wicepremier Mariusz Błaszczak po podpisaniu deklaracji w sprawie ochrony przestrzeni powietrznej Republiki Słowacji.\n\nOd 1 września para dyżurna polskich F-16 rozszerzy zakres odpowiedzialności o Słowację. Razem jesteśmy silniejsi – zaznaczył szef MON.\n\nMariusz Błaszczak podkreślał poczucie wspólnoty interesów polskich, słowackich, czeskich, europejskich. Jesteśmy w NATO, jesteśmy w UE, wspieramy się wzajemnie – przekonywał minister.\n\nPolskie i czeskie myśliwce (F-16 i JAS 39 Gripen) będą operowały z baz w swoich krajach. Zgodnie z umową, w razie potrzeby Słowacja zapewni wsparcie logistyczne państwa-gospodarza. W umowie w sprawie wzajemnego zobowiązania do ochrony przestrzeni powietrznej Republiki Słowacji ministrowie zadeklarowali, że zapewnią niezbędne siły do szybkiego reagowania na potencjalne naruszenia przestrzeni powietrznej Słowacji. Misja polskich i czeskich pilotów, która rozpocznie się 1 września 2022 r jest odpowiedzią na prośbę ministra Jaroslava Nad’a w związku z wycofaniem z eksploatacji słowackich samolotów MiG-29AS/UBS. Deklaracja wzmacniająca współpracę sojuszniczą to także wyraz solidarności krajów w obliczu zbrojnej agresji Rosji na Ukrainę.\n\nWicepremier Błaszczak zaznaczył, że wspólne reagowanie na zagrożenia i współpraca sąsiedzka są dziś niezwykle ważne. Liczę na to, że kiedy Słowacja będzie już miała swoje F-16, to na zasadzie interoperacyjności będziemy nie tylko ćwiczyć, ale też budować plany operacyjne dotyczące współpracy lotniczej – powiedział (Produkcja F-16 dla Słowacji).\n\nJaroslav Nad, słowacki minister obrony podziękował Polsce i Czechom za pomoc. Zaznaczył, że wsparcie jakie otrzymał jego kraj jest niezwykle istotne dla bezpieczeństwa. Podpisanie deklaracji to bardzo ważny moment i ważna decyzja. Pokazaliśmy, jak silny jest nasz sojusz w ramach NATO w i w ramach UE, ale jest to silna przyjaźń, braterstwo między naszymi państwami. Będziecie się troszczyć o nasze bezpieczeństwo, wszystkich Słowaków – powiedział Jaroslav Nad.\n\nZdjęcia: Ministerstwo Obrony Narodowej\n\nPodczas wizyty na Słowacji odbyły się także pokazy akrobatyczne w wykonaniu m. in. pilotów z Polski, Czech i Słowacji, które odbywają się w ramach międzynarodowych pokazów lotniczych Slovak International Air Fest 2022.\n\nPolska i Słowacja budują wspólny system obronny, który gwarantuje bezpieczeństwo naszych państw, ale także w całej wschodniej flanki NATO – tworzą Centrum Eksperckie Kontrwywiadu NATO, są członkami Grupy Wyszehradzkiej, NATO i Unii Europejskiej. Oba kraje realizują wiele wspólnych szkoleń i ćwiczeń, jak również wykonują wspólnie zadania stojące przed członkami NATO (Polsko-czeska współpraca w dziedzinie obronności, Polskie F-16 na straży przestrzeni powietrznej Słowacji).\n\nInformacja prasowa",
    "Minister zapowiada korytarz Bałtyk-Morze Egejskie. Będziemy współpracować ze Słowacją": "Minister Adamczyk i słowacki minister transportu i budownictwa Andrej Doleżal spotkali się w Starej Lubowli na wschodzie Słowacji. Rozmowy dotyczyły wspólnych projektów transportowych m.in. Via Carpatia, korytarza drogowego Poprad-Brzesko i inwestycji kolejowych w ramach nowego korytarza TEN-T: Bałtyk — Morze Czarne — Morze Egejskie.\n\nPodczas konferencji Adamczyk poinformował, że przeprowadził razem ze stroną słowacką ważne rozmowy dotyczące współpracy w zakresie realizacji ważnych inwestycji. \"Inwestycji nie tylko transgranicznych, ale ważnych dla tej części Europy, z punktu widzenia gospodarczego, ale także bezpieczeństwa militarnego naszych państw\" – oświadczył.\n\n— To korytarz multimodalny — Morze Egejskie, czyli Grecja, przez Bułgarię, Rumunię, Węgry, Słowację, Polskę i dalej na Litwę, na Łotwę i do Estonii — wskazał Adamczyk. Dodał, że \"to korytarz, w którym tak samo duże znaczenie ma Via Carpatia, dzisiaj już droga nazywana drogą życia w naszej części Europy, ale to także szlak kolejowy, który umożliwi pełną wymianę towarową na kierunku Północ-Południe, połączy Morze Czarne, Morze Egejskie z Bałtykiem\".\n\nDalsza część artykułu pod video:\n\n— Ten korytarz to także silnik rozwoju gospodarczego dla naszych regionów — podkreślił.\n\nJak wskazał minister, po zbudowaniu połączenia kolejowego w ramach nowego korytarza TEN-T, Bałtyk — Morze Czarne — Morze Egejskie, ze Starej Lubowli do Krakowa będzie można dojechać w czasie krótszym niż dwie godziny.\n\n— Po stronie polskiej realizujemy już jeden fragment, bo jesteśmy po projekcie Podłęże — Piekiełko i dalej do Nowego Sącza, a PKP PLK dalej trasuje kolejny szlak w kierunku Krynicy – powiedział Adamczyk.\n\nW ocenie szefa MI wobec zagrożenia rosyjskiego i wojny na Ukrainie \"bylibyśmy w zupełnie innym miejscu, jeżeli dysponowalibyśmy Rail Carpatią, czyli linią kolejową, która mogłaby nas łączyć bezproblemowo w układzie Północ-Południe\".\n\nWskazał na \"olbrzymią wolę z każdej ze stron, aby te inwestycje realizować\". Jak zaznaczył Adamczyk \"nasze regiony muszą być połączone, muszą się rozwijać\".\n\nTEN-T to transeuropejska sieć transportowa, czyli szlaki drogowe, kolejowe, lotnicze, morskie oraz rzeczne stanowiące najważniejsze połączenia z punktu widzenia rozwoju UE.",
    "Stoki narciarskie na Słowacji – gdzie się wybrać na narty?": "Kierunki\n\nJeżeli marzy ci się narciarski urlop poza granicami Polski, a alpejskie kraje z jakichkolwiek przyczyn nie są dla ciebie właściwą destynacją, dobrym wyborem może okazać się Słowacja. Stoki narciarskie u naszych południowych sąsiadów są przygotowane w sposób perfekcyjny, a tamtejsze ośrodki oferują naprawdę wysoki standard obsługi. No i te krajobrazy, których nie sposób zapomnieć!\n\nNajlepsze regiony narciarskie na Słowacji są położone blisko granicy z Polską, więc z dotarciem na miejsce nie będzie najmniejszego problemu. Które z nich warto wziąć pod uwagę? Poniżej wymieniamy najciekawsze propozycje.\n\nKurorty narciarskie na Słowacji oferują nowoczesną infrastrukturę, dość długie trasy zjazdowe o zróżnicowanym poziomie trudności i bardzo dobre warunki do jazdy. To wszystko brzmi niezwykle kusząco, a należy dodać, że za narciarski urlop u naszych południowych sąsiadów zapłacimy wyraźnie mniej niż w krajach alpejskich. Różnica w cenie może sięgnąć nawet 50 proc., więc Słowacja wydaje się być kuszącą propozycją dla wszystkich miłośników białego szaleństwa, którzy nie chcą spędzać zimowych ferii w Polsce.\n\nGdzie na narty na Słowacji blisko granicy? Jeżeli zależy ci na skróceniu czasu podróży, wybierz Tatrzańską Łomnicę. To najwyżej położony ośrodek narciarski w słowackiej części Tatr i jednocześnie – jeden z najpopularniejszych, także wśród polskich narciarzy. Od polsko-słowackiej granicy dzieli go zaledwie 30 km, co sprawia, że podróż nie zajmie dużo czasu, zwłaszcza osobom wyruszającym z południa kraju.\n\n[ Komunikat: kliknij tutaj prawym przyciskiem myszki, jeśli chcesz usunąć promowany tekst ] Słowackie Tatry tej zimy? Czemu nie!\n\nOśrodek składa się z dwóch terenów narciarskich – Skalnate Pleso i Jamy. 13 nartostrad ma łączną długość ponad 12 km. Dominują trasy łatwe (niebieskie), z których korzystają przede wszystkim osoby początkujące, które dopiero zdobywają doświadczenie na stokach. W ośrodku znajdziemy też sporo czerwonych nartostrad, które są przeznaczone dla przynajmniej średniozaawansowanych narciarzy. Nie zabrakło też kilku czarnych tras dla najbardziej doświadczonych osób.\n\nNartostrady są obsługiwane przez 13 nowoczesnych wyciągów. W ośrodku działają kolejki gondolowe, kanapy (8-, 6-, 4-, 3- i 2-osobowe) i wyciągi orczykowe. Nowicjusze mogą uczyć się pod czujnym okiem doświadczonej kadry instruktorskiej. Na miejscu można też wypożyczyć cały niezbędny sprzęt.\n\nJak zagospodarować wolny czas? W chwili odpoczynku od szusowania, można wybrać się na lodowisko, zażyć odrobinę relaksu w kompleksie basenów z wodami termalnymi lub udać się do SPA. Osobom, które najlepiej czują się na łonie natury, polecamy wycieczkę trasą Jasná-Vrbické, która prowadzi do największego jeziora w Tatrach Niskich.\n\nPrzenosimy się na drugi najwyższy szczyt Magury Orawskiej. Nasza kolejna propozycja to SKI PARK Kubínska hoľa, położony w pobliżu Dolnego Kubina. To kolejny słowacki ośrodek narciarski, który cieszy się ogromną popularnością. Nic dziwnego, bo poza świetnie przygotowanymi trasami i nowoczesną infrastrukturą sportową, oferuje także niesamowite widoki na Magurę Orawską, Tatry Niskie i Zachodnie, Małą i Wielką Fatrę oraz Góry Choczańskie. To sprawia, że nie można nie docenić walorów tego niezwykle urokliwego miejsca.\n\nNa miłośników narciarstwa czeka tam 9 tras zjazdowych o łącznej długości 14 km. Początkujący mogą skorzystać z trzech tras niebieskich. Dla średniozaawansowanych przygotowano 2 trasy czerwone, a dla najbardziej doświadczonych – aż cztery czarne nartostrady. Nie można nie wspomnieć, że tamtejsze trasy są certyfikowane przez FIS. To jednoznacznie potwierdza ich perfekcyjne przygotowanie. Na miejscu działa też nowoczesny snowpark, w którym mogą wyszaleć się wszyscy miłośnicy jazdy na snowboardzie.\n\nOśrodek oddaje do dyspozycji gości 11 wyciągów. Dominują orczyki (9 wyciągów). Są też dwa wyciągi krzesełkowe. Na miejscu wypożyczymy cały niezbędny sprzęt narciarski, a najmłodsi mogą wziąć lekcje jazdy prowadzone przez certyfikowanych instruktorów.\n\nW dzień wolny od jazdy warto zwiedzić Zamek Orawski i Muzeum Wsi Orawskiej w Zuberecu. Polecamy też pieszą wycieczkę szlakami położonymi w pobliżu malowniczego Parku Narodowego Wielka Fatra. Najmłodszym z całą pewnością przypadnie do gustu Kids Park, gdzie prowadzone jest narciarskie przedszkole. Poza lekcjami jazdy, placówka oferuje także udział w animacjach i zabawach.\n\nZestawienie obejmujące najciekawsze stoki narciarskie na Słowacji nie byłoby kompletne bez naszej kolejnej propozycji. PARK SNOW Donovaly to jeden z najlepiej przygotowanych ośrodków sportów zimowych, którego oferta zadowoli nawet najbardziej wymagających miłośników białego szaleństwa.\n\nKompleks jest położony na pograniczu Tatr Niżnych, Wielkiej Fatry i Starohorskich Wierchów. Coś dla siebie znajdzie tam dosłownie każdy, bo poza trasami zjazdowymi, ośrodek oferuje także trasy slalomowe, biegowe i snowboardowe.\n\n18 nartostrad legitymuje się łączną długością ok. 12 km. Przeważają trasy łatwe (13 oznaczonych kolorem niebieskim) i dla średniozaawansowanych (cztery oznaczone kolorem czerwonym). Jest też jedna czarna nartostrada. Większość nartostrad wyposażono w system sztucznego naśnieżania, więc nawet niesprzyjająca pogoda nie pokrzyżuje nikomu planów.\n\nDo dyspozycji gości oddano 17 nowoczesnych wyciągów. Poza orczykami i wyciągami krzesełkowymi, ośrodek oferuje także komfortową kolej kabinową.\n\nPARK SNOW Donovaly ma dobrą ofertę dla osób uprawiających narciarstwo alpejskie, ale nie rozczarowuje także wielbicieli biegówek. Całkowita długość tras biegowych to ok. 14 km.\n\nW nowoczesnym ośrodku narciarskim nie może zabraknąć wypożyczalni sprzętu. Wszystko, co jest potrzebne, by miło spędzić czas na stoku, można wypożyczyć na miejscu. W ośrodku działają też szkoły narciarstwa.\n\nW wolnych chwilach można przejechać się konnym lub psim zaprzęgiem, pojeździć na łyżwach i wybrać się na spacer w rakietach śnieżnych. Osoby, które szukają mocnych wrażeń także poza stokiem, powinny zdecydować się na przejażdżkę skuterem śnieżnym. Dla najmłodszych przygotowano największy w tej części Europy zimowy FUNPARK.\n\nNaszą kolejną propozycją jest największy słowacki ośrodek narciarski – Jasná Nizke Tatry. Wspaniały kurort jest położony w Liptowie, w samym sercu malowniczego Parku Narodowego Tatry Niskie.\n\nJasná oferuje 41 nartostrad o łącznej długości przekraczającej 50 km. Najwięcej jest tras niebieskich, dedykowanych osobom początkującym. Szczególnie atrakcyjna jest 4-kilometrowa trasa turystyczna. Nie brakuje też tras czerwonych i charakteryzujących się najwyższym stopniem trudności tras czarnych. Nartostrady Vyhliadková i Zjazdárska są wyjątkowo wymagające, ale jeżeli to za mało, na zboczach Chopoka jest wiele miejsc, w których można uprawiać freeride.\n\nOśrodek Jasná Nizke Tatry dysponuje 23 nowoczesnymi wyciągami. Narciarze mogą skorzystać z 10 orczyków, 8 wyciągów krzesełkowych i 5 kolejek kabinowych. Część stoków może być sztucznie naśnieżana, a jeden wyposażono w oświetlenie umożliwiające jazdę nocą.\n\nNasze zestawienie zamyka Snow Paradise Wielka Racza-Oszczadnica. Malowniczo położony ośrodek znajduje się w granicach trzech miejscowości: Dedovka, Marguska i Laliki.\n\nSnow Paradise to idealne miejsce dla rodzin z dziećmi. Tamtejsze trasy niebieskie charakteryzują się łagodnym nachyleniem i dużą szerokością, co sprawia, że bez problemu poradzą sobie z nimi nawet początkujący. Bardziej doświadczeni narciarze mają do wyboru kilka tras czerwonych i jedną czarną. Ta ostatnia nie jest zbyt długa, za to bardzo wymagająca.\n\nWarto dodać, że niemal wszystkie nartostrady są wyposażone w system sztucznego naśnieżania, który zapewnia dobre warunki nawet przy niesprzyjającej pogodzie. Ośrodek dba też o miłośników nocnej jazdy, bo łączna długość oświetlonych tras to aż 2200 m.\n\nStoki są obsługiwane przez 8 wyciągów. Poza wygodną koleją kabinową, do dyspozycji gości oddano wyciągi krzesełkowe i orczyki.\n\nSnow Park nie zawodzi także w kwestii oferty après-ski. Po szaleństwach na stoku można zrelaksować się w saunie, na basenie lub w fitness klubie. Jeżeli wolisz spędzać czas na świeżym powietrzu, koniecznie wypróbuj tamtejsze lodowisko. Nie można pominąć jednej z największych atrakcji tego miejsca. Mowa o najdłuższym w Europie Środkowej torze saneczkowym.",
    "Słowacja. Międzynarodowy Fundusz Wyszehradzki otwiera nabór na rezydencje artystyczne": "Międzynarodowy Fundusz Wyszehradzki otwiera konkurs mający na celu wsparcie artystek oraz artystów reprezentująych różnorodne dziedziny sztuki. Rezydencje artystyczne umożliwiają artystom i grupom artystycznym z Polski tworzenie oraz czerpanie inspiracji w Czechach, na Węgrzech i Słowacji. Aplikujący mogą wybierać spośród wielu instytucji goszczących, czas trwania rezydencji wynosi od jednego do dwóch miesięcy. Zgłoszenia można dokonać on-line do 15 października 2022 r.\n\n\n\nMiędzynarodowy Fundusz Wyszehradzki od 2007 roku wspiera rezydencje artystyczne w krajach Grupy Wyszehradzkiej (V4) w dziedzinach: sztuki wizualnej i dźwięku, performance i sztuki literackiej. Szczególną kategorią są coroczne rezydencje artystyczne w Nowym Jorku, gdzie artyści z Czech, Polski, Słowacji i Węgier przebywają wspólnie przez dwa miesiące. Szeroki wybór oferowanych mozliwości pozwala na aplikowanie tancerzom, malarzom, dziennikarzom, pisarzom, a także aktorom, cyrkowcom, projektantom, rzeźbiarzom, architektom, DJ-om oraz artystom z innych dziedzin pokrewnych, w tym sztuki nowych mediów.\n\n\n\nZ programu rezydencji wyszehradzkich skorzystało dotychczas wielu znaczących artystów i twórców z całej Polski. „Podczas sześciotygodniowego pobytu w Bratysławie w 2021 roku skupiłem się na pracy nad moją książką o wojnie. Przez ostatnie sześć lat gromadziłem historie ludzi z różnych stref konfliktów,\n\nz Afganistanu, Donbasu, Iraku, Górskiego Karabachu i Syrii, cieszę się, że mogłem się na tym skoncentrować”, powiedział Paweł Pieniążek, polski dziennikarz i reporter wojenny.\n\n\n\nRafał Żarski, artysta multimedialny, spędził dwa miesiące w lecie 2021 r. w Nowym Jorku w ramach rezydencji artystycznej: „Rozwinąłem poszukiwania artystyczne i rozpocząłem pracę nad nowymi przedsięwzięciami. Doceniam zaangażowanie zespołu International Studio & Curatorial Program (ISCP), który udzielił nam wielu rad, inspirował i umożliwił nawiązanie nowych kontaktów. Poza tym najcenniejszym doświadczeniem z rezydencji są nowe przyjaźnie z innymi artystami i szerokie kontakty zawodowe, co z pewnością zaowocuje w przyszłości nowymi współpracami, projektami i wymianą pomysłów“.\n\nAplikowanie na rezydencje artystyczne jest możliwe tylko za pośrednictwem internetoowego systemu Międzynarodowego Funduszu Wyszehradzkiego do 15 października 2022 roku. Wszystkie niezbędne informacje, kwota wsparcia finansowego i warunki składania wniosku dostępne są na stronie internetowej Funduszu: visegradfund.org\n\n",
    "Słowacja: Trzech nowych ministrów w mniejszościowym rządzie Hegera": "Prezydent Słowacji Zuzana Czaputova mianowała we wtorek trzech nowych ministrów - spraw zagranicznych, gospodarki i sprawiedliwości - w związku z odejściem z gabinetu polityków z liberalnej partii Wolność i Solidarność (SaS). Premier Eduard Heger kieruje mniejszościowym rządem.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nNowym szefem dyplomacji został obecny ambasador Słowacji w Czechach Rastislav Kaczer, który podobnie jak jego poprzednik Ivan Korczok znany jest ze zdecydowanych prozachodnich poglądów.",
    "Z powodu braku gazu Volkswagen może opuścić Niemcy, Czechy i Słowację": "Volkswagen nie wyklucza przeniesienia produkcji z Niemiec i Europy Wschodniej, jeśli problem niedoboru gazu w regionie nie zostanie rozwiązany - donosi Bloomberg.\n\nZapraszamy do Katowic na Międzynarodowe Targi Obrabiarek, Narzędzi i Technologii Obróbki TOOLEX. Targi pod patronatem WNP.PL odbędą się 4-6 października 2022 r. - w ich ramach zapraszamy na ciekawą konferencję Nowy Przemysł 4.0. Rejestracja trwa!\n\nTo jedna z opcji, które firma rozważa w perspektywie średnioterminowej, powiedział Geng Wu, dyrektor zakupów w VW.\n\nOprócz Niemiec producent ma zakłady w takich krajach jak Czechy i Słowacja, których uzależnienie od dostaw rosyjskiego gazu jest bardzo duże,.",
    "Lechici w kadrach (wrzesień 2022) – Cały mecz Gruzinów i gol": "W dniach 22-27 września szanse gry w swoich reprezentacjach narodowych może otrzymać łącznie 11 zawodników trenujących i występujących na co dzień w pierwszym zespole Lecha Poznań. Większość powołanych piłkarzy ma szansę wziąć udział w dwóch meczach.\n\n\n\n\n\n\n\nCzwartek, 22 września\n\nW czwartek, 22 września 90 minut w meczu Ligi Narodów, Słowacja – Azerbejdżan 1:2 rozegrał Lubomir Satka, kadra lechity jest dopiero na 3. miejscu w swojej grupie, w której się utrzymała. Także o 20:45 biało-czerwoni mierzyli się na Stadionie Narodowym z Holandią przegrywając 0:2. Michał Skóraś pojawił się na placu gry w 79 minucie notując debiut.\n\nPiątek, 23 września\n\nW piątek o 16:30 w debiucie Michała Probierza nasza młodzieżówka przegrała w Białymstoku z Grecją U-21 0:1. Krzysztof Bąkowski i Maksymilian Pingot nie grali, Filip Marchwiński rozegrał całe spotkanie, Filip Szymczak biegał przez 66 minut. Później po 18:00 awans do wyższej dywizji w Lidze Narodów przyklepała Gruzja pokonując Macedonię Północną 2:0. Pełne 90 minut zanotował Nika Kvekveskiri, Gio Tsitaishvili został zmieniony w 72 minucie.\n\nSobota, 24 września\n\nW sobotę o 18:00 młodzieżowa kadra Portugalii przygotowująca się do Mistrzostw Europy U-21 w 2023 roku zmierzyła się kontrolnie z Gruzją. Portugalczycy wygrali 4:1, ostatnią bramkę zdobył wprowadzony w przerwie Afonso Sousa, który mimo 22 lat nadal może grać w kadrze młodzieżowej, gdyż wcześniej występował w eliminacjach do ME u-21.\n\nO godzinie 20:45 odbył się mecz Ligi Narodów, Serbia – Szwecja 4:1. Jesper Karlstrom wszedł na boisko w 74 minucie, Mikael Ishak pojawił się na murawie 10 minut później notując pierwszy występ w kadrze od ponad 6 lat. Szwedzi są na ostatnim miejscu w swojej grupie.\n\nAfonso Sousa masterclass 😮‍💨pic.twitter.com/5m3c0h3KKM — GoncaloDias17 SCCP (@goncalo_diass17) September 24, 2022\n\nNiedziela, 25 września\n\nW niedzielę, 25 września obowiązki reprezentacyjne zakończył Lubomir Satka, który w meczu Słowacja – Białoruś 1:1 rozegrał 90 minut. Kadra stopera Kolejorza zajęła 3. miejsce w swojej grupie. Później po 20:45 kadra Polski wygrywając na wyjeździe z Walią 1:0 utrzymała się w dywizji A Ligi Narodów. Michał Skóraś nie podniósł się z ławki.\n\nPoniedziałek, 26 września\n\nW poniedziałek grę w Lidze Narodów zakończyli Gruzini – Nika Kvekveskiri i Gio Tsitaishvili. O godzinie 20:45 kadra lechitów, która już wcześniej zapewniła sobie awans do dywizji B pokonała na wyjeździe Gibraltar 2:1. Drugą bramkę po indywidualnej akcji i strzale po długim rogu z lewej nogi strzelił Tsitaishvili. Boczny pomocnik rozegrał pełne 90 minut tak jak Nika Kvekveskiri, który ujrzał żółtą kartkę.\n\n📹🇬🇪Gio Tsitaishvili powers through to score his debut international goal for Georgia!⚽️pic.twitter.com/ptQBvEw0Z1 — Georgian Footy (@GeorgianFooty) September 26, 2022\n\nWtorek, 27 września\n\nWtorek, 27 września to ostatni dzień zmagań reprezentacji. O 17:30 nasza młodzieżówka w drugim meczu towarzyskim spotka się z Łotwą (Krzysztof Bąkowski, Maksymilian Pingot, Filip Marchwiński i Filip Szymczak). Później o godzinie 20:45 Szwedzi (szansa gry dla Mikaela Ishaka oraz Jespera Karlstroma) zmagania w Lidze Narodów zakończą pojedynkiem ze Słowenią.\n\n—\n\nLech Poznań pierwszy raz w komplecie będzie trenował dopiero w czwartek, 27 września. Mistrz Polski po jedynej tej jesieni przerwie na kadrę wróci do zmagań w sobotę, 1 października, o godzinie 17:30, kiedy przy Bułgarskiej zmierzy się z Legią Warszawa. Kolejorz do końca rundy jesiennej, do 13 listopada rozegra jeszcze 12-13 meczów.\n\n\n\n\n\n\n\nLechici w reprezentacjach – wrzesień 2022:\n\nAfonso Sousa (46-90 + gol)\n\nTow, Portugalia U-21 – Gruzja U-21 4:1\n\nLubomir Satka (1-90 i 1-90)\n\nLN, Słowacja – Azerbejdżan 1:2\n\nLN, Słowacja – Białoruś 1:1\n\nMichał Skóraś (79-90 i 0)\n\nLN, Polska – Holandia 0:2\n\nLN, Walia – Polska 0:1\n\nNika Kvekveskiri (1-90 i 1-90) oraz Gio Tsitaishvili (1-72 i 1-90)\n\nLN, Gruzja – Macedonia Północna 2:0\n\nLN, Gibraltar – Gruzja 1:2\n\nJesper Karlstrom (74-90) i Mikael Ishak (84-90)\n\nLN, Serbia – Szwecja 4:1\n\nLN, Szwecja – Słowenia (wtorek, 27 września, godz. 20:45)\n\nKrzysztof Bąkowski (0), Maksymilian Pingot (0), Filip Marchwiński (1-90) i Filip Szymczak (1-66)\n\nTow, Polska U-21 – Grecja U-21 0:1\n\nTow, Polska U-21 – Łotwa U-21 (wtorek, 27 września, godz. 17:30)\n\n> Śmietnik Kibica – (komentuj nie na temat) <\n\n",
    "Europa Środkowa stawia na atom. Słowacja i Węgry rozbudowują swoje moce": "Słowacki Urząd Nadzoru Jądrowego wydał 25 sierpnia pozwolenie na uruchomienie trzeciego bloku w elektrowni Mochovce. Wciąż trwają prace nad budową reaktora nr 4, który ma powstać do 2024 r. Tego samego dnia władze węgierskie zezwoliły ostatecznie na rozbudowę siłowni w Paks. Premier Viktor Orbán i prezydent Władimir Putin podpisali umowę na budowę dwóch nowych jednostek o mocy 1200 MW każda jeszcze w 2014 r. Rosyjska inwazja na Ukrainę nie zmieniła tych planów.\n\nWedług danych za 2021 r. cztery wybudowane w latach 80. bloki zakładu w Paks, o mocy 500 MW brutto każdy, odpowiadają za 40 proc. energii wytworzonej nad Balatonem. W latach 2032–2037 dobiegnie jednak końca okres użytkowania bloków. Wobec niedotrzymania pierwotnego harmonogramu Węgrzy nie mają czym zastąpić przestarzałej konstrukcji. W związku z tym rząd zwróci się do parlamentu o wydłużenie pracy bloków o kolejne 20 lat. Komentując uzyskanie zgody na rozbudowę elektrowni, pierwszy koordynator tego procesu Attila Aszódi powiedział, że nowe bloki zaczną produkować prąd najwcześniej w drugiej połowie lat 30.",
    "Słowackie Tatry. Tragiczny bilans wypadków. Wprowadzono kontrolę turystów": "Od początku roku po słowackiej stronie Tatr zginęło 12 turystów. To rekordowa czarna lista, dlatego władze TANAP-u i Horskiej Zachrannej Slużby podjęły wspólne działania, aby uniknąć podobnych sytuacji.\n\nREKLAMA\n\nZobacz wideo Polak na Słowacji jechał drogą ekspresową pod prąd. Postanowił zawrócić w niebezpiecznym miejscu\n\nKontrole zaczęły się już tydzień temu. Strażnicy parku i ratownicy z HZS sprawdzają turystów, którzy zamierzają wspiąć się na najwyższy szczyt Tatr – Gerlach (2655 m n.p.m.).\n\n- Akcja ma na celu zapewnienie bezpieczeństwa turystom udającym się na szlaki przeznaczone dla turystyki wysokogórskiej, ale tylko i wyłącznie w asyście licencjonowanego przewodnika. Nie chodzi nam o nakładanie kar, ale uświadomienie zagrożenia, jakie wynika z prób wejścia na szczyt bez przewodnika lub z osobą nieposiadającą odpowiednich uprawnień - powiedział \"Gazecie Wyborczej\" Peter Dziurilla z TANAP.\n\nJak czytamy na stronie gorsko.eu, bez przewodnika można wejść na siedem szczytów: Solisko, Skrajne Solisko (Predne Solisko), Jagnięcy Szczyt (Jahnací štít), Sławkowski Szczyt, Wysoka, Krywań i Rysy. Na pozostałe i te najbardziej pożądane, jak: Gerlach, Łomnica, Lodowy Szczyt, Durny Szczyt, Wysoka czy Baranie Rogi możemy się wspiąć jedynie z przewodnikiem.\n\nUkryty skarb Europy. Leży 80 km od polskiej granicy\n\nTragedia pod Gerlachem\n\nW styczniu po stronie słowackiej doszło do groźnego wypadku. W drodze na Gerlach zginęło trzech wspinaczy. Jeden z nich nielegalnie prowadził pozostałych. – To tak, jakbyśmy wsiedli do taksówki z kierowcą, który nie posiada prawa jazdy – komentował tragedię w rozmowie z Podróże Gazeta.pl ratownik TOPR i przewodnik wysokogórski Jan Gąsienica Roj.\n\n– Nigdy nie jesteśmy 100-procentowo bezpieczni w górach. Wyładowania atmosfery, spadające kamienie, zagrożenie lawinowe. Tych zagrożeń niezależnych od nas jest naprawdę wiele. Do tego dochodzą sytuacje, które sami stwarzamy na szlaku. Najczęściej do wypadków dochodzi wtedy, gdy nałoży się kilka czynników naraz. Załamuje się pogoda, jesteśmy gorzej ubrani, uruchamia się ciąg zdarzeń, które sprawiają, że dochodzi do wypadku. Tak jak do każdej wycieczki, tak i do każdej aktywności górskiej musimy się dobrze i dokładnie przygotowywać, po to, żeby jak najbardziej minimalizować ryzyko, którego nigdy nie da się w 100 proc. wykluczyć – mówił wówczas przewodnik.\n\nJan Gąsienica Roj dodał, że \"ruch turystyczny z roku na rok się powiększa, coraz więcej ludzi przyjeżdża w góry, dlatego może dochodzić do takich sytuacji. Statystycznie też musi dochodzić do tragedii. Tego się nie da uniknąć ani wykluczyć\".\n\nTragedia pod Gerlachem. \"Jakbyśmy wsiedli do taksówki z kierowcą bez prawa jazdy\"\n\nRatownik TOPR tłumaczył, żeby zwracać uwagę na odpowiednie kwalifikacje. Po słowackich Tatrach mogą oprowadzać przewodnicy górscy z licencją IVBV/UIAGM. – Niespójność prawa polskiego, słowackiego i unijnego spowodowała, że korzystając z luki prawnej, znajdują się ludzie, którzy uważają, że mogą pracować jako przewodnicy na Słowacji i to wzbudza wiele dyskusji – tłumaczył wówczas Gąsienica Roj.\n\nStrażnicy TANAP mają więc nadzieję, że dzięki kontrolom uda się wyeliminować przewodników, którzy prowadzą grupę, nie mając odpowiednich uprawnień.\n\nJak czytamy na stronie gorsko.eu, wynajęcie polskiego Międzynarodowego Przewodnika Wysokogórskiego IVBV/UIAGM kosztuje od 400 do 500 zł na osobę. Z przewodnikiem w Tatrach słowackich możemy wędrować również zimą, gdy szlaki są oficjalnie zamknięte.\n\nŹródła: \"Gazeta Wyborcza\" / gorsko.eu / gazeta.pl",
    "GAZ SYSTEM: Interkonektor gazowy Polska – Słowacja zbudowany – Świnoujście": "26 sierpnia br. w Strachocinie odbyła się uroczystość zakończenia budowy nowego połączenia gazowego Polski i Słowacji. Planowany termin uruchomienia eksploatacji komercyjnej tego interkonektora to październik 2022 roku.\n\nWybudowany gazociąg umożliwi przesył gazu na poziomie 5,7 mld m3 (w skali roku) w kierunku Polski oraz 4,7 mld m3 (w skali roku) w kierunku Słowacji.\n\nDzięki temu połączeniu gazowemu Polska zyskuje infrastrukturalny dostęp do źródeł gazu zlokalizowanych w krajach Europy Południowej, Afryki Północnej oraz obszaru Kaukazu. Słowacja zyskuje dostęp do gazu z Baltic Pipe (szelf norweski), Terminala LNG w Świnoujściu, Terminala LNG w Kłajpedzie.\n\nNa uroczystości w Strachocinie byli obecni przedstawiciele Rządu Rzeczypospolitej Polskiej oraz Rządu Republiki Słowackiej.\n\n-Rok 2022 jest momentem finalizacji strategii rządowej, mającej na celu dywersyfikację dostaw gazu do Polski i uniezależnienie się od jego rosyjskiego dostawcy. Ma to szczególne znaczenie w kontekście wojny na Ukrainie. Polska jako jeden z nielicznych krajów Unii Europejskiej przewidziała sytuację wstrzymania dostaw gazu z kierunku wschodniegoi z odpowiednim wyprzedzeniem przygotowała się na tę sytuację. Wybudowanie interkonektora gazowego Polska – Słowacja, Baltic Pipe czy połączenia z Litwą są tego dowodem – powiedziała Anna Moskwa, Minister Klimatu i Środowiska w Polsce.\n\n– Nowe połączenie gazowe Polski ze Słowacją, wraz z uruchomionym w maju interkonektorem z Litwą i finalizowanym obecnie projektem Baltic Pipe, znacząco podnoszą poziom bezpieczeństwa dostaw gazu do obiorców w Polsce. Dzięki tej nowej infrastrukturze zarówno my, jak i nasi słowaccy sąsiedzi zyskujemy dostęp do całkowicie nowych rynków gazu – powiedział Mateusz Berger, Pełnomocnik Rządu ds. Strategicznej Infrastruktury Energetycznej.\n\n– Wybudowane w ramach Inicjatywy Trójmorza nowe połączenie gazowe łączy Polskę z całkowicie nowymi źródłami gazu, które są niezależne od Rosji. Poprzez Słowację, Węgry i Rumunię zyskujemy dostęp do terminali LNG w Grecji, Turcji, Chorwacji, a także do złóż gazu zlokalizowanych na Morzu Śródziemnym i na Kaukazie. W związku z dzisiejszą uroczystością chcę podziękować pracownikom GAZ-SYSTEM, naszym słowackim partnerom z EUSTREAM, a także wszystkim instytucjom, urzędom, wykonawcom za duże zaangażowanie przy realizacji tego trudnego i złożonego przedsięwzięcia – powiedział Tomasz Stępień, Prezes GAZ-SYSTEM.\n\n– Gazociąg Polska-Słowacja to wielkie osiągnięcie dla bezpieczeństwa energetycznego Europy Środkowo-Wschodniej. Jego terminowe ukończenie jest ważnym sygnałem przed zbliżającym się sezonem grzewczym, ponieważ otwiera nowe możliwości zaopatrywania naszych rynków. Chcę podziękować naszym pracownikom, wykonawcom oraz wszystkim krajowym i międzynarodowym partnerom, którzy przyczynili się do realizacji tego unijnego projektu, będącego przedmiotem wspólnego zainteresowania – powiedział Rastislav Ňukovič, Dyrektor Generalny EUSTREAM.\n\nOddanie do eksploatacji gazociągu Strachocina – Granica Państwa finalizuje w Polsce ogromne przedsięwzięcie inwestycyjne o nazwie Korytarz Północ-Południe. Ta magistrala gazowa składa się z 15 gazociągów o łącznej długości ponad 860 km, węzła gazowego w Strachocinie i nowej tłoczni w Kędzierzynie-Koźlu. W ten sposób powstał szlak transportowy paliwa gazowego z Terminalu LNG im. Prezydenta Lecha Kaczyńskiego i gazociągu Baltic Pipe do państw na południu regionu. Równolegle Polska zyskała możliwość sprowadzania gazu z kierunku południowego.\n\nInterkonektor Polska-Słowacja ma długość 61,3 km po stronie polskiej i 106 km po stronie słowackiej. Trasa gazociągu w Polsce przechodzi przez teren trzech gmin województwa podkarpackiego: Sanok, Bukowsko i Komańcza. Punktem połączenia z krajowym systemem przesyłowym jest nowo wybudowany węzeł rozdzielczo-pomiarowy gazu w Strachocinie, gdzie łączą się trzy gazociągi wchodzące w skład Korytarza Północ-Południe. Na trasie gazociągu zaprojektowano i wybudowano dwa zespoły zaporowo-upustowe w miejscowościach Płonna i Nowy Łupków. Wzdłuż gazociągu ułożony został światłowód pozwalający na zdalne monitorowanie parametrów pracy i automatyzację sterowania.\n\nW miejscach skrzyżowania gazociągu z elementami infrastruktury drogowej i komunalnej oraz ciekami wodnymi wykonano ponad 20 przekroczeń bezwykopowych o łącznej długości blisko 900 metrów. Zrealizowano także przewiert HDD (horyzontalny przewiert sterowany) przechodzący pod rzeką Sanoczek, drogą wojewódzką i trasą kolejową na głębokości ok. 50 m o długości 1124 m.\n\nKomisja Europejska w październiku 2013 roku przyznała tej inwestycji status „Projektu wspólnego zainteresowania” (PCI – Project of Common Interest) i podtrzymała go w kolejnych listach publikowanych co dwa lata. Projekt został dofinansowany ze środków Unii Europejskiej w ramach programów TEN-E (Trans-European Energy Networks) i CEF (instrument „Łącząc Europę”, Connecting Europe Facility). Wsparcie obejmowało wykonanie prac studialnych, projektowych oraz budowlanych na terenie Polski i Słowacji. Najważniejsze umowy o dofinansowanie projektu zostały podpisane przez GAZ-SYSTEM w ramach Connecting Europe Facility z unijną Agencją Wykonawczą ds. Klimatu, Innowacji i Sieci (CINEA) w 2015 r. na prace projektowe na kwotę 582.571 tys. euro oraz w 2017 r. na prace budowlane na kwotę 45.327 mln euro.\n\n#TerminalLNG #GAZSYSTEM #BalticPipe",
    "Oscary 2023: Słowacja wysyła film o pobitym ukraińskim imigrancie": "",
    "Wśród krajów Europy Środkowo-Wschodniej najniższym współczynnikiem intensywności emisji charakteryzuje się Słowacja": "10 września 2022\n\nPolska Agencja Prasowa\n\nWśród krajów Europy Środkowo-Wschodniej najniższym współczynnikiem intensywności emisji charakteryzuje się Słowacja\n\nKraje z najniższym wskaźnikiem intensywności emisji mają tym samym najniższy udział kosztów uprawnień do emisji w produkcji energii elektrycznej - zaznaczyli eksperci\n\nKraje z najniższym wskaźnikiem intensywności emisji mają tym samym najniższy udział kosztów uprawnień do emisji w produkcji energii elektrycznej - zaznaczyli eksperci\n\n- Koszt emisji CO2 w produkcji 1 MWh w Polsce jest 3-krotnie wyższy niż średnia UE - informuje Polski Instytutu Ekonomiczny. Zdaniem ekspertów wysoki średni koszt uprawnień wynika z bardziej emisyjnej struktury produkcji energii elektrycznej wobec innych państw UE.\n\nEksperci Polskiego Instytutu Ekonomicznego (PIE) zwrócili uwagę, że średnia cena certyfikatów EU ETS w 2022 r. wynosiła niecałe 84 euro (395 zł).\n\nREKLAMA\n\nPrzy intensywności emisji związanej z wytwarzaniem energii elektrycznej w Polsce wynoszącej ponad 700 gCO2ekw/kWh przekłada się to na koszt ok. 280 PLN/MWh. To 3-krotnie więcej niż średnia dla krajów UE-27, ponad 2-krotnie więcej niż dla Niemiec i aż 12-krotnie więcej niż dla Francji - wskazali analitycy. Dodali, że wysoki średni koszt uprawnień wynika z bardziej emisyjnej struktury produkcji energii elektrycznej w Polsce w porównaniu z innymi krajami UE; średnia intensywność emisji w UE-27 wynosi ok. 230 gCO2ekw/kWh. (ekwiwalent tony CO2).\n\nKraje z najniższym wskaźnikiem intensywności emisji mają tym samym najniższy udział kosztów uprawnień do emisji w produkcji energii elektrycznej - zaznaczyli eksperci. Zauważyli, że w Szwecji, która ma najmniejszą intensywność emisji wśród krajów UE (8,8 gCO2ekw/kWh), udział paliw kopalnych w produkcji energii elektrycznej wynosił ok. 2 proc. Dominującymi źródłami energii elektrycznej są energia wodna (42 proc.) i jądrowa (31 proc.).\n\nWśród krajów Europy Środkowo-Wschodniej najniższym współczynnikiem intensywności emisji charakteryzuje się Słowacja (101 gCO2ekw/kWh), w której w strukturze produkcji energii elektrycznej największy udział miały w 2021 r. elektrownie jądrowe (53 proc.), i Łotwa (113 gCO2ekw/kWh), w której dominują energia wodna (47 proc.) oraz gaz (39 proc.) - dodano.\n\nStrona 1 z 2 1 2\n\nJeżeli chcesz codziennie otrzymywać informacje o aktualnych publikacjach ukazujących się na portalu netTG.pl Gospodarka i Ludzie, zapisz się do newslettera.",
    "Rozwój polsko-słowackich połączeń transportowych w Dolinie Popradu z protestem w tle": "",
    "KOLARSTWO: Tour of Slovakia, Europe Tour, Słowacja / 3. etap": "Wszystkie, Słowacja, 2022 ParentalRating.KRRIT.rating2 HD\n\nHlohovec - Bańska Szawnica (186 km). Królewski etap obfitujący w podjazdy. Losy rywaliazacji powinny rozstrzygnąć się na ostatnich kilkudziesięciu kilometrach, kiedy to kolarze będą wspinali się pod: Cerveną Studnę (6,4 km; 6,2% – pokonywany dwukrotnie), Szczawnickie Banie (8,2 km; 2,7%). Komentarz: Adam Probosz/Igor Błachut.",
    "Gdyby nie mecz Polska-Słowacja, Robert Lewandowski byłby nie do zatrzymania": "Konsekwencje meczu Polski ze Słowacją na Euro 2020 były bardziej opłakane niż można się wydawać. Biało-czerwoni przegrali na starcie Mistrzostw Europy 1-2, czym ograniczyli swoje szanse na wyjście z grupy i sukces. Na dodatek gola w tym meczu zdobył Karol Linetty, a nie Robert Lewandowski. Niby drobiazg, ale dla obecnego gracza FC Barcelona miało to spore znaczenie.\n\nReklama\n\nRobert Lewandowski przerwał bowiem passę 16 meczów z golem lub asystą, którą w sezonie 2020/2021 wyniosła 16 gier i stanowi do dzisiaj najlepsze osiągnięcie XXI wieku. Może je poprawić Neymar i to już w sobotę, gdyż Paris St. Gerrmain gra z FC Nantes, a Brazylijczyk strzela albo asystuje w każdym meczu PSG w tym sezonie. Uzbierał także 16.\n\nRobert Lewandowski mógł być nieosiągalny\n\nPolak rekordu przerwanego meczem ze Słowacją nie poprawi, ale może wytyczyć nowy. Po debiucie w FC Barcelona przeciwko Rayo Vallecano, którego nie okrasił bramką, teraz strzela w kolejnych meczach Katalończyków. Strzelił dwa gole z Realem San Sebastian i zdobył dwie bramki z Realem Valladolid.\n\nWarto pamiętać, że poza 16 meczami z golem lub asystą w sezonie 2020/2021 polski napastnik miał też serię 12 takich starć w kolejnym. Gdyby nie nieudany mecz Polski ze Słowakami, seria Roberta Lewandowskiego wynosiłaby 29 spotkań. Byłaby niemal nieosiągalna dla nikogo.\n\nFC Barcelona - nowy klub Roberta Lewandowskiego. Co o nim wiesz [GRA NAWROTA o FC Barcelona]\n\nWideo Odtwarzacz wideo wymaga uruchomienia obsługi JavaScript w przeglądarce. Wywiad z Robertem Lewandowskim po meczu z Real Sociedad. WIDEO Eleven Sports\n\n\n\n",
    "El. Euro 2024. Reprezentacja Polski w pierwszym koszyku. Wciąż może zagrać z potęgami (sport.tvp.pl)": "",
    "Liga Narodów. Ucieczka Francji. Zmarnowana szansa Łotwy. Dwa awanse": "Liga Narodów. Ucieczka Francji. Zmarnowana szansa Łotwy. Dwa awanse\n\nW 5. kolejce Ligi Narodów ważne zwycięstwo odnieśli Francuzi, którzy zrobili duży krok w kierunku utrzymania w dywizji A. Awans do wyższej dywizji zapewniły sobie reprezentacje Turcji i Kazachstanu.\n\nPAP/EPA / CHRISTOPHE PETIT TESSON / Na zdjęciu: Reprezentacja Francji\n\nTrójkolorowi wygrali 2:0 i wyprzedzili czwartkowego rywala. Teraz wszystko jest w ich nogach.\n\nO wygranie grupy wciąż walczą Chorwaci i Duńczycy. Po czwartkowej wygranej 2:1, na 1. miejsce awansowali wicemistrzowie świata.\n\nLiga Narodów, dywizja A, grupa 1:\n\nFrancja - Austria 2:0 (0:0)\n\n1:0 - Mbappe 56'\n\n2:0 - Giroud 64'\n\nChorwacja - Dania 2:1 (0:0)\n\n1:0 - Sosa 49'\n\n1:1 - Eriksen 77'\n\n2:1 - Majer 79'\n\n\n\nLiga Narodów, dywizja C, grupa 1:\n\nReprezentacja Turcji już jest pewna awansu do dywizji B, ale drużyna musiała sporo namęczyć, aby zremisować z Luksemburgiem, który w spotkaniu trzy razy wychodził na prowadzenie. Ostatecznie potyczka zakończyła się remisem 3:3. Turcy nad czwartkowym rywalem mają pięć punktów przewagi i nic nie zabierze im już triumfu w grupie.\n\nO utrzymanie grać będą z kolei Litwini, którzy 1:1 zremisowali z Wyspami Owczymi i nie mają już szans na opuszczenie ostatniego miejsca.\n\nTurcja - Luksemburg 3:3 (2:2)\n\n0:1 - Martins 9'\n\n1:1 - Under (k.) 16'\n\n1:2 - Sinani 37'\n\n2:2 - Chanot (sam.) 39'\n\n2:3 - Rodrigues 69'\n\n3:3 - Yuksek 87'\n\nLitwa - Wyspy Owcze 1:1 (0:1)\n\n0:1 - Andreasen 22'\n\n1:1 - Slivka 44'\n\n\n\nLiga Narodów, dywizja C, grupa 3:\n\nW grupie 3 dywizji C z awansu cieszyć mogą się Kazachowie, którzy 2:1 pokonali Białoruś. Goście po 5. kolejce stracili szansę na uratowanie się przed grą w barażach.\n\nW potyczce Słowaków z Azerami dwa z trzech goli padały w doliczony czasie. Zwyciężyli goście 2:1 i tym samym pozbawili Białorusinów resztek złudzeń.\n\nSłowacja - Azerbejdżan 1:2 (0:1)\n\n0:1 - Dadaszow 43'\n\n1:1 - Jirka (k.) 90+3'\n\n1:2 - Hagverdi 90+5'\n\nKazachstan - Białoruś 2:1 (1:1)\n\n1:0 - Gabyszew29'\n\n1:1 - Sawitskij 45+3'\n\n2:1 - Zajnutdinow 79'\n\n\n\nLiga Narodów, dywizja D, grupa 1:\n\nŁotysze byli krok od zapewnienia sobie na kolejkę przed końcem awansu do dywizji C. Wystarczyło nie przegrać z Mołdawią. W Rydze triumfowali goście 2:1 i zmniejszyli straty do rywala do dwóch punktów. W ostatniej kolejce Łotwa zagra na wyjeździe z Andorą, a Mołdawia podejmie Liechtenstein.\n\nLiechtenstein - Andora 0:2 (0:1)\n\n0:1 - Rosas 4'\n\n0:2- Cervos 81'\n\nŁotwa - Mołdawia 1:2 (0:2)\n\n0:1 - Revenco 26'\n\n0:2 - Nicolaescu 45'\n\n1:2 - Ikaunieks 55'\n\nFrancja utrzyma się w dywizji A? Tak Nie zagłosuj, jeśli chcesz zobaczyć wyniki\n\nPolub Piłkę Nożną na Facebooku\n\nZgłoś błąd",
    "MSPO 2022: Patria z nowym KTO dla Słowacji": "Przemysł Zbrojeniowy MSPO 2022: Patria z nowym KTO dla Słowacji AŚ Adam Świerkowski 13.09.2022 15:33 Drukuj\n\nPDF\n\n\n\n\n\nW ramach słowackiego programu BOV 8x8 Patria dostarczy tamtejszym siłom zbrojnym 76 bojowych kołowych wozów piechoty Patria AMV XP.\n\nFot. Adam Świerkowski/Defence24 Facebook\n\nTwitter\n\nLinkedIn\n\nKopiuj link\n\nWyślij email Tegoroczne stoisko fińskiego przedsiębiorstwa Patria skupione było wokół zaprezentowanego nowego kołowego bojowego wozu piechoty Patria AMX XP z systemem wieżowym Turra 30, którego w ostatnim czasie zakupiła Słowacja w liczbie 76 egzemplarzy. Jednak oferta firmy z Finlandii nie ograniczała się tylko do tego pojazdu.\n\nReklama\n\nReklama\n\nPrzedsiębiorstwo Patria jest dobrze znane w Polsce za sprawą produkowanego w Siemianowicach Śląskich na licencji jej kołwego transportera opancerzonego (KTO), naszego Rosomaka, który jest podstawowym wozem polskich jednostek zmotoryzowanych. Obecnie promowana jest jego modernizacja poprzez m.in. wydłużenie kadłuba, wymiany silnika na mocniejszy czy zwiększenie ochrony załogi pojazdu. Patria w ramach swojego stoiska i folderów reklamowych proponowała swoim klientom m.in.:\n\nKołowy transporter opancerzony Patria 6x6\n\nPatria 6x6 to najnowsza konstrukcja fińskiej spółki Patria Oyj, będąca propozycją następcy starszej i obecnie używanej rodziny kołowych wozów bojowych Patria Pasi XA-180/185/200. Nowa konstrukcja bazuje na XA-200, który został zmodernizowany z wykorzystaniem komponentów Patria AMV 8×8 (w tym układu jezdnego i innych kluczowych elementów). Unifikacja ta pozwala na zmniejszenie czasu i kosztów powstania i produkcji tych wozów. Nowy pojazd może przewozić 10 osób, w tym dwóch członków załogi (dowódca i kierowca) i do 8 żołnierzy desantu. Może zostać także wyposażony w dowolny zdalnie sterowany moduł uzbrojenia lub załogową obrotową wieżyczkę z wybranym uzbrojeniem.\n\nReklama\n\nKołowy transporter opancerzony Patria 6x6.\n\nFot. TnTkr/CC BY-SA 4.0\n\nReklama\n\nSystem moździerzowy NEMO kal. 120 mm\n\nReklama\n\nNEMO (NEw-MOrtar) to bezzałogowy system moździerzowy kal. 120 mm zaprojektowany i produkowany przez fińską spółkę Patria. Powstał jako tańsza i lżejsza alternatywa dla dwulufowego moździerza AMOS używanego przez fińską armię na podstawie którego został stworzony. Składa się z modułu wieżowego i pojedynczego moździerza kal. 120 mm. Dzięki modułowej konstrukcji oraz kompaktowym wymiarom i masie (ok. 1900 kg) może być instalowany na różnego rodzaju kołowych i gąsienicowych platformach. Jego obsługa składa się z 3 żołnierzy — celowniczego oraz dwóch ładowniczych.\n\nReklama\n\nSystem może prowadzić ogień w zakresie 360º wokół własnej osi oraz w zakresie elewacji od -3 do 85º, a jego zasięg wynosi 10 km. Dzięki zastosowaniu półautomatycznego systemu ładowania jego szybkostrzelność teoretyczna wynosi 10 strz./min (a praktyczna 6 strz./min w przypadku prowadzenia ognia ciągłego), a dzięki nowoczesnemu systemowi kierowania ogniem może otworzyć ogień w ciągu 30 sekund od wykrycia celu. Zapas amunicji od 50 do 60 naboi. System ten występuje także w wersji morskiej — NEMO Navy dostosowanej do instalacji na małych okrętach. Może być on także zaintalowany na 20 stopowym kontenerze.\n\nPatria AMV (KTO Rosomak) z wieżą NEMO - fot. Patria\n\nRodzinę kolowych transporterów 8x8 Patria AMV\n\nCzytaj też Co dalej z polskim Kołowym Transporterem Opancerzonym?\n\nKołowe transportery opancerzone 8x8 od fińskiego przedsiębiorstwa zyskały sobie uznanie, co widać w popularności tej konstrukcji na rynku. Poza podstawową rolą transportera opancerzonego czy bojowego wozu piechoty, podwozie to można wykorzystać do stworzenia m.in.:\n\nReklama\n\nwozu dowodzenia,\n\nsystemu przeciwlotniczego,\n\nwozu ewakuacji technicznej,\n\nwozu rozpoznania,\n\nlufowego i rakietowego niszczyciel czołgów,\n\nwozy zabezpieczenia technicznego,\n\nwozu wsparcia ogniowego,\n\nwozu ewakuacji medycznej,\n\nstacji radarowej,\n\nsamobieżnego moździerza,\n\nopancerzonego ambulansu,\n\nwozu walki elektronicznej.\n\nReklama\n\nFot. Patria\n\nReklama\n\nKołowy bojowy wóz piechoty Patria AMV XP z sytemem wieżowym Turra 30\n\nAMV XP to najnowsza wersja kołowego transportera opancerzonego AMV 8 × 8 opracowana przez fińską spółkę Patria, która po raz pierwszy została publicznie zaprezentowana w 2015 roku. Głównymi zmianami względem konstrukcji bazowej jest zwiększenie dopuszczalnej masy całkowitej oraz wymiarów pojazdu, co pozwoliło z kolei na znaczące wzmocnienie opancerzenia, a także wymusiło zastosowanie nowego silnika o większej mocy. Masa bojowa wozu została zwiększona z 26 do 30-32 ton, co pozwoliło m.in. na zwiększenie odporności wnętrza transportera. W celu utrzymania mobilności i dzielności terenowej na dotychczasowych poziomiach zastosowany został nowy silnik o mocy 612 KM oraz nowe zawieszenie hydropneumatyczne. Wóz ten może dzięki modułowej budowie występować w wielu różnych wersjach specjalistycznych, a w wersji bojowej być uzbrojony w wybrany przez klienta moduł uzbrojenia.\n\nReklama\n\nCzytaj też Słowacja: podpisano umowę na zakup fińskich kołowych pojazdów opancerzonych Patria\n\nReklama\n\nTurra 30 to słowacki bezzałogowy system wieżowy mogący być wyposażony w różne rodzaje dział automatycznych kal. 30 mm (Bushmaster II/2A42). Uzbrojeniem dodatkowym jest karabin maszynowy kalibru 7,62 mm, na wieży można również zamontować zdwojoną wyrzutnię przeciwpancernych pocisków kierowanych (np. Spike LR2). Wieża jest napędzana elektrycznie, w pełni stabilizowana, umożliwia prowadzenie ognia w zakresie kątów podniesienia od -10 do +70 stopni w pionie i 360 stopni w poziomie.\n\nFot. Adam Świerkowski/Defence24\n\nSystem celowniczy, składający się z dziennej kamery TV CCD, kamery działającej w podczerwieni i dalmierza laserowego połączony jest mechanicznie z armatą. System jest również wyposażony w moduł obserwacyjny przeznaczony dla dowódcy pojazdu, pozwalający na ręczne sterowanie uzbrojeniem na postoju i w ruchu.\n\nReklama\n\nFiński pojazd Patria AMV XP 8x8, z wieżą Turra-30 i działkiem kalibru 30 mm, zwyciężył w marcu br. w przetargu, w którym uczestniczyli dostawcy z pięciu państw. Nowe opancerzone wozy bojowe będą miały zasadnicze znaczenie dla wypełnienia zobowiązania wobec NATO o utworzeniu ciężkiej brygady zmechanizowanej - podkreślono podczas podpisania umowy. Finowie mają dostarczyć 76 pojazdów, a umowa przewiduje, że w realizacji ponad 40 proc. kontraktu mają uczestniczyć słowackie firmy.\n\nFot. Mateusz Multarzyński/Defence24\n\nW ramach słowackiego programu BOV 8x8 Patria ma przyczynić się do rozwoju lokalnego przemysłu maszynowego i obronnego, przekazując wysokiej klasy modułowe pojazdy opancerzone, doświadczenie techniczne i innowacje. Program ma także stworzyć korzyści edukacyjne i miejsca pracy, które zapewniają pracę przez dziesięciolecia. Przedstawiciele stron umowy podkreślają, że zakup podniesie współpracę wojskową obu państw na zupełnie nowy poziom.\n\nReklama\n\nFot. Mateusz Multarzyński/Defence24\n\nReklama\n\nFot. Adam Świerkowski/Defence24",
    "Słowackie Zuzany strzelają na Ukrainie": "Wojna na Ukrainie - raport specjalny Defence24 Słowackie Zuzany strzelają na Ukrainie AŚ Adam Świerkowski 20.09.2022 11:07 Drukuj\n\nPDF\n\n\n\n\n\nZuzana 2. Fot. KONŠTRUKTA-DEFENCE Facebook\n\nTwitter\n\nLinkedIn\n\nKopiuj link\n\nWyślij email Na nagraniu opublikowanym w Internecie widzimy kołową samobieżną armatohaubicę Zuzana 2 , której 8 egzemplarzy Ukraina zakupiła w maju tego roku, prowadzącą ostrzał w czasie walk na Ukrainie.\n\nReklama\n\nReklama\n\nZakup przez Ukrainę 8 nowoczesnych kołowych armatohaubic o donośności 41 km znacząco zwiększył zdolności tamtejszych artylerii . Dodatkowo Ukraińcy mogli zapoznać się z nowoczesnymi kołowymi AHS, które mieli w planie wdrożyć pod postacią opracowanej siłami swojego przemysłu 2S22 Bogdany.\n\nCzytaj też Ukraina kupuje niemieckie armatohaubice\n\nZuzana 2 to zmodernizowana wersja słowackiej kołowej armatohaubicy samobieżnej Zuzana (która z kolei stanowi modernizację czechosłowackiego systemu DANA vz. 77) zaprojektowana i produkowana przez słowacką spółkę KONŠTRUKTA-DEFENCE. W porównaniu do poprzedniej wersji Zuzana 2 posiada nową, lufę o długości 52 kalibrów (wcześniej 45 kalibrów), co pozwoliło zwiększyło donośność do 41 km. Została też wyposażona w nową opancerzoną kabinę.\n\nReklama\n\nDodatkowo wieża dysponuje pełnym obrotem w zakresie 360 stopni (wcześniej tylko 60 stopni), a dzięki automatyzacji liczba członków załogi została zmniejszona z 4 do 3. Haubica posiada automat ładowania, a także możliwość prowadzenia ognia w trybie MRSI (Multi Round Simultaneous Impact), czyli zaplanowania ognia tak, by kilka pocisków uderzyło w cel w tym samym momencie.\n\nW 2018 roku Słowacja zamówiła 25 egzemplarzy Zuzan 2, a pierwsze pojazdy artyleryjskie przekazano armii słowackiej w lipcu 2021 roku. Miały one zastąpić wcześniejszą wersję (16 dział Zuzana 1), jednocześnie zwiększając możliwości prowadzenia ognia przez słowackich artylerzystów.\n\nReklama\n\nCzytaj też Słowacja przekaże Ukrainie nowoczesną artylerię",
    "Ekspert: otwarcie Baltic Pipe zmienia architekturę gazociągów w Europie": "We wtorek odbędzie się inauguracja gazociągu Baltic-Pipe. W uroczystości wezmą udział przedstawiciele trzech państw: premierzy Polski, Danii i Norwegii.\n\nMarszałkowski: szkoda, że Baltic Pipe powstał tak późno\n\nGość Polskiego Radia 24 przypomniał, że projekt bardzo długo czekał na realizację. - Przymiarki miały miejsce pod koniec lat 90. XX wieku. Inwestycja nie powstała, bo przez lata gaz nie miał aż tak dużego znaczenia dla energetyki jak obecnie. Jeszcze w 2010-11 roku nasze zużycie roczne wynosiło 11 mld metrów sześciennych. Dziś jest to dwa razy tyle. Tamto zapotrzebowanie było zaspokajane wydobyciem krajowym i gazociągiem jamalskim. Dopiero, gdy Rosja wykorzystała gaz w polityce zagranicznej, zakręciła go Ukrainie, pojawiły się ponowne głosy, aby budować inne drogi dostaw gazu do Polski. Od kwietnia nie mamy już dostaw gazu z Rosji, ale znajdujemy się też na zupełnie innej pozycji. Cieszmy się, że Baltic Pipe powstał. Szkoda, że tak późno. Gdybyśmy mieli wcześniej gaz z Norwegii, to zupełnie inne byłyby ceny gazu, który jeszcze do niedawna płynął z Rosji - powiedział Mariusz Marszałkowski.\n\nZmiana architektury gazociągów\n\nEkspert zwrócił też uwagę, że architektura gazociągów w Europie ma kierunek wschód-zachód. - Baltic-Pipe zmienią tę architekturę, buduje kręgosłup z północy na południe. To nie nie jest tylko inwestycja w rejonie Morza Bałtyckiego. W Polsce powstała cała infrastruktura lądowa. Dzięki temu można było np. oddać też do użytku gazociąg Polska-Słowacja. Tu nie chodzi tylko i wyłącznie o połączenie z Dania i Norwegią, ale także o możliwość uczynienia z Polski gazowego hubu - tłumaczył Marszałkowski.\n\nCzytaj także:\n\nPrace przy budowie gazociągu trwały dwa lata, licząc od momentu zawarcia umów z wykonawcami. Gaz popłynie 1 października. Rurociąg łączy polski i duński system przesyłu gazu, dzięki czemu do Polski trafi gaz z Szelfu Norweskiego.\n\nW piątek PGNiG poinformował, że podpisał z Grupą Equinor kontrakty na dostawy gazu do Baltic Pipe. Przewidują one dostawę do 2,4 miliarda metrów sześciennych gazu rocznie od 1 stycznia 2023 roku do 1 stycznia 2033 roku.\n\nPełną przepustowość Baltic Pipe ma uzyskać w przyszłym roku - będzie nim można przesyłać 10 miliardów metrów sześciennych gazu rocznie do Polski i 3 miliardy do Danii.\n\nWięcej w nagraniu.\n\n***\n\nAudycja: \"Temat dnia/Gość PR24\"\n\nProwadzący: Michał Rachoń\n\nGość: Mariusz Marszałkowski (portal BiznesAlert.pl)\n\nData emisji: 26.09.2022\n\nGodzina: 10.45\n\nPR24/tj, ms",
    "Finax rusza z europejską emeryturą na Słowacji. W Polsce ustawa wciąż czeka": "/ Shutterstock\n\nEuropejska emerytura jest już dostępna na Słowacji. Wysokość jej opłat ma ściśle określony limit, jest dziedziczna i podlega prawodawstwu europejskiemu. Pierwszą firmą w Europie, która otrzymała licencję na oferowanie europejskiej emerytury jest słowacki robodoradca Finax.\n\nOgólnoeuropejski Indywidualny Produkt Emerytalny (PEPP w Europie, OIPE w Polsce) przeznaczony jest dla wszystkich mieszkańców Unii Europejskiej. Nie jest związany ani z miejscem zatrudnienia, ani z państwem, w którym dana osoba pracuje. Jego celem jest zapewnienie oszczędzającemu dochodu na starość obok emerytury państwowej, podobnie jak istniejące już w Polsce IKE/IKZE. To dobrowolny program oszczędnościowy, a zgromadzone na nim środki oszczędzający mogą przenieść do innego kraju, jeśli zdecydują się zmienić miejsce zamieszkania. Maksymalna opłata wynosi 1% wartości zarządzanych aktywów rocznie.\n\nDostawcami europejskiej emerytury mogą być między innymi banki, instytucje kredytowe, zakłady ubezpieczeń, dealerzy papierów wartościowych, firmy inwestycyjne, firmy zarządzające aktywami. Aby otrzymać zgodę, muszą wykazać poziom ryzyka i potencjalną stopę zwrotu oszczędności klienta na podstawie skomplikowanych modeli matematycznych.\n\nPierwszym dostawcą, który tego dokonał, jest słowacki robodoradca Finax, która działa również na rynkach w Polsce, Chorwacji, Czechach i na Węgrzech. Broker obecnie opiekuje się aktywami o wartości 350 mln euro dla 40 000 klientów. Na koniec sierpnia 2022 r. aktywa 9300 klientów nad Wisłą przekraczały równowartość 280 mln zł.\n\nSłowacja przyjęła niezbędne przepisy do wprowadzenia PEPP na początku 2022 r. W rezultacie Finax może teraz zapewnić PEPP naszym południowym sąsiadom. Założyciel Finax i jego prezes Juraj Hrbaty jest przekonany, że nowy produkt pomoże Europejczykom osiągnąć większe bezpieczeństwo na emeryturze. Stąd tak szybkie wdrożenie nowego produktu.\n\nNiestety, to co mają już w ofercie Słowacy, nie jest jeszcze dostępne w Polsce. - Mija właśnie dziesięć miesięcy, odkąd projekt ustawy o OIPE trafił do rządowego komitetu do spraw europejskich. Wiek projektu jest jeszcze dłuższy, bo powstał w grudniu 2020 roku. Założenia, czyli kopia już istniejącego IKE, wydają się słuszne. Polacy zyskają trzeci, po IKE i IKZE, produkt inwestycyjny zwolniony z podatku od zysków kapitałowych. Pozostaje tylko czekać na odpowiednią ustawę, na której uchwalenie Polska miała czas do marca tego roku – komentuje Przemysław Barankiewicz, dyrektor polskiego oddziału Finax.\n\nPEPP będzie pod stałym nadzorem organów krajowych oraz Europejskiego Urzędu Nadzoru Ubezpieczeń i Pracowniczych Programów Emerytalnych (EIOPA). Dzięki jednolitym zasadom przynosi formę pewności legislacyjnej, gdyż nie będzie zależna od decyzji politycznych poszczególnych rządów.",
    "Słowacja: Prezydent Duda w dzienniku \"Pravda\": rosyjski imperializm na wojnie z Europą Środkowo-Wschodnią": "\"Rosyjski imperializm na wojnie z Europą Środkowo-Wschodnią\" - to tytuł tekstu Andrzeja Dudy, opublikowanego w poniedziałek na stronie internetowej słowackiego dziennika \"Pravda\". Prezydent RP ostrzegł, że Rosja od zawsze chce władzy nad tym regionem Europy.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nPrezydent przypomniał datę 17 września 1939 roku, mniej znaną na Zachodzie niż 1 września, gdy Niemcy napadły na Polskę.\n\nPodkreślił, że 83 lata temu na terytorium Polski wkroczyła Armia Czerwona, a wydarzenie to zadecydowało o losach Polski i innych krajów Europy Środkowej i Wschodniej na następne pół wieku.",
    "Słowacy uruchamiają nową elektrownię jądrową": "Slovenske Elektrarne, słowacka firma z siedzibą w Bratysławie, zakończyła ładowanie paliwa do elektrowni jądrowej Mochovce 3. To jeden z niewielu nowych bloków jądrowych, które zostaną uruchomione w czasie, gdy Europa zmaga się z kryzysem energetycznym - donosi Reuters.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nSlovenske Elektrarne planuje, że blok o mocy 471 megawatów wyprodukuje pierwszą energię elektryczną pod koniec października lub na początku listopada tego roku, a pełną moc produkcyjną uzyska na początku 2023 roku.",
    "Słowacja: Zamkną tunele": "W najbliższych tygodniach dojdzie do kilkudniowych zamknięć tuneli w rejonie Czadcy i Żyliny.\n\nZamknięcie spowodowane jest drobnymi remontami i pracami utrzymaniowymi. Jeszcze dzisiaj (9 września) o 20.00 zamknięty zostanie tunel Horelica w Czadcy w ciągu drogi krajowej nr 11. Ponownie tunel otwarty zostanie w niedzielę (11 września) o 20.00. W tym czasie ruch samochodowy skierowany zostanie przez centrum Czadcy.\n\nOd 15 września od 12.00 do 18 września do 20.00 zamknięty będzie tunel Považský Chlmec w ciągu autostrady D3 w rejonie Żyliny (droga w kierunku Trenczyna i Bratysławy). Od 29 września od 12.00 do 2 października do 20.00 zamknięte będą tunele Žilina i Ovčiarsko w ciągu D1 w rejonie Żyliny. Natomiast od 7 października od 20.00 do 9 października do 20.00 zamknięte będą tunele Poľana i Svrčinovec w ciągu D3, czyli odcinka Zwardoń – Svrčinovec. W tym czasie wytyczony zostanie objazd drogą krajową nr 12 przez Skalité, Čierne i Svrčinovec, ale tylko dla pojazdów do 7,5 tony."
}