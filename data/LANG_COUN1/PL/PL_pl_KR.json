{
    "Korea Południowa. Media: prezydent obrażał Kongres USA. Prezydent: media szkodzą naszym sojuszom": "Poprzez przekazywanie \"nieprawdziwych\" wypowiedzi media szkodzą naszym sojuszom - powiedział w poniedziałek prezydent Korei Południowej Jun Suk Jeol. Koreańskie media publikowały wcześniej jego uwagi wypowiedziane ukradkiem przy włączonym mikrofonie, w których miał używać nieparlamentarnych słów i obrażać amerykański Kongres.\n\nMikrofony nagrały wypowiedzi Juna po spotkaniu z prezydentem USA Joe Bidenem w środę w Nowym Jorku, przy okazji Zgromadzenia Ogólnego ONZ.\n\nKontrowersyjny komentarz dotyczący Zgromadzenia ONZ\n\n\"Czy to nie byłoby cholernie zawstydzające dla Bidena, gdyby ci idioci w legislaturze tego nie zaakceptowali?\" - miał powiedzieć południowokoreański prezydent do grupy swoich najbliższych doradców. Niewyraźne nagranie opublikowała koreańska telewizja MBC.\n\nJun spotkał się z Bidenem po tym, gdy obaj wygłosili przemówienia wspierające utworzenie międzynarodowego funduszu na rzecz walki z AIDS, gruźlicą i malarią. Biden zapowiedział wsparcie tej inicjatywy kwotą 6 mld dolarów do 2025 r., ale decyzja musi być jeszcze zatwierdzona przez Kongres. Jun obiecał 100 mln dolarów.\n\nRzecznik prasowy Juna tłumaczył później, że słowa południowokoreańskiego prezydenta zostały źle zrozumiane i odnosiły się do parlamentu Korei Południowej, a w wypowiedzi nie padło nazwisko Bidena.\n\nMedia mogą zagrozić bezpieczeństwu Korei Południowej, \"szkodząc naszym sojuszom poprzez przekazywanie wiadomości, które odbiegają od faktów\" - powiedział Jun dziennikarzom w poniedziałek.\n\nWypowiedzi prezydenta wzbudziły także krytykę w południowokoreańskim parlamencie. Partia Demokratyczna, główne ugrupowanie opozycji, wezwała Juna do złożenia przeprosin oraz zwolnienia ministra spraw zagranicznych, doradcy ds. bezpieczeństwa narodowego i jego zastępcy. (PAP)\n\nkgr/",
    "Korea Południowa prowadzi z Japonią spory o odszkodowania za drugą wojnę. Koreański sąd rozważa zajęcie aktywów japońskich firm": "Korea Południowa wciąż prowadzi z Japonią spory o odszkodowania za okupację w czasach II wojny światowej. Południowokoreański sąd najwyższy ma wkrótce podjąć ostateczną decyzję w sprawie zajęcia aktywów japońskich firm na poczet odszkodowań dla ofiar pracy przymusowej.\n\n„Jeśli ktoś został pokrzywdzony przez wojny czy rządy kolonialne, jego straty powinny być wyrównane. Szczególnie w dzisiejszych społeczeństwach demokratycznych rządy nie powinny odrzucać takich roszczeń od ludzi. Jest jednak wiele sposobów, by je zaspokoić” – ocenił w rozmowie z PAP politolog z japońskiego Uniwersytetu w Kobe prof. Kan Kimura.\n\nWedług niego sprawy tego rodzaju powinny być rozwiązywane na drodze międzynarodowego arbitrażu, ale oba kraje nie kwapią się do powołania odpowiedniej komisji arbitrażowej, ponieważ boją się, że tam przegrają.\n\nJaponia, która w drugiej II wojnie światowej sprzymierzona była z nazistowskimi Niemcami, okupowała Półwysep Koreański w latach 1910-1945. Wielu Koreańczyków zmuszano do niewolniczej pracy w japońskich firmach, a według niektórych szacunków nawet 200 tys. kobiet wykorzystywano seksualnie w sieci japońskich wojskowych domów publicznych.\n\nCzęść żyjących ofiar przemocy seksualnej, nazywanych eufemistycznie „pocieszycielkami”, domaga się zadośćuczynienia i przeprosin od rządu w Tokio. Ofiary pracy przymusowej wytaczały natomiast procesy o odszkodowania istniejącym do dziś japońskim firmom.\n\nW jednej z takich spraw sąd najwyższy Korei Płd. orzekł w 2018 roku, że japoński koncern Mitsubishi Heavy Industries musi wypłacić odszkodowania Koreańczykom zmuszanym do niewolniczej pracy. Firma odmówiła, więc sąd niższej instancji wydał nakaz zajęcia i sprzedaży na poczet odszkodowań części jej aktywów w Korei Płd. o wartości 500 mln wonów (376 tys. USD).\n\nMistubishi wniósł apelację do sądu najwyższego. Ostatecznej decyzji spodziewano się w sierpniu, ale wciąż nie została ogłoszona. Podobne procedury toczą się również przeciwko firmie Nippon Steel, a władze Japonii ostrzegają, że konfiskata aktywów byłaby przekroczeniem \"czerwonej linii\".\n\nJapońskie firmy i rząd w Tokio twierdzą, że sprawa odszkodowań została „całkowicie i ostatecznie” zamknięta przez japońsko-południowokoreańskie porozumienie z 1965 roku o normalizacji stosunków dwustronnych. Władze w Seulu oceniają natomiast, że umowa nie dotyczyła prywatnych pozwów, a jedynie roszczeń na szczeblu państwowym.\n\n„Byli żołnierze armii cesarskiej, pracownicy przymusowi i pocieszycielki byli mobilizowani przez Japonię na wojnę. Jest bardzo naturalne, by ich uszanować. Myślę, że powinniśmy coś dla nich zrobić” – ocenia Kimura.\n\nWedług niego jedną z możliwości jest wypłata formalnych reparacji i odszkodowań przez państwo, ale nie jest to jedyna droga. Japonia mogłaby też przekazać środki określane inaczej, a będące de facto odszkodowaniami, nawet jeśli nie zmuszałoby jej do tego prawo. Ofiarom może zapłacić również rząd Korei Południowej ze środków otrzymanych wcześniej od Japonii, jako że złożył w przeszłości taką obietnicę.\n\nW ramach traktatu z 1965 roku Japonia przekazała Korei Płd. 500 mln dolarów w grantach i nisko oprocentowanych pożyczkach, których użyto m.in. do budowy infrastruktury i zakładów przemysłowych. Kimura podkreśla jednak, że porozumienie zawarto pod presją USA, które chciały zgody pomiędzy swoimi sojusznikami w czasie eskalującej wojny w Wietnamie. Seul poczynił pod presją duże ustępstwa, a Tokio chętnie się zgodziło.\n\n„W 1961 roku prezydent John F. Kennedy zadzwonił osobno do Parka Czung Hee, przywódcy puczu w Korei Płd., oraz do premiera Japonii Hayato Ikedy, i naciskał na negocjacje (…) Korea Południowa znacznie zmniejszyła kwotę i odstąpiła od określania tych pieniędzy jako +odszkodowania+, zgadzając się na +pomoc gospodarczą+” - ocenia Kimura.\n\n„Japoński rząd nigdy nie chciał uznać żadnych prawnych zobowiązań za rządy kolonialne, więc odstąpienie Korei Południowej od tych wysiłków było dla niego wielkim ratunkiem” – dodaje badacz.\n\nJego zdaniem z prawnego punktu widzenia rządy nie mogą zmusić obywateli do zrzeczenia się odszkodowań. W umowie sprawa została więc „zamknięta dyplomatycznie”, co oznacza, że Seul przyjął na siebie obowiązek wypłaty odszkodowań. Później faktycznie przekazywał je ofiarom w latach 70. XX wieku i na początku XXI wieku, ale „wypłaty nie były wystarczające i - co ważniejsze – niektóre ofiary chciały dostać odszkodowania bezpośrednio od japońskiego rządu i firm” – ocenia Kimura.\n\nWedług niego traktaty należy respektować, ale też podchodzić do nich elastycznie, by pomagać ofiarom. Umowy można renegocjować, ale to otworzyłoby tylko drogę do niekończących się rokowań, bo oba kraje w odmienny sposób interpretują prawo międzynarodowe i kolonializm. „Potrzebujemy więc pomocy strony trzeciej w społeczności międzynarodowej. Z tego powodu lepiej byłoby uruchomić radę arbitrażową albo zwrócić się do Międzynarodowego Trybunału Sprawiedliwości” – konkluduje japoński badacz.\n\nAndrzej Borowiak (PAP)\n\nmj/",
    "Korea Południowa i USA rozpoczęły morskie manewry po próbie rakietowej Korei Północnej": "Korea Południowa i USA rozpoczęły w poniedziałek pierwsze od pięciu lat wspólne ćwiczenia morskie w pobliżu Półwyspu Koreańskiego – podała agencja Yonhap, podkreślając, że dzień wcześniej Korea Północna wystrzeliła rakietę balistyczną.\n\nCzytaj więcej Korea Południowa prowadzi z Japonią spory o odszkodowania za II wojnę światową\n\nW czterodniowych ćwiczeniach u wschodniego wybrzeża Korei Płd. będzie uczestniczył między innymi amerykański lotniskowiec USS Ronald Reagan. Według południowokoreańskiej marynarki wojennej manewry mają zademonstrować „silną wolę odpowiedzi” na prowokacje Pjongjangu.\n\n„Poprzez te ćwiczenia dodatkowo poprawimy zdolność do prowadzenia połączonych operacji marynarek wojennych obu krajów” – przekazał w komunikacie wysokiej rangi południowokoreański wojskowy Kwak Kwang Sub.\n\nUSA są kluczowym sojusznikiem Korei Płd., na której terytorium stacjonuje ok. 28,5 tys. amerykańskich żołnierzy, mających pomóc chronić ten kraj przed uzbrojoną w broń nuklearną Koreą Płn. Prezydent Korei Płd. Jun Suk Jeol, który objął władzę w maju, sygnalizował zaostrzenie stanowiska Seulu wobec Pjongjangu i nasilenie wspólnych ćwiczeń z USA.\n\nW niedzielę Korea Płn. wystrzeliła do morza rakietę, którą władze Korei Płd. oceniły jako pocisk balistyczny krótkiego zasięgu. Była to najnowsza z rekordowej serii prób rakietowych Pjongjangu. W tym roku przeprowadził on już testy ponad 30 rodzajów broni balistycznej, w tym po raz pierwszy od 2017 roku międzykontynentalnego pocisku balistycznego (ICBM).\n\nWładze w Seulu informowały również o wykryciu oznak przygotowań do przeprowadzenia przez Pjongjang kolejnej próby rakiety balistycznej wystrzeliwanej z okrętu podwodnego (SLBM). We wrześniu północnokoreańskie władze znowelizowały doktrynę nuklearną, zgodnie z którą Pjongjang może użyć broni jądrowej jako pierwszy. (PAP)\n\nmj/",
    "Korea Południowa – Kamerun. Typy, kursy, zapowiedź 27.09": "Korea Południowa – Kamerun (27.09, 13:00) – zapowiedź meczu\n\nKorea Południowa - Kamerun (27.09, 13:00) - typy i przewidywane składy\n\nTypy Korea Południowa - Kamerun\n\n1.67 WYGRANA KOREI ZAGRAJ\n\nKorea Południowa w trakcie tej przerwy reprezentacyjnej zmierzyła się już z reprezentacją Kostaryki. Padł tam remis 2:2. Tym razem w sparingu w Seulu, Son i spółka zmierzą się z Kamerunem. Jest to mecz przygotowujący stricte pod Mistrzostwa Świata w Katarze, bowiem Korea wylosowała w swojej grupie reprezentację Ghany. W meczu z Kamerunem, Korea chce się sprawdzić przeciwko stylowi gry afrykańskiej reprezentacji, aby lepiej się przygotować na fazę grupową MŚ.To Korea poważniej podejdzie do tego sparingu. Koreańczycy chcą się przygotować pod reprezentację Ghany na mecz grupowy MŚ, a sparing z Kamerunem ma im w tym przypadku pomóc. Chodzi głównie o sprawdzenie założeń taktycznych na mecz z drużyną podobną w stylu grania. Nie wiadomo jak Kamerun podejdzie do tego meczu, bo oni nie mają żadnej reprezentacji z Azji w swojej grupie.\n\nPrzewidywane składy\n\nKorea południowa: Kim; Kim, Kim, Kim, Yoon; Kwon, Jeong, Hwang; Son, Hwang, Hwang\n\nKim; Kim, Kim, Kim, Yoon; Kwon, Jeong, Hwang; Son, Hwang, Hwang Kamerun: Onana; Ebosse, N'Koulou, Castelletto; Fai, Mandjeck, Ntcham, Tolo; Mbeumo, Aboubakar, Ngamaleu\n\nKorea Południowa - Kamerun (27.09, 13:00) - gdzie obejrzeć? transmisja TV, online, na żywo\n\nRelację live można śledzić na sport.betfan.pl. Relacja do oglądania znajduje się poniżej\n\nWtorkowy mecz Korei Południowej z Kamerunem odbędzie się 27 września o 13:00 na stadionie mistrzostw świata w Seulu. Transmisja z tego meczu nie odbędzie się na żadnym polskim kanale TV, ani aplikacji moblinej.",
    "Korea Południowa: rakieta balistyczna wystrzelona przez Koreę Północną miała krótki zasięg": "Rakieta wystrzelona w niedzielę rano przez Koreę Północną była pociskiem balistycznym krótkiego zasięgu - podało Kolegium Połączonych Szefów Sztabów armii Korei Południowej.\n\nRakieta została wystrzelona z okolic Taechon w prowincji Pjongjang Północny, a według japońskiego ministerstwa obrony osiągnęła maksymalną wysokość 50 km i leciała po nieregularnej trajektorii.\n\n\"Jeśli uwzględnimy wystrzelenie pocisków manewrujących, to jest to dziewiętnasta próba, co jest tempem bezprecedensowym. Działania Korei Północnej stanowią zagrożenie dla pokoju i bezpieczeństwa naszego kraju, regionu i społeczności międzynarodowej, a to w czasie rozwoju inwazji na Ukrainę jest niewybaczalne\" - powiedział japoński minister obrony Yasukazu Hamada.\n\nBył to pierwszy test pocisku balistycznego Korei Płn. od początku czerwca, gdy Pjongjang dokonał ośmiu takich prób jednego dnia. USA wówczas wezwały do wprowadzenia dalszych sankcji na Koreę Płn. za naruszenie rezolucji Rady Bezpieczeństwa ONZ.\n\nW tym roku Korea Płn. przeprowadziła testy ponad 30 rodzajów broni balistycznej, w tym po raz pierwszy do 2017 r. międzykontynentalnego pocisku balistycznego.\n\nNiedzielna próba zbiegła się w czasie z przybyciem amerykańskiego lotniskowca z napędem atomowym Ronald Reagan do Korei Południowej na wspólne manewry z siłami tego kraju, a także na kilka dni przed planowaną wizytą w Seulu wiceprezydent USA Kamali Harris. (PAP)\n\nkgr/",
    "„Die Welt” komentuje współpracę Polski z Koreą Południową. „To kontrakt, który usuwa w cień inne europejskie plany zbrojeniowe”": "W poniedziałek, 26 września, na łamach „Die Welt” ukazał się artykuł o współpracy Polski i Korei Południowej. Przypomnijmy, że w lipcu została podpisana umowa ramowa na zakup przez Polskę południowokoreańskiego uzbrojenia.\n\n„Zbroi się jak żaden inny kraj NATO”\n\nNad Wisłę trafi przede wszystkim ponad tysiąc czołgów oraz 648 samobieżnych haubic. Umowa przewiduje także rozwój zakładów produkcyjnych w Polsce. We wrześniu podpisano kolejny kontrakt – na zakup 48 myśliwców.\n\nJeśli dostawy zostaną zrealizowane, Wojsko Polskie znajdzie się w ścisłej czołówce najsilniejszych armii w całej Europie.\n\n„To kontrakt, który usuwa w cień inne europejskie plany zbrojeniowe (...) Polska, która przekazała dużą część swoich systemów broni armii ukraińskiej, zbroi się jak żaden inny kraj NATO” – czytamy w artykule „Die Welt”.\n\n„Stosunki z Koreą Południową wykraczają poza dostawy broni”\n\nPodkreślono, że wybór Korei Południowej na dostawcę uzbrojenia nie był przypadkowy, choć „interoperacyjność południowokoreańskich systemów broni z systemami NATO nie jest zapewniona”. Wbrew pozorom, ten kraj na Dalekim Wschodzie stanowi jednego z najbliższych partnerów Polski. I to nie tylko w kwestii przemysłu obronnego.\n\nKorea Południowa to najważniejszy azjatycki inwestor w Polsce. Jej celem jest uczynienie z naszego kraju centrum inwestycyjnego, a być może także centrum dla swojego przemysłu na całym rynku europejskim.\n\n„Kontrakt na broń jest tylko oznaką rozwijających się przez lata relacji, które będą coraz bardziej ewidentne i nie pozostaną bez konsekwencji dla reszty Unii Europejskiej. Nie chodzi zatem tylko o to, by uzupełnić luki w armii, bo stosunki z Koreą Południową wykraczają poza dostawy broni” – przekonuje autor artykułu.\n\n„Kto dziś odwiedza Warszawę (...), musi pomyśleć o azjatyckich megamiastach”\n\n„Die Welt” zwraca również uwagę na podobieństwa pomiędzy oboma krajami. W ciągu kilku dekad, Korea Południowa przeobraziła się z biednego kraju w jedną z wiodących gospodarek świata, zaś Polska od połowy lat 90. jest jedną z najszybciej rosnących dużych gospodarek na całym globie.\n\n„Także w Unii Europejskiej Polska jest na czele, rocznie jej gospodarka rośnie nawet o pięć procent. Kto dziś odwiedza Warszawę z jej szklanymi wieżowcami, obserwuje biznesowe tempo, musi pomyśleć o azjatyckich megamiastach jak Seul” – czytamy w dalszej części artykułu.\n\n„Także oni czują się stale zagrożeni”\n\nZbieżność interesów to niejedyny powód zbliżenia między Polską i Koreą Południową. Nie tylko rządy, ale także mieszkańców obu krajów łączy poczucie funkcjonowania w niebezpiecznym sąsiedztwie.\n\n„Podczas gdy przed 24 lutego 2022 roku polskie ostrzeżenia przed agresywna Rosją w Brukseli czy Berlinie często były uważane za przesadę, to Południowi Koreańczycy uchodzili za pełnych zrozumienia. Także oni czują się stale zagrożeni, i to przez sąsiada posiadającego broń atomową, Koreę Północną”– wyjaśniono w artykule.\n\nCzytaj też:\n\nPowstanie Komponent Ochrony Pogranicza. Jego nazwa nie jest przypadkowa",
    "Szykują się na nadejście najpotężniejszego tajfunu w tym roku": "Korea Południowa szykuje się na uderzenie tajfunu Hinnamnor, najpotężniejszego w tym roku tego typu zjawiska na zachodnim Pacyfiku. Koreańska Agencja Meteorologiczna podaje, że momentami mogą towarzyszyć mu porywy wiatru sięgające ponad 190 kilometrów na godzinę.\n\nPogoda Długoterminowa Weekend\n\nTajfun Hinnamnor zaczął formować się 27 sierpnia na Oceanie Spokojnym w okolicach wyspy Iwo Jima. W kolejnych dniach zjawisko zaczęło przybierać na sile, przemieszczając się najpierw w stronę Filipin, a następnie zmieniając kierunek na Półwysep Koreański i Japonię.\n\nSupersilny tajfun\n\nJak przewiduje Koreańska Agencja Meteorologiczna (KMA), tajfun będzie szczególnie niebezpieczny w poniedziałek około godziny 9 czasu lokalnego. Będzie wtedy znajdował się 460 kilometrów od wyspy Czedżu, przynosząc ze sobą porywy wiatru do 190 kilometrów na godzinę. Wraz z poruszaniem się w stronę lądu zjawisko będzie słabło, a w wybrzeża kontynentalnej Korei uderzy z prędkością porywów wiatru rzędu 154 km/h.\n\nPierwsze skutki tajfunu były odczuwalne już w weekend. W niedzielę Hinnamnor przyniósł ze sobą ulewne deszcze. W okolicach góry Halla-san na wyspie Czedżu zanotowano opady rzędu 273,5 litra wody na metr kwadratowy, zaś całkowita suma opadów do wtorku może w tamtych regionach wynieść ponad 600 l/mkw.\n\nHinnamnor na zdjęciu satelitarnym NASA Worldview\n\nPrzed uderzeniem tajfunu Hinnamnor PAP/EPA/YONHAP SOUTH KOREA OUT\n\nPrzed uderzeniem tajfunu Hinnamnor PAP/EPA/YONHAP SOUTH KOREA OUT\n\nPrzygotowani na najgorsze\n\nTajfun Hinnamnor poruszał się na północny wschód od Tajpej na Tajwanie. W piątek był on nieco słabszy i wolniejszy, jednak w sobotę zjawisko na nowo przybrało na sile. Prezydent Korei Południowej Yoon Suk-yeol zorganizował w niedzielę w Yongsan nadzwyczajne spotkanie w związku ze zbliżającym się tajfunem.\n\nW południowych częściach kraju obowiązują ostrzeżenia pogodowe. Szczególną ostrożność muszą zachować mieszkańcy miast Kwangdzu, Pusan, Taegu i Ulsan, jak również wyspy Czedżu. Zawieszone zostało kursowanie niektórych połączeń promowych. Premier kraju Han Duck-soo wezwał również szkoły do przejścia w tryb zdalny przynajmniej do wtorku.\n\nWładze Korei Południowej obawiają się, że Hinnamnor okaże się równie silny jak tajfun Maemi, który uderzył w kraj w 2003 roku. W jego wyniku zginęło 117 osób, a wartość zniszczeń szacowana jest na około 2,9 miliarda dolarów.\n\nPrzed uderzeniem tajfunu Hinnamnor PAP/EPA/YONHAP SOUTH KOREA OUT\n\nPrognozowana trasa przejścia tajfunu Hinnamnor Joint Typhoon Warning Center\n\nAutor:as/dd\n\nŹródło: Korea Herald, Yonhap News",
    "Korea Południowa chce zwiększenia wydatków na obronę": "Siły zbrojne Korea Południowa chce zwiększenia wydatków na obronę PM Piotr Miedziński 03.09.2022 11:03 Drukuj\n\nPDF\n\n\n\n\n\nFot. Ministry of National Defense, Republic of Korea/Facebook Facebook\n\nTwitter\n\nLinkedIn\n\nKopiuj link\n\nWyślij email Korea Południowa zamierza zwiększyć wydatki na obronę do 42,4 mld dolarów w przyszłym roku. Powodem tak znacznego wzrostu nakładów mimo polityki ograniczeń fiskalnych jest zagrożenie ze strony Korei Północnej – pisze The Korea herald.\n\nReklama\n\nReklama\n\nAdministracja Yoon będzie wnioskować o 4,6% wzrost wydatków na obronę narodową w przyszłym roku, podnosząc budżet obronny Korei Południowej do rekordowego poziomu 42,4 mld dolarów (57,1 bilionów wonów), ponieważ stara się przeciwdziałać zagrożeniom ze strony Korei Północnej. Budżet zostanie przedłożony w piątek do zatwierdzenia Zgromadzeniu Narodowemu.\n\nJak podaje gazeta budżet przewiduje 17,17 bln wonów - czyli wzrost o 2% - na wzmocnienie ogólnych zdolności wojskowych oraz 40,2 bln wonów - wzrost o 5% - na pokrycie kosztów funkcjonowania sił zbrojnych. Pierwsze wydatki mają obejmować 6,64 bilionów wonów na postępy w wielu projektach rozwojowych i zakupowych, w tym na trzecią serię produkcyjną czołgów K2 Black Panther (które kupuje Polska), budowę fregat z rakietami kierowanymi FFX Batch III oraz zakup rezerwowej amunicji bojowej.\n\nReklama\n\nCzytaj też Korea Północna szykuje próbę jądrową?\n\nReklama\n\nProponowany budżet zawiera również 5,25 bilionów wonów do wykorzystania na rozwój krajowego systemu \"trzech osi\", który składa się z platformy uderzenia wyprzedzającego Kill Chain, programu Korea Massive Punishment and Retaliation (KMPR) oraz systemu Korea Air and Missile Defense (KAMD).\n\nZnajduje się w nim projekt 124,9 mld wonów na drony obserwacyjne, które działają na średniej wysokości. Projekt 129,2 mld wonów na zakup większej ilości rakiet przechwytujących Patriot Advanced Capability-3 (PAC-3) oraz plan 41,7 mld wonów na zabezpieczenie 230-mm wyrzutni rakiet wielokrotnego użytku. Ponadto ministerstwo planuje wydać 1,39 biliona wonów na zabezpieczenie najnowocześniejszych technologii zbrojeniowych.\n\nReklama\n\nOgólny budżet obronny obejmuje również program podniesienia miesięcznych wynagrodzeń dla żołnierzy wcielonych do wojska. Zgodnie z programem, miesięczne wynagrodzenie dla sierżanta, które obecnie wynosi 676,100 wonów, ma wzrosnąć do 1,000,000 wonów w przyszłym roku. (Yonhap) – pisze The Korea herald.\n\nCzytaj też Armie Świata: Siły Powietrzne Republiki Korei\n\nDokument ministerstwa finansów dodaje - jak piszę gazeta - także, przeznaczenie znacznej kwoty na rozwój satelitów i rodzimego systemu nawigacji satelitarnej w wysokości 50,7 mln dolarów.\n\nReklama\n\nProponowany budżet nie zawiera żadnych nakładów na projekt rozwoju lekkiego lotniskowca, tym samym marzenia Marynarki Wojennej Republiki Korei upadają. Marynarka chciała wprowadzić do służby lotniskowiec na początku lat 2030. 30 000-tonowy lotniskowiec marynarki wojennej Republiki Korei był planowany do krótkiego startu pionowego lądowania F-35B Lightning II Joint Strike Fighters. Jednak w lipcu Siły Powietrzne Republiki Korei zakupiły wariant naziemny F-35A, stawiając program lotniskowca pod znakiem zapytania - informował USNI News. Jak piszę The Japan Times krytycy podnosili, że budowa lotniskowca byłby kosztowna ale też taki lotniskowiec byłby nie adekwatny do zagrożenia ze strony Korei Północnej. Bardziej pożądane są okręty podwodne z napędem jądrowym, które mogłyby stanowić silny morski środek odstraszający, a jednocześnie przykrywać północnokoreańskie okręty podwodne z rakietami balistycznymi. Dlatego program okrętów podwodnych z rakietami balistycznymi KSS-III otrzymał około 185 milionów dolarów w propozycji na 2023 rok. Łodzie są kluczowym elementem trzeciej osi systemu trzyosiowego, zwanego \"koreańskim masowym karaniem i odwetem (KMPR)\". Odpalane z okrętów podwodnych pociski balistyczne (SLBM) z KSS-III są w stanie uderzyć w północnokoreańskie bunkry i obiekty kontroli dowodzenia podczas ewentualnego konfliktu z Koreą Północną – pisze USNI News.\n\nMożna przypuszczać, że taka propozycja w budżecie to zmiana priorytetów koreańskiej administracji pod przewodnictwem prezydenta Yoon Suk-yeol, który umniejszył znaczenie lotniskowca CVX i podkreślił znaczenie tzw. \"systemu trzech osi\" - strategii obronnej mającej na celu odstraszenie Korei Północnej. System Trzech Osi odnosi się do „Kill Chain\", przewiduje wyprzedzające uderzenie na Koreę Północną, gdy atak nuklearny na Koreę Południową wydaje się nieuchronny, a następnie przechwycenie już wystrzelonych rakiet i zmasowane konwencjonalne uderzenie odwetowe na północnokoreańską armię i jej najwyższe kadry za pośrednictwem - jak wyjaśnia The Korea herald.\n\nReklama\n\nCzytaj też Korea Południowa chce więcej myśliwców F-35A\n\nReklama\n\nZwiększenie nakładów na obronne przez Republikę Korei nie dziw, Seul poważnie obawia się zagrożenia z Korei Północnej. Pod koniec czerwca pojawiły się doniesienia, że Kim Dzong Un w czasie spotkania partyjnego nakazał wzmocnienie zdolności obronnych kraju. Przypuszcza się Korea Północna ma wskazywać plany rozmieszczenia taktycznej broni jądrowej na granicy. Środkiem ich przenoszenia mają być pociski KN-23, uznawane za zbliżone do rosyjskich Iskanderów. Według analityków Korea Północna uwzględnia prewencyjne użycie broni jądrowej przeciwko siłom amerykańskim w Korei Południowej i Japonii, aby odeprzeć amerykańską inwazję. Władzę w Korei Północnej, od dawna mają brać pod uwagę, żeby właśnie w ten sposób użyć broni jądrowej.\n\nCzytaj też US Army wymienia gąsienice na koła. W Korei\n\nW lipcu dyrektor południowokoreańskiej agencji wywiadowczej NIS Kim Kiu Hiun złożył niezapowiadaną wizytę w USA, gdzie miał się spotkać z wysokiej rangi urzędnikami amerykańskiego wywiadu, w tym dyrektorem wywiadu narodowego USA Avril Haines lub dyrektorem Centralnej Agencji Wywiadowczej (CIA) Williamem Burnsem. Powodem było wzmocnienie odstraszania przed potencjalnymi prowokacjami ze strony Korei Północnej. W lipcu odbyły się ćwiczenia sił powietrznych USA i Korei Południowej z udziałem myśliwców stealth F-35A, które przybyły do Korei na początku lipca. Powodem wizyty amerykańskich myśliwców w Korei jest rosnące napięcie na Półwyspie Koreańskim. W ćwiczeniach brało udział około 30 samolotów w tym południowokoreańskie F-35A, F-15K, KF-16 i odrzutowce FA-50, wraz z amerykańskimi odrzutowcami F-16 i F-35A. Ćwiczenia z udziałem myśliwców 5. generacji jest istotne ponieważ, w tym tygodniu pojawiła się informacja, że Republika Korei chce powiększyć swoją flotę myśliwców F-35A o kolejne 20 egzemplarzy. Korea posiada obecnie 40 takich myśliwców.\n\nReklama\n\nCzytaj też Japonia i Korea Południowa ćwiczy ze Stanami Zjednoczonymi\n\nReklama\n\nW czerwcu USA, Korea Południowa i Japonia ogłosiły plany wzmocnienia więzi w ramach bezpieczeństwa i zgodziły się wspólnie przeciwdziałać zagrożeniom ze strony Korei Północnej, jeśli Pjongjang przeprowadzi kolejną próbę jądrową. Niedawno Departament Armii Stanów Zjednoczonych poinformował, że siły amerykańskie od jesieni 2022 roku przejdą z obecności pancernej brygadowej grupy bojowej (ABCT) do rozmieszczenia grupy bojowej Stryker (SBCT) by utrzymać zdolności na Półwyspie Koreańskim do szybkiego reagowania w wypadku ewentualnej agresji.\n\nCzytaj też Korea Południowa i USA wznowią zawieszone ćwiczenia. W tle atomowy program Północy",
    "Korea Południowa: 18-letnia Kim Jung-youn najmłodszą miliarderką w historii": "Najmłodszą miliarderką w historii została Kim Jung-youn z Korei Południowej. 18-latka swój majątek zawdzięcza odziedziczonym po zmarłym ojcu udziałom w firmie Nexon zajmującej się grami online.\n\nMagazyn \"Forbs\" poinformował, że najmłodszą miliarderką na świecie została Kim Jung-youn, 18-latka z Korei Południowej. Nastolatka zawdzięcza fortunę swojemu ojcu, Kim Jung-ju. Mężczyzna zmarł w lutym w wieku 54 lat, zostawiając jej w spadku część akcji firmy Nexon specjalizującej się w grach online.\n\nJaki majątek ma najmłodsza miliarderka na świecie?\n\nJung-youn i jej starsza siostra, Jung-min, odziedziczyły po 30,78 proc. udziałów w NXC, osobistej spółce holdingowej należącej do ich ojca. NXC z siedzibą w Korei Południowej jest największym udziałowcem spółki Nexon notowanej na giełdzie w Japonii. Posiada prawie 48 proc. udziałów.\n\nZOBACZ: Elon Musk najbogatszym człowiekiem na Ziemi. Jego majątek wynosi 236 mld dol.\n\nUdziały 18-latki są warte ok. 2,5 mld dolarów. Po odliczeniu podatku, który wyniesie ok. 1,5 mld dolarów (Korea Południowa posiada jeden z najwyższych na świecie podatków od spadków), majątek netto nastolatki sięgnie 1 mld dolarów.\n\nTym samym 18 lat Jung-youn została najmłodszą miliarderką w historii. Osobą, która wcześniej posiadała to wyróżnienie, był Kevin David Lehmann z Niemiec, który we wrześniu skończył 20 lat. Jego ojciec, Guenther Lehmann, przekazał swojemu 14-letniemu synowi udziały w niemieckiej sieci drogerii DM, która pozostała w powiernictwie do jego 18. urodzin, czyli do 2020 roku.\n\nRodzina miliarderów\n\nSpadek po Kim Jung-ju otrzymały również jego żona oraz starsza siostra, 20-letnia Jung-Youn. Siostra dostała dokładnie tyle samo pieniędzy co 18-latka, z kolei ich matka Yoo Jung-hyun, odziedziczyła po mężu 4,57 proc. udziałów w NXC.\n\nZOBACZ: USA. 1 proc. najbogatszych Amerykanów ma więcej majątku niż cała klasa średnia\n\n53-letnia Yoo pomogła Jung-ju założyć firmę Nexon w 1994 roku i pozostaje największym udziałowcem NXC (34 proc. udziałów). W tym roku kobieta zadebiutowała na liście 50 najbogatszych osób w Korei Południowej z majątkiem 3 miliardów dolarów.\n\nPrzed śmiercią Jung-ju był trzecim najbogatszym człowiekiem w Korei Południowej, zaraz za potentatem farmaceutycznym Seo Jung-jinem i Jayem Y. Lee z Samsunga, z majątkiem 10,9 miliarda dolarów.\n\nWIDEO: Narodowy Bank Szwajcarii podniósł stopy procentowe. Złe wieści dla frankowiczów Twoja przeglądarka nie wspiera odtwarzacza wideo...\n\npgo/arż/ Polsatnews.pl",
    "Korea Południowa. Morderstwo na stacji metra w Seulu. Napastnik zadźgał ofiarę nożem": "28-latka została zaatakowana na stacji Sindang w Seulu, gdzie pracowała. Do morderstwa doszło po zakończeniu jej wieczornej zmiany. Napastnik wielokrotnie dźgnął ją nożem w łazience stacji metra. Dzień później miał zostać skazany za prześladowanie kobiety.\n\nSeul. Zadźgano pracowniczkę stacji metra. Wcześniej była prześladowana\n\nSprawca został obezwładniony przez innych pracowników stacji, którzy ruszyli na pomoc tuż po tym, jak kobieta uruchomiła alarm. Ofiara nie przeżyła ataku. Zmarła w szpitalu wskutek odniesionych obrażeń.\n\nJak przekazano, ofiara miała być od lat śledzona i nękana przez późniejszego zabójcę. Prześladowania zaczęły się w 2019 roku, gdy zaczęli razem pracować.31-latek wielokrotnie wydzwaniał do kobiety, prosząc o spotkanie i groził, że zrobi jej krzywdę, jeśli ta odmówi.\n\nReklama\n\nW październiku ubiegłego roku ofiara zgłosiła się na policję informując o całej sprawie. Prześladowca stracił pracę i został zatrzymany. Później jednak zwolniono go za kaucją. Nie został jednak wydany zakaz zbliżania się, podobnie jak bywało to w przypadkach innych podejrzanych o prześladowanie. Teraz napastnika aresztowano pod zarzutem morderstwa.\n\nTysiące aresztowań za prześladowanie, tylko 5 procent zatrzymanych\n\nŚmierć kobiety wywołała dyskusję dotyczące tego, czy Korea Południowa wystarczająco poważnie traktuje przemoc wobec kobiet. Przepisy antystalkingowe, które weszły w życie pod koniec 2021 roku, pozwalają na skazanie za podobne przestępstwa na maksymalnie trzy lata więzienia. Zostały one jednak uznane za wadliwe z powodu luki, która pozwala prześladowcom na wywieranie nacisku na ofiary w sprawie wycofania skargi. Policja bowiem może podjąć działania tylko po otrzymaniu przez nią zgody.\n\nDo tej pory policja dokonała 7152 aresztowań za prześladowanie, jednak tylko 5 proc. podejrzanych zostało zatrzymanych.\n\nDziałacze na rzecz praw kobiet wskazują, że prawie 80 proc. ofiar stalkingu w Korei Południowej to kobiety.\n\nPo zabójstwie obywatele zaczęli domagać się zmian w prawie wskazując, że nękanie często poprzedza poważniejsze przestępstwa.",
    "USA i Korea Południowa są gotowe odpowiedzieć zdecydowanie na atomowe zagrożenie ze strony Korei Północnej": "Każdy atak nuklearny spotka się z \"przytłaczającą i zdecydowaną reakcją\" - oświadczyły wspólnie delegacje USA i Korei Południowej w odpowiedzi na nuklearną doktrynę Korei Północnej, którą Pjongjang ogłosił kilka dni temu - poinformowała w sobotę agencja Kyodo.\n\nCzytaj więcej Prezydent Biden ostrzega Putina przed użyciem broni masowego rażenia\n\nW piątkowym spotkaniu Grupy Rozszerzonej Strategii Odstraszania i Konsultacji w Waszyngtonie udział wzięli m.in. pierwszy wiceminister spraw zagranicznych Korei Południowej Cho Hyun Dong oraz podsekretarz stanu USA ds. kontroli zbrojeń i spraw bezpieczeństwa międzynarodowego Bonnie Jenkins.\n\nWe wspólnym oświadczeniu, które podnosi kwestię użycia amerykańskiego arsenału nuklearnego do ochrony sojuszników, oba kraje zapewniły, że zobowiązały się do wykorzystania \"wszystkich dostępnych dźwigni\", w tym narzędzi dyplomatycznych, wojskowych i gospodarczych, do przeciwdziałania zagrożeniom ze strony Korei Północnej.\n\nPodkreślono, że ewentualna próba nuklearna Korei Północnej wywoła \"silną i stanowczą reakcję rządów obu krajów\".\n\n\"Stany Zjednoczone i Korea Południowa wyrażają swoje poważne zaniepokojenie eskalacją i destabilizacyjnymi komunikatami KRLD, związanymi z użyciem broni jądrowej, w tym przyjęciem przez nią nowej ustawy o polityce jądrowej\" - napisano w oświadczeniu.\n\nZgodnie z obustronnymi ustaleniami USA zobowiązały się także do wzmocnienia koordynacji działań z Koreą Południową, aby \"kontynuować rozmieszczanie i ćwiczenie strategicznych aktywów w regionie w sposób terminowy i skuteczny\".\n\nOba kraje podkreśliły również wagę połączonych szkoleń myśliwców F-35 i rozmieszczenia amerykańskiego lotniskowca Ronald Reagan w regionie Indo-Pacyfiku. Zobowiązano się także do \"kontynuowania współpracy w celu promowania pokoju i stabilności w regionie Indo-Pacyfiku, w tym poprzez dwustronne ćwiczenia i szkolenia, a także trójstronną i wielostronną współpracę z partnerami w całym regionie\".\n\nPod koniec zeszłego tygodnia Korea Płn. poinformowała o przyjęciu ustawy mówiącej, iż kraj ten jest gotowy do przeprowadzenia wyprzedzających ataków atomowych, w tym także w odpowiedzi na ataki bronią konwencjonalną ze strony innych krajów. Północnokoreański przywódca Kim Dzong Un oświadczył, że status państwa nuklearnego jego kraju jest teraz \"nieodwracalny\".\n\nWedług państwowej północnokoreańskiej agencji KCNA nowe prawo pozwoli reżimowi z Północy na przeprowadzenie wyprzedzającego ataku nuklearnego \"automatycznie\" i \"natychmiast, w celu zniszczenia wrogich sił\", gdyby obce mocarstwo zagroziło Pjongjangowi.\n\n\"Ustawa stanowi, że reżim może użyć broni jądrowej w przypadku ataku nuklearnego lub niejądrowego przez wrogie siły przeciwko przywódcom państwa i organizacji dowodzenia sił nuklearnych naszego państwa\" - napisała KCNA.\n\nEksperci w USA i Korei Południowej od kilku miesięcy ostrzegają, że Północ przygotowuje się do przeprowadzenia kolejnej próby nuklearnej. (PAP)\n\nmj/",
    "MSPO: Korea Południowa a sprawa polska": "Podczas MSPO 2022 swoje produkty zaprezentowały trzy przedsiębiorstwa z Korei Południowej. Jak co roku wystawa azjatyckiego państwa – nawet w roku, w którym odgrywało rolę państwa wiodącego – wygląda zupełnie odwrotnie proporcjonalnie do liczby i wartości zawieranych kontraktów. Zwiedzający musieli zadowolić się modelami w skali 1:7. Można się pokusić o stwierdzenie, że sprzedane produkty nie potrzebują już dalszego marketingu.\n\nKoncern Korea Aerospace Industries pokazał między innymi modele samolotów bojowych FA-50/T-50 i K-21 Boramae, a także śmigłowca bojowego LAH (light armed helicopter) też w formie modeli. Jako zaufany partner, a nie biorca pieniędzy, Koreańczycy powinni przywieźć ze sobą sprzęt i nie poprzestawać na kolejnych modelach. W przypadku Czarnej Pantery należało nieco lepiej zaplanować logistycznie obecność K2NO na testach porównawczych z Leopardem 2A7V w Norwegii.\n\n\n\n\n\n\n\nK2, K2PL czy coś innego?\n\nPrzedsiębiorstwo Hyundai Rotem zaprezentowało model czołgu K2 w wersji dla koreańskich wojsk lądowych i ustawiony obok K2PL, które już były prezentowane na kieleckim salonie. Modele przedstawiono w sposób pozwalający na ukrycie niewygodnych w ostatnim czasie informacji, w szczególności o tym, że czołg nie będzie miał nowej wieży, przedłużonego kadłuba i siódmej pary kół bieżnych, co miało przełożyć się na poprawę ergonomii i komfortu załogi. Wygląda na to, że Koreańczycy w ostatniej chwili dowiedzieli się o tych „nowościach” i nie zdążyli (albo po prostu im się już nie chciało).\n\nOgółem modyfikacji nie będzie tak dużo, jak pierwotnie zakładano. W grę wchodzi pancerz dodatkowy wieży i kadłuba. Pancerz kompozytowy ma być uzupełniony pancerzem reaktywnym ERA, co pozwoli na wyeliminowanie słabego opancerzenia boków – mankamentu Czarnej Pantery. Na czołgu ma pojawić się aktywny system ochrony pojazdu KAPS typu hard-kill, który jest również elementem docelowym dla wersji koreańskiej. ASOP jest rozwijany od ponad dekady. Bazuje na trójwspółrzędnym radarze do wykrywania i śledzenia zagrożeń oraz kamerze termowizyjnej. Jest w stanie wykryć zbliżające się pociski z odległości do 150 metrów. Po przekazaniu tej informacji wystrzeliwany jest automatycznie antypocisk, który ma zniszczyć zagrożenie w odległości 10–15 metrów.\n\nCzołg koreański i polski zapewne będą się różnić rozwiązaniami łącznościowymi, które trzeba będzie ujednolicić i zintegrować. Czołg prawdopodobnie będzie strzelać amerykańską amunicją programowalną i wyposażony zostanie w system obserwacji dookolnej. Inspektorat Wojsk Lądowych nie zakłada zdecydowanych zmian konstrukcyjnych w czołgach, które raczej będą zbliżone do K2NO (również prezentowanego w formie modelu przez Hyundai Rotem) oferowanych Norwegii, z uwzględnieniem wszelkich modyfikacji krajowych. Niemniej zwiększenie masy po punktowym dopancerzeniu kadłuba i wieży sprawia, że zmiany konstrukcyjne będą nieodzowne.\n\nBrak istotnych zmian konstrukcyjnych w czołgach produkowanych w Korei Południowej ma korzenie w założeniu, że oba ośrodki produkcyjne (południowokoreański i polski) będą się wspierać w przypadku przerw w zdolnościach z różnych przyczyn. Dotyczyć to będzie sytuacji, gdyby jedna ze stron – polskie albo koreańskie wojska lądowe – miały duże straty, które należałoby uzupełnić. Wydaje się, że w tym przypadku lekkodusznie podchodzi się do odległości geograficznej oraz związanych z nią problemów i ograniczeń. Która ze stron ma silniejszą podbudowę przemysłową?\n\n\n\n\n\n\n\nMinisterstwo zdecydowało się pozyskać koreańskie czołgi z uwagi na pilną potrzebę wzmocnienia zdolności operacyjnych komponentu pancernego Wojsk Lądowych. Przyspieszenie tej decyzji niewątpliwe możemy zawdzięczać rosyjskiej agresji na Ukrainę, nie tylko pojmowanej jako obniżenie poziomu bezpieczeństwa naszego kraju poprzez groźbę uderzenia dalej na zachód. Istotne jest to, że park pancerny – choć wątpliwej jakości – wyjechał na wojnę i już z niej nie wróci, co prowadzi do niebezpiecznej luki w zdolnościach walki z czołgami przeciwnika. Konieczność uzupełnienia nie podlega dyskusji.\n\nMON podzieliło zamówienie koreańskich czołgów. Najpierw Warszawa otrzyma 180 gotowych pojazdów (część z nich jeszcze w tym roku) w trybie inwestycji pomostowej. W 2026 roku rozpocznie się realizacja drugiego etapu – polskie wojska pancerne otrzymywać będą 800 czołgów wyprodukowanych już w krajowych przedsiębiorstwach według poprawek i zmian, które mają składać się na standard K2PL. Później wszystkie wozy mają być ujednolicone, aby spełniać polskie wymagania. W kontekście ujednolicania należy jednak pamiętać, że Warszawa kupi 250 czołgów M1A2 SEPv3 i planuje kupić również 116 czołgów M1A1 SA.\n\nNa większe z wydarzenia wiązane z południowokoreańskim przemysłem należało poczekać. Drugiego dnia targów Hyundai Rotem i Polska Grupa Zbrojeniowa (PGZ) podpisały memorandum partnerskie. Według informacji prasowej polskiej spółki ma ono wzmocnić partnerstwo budowane w oparciu o zakup i polonizację K2, a także określić kolejne główne obszary współpracy: projekt czołgu nowej generacji, lądowe systemy bezzałogowe i transportery opancerzone. Co więcej, efekty tych prac mają być zaoferowane Polsce, Korei Południowej i krajom trzecim.\n\n\n\n\n\n\n\n– Wspólny rozwój, od etapu B+R po zarządzanie kosztami cyklu życia, leży u podstaw naszego partnerstwa – powiedział Sebastian Chwałek, prezes PGZ. – Owoce naszego polsko-koreańskiego sojuszu przemysłowego będą nową jakością, która w wymierny sposób przyczyni się do wzrostu bezpieczeństwa naszych państw, jak również wszystkich innych przyszłych klientów. Kolejnym krokiem na naszej mapie drogowej jest ogłoszenie lokalizacji zakładu produkcyjnego K2, o czym mam nadzieję wkrótce będziemy informować.\n\nPolska wskazała K2 jako czołg bazę dla swoich formacji pancernych. Docelowo planowane jest pozyskanie niemal 1000 egzemplarzy, które będą produkowane, serwisowane i naprawiane w PGZ. Podpisane memorandum rozszerza zakres współpracy o prace przy czołgu nowej generacji, obecnie promowanego jako K3.\n\nDla porządku należy wspomnieć, że Koreańczycy przywieźli model konceptu czołgu nowej generacji NG MBT. Obecnie niewiele o nim wiadomo poza tym, że będzie to czołg o masie znacznie mniejszej od K2, obsadzony przez załogą liczącą 2–3 żołnierzy. Uzbrojeniem miałaby być armata gładkolufowa kalibru 130 milimetrów. Czołg miałby możliwość współpracy z bezpilotowymi statkami latającymi i naziemnymi pojazdami bezzałogowymi.\n\nW nadziei po schedę po Rosomakach?\n\nSkoro Hyundai Rotem oferuje polskim siłom zbrojnym współpracę w zakresie opracowania następcy KTO Rosomak, przywiózł – jakżeby inaczej – modele pojazdów. Kołowe transportery opancerzone i lądowe systemy bezzałogowe włączono w obszar partnerstwa PGZ-Hyundai Rotem. Najciekawszy z prezentowanych to model wozu bojowego przyszłości, który wizualnie pasuje do czołgu przyszłości. Obecnie zakłada się, że będzie to bwp o masie około 30 ton z bezzałogową wieżą, którą uzbroi się w 40-milimetrową armatę wykorzystującą amunicję teleskopową. W wieży chowana byłaby wyrzutnia przeciwpancernych pocisków kierowanych. Pojazd miałby napęd hybrydowy i byłby zdolny do współpracy z systemami bezzałogowymi.\n\nPonadto na wystawie koreańska spółka zaprezentowała model lekkiego pływającego kołowego transportera opancerzonego K808 o masie 20 ton. Na bazie K808 powstały wersje specjalistycznie, w tym kołowy bojowy wóz piechoty, wóz wsparcia ogniowego Jupiter z armatą kalibru 120 milimetrów, samobieżny artyleryjski zestaw przeciwlotniczy AAGW, samobieżny moździerz kalibru 120 milimetrów i wóz dowodzenia. Ostatnim prezentowanym modelem jest bezzałogowy pojazd HR Sherpa (na zdjęciu powyżej). Może on służyć jako platforma do transportu sprzętu (w tym medycznego) i uzbrojenia lub jako nosiciel bezzałogowego statku latającego albo zdalnie sterowanego modułu uzbrojenia z karabinem maszynowym. Masa własna pojazdu wynosi 2 tony.\n\n\n\n\n\n\n\nK21 a Borsuk – rywalizacja czy symbioza?\n\nW tej układance równie ważne jak Hyundai jest przedsiębiorstwo Hanwha Defense, które w portfolio ma bwp K21 (jako Redback oferowany Australijczykom) i które na kieleckie targi przywiozło jego model. 7 września Hanwha Defense i PGZ podpisały memorandum w sprawie partnerstwa w zakresie produkcji, serwisowania, kosztów cyklu życia i przyszłego rozwoju haubic samobieżnych K9. W zakres potencjalnej współpracy wchodzi modernizacja haubic K9 do standardu K9PL i wspólne prace badawczo-rozwojowe nad systemem artylerii polowej nowej generacji. Ponadto dokument dotyczy bojowych wozów piechoty i wieloprowadnicowych wyrzutni pocisków rakietowych. W dwóch ostatnich przypadkach zapewne jest to przetarcie dla przyszłych zamówień Sił Zbrojnych RP.\n\n– Polski przemysł obronny ma już ponad dekadę owocnej współpracy z Hanwha Defense – powiedział Sebastian Chwałek, prezes PGZ. Najbardziej rozpoznawalnym efektem tego partnerstwa są armatohaubice Krab, nie tak odległy krewny haubicy K9. Dzisiejsze porozumienie to kolejny etap tej współpracy, która przełoży się na rozwój naszych gospodarek i wzrost potencjału sił zbrojnych naszych krajów.\n\n– Jestem bardzo dumny, że współpraca pomiędzy Hanwha Defense i PGZ znacznie się rozwinęła od czasu zawarcia w 2014 roku umowy o rozwój ahs Krab – powiedział Son Jaeil, prezes i dyrektor generalny Hanwha Defense. – Obie strony weszły właśnie w nową fazę rozszerzonej współpracy w oparciu o najnowszą umowę ramową i kontrakt wykonawczy. Obiecuję, że Hanwha Defense będzie dalej współpracować z PGZ, naszym najbardziej zaufanym partnerem na polskim rynku.\n\nNie ma co się dziwić, Korea Południowa jest na fali wznoszącej. A jak wygląda sytuacja bojowego wozu piechoty Borsuk? Prototyp, wyposażony w zdalnie sterowany system wieżowy ZSSW-30, zaliczył pierwsze testy we wrześniu 2020 roku na poligonie w Drawsku Pomorskim. Później Borsuk wziął udział w letnich ćwiczeniach Dragon 21 w ośrodku szkolenia poligonowego wojsk lądowych w Nowej Dębie. Dopiero pod koniec kwietnia 2022 roku Narodowe Centrum Badań i Rozwoju zamówiło na zlecenie Wojska Polskiego cztery dodatkowe prototypy, co ma przyspieszyć wprowadzenie nowej konstrukcji do służby.\n\nZ jednej strony dobrze, że je zamówiono, z drugiej – zrobiono to zadecydowanie za późno. Borsuki zostaną skierowane do jednostek na tak zwaną eksploatację próbną, a potem do testów w warunkach zbliżonych do bojowych w jednostkach liniowych. Trafią do 15. Giżyckiej Brygady Zmechanizowanej i będą mieć szansę na współdziałanie z Batalionową Grupą Bojową NATO w Polsce w ramach wzmocnionej Wysuniętej Obecności (eFP). Natomiast jedyny prototyp Borsuka rozpoczął 4 lipca testy weryfikacyjne w ramach badań kwalifikacyjnych. Ich pozytywne zakończenie otworzy drogę do procesu negocjacji i zakontraktowania dostaw pierwszych seryjnych bwp dla Sił Zbrojnych.\n\nBorsuk jeszcze niedawno był samotnym liderem w wyścigu o miano nowego bojowego wozu piechoty dla Wojsk Pancernych i Zmechanizowanych, który w najbliższej przyszłości zastąpiłby BWP-1. Teraz nie jest to już oczywiste. Urósł mu rywal, który ma za sobą mocny przemysł, a podejmowane w ostatnim czasie decyzje dotyczące haubic samobieżnych, czołgów czy samolotów bojowych nie pozwalają spać spokojnie. Ponadto MON głaskał Borsuka, twierdząc, że jest to priorytetowy program, choć na wyłożenie pieniędzy na drugi prototyp żal było pieniędzy. Gdy jednak program wydaje się być na ostatniej prostej, pojawiają się dość spore kłody pod nogami.\n\n\n\n\n\n\n\nCzy więc ewentualne zamówienie koreańskich bwp – K21 lub znacznie cięższego AS21 Redback o masie około 40 ton – już teraz nie doprowadzi do wyhamowania prac nad Borsukiem i nie zmniejszy popytu wojsk lądowych? HSW zapowiada, że jeśli wszystko pójdzie zgodnie z planem, jest wielce prawdopodobne, że produkcja seryjna rozpocznie się już w roku 2023. PGZ zapewnia, że w normalnych warunkach będzie mogła produkować pięćdziesiąt osiem wozów w skali roku (do 2035 roku). Jeżeli jednak otrzyma zamówienie od resortu obrony, ma posiadać potencjał do podwojenia tego wolumenu. Jeśli ufać tym zapewnieniom, kontrakt na 588 bwp będzie można zrealizować w niespełna sześć lat. W planach są też wersje specjalistyczne, w szczególności wóz zabezpieczenia technicznego, wóz rozpoznania skażeń, moździerz samobieżny kalibru 120 milimetrów, wóz ewakuacji medycznej i wóz dowodzenia.\n\nAby jednak powstały, potrzebne są bardziej zdecydowane działania decydentów w ministerstwie obrony narodowej. Jeszcze w maju minister Błaszczak zapowiadał, że współpraca z Koreą Południową dotyczyć będzie bojowych wozów piechoty. Później pojawiły się nieoficjalne informacje, jakoby Seul miał kilkadziesiąt wozów K21 do sprzedaży Polsce. Na razie zamówień nie ma, ale niewykluczone, że majowa decyzja o wznowieniu produkcji K21 – oficjalnie dla zastąpienia przestarzałych K200 – ma związek z ostrzeniem pazurów na kontrakt z Warszawą.\n\nPrzeczytaj też: UŁS Ptasznik – jeden ładunek wybuchowy do wszystkiego\n\nRepublic of Korea Armed Forces, Creative Commons Uznanie autorstwa – Na tych samych warunkach 2.0",
    "MŚ siatkarek 2022: Dominikana - Korea Południowa. Relacja i wynik na żywo": "Dominika i Korea Południowa zmierzą się w spotkaniu 1. kolejki fazy grupowej turnieju mistrzostw świata siatkarek 2022. Relacja i wynik na żywo meczu Dominikana - Korea Południowa od godz. 18:30 na Polsatsport.pl.\n\nMistrzostwa świata odbędą się w sześciu miastach - Arnhem, Rotterdamie i Apeldoornie oraz Gdańsku, Łodzi i Gliwicach. Po dwóch fazach grupowych, rozegrana zostanie faza pucharowa - od ćwierćfinałów. Turniej zakończy się 15 października w Apeldoornie, który będzie gospodarzem finału i meczu o brązowy medal.\n\n\n\nRelacja i wynik na żywo meczu Dominikana - Korea Południowa od godz. 18:30 na Polsatsport.pl.\n\nPI, Polsat Sport",
    "Korea Południowa nakłada kary na Big Techy. W tle profilowanie na potrzeby reklamy": "Prywatność Korea Południowa nakłada kary na Big Techy. W tle profilowanie na potrzeby reklamy CyberDefence24 14.09.2022 13:03 Drukuj\n\nPDF\n\n\n\n\n\nFot. Big Heart / Pixabay Facebook\n\nTwitter\n\nLinkedIn\n\nKopiuj link\n\nWyślij email Korea Południowa ukarała grzywną Google'a i Metę – łączna wysokość kar wyniosła 100 mld wonów, czyli ok. 72 mln dolarów. Powodem było gromadzenie danych o zachowaniu online użytkowników usług cyfrowych i ich profilowanie na potrzeby reklamy bez uzyskania wcześniejszej zgody.\n\nReklama\n\nJak podaje agencja Associated Press , południowo-koreański organ ochrony danych osobowych zdecydował o ukaraniu Google'a grzywną w wysokości ok 69,2 mld wonów (50 mln dolarów) i Mety (Facebooka) 30,8 mld wonów (22 mln dolarów) po ustaleniu, że obie firmy wykorzystywały dane użytkowników usług cyfrowych bez ich zgody na potrzeby reklamy profilowanej.\n\nReklama\n\nReklama\n\nHistoryczna kara\n\nReklama\n\nTo według AP największe kary finansowe nałożone w Korei Południowej za naruszenia prawa ochrony prywatności i danych osobowych.\n\nWedług organu decydującego o nałożeniu grzywien, zarówno Google jak i Meta nie informowały jasno użytkowników o gromadzeniu i analizowaniu oraz wykorzystaniu do reklamy targetowanej danych na temat ich zachowania online, nie uzyskiwały też na to zgody.\n\nReklama\n\nCzytaj też Chorzy na raka bombardowani reklamami pseudoterapii na Facebooku\n\nReklama\n\nOrgan zobowiązał firmy do wdrożenia „łatwych i jasnych\" procesów uzyskiwania zgody i umożliwienia użytkownikom większej kontroli nad tym, jak dzielą się danymi o tym, co robią online z firmami.\n\nGoogle i Meta nie odniosły się do sprawy – firmy mogą jednak złożyć odwołanie od nałożonych na nie kar na drodze sądowej. Wniosek w tej sprawie musi wpłynąć do odpowiednich organów w ciągu 90 dni od otrzymania decyzji administracyjnej o grzywnach.\n\nReklama\n\nSerwis CyberDefence24.pl otrzymał tytuł #DigitalEUAmbassador (Ambasadora polityki cyfrowej UE). Jeśli są sprawy, które Was nurtują; pytania, na które nie znacie odpowiedzi; tematy, o których trzeba napisać – zapraszamy do kontaktu. Piszcie do nas na: [email protected]",
    "Korea Południowa. Szczątki dzieci w walizkach sprzedanych na aukcji. Policja zatrzymała matkę": "Po aukcji w Nowej Zelandii dokonano makabrycznego odkrycia. Okazało się, ze w sprzedanych walizkach znajdują się szczątki dzieci. Podejrzana o morderstwo jest matka ofiar. Kobieta została zatrzymana w Korei Południowej. Nie przyznaje się do winy.\n\n11 sierpnia w walizkach kupionych przez mieszkańca Auckland, mieście w północno-zachodniej części Nowej Zelandii, znaleziono ludzkie szczątki. Jak ustalili śledczy, były to zwłoki dwojga dzieci w wieku siedmiu i dziesięciu lat. Do samego morderstwa doszło prawdopodobnie w 2018 r.\n\n\n\nPo makabrycznym odkryciu i ustaleniu, kto może być matką dzieci, rozpoczęła się obława. Lokalna policja na polecenie policji krajowej określiła miejsce pobytu podejrzanej o morderstwo. Do aresztowania kobiety doszło w Korei Południowej - w domu w mieście Ulsan, około 300 km na południowy wschód od Seulu. Poinformowała o tym policja krajowa Nowej Zelandii.\n\nSzczątki dzieci w walizkach. Podejrzana: Nie zrobiłam tego\n\nKobieta jest obywatelką Nowej Zelandii urodzoną w Korei Południowej. Obywatelstwo nowozelandzkie miała uzyskać po imigracji. Jak informują lokalne media, podejrzana miała uciec z powrotem do Korei Południowej po dokonaniu przestępstwa. Zanim wprowadziła się do mieszkania znajomego, przebywała w Seulu.\n\nZOBACZ: Warszawa. Zwłoki niemowlęcia z ranami kłutymi, ranni chłopcy. Matka zatrzymana na cmentarzu\n\n\"Mąż podejrzanej i potencjalny ojciec zamordowanych dzieci prawdopodobnie zmarł w wyniku choroby\" - czytamy na portalu Yonhap Nes Agency, która poinformowała o sprawie.\n\n\n\nMatka zamordowanych małoletnich nie przyznaje się do winy. - Nie zrobiłam tego - powtarzała wielokrotnie, zakrywając głowę ubraniem.\n\nPolicja przekaże zatrzymaną kobietę seulskiej prokuraturze, a sąd w Seulu zdecyduje w sprawie jej ekstradycji – podała południowokoreańska agencja.\n\nWIDEO: Rosjanie uciekają przed mobilizacją. Finlandia planuje zamknąć granicę Twoja przeglądarka nie wspiera odtwarzacza wideo...\n\nnb/polsatnews.pl",
    "Korea Południowa domaga się ścigania Do Kwona przez Interpol": "Według Financial Times, południowokoreańscy prokuratorzy zwrócili się do Interpolu o wydanie czerwonej noty w sprawie Do Kwona. Kwon, współzałożyciel firmy kryptowalutowej Terraform Labs, rzekomo odmawia współpracy w ramach śledztwa dotyczącego krachu tokenów TerraUSD i LUNA o wartości 40 mld USD.\n\nCzerwone noty są wydawane w odniesieniu do poszukiwanych, którzy powinni stawić się przed sądem lub do odbycia kary. Strona internetowa Interpolu stwierdza, że czerwona nota to „wniosek do organów ścigania na całym świecie o zlokalizowanie i tymczasowe aresztowanie osoby w oczekiwaniu na ekstradycję, wydanie lub podobne działania prawne”.\n\nPołudniowokoreańscy prokuratorzy mieli również zwrócić się do ministerstwa spraw zagranicznych tego kraju o anulowanie południowokoreańskiego paszportu Kwona, ponieważ „najwyraźniej ucieka i nie ma zamiaru stawić się na przesłuchanie”.\n\nKwon zapewnia, że nie ucieka przed władzami\n\nKwon powiedział w sobotę, że nie próbuje unikać żadnych władz. – Nie uciekam przed jakąkolwiek agencją rządową. W pełni współpracuję i nie mam nic do ukrycia – napisał w odpowiedzi na doniesienia Reutera, który podawał, że według policji z Singapuru nie przebywa na terenie azjatyckiego państwa-miasta. Singapurska policja wyraziła gotowość udzielenia pomocy Korei Południowej „w ramach jej ustawodawstwa krajowego i zobowiązań międzynarodowych”.\n\nI am not “on the run” or anything similar – for any government agency that has shown interest to communicate, we are in full cooperation and we don’t have anything to hide — Do Kwon 🌕 (@stablekwon) September 17, 2022\n\nOstatnie znane miejsce pobytu Do Kwona to Singapur. Mimo tego, że nie ujawnia swej lokalizacji, wciąż jest aktywny w mediach społecznościowych. W sobotę opublikował tweeta: „Wiele można powiedzieć o społeczeństwie na podstawie sposobu, w jaki wychowuje ono swoją młodzież i grzebie swoich zmarłych”. Ponadto wskazał, że broni swego dobrego imienia w wielu jurysdykcjach i w najbliższych kilku miesiącach zamierza oczyścić się ze wszystkich zarzutów.",
    "1000000+. Korea Południowa walczy z demograficzną katastrofą": "fot. Jijul47 / / Shutterstock\n\nWładze Korei Południowej zamierzają wypłacać równowartość 3,5 tys. zł miesięcznie rodzicom nowo narodzonych dzieci - donosi Bloomberg. Dzietność w tym azjatyckim kraju jest najniższa na świecie.\n\nW ubiegłym roku zapaść demograficzna w Korei Południowej pogłębiła się. W przeszło 50-milionowym państwie na świat przyszło zaledwie 260,6 tys. dzieci. Współczynnik dzietności spadł do rekordowo niskiego poziomu 0,81 z 0,84 rok wcześniej. Oznacza to, że gdyby przeciętna Koreanka w poszczególnych fazach okresu rozrodczego rodziła z intensywnością obserwowaną w 2021 r., to urodziłaby niespełna 1 dziecko. W Polsce współczynnik dzietności wynosi 1,32, zastępowalność pokoleń zapewnia poziom powyżej 2,1.\n\nZ prognoz ONZ wynika, że populacja Korei Południowej skurczy się do końca stulecia o przeszło połowę, do 24 mln osób - poziomu z lat 50. XX wieku.\n\nDemograficzną katastrofę starają się wyhamować władze. Najnowszym pomysłem jest zdecydowana podwyżka świadczenia dla rodziców nowo narodzonych dzieci. Dotychczas otrzymywali oni po 300 tys. wonów (ok. 1050 zł) miesięcznie, dopóki dziecko nie ukończyło pierwszego roku życia. W przyszłym roku kwota ma wzrosnąć do 700 tys. wonów, a w 2024 r. - sięgnąć miliona wonów (ok. 3,5 tys, zł). Po tym, jak dziecko ukończy rok, w kolejnych 12 miesiącach rodzice będą przez kolejny rok otrzymywali połowę kwoty.\n\nMKa",
    "Korea Południowa zniosła embargo dla wieprzowiny i drobiu z UE. Na decyzji może skorzystać Polska": "\"Ministerstwo Rolnictwa, Żywności i Spraw Wsi Republiki Korei (MAFRA) podjęło decyzję o usunięciu długotrwałej bariery handlowej, która wpływała na wywóz produktów wieprzowych i drobiowych z UE, ponieważ Republika Korei uznaje obecnie rygorystyczne środki podjęte przez UE, mające na celu zwalczanie ognisk afrykańskiego pomoru świń i wysoce zjadliwej ptasiej grypy. Ta decyzja może odblokować handel o wartości 1 mld euro w kolejnych latach\" - czytamy w komunikacie.\n\nReklama\n\nDzisiejsza decyzja jest korzystna dla 11 krajów UE, które uzyskały zezwolenie na eksport drobiu i produktów drobiowych do Republiki Korei: Polski, Niemiec, Węgier, Belgii, Francji, Finlandii, Hiszpanii, Holandii, Szwecji, Danii i Litwy; oraz 14 państw członkowskich, które uzyskały zezwolenie na wywóz wieprzowiny i produktów wieprzowych. Są to: Polska, Niemcy, Węgry, Belgia, Francja, Finlandia, Hiszpania, Niderlandy, Szwecja, Dania, Słowacja, Austria, Irlandia i Portugalia.\n\nDo tej pory Republika Korei nakładała ogólnokrajowy zakaz przywozu wieprzowiny lub drobiu z państw członkowskich UE dotkniętych afrykańskim pomorem świń lub ptasią grypą, mimo że UE posiada ścisły system regionalizacji, dzięki któremu ogniska są ograniczane regionu, aby zapobiec rozprzestrzenianiu się na inne regiony.\n\nReklama\n\nPo uznaniu unijnych środków zapobiegających rozprzestrzenianiu się chorób, możliwy będzie eksport z obszarów w państwach UE, które są od nich wolne.\n\nPo przeprowadzeniu oceny technicznej Korea uznała, że handel może nadal odbywać się bezpiecznie z obszarów wolnych od choroby z państw członkowskich UE, podsumowano.\n\n(ISBnews)",
    "Korea Południowa. Azjatycki tygrys nowych technologii [Raport PWC]": "fot. freepik.com\n\nKorea Południowa jest państwem wysoko rozwiniętym i jedną z największych gospodarek świata, przynależąc tym samym do grupy G20. Korea znana jest jako jeden z tzw. „azjatyckich tygrysów”, których wspólną cechą był wyjątkowo szybki wzrost gospodarczy w drugiej połowie XX wieku.\n\nPodczas gdy tempo wzrostu gospodarki Korei spadło w ostatnich pięciu latach, to stabilnie rośnie poziom napływających do kraju inwestycji. W 2020 roku ich wartość wyniosła 264,9 mld USD. Koreę wyróżnia relatywnie wysoki poziom praworządności oraz wysoka wartość indeksu kapitału ludzkiego – jest to czwarty pod tym względem kraj na świecie (dane za 2020 rok). Wynika to m.in. z bardzo wysokiego odsetka osób, które kończą studia wyższe\n\nW ogólnym rankingu najbardziej atrakcyjnych krajów dla polskich inwestycji zagranicznych Korea Południowa zajmuje 8. miejsce. Kraj ten jest atrakcyjnym kierunkiem także dla przedsiębiorstw chcących zwiększyć sprzedaż oraz tych działających w sektorze przetwórstwa dóbr produkcyjnych, budownictwa, handlu oraz ICT. Może to wynikać z relatywnie wysokiego poziomu PKB per capita (31,5 tys. dolarów w 2020 roku). Warto zwrócić uwagę na pozycję Korei jako jednego ze światowych liderów w sektorze ICT, co potwierdza m.in. wysoka pozycja w ICT Development Index.\n\nZalety kraju to również wysoko wykształcona siła robocza oraz nowoczesna infrastruktura. Koreę charakteryzuje także szczególnie prężny sektor przemysłowy – jest piątym na świecie producentem dóbr przemysłowych. Barierę dla polskich inwestorów mogą stanowić wysoka konkurencja na koreańskim rynku oraz relatywnie niska rozpoznawalność polskich przedsiębiorstw i towarów.\n\n***Materiał pochodzi z raportu PwC i i PFR TFI: Polskie inwestycje zagraniczne: nowe trendy i kierunki. Jak pandemia zmieniła rynek BIZ? którego pełną zawartość możesz zobaczyć i pobrać klikając w poniższy przycisk\n\nPobierz raport",
    "Premier: współpraca z USA i Koreą Południową podnosi poziom uzbrojenia naszej armii": "Premier Mateusz Morawiecki przebywa w Kielcach, gdzie odbywa się XXX Międzynarodowy Salon Przemysłu Obronnego (MSPO). Szef rządu podczas konferencji prasowej wskazywał, że przedmiotem bardzo wielu dyskusji jest to, \"co jest dziś najbardziej potrzebne, by w skuteczny sposób bronić NATO, granic NATO i poszczególnych państw\".\n\n- I my wiemy najlepiej, że tylko ten jest wspierany, broniony, kto potrafi się sam bronić. Dlatego dziś przygotowujemy najlepszą, najnowocześniejszą broń dla naszej armii. Najlepsza broń to skuteczna, nowoczesna i - jeśli tylko możliwe - to także polska - mówił szef rządu.\n\nWspółpraca z partnerami\n\n- Ale współpracujemy z dostawcami, sojusznikami z kilku kluczowych państw świata. Stany Zjednoczone, Wielka Brytania, Korea, Francja to nasi partnerzy w różnych działaniach związanych z wyposażeniem polskiej armii - zaznaczył.\n\nJednak - jak mówił - przede wszystkim to współpraca z USA i Koreą Południową, która podnosi poziom uzbrojenia naszej armii do zupełnie innego stanu, do takiego poziomu, w którym będziemy mogli dużo bardziej skutecznie razić przeciwnika.\n\nJak zauważył, armia ma celu przede wszystkim odstraszanie. - Chcesz pokoju, gotuj się do wojny - stara rzymska maksyma. My przygotowujemy jak najsilniejszą armię, by zapewnić bezpieczeństwo. (...) To nasz podstawowy imperatyw działania - podkreślił\n\nXXX Międzynarodowy Salon Przemysłu Obronnego\n\nPonad 600 wystawców z 30 krajów świata prezentuje swoje produkty i usługi militarne w Kielcach. We wtorek oficjalnie otwarto tam Międzynarodowy Salon Przemysłu Obronnego.\n\nDoroczna impreza odbywa się na terenie Targów Kielce. Otworzył ją symbolicznie wiceszef rządu i minister obrony narodowej Mariusz Błaszczak. Przypominał, że Salon jest platformą wymiany doświadczeń oraz okazją do zawierania kontraktów na dostawy sprzętu.\n\n- Priorytetem dla polskich władz jest bezpieczeństwo. Przygotowywaliśmy się, by zbudować zdolności obronne i siły zbrojne Rzeczpospolitej. Również sytuacja na Ukrainie pokazuje, że mieliśmy rację, że postawiliśmy na bezpieczeństwo. Z tego powodu, że bezpieczeństwo to po prostu warunek rozwoju - wyjaśniał w Kielcach minister.\n\nOd ponad sześciu miesięcy i rozpoczęcia wojny na Ukrainie spojrzenie na bezpieczeństwo zmieniło się, co widać też w Kielcach - dodał prezes Polskiej Grupy Zbrojeniowej Sebastian Chwałek. - Zmieniła się sytuacja geopolityczna i te zmiany determinują też zmiany w postrzeganiu bezpieczeństwa. Targi dadzą możliwość prezentacji wielu polskim firmom, w tym tych z PGZ, ale i innym polskim czy zagranicznym podmiotom prezentacji najbardziej nowoczesnego sprzętu, który będzie służyć bezpieczeństwu - wskazywał.\n\nW ciągu trzech dekad Międzynarodowy Salon Przemysłu Obronnego urósł do rangi trzeciej co do wielkości imprezy targowo-wystawienniczej poświęconej militariom w Europie - przypominał prezes Targów Kielce, Andrzej Machoń: \"kiedy dokonujesz wyboru, zmieniasz naprawdę przyszłość. Salon przez ostatnie 30 lat - sądzę, że dał polskim firmom do korzystania ze światowych osiągnięć.\n\nCzytaj także:\n\nModernizacja armii i umacnianie obronności kraju jest strategicznym działaniem dla poprawy bezpieczeństwa każdego państwa. Tu historia łączy się z teraźniejszością\" - mówił podczas otwarcia gospodarz uroczystości.\n\n***\n\nKielecki MSPO potrwa do piątku. W sobotę - Dzień Otwarty.\n\nas",
    "Korea Południowa: Samoloty FA-50. Mariusz Błaszczak podpisał umowę": "W piątek 16 września minister obrony narodowej Mariusz Błaszczak, w obecności prezydenta Andrzeja Dudy, podpisał w Mińsku Mazowieckim umowę z Koreą Południową na zakup 48 samolotów FA-50.\n\nSamoloty FA-50 dla Polski. Mariusz Błaszczak podpisał umowę\n\nJak zaznaczył Błaszczak, myśliwca FA-50 są podobnej konstrukcji co amerykańskie F-16, co w znacznym stopniu ułatwi naukę ich obsługi przez polskich lotników.\n\nSzef resortu obrony dodał także, że umowy na zakup FA-50 zawierają pakiet szkoleniowy oraz logistyczny. - Zakup ten jest spowodowany zagrożeniem, jakie płynie do nas ze Wschodu - mówił Mariusz Błaszczak.\n\nReklama\n\n- To kolejny historyczny dzień, kiedy otwierają się nowe perspektywy przed siłami zbrojnymi. Została podpisana umowa na nowoczesne samoloty z Korei Południowej - zaznaczył minister i wicepremier. Zaznaczył też, że stare samoloty zostaną zastąpione nowoczesnymi samolotami FA-50.\n\n- To będzie skok generacyjny. FA-50 są z tej samej generacji, co F-16, to będzie znaczące wzmocnienie polskich Sił Powietrznych. Już w przyszłym roku do Mińska Mazowieckiego trafi 12 egzemplarzy FA-50. Będą one skonfigurowane w taki sposób, w jaki są one używane w Korei Południowej. W listopadzie tego roku polscy piloci polecą do Korei, żeby szkolić się na FA-50 - mówił Błaszczak.\n\nJak dodał, zamawiając nowoczesną broń dla polskiego wojska resort obrony się czterema kryteriami: potrzeby, nowoczesności, szybkości i pewności dostaw i kompatybilności. - Wszystkie te kryteria są spełnione z Koreą Płd - podkreślił minister.\n\nFA-50 dla Polski. Adrzen Duda: Początek końca\n\n- To niezwykle ważny moment w ostatnich dziejach Polskich Sił Zbrojnych. Ten dzień wyznacza początek końca obecności sowieckich samolotów myśliwskich w naszej armii - mówił z kolei prezydent Andrzej Duda.\n\n- Będziemy mieli w dyspozycji polskich sił powietrznych pełną specjalizację myśliwską umożliwiającą wykonywanie rożnego rodzaju zadań i misji. Zakładamy, że na najbliższe dziesięciolecia nie jest to koniec zakupów - zaznaczył prezydent.\n\nDuda dodał, że tempo, w jakim doszło do podpisania tych umów, pokazuje poziom zaufania pomiędzy Polską a Koreą. - Nasi koreańscy partnerzy patrzą na naszą współpracę w zakresie kupna samolotów także jako otwarcie na rynek europejski i Sojuszu Północnoatlantyckiego - podkreślił.",
    "Cykl ATP wraca do Korei Południowej. Finalista wielkoszlemowy największą gwiazdą turnieju": "Cykl ATP wraca do Korei Południowej. Finalista wielkoszlemowy największą gwiazdą turnieju\n\nCasper Ruud jest najwyżej rozstawionym uczestnikiem rozpoczynającego się w poniedziałek turnieju 250 w Seulu, który będzie rozgrywany na kortach twardych. To powrót cyklu ATP Tour do Korei Południowej po 26 latach.\n\nPAP/EPA / ANDY RAIN / Na zdjęciu: Casper Ruud\n\nOrganizatorom udało się namówić na występ kilka znaczących postaci cyklu. Największą gwiazdą turnieju będzie Casper Ruud (ATP 2). Norweg, tegoroczny finalista Rolanda Garrosa i US Open, w I rundzie ma wolny los, a rywalizację rozpocznie od meczu z kwalifikantem bądź z Marcosem Gironem (ATP 58). Z kolei jego potencjalnym ćwierćfinałowym rywalem jest oznaczony \"szóstką\" Daniel Evans (ATP 25).\n\nNa starcie pojawią się również walczący o kwalifikację do ATP Finals Cameron Norrie (ATP 8) i Taylor Fritz (ATP 12). W gronie kandydatów do tytułu znajdują się też Denis Shapovalov (ATP 24) czy Borna Corić (ATP 26), niespodziewany triumfator zawodów Masters 1000 w Cincinnati.\n\nW deblu najwyżej rozstawieni zostali Raven Klaasen i Nathaniel Lammons. W turnieju zabraknie reprezentantów Polski.\n\nEugene Korea Open Tennis Championships odbędzie się w dniach 26 września - 2 października na kortach twardych. Zwycięzca otrzyma 250 punktów do rankingu ATP i ponad 170 tys. dolarów premii finansowej.\n\nEugene Korea Open Tennis Championships, Seul (Korea Południowa)\n\nATP 250, kort twardy, pula nagród 1,117 mln dolarów\n\nLosowanie głównej drabinki:\n\nCasper Ruud (Norwegia, 1)\n\nQ - Marco Giron (USA)\n\nTaro Daniel (Japonia) - Emilio Gomez (Ekwador)\n\nYoshihito Nishioka (Japonia) - Daniel Evans (Wielka Brytania, 5)\n\nTaylor Fritz (USA, 3) wolny los\n\nMackenzie McDonald (USA) - Pedro Martinez (Hiszpania)\n\nChun-Hsin Tseng (Tajwan) - Christopher O'Connell (Australia)\n\nQ - Miomir Kecmanović (Serbia, 7)\n\nBorna Corić (Chorwacja, 6) - Radu Albot (Mołdawia)\n\nSteve Johnson (USA) - Ji-Sung Nam (Korea Południowa, WC)\n\nQ - Jaume Munar (Hiszpania)\n\nDenis Shapovalov (Kanada, 4) wolny los\n\nJenson Brooksby (USA, 8) - Q\n\nSoonwoo Kwon (Korea Południowa) - Brandon Nakashima (USA)\n\nSeong-Chan Hong (Korea Południowa, WC) - Kaichi Uchida (Japonia, WC)\n\nCameron Norrie (Wielka Brytania, 2) wolny los\n\n\"Czuć pustkę\". Cały świat oddaje hołd Federerowi\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Casper Ruud wygra turniej w Seulu? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Niespodzianka na inaugurację w Seulu. Wymarzony debiut Amerykanina": "Niespodzianka na inaugurację w Seulu. Wymarzony debiut Amerykanina\n\nW poniedziałek rozpoczął się turniej ATP 250 na kortach twardych w Seulu. Już w pierwszym dniu zawodów doszło do sensacji, bowiem z imprezą pożegnał się rozstawiony z siódmym numerem Miomir Kecmanović.\n\nPAP/EPA / ERIK S. LESSER / Na zdjęciu: Miomir Kecmanović\n\n- To trochę surrealistyczne. Codziennie oglądam mecze w telewizji. Wielu z tych gości uważam za swoich rówieśników i czuję, że gram na całkiem niezłym poziomie, ale po prostu będąc w głównej drabince turnieju ATP... Myślałem, że muszę mieć trochę więcej doświadczenia - powiedział Kovacević (cytat za atptour.com).\n\n24-latek jest synem Serba i Bośniaczki, ale wychował się w Nowym Jorku i gra pod amerykańską flagą. Dzięki wygranej nad 32. w światowej klasyfikacji Kecmanoviciem awansował do II rundy imprezy ATP 250 w Seulu. Jego kolejnym przeciwnikiem będzie Tajwańczyk Chun Hsin Tseng lub Australijczyk Christopher O'Connell.\n\nKovacević dostał się do głównej drabinki, bo ze startu w koreańskiej stolicy zrezygnowali Chorwat Borna Corić, a także Amerykanie Marcos Giron i Brandon Nakashima, którzy w niedzielę grali o tytuł w San Diego. Ich miejsca, oprócz Amerykanina, zajęli Brytyjczyk Ryan Peniston i Japończyk Hiroki Moriya. Ten ostatni rozegrał już w poniedziałek pierwszy mecz w turnieju głównym. Nie sprostał jednak Radu Albotowi, który wygrał 6:3, 6:4. Na drodze Mołdawianina w 1/8 finału stanie Amerykanin Steve Johnson lub Koreańczyk Ji Sung Nam.\n\nPierwszych rywali poznali w poniedziałek Cameron Norrie i Denis Shapovalov, którzy na początek otrzymali wony los. Oznaczony \"dwójką\" Brytyjczyk zmierzy się z Japończykiem Kaichim Uchidą, który wygrał 6:4, 6:2 pojedynek dzikich kart z Koreańczykiem Seong-Chanem Hongiem. Natomiast przeciwnikiem grającego z \"czwórką\" Kanadyjczyka został Jaume Munar. Hiszpan wywalczył awans do II rundy po tym, jak Japończyk Yosuke Watanuki był zmuszony skreczować przy stanie 1:2 z powodu kontuzji kostki.\n\nEugene Korea Open Tennis Championships, Seul (Korea Południowa)\n\nATP 250, kort twardy, pula nagród 1,117 mln dolarów\n\nponiedziałek, 26 września\n\nI runda gry pojedynczej:\n\nAleksandar Kovacević (USA, LL) - Miomir Kecmanović (Serbia, 7) 6:4, 6:4\n\nRadu Albot (Mołdawia) - Hiroki Moriya (Japonia, LL) 6:3, 6:4\n\nJaume Munar (Hiszpania) - Yosuke Watanuki (Japonia, Q) 2:1 i krecz\n\nKaichi Uchida (Japonia, WC) - Seong-Chan Hong (Korea Południowa, WC) 6:4, 6:2\n\nwolne losy : Casper Ruud (Norwegia, 1); Cameron Norrie (Wielka Brytania, 2); Taylor Fritz (USA, 3); Denis Shapovalov (Kanada, 4)\n\nCzytaj także:\n\nŁotyszka bez drugiego tytułu w Seulu. Jest nowa mistrzyni\n\nChinka nie zatrzymała rewelacji ostatnich miesięcy. Znamy mistrzynię turnieju w Tokio\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Aleksandar Kovacević awansuje do ćwierćfinału? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "100 tys. zakażeń im nie przeszkadzało. Kraj będący marzeniem podróżników łagodzi obostrzenia": "O planowanym łagodzeniu obostrzeń poinformowała w środę Japonia. Kraj kwitnącej wiśni już od 7 września nie będzie wymagał od zaszczepionych podróżnych przedstawienia wyników testów na COVID-19. Zwiększy się również dzienny limit turystów mogących przekraczać granicę tego kraju.\n\nJaponia to jednak niejedyny kraj w Azji, który w najbliższych dniach poluzuje zasady wjazdu. Na podobny krok zdecydowała się również Korea Południowa.\n\nKorea Południowa łagodzi zasady wjazdu. Częściowy koniec z testami\n\nKorea Południowa to z pewnością jeden z krajów, który znajduje się wysoko na liście marzeń wielu podróżników na całym świecie. Niestety z powodu pandemii koronawirusa dotarcie do niego nie było łatwe. Wszystko wskazuje jednak na to, że poprawiająca się sytuacja pozytywnie wpłynie również na sektor turystyczny.\n\nZgodnie z najnowszymi informacjami przekazanymi przez władze w Seulu już od soboty 2 września osoby podróżujące do Korei Południowej nie będą musiały przedstawiać negatywnego wyniku testu na koronawirusa wykonanego przed przyjazdem. Niestety turyści nadal będą musieli wykonać test PCR w ciągu 24 godzin od przybycia i uzyskać negatywny wynik.\n\nCo ciekawe, decyzja o złagodzeniu zasad wjazdu do Korei Południowej zapadła w momencie, kiedy w kraju dzienna średnia zachorowań utrzymuje się na poziomie 100 tys. przypadków. To i tak o wiele mniej niż w połowie sierpnia, kiedy to średnia zachorowań oscylowała w okolicy 180 tys. zakażeń. „Tygodniowa liczba infekcji spadła po raz pierwszy od dziewięciu tygodni, a wirus wykazuje oznaki spowolnienia” – mówił w środę Lee Ki-il, drugi wiceminister zdrowia w kraju, uzasadniając decyzję o złagodzeniu obostrzeń.\n\nPrzypominamy również, że w Korei Południowej nadal obowiązkowe jest zasłanianie ust i nosa w pomieszczeniach zamkniętych. Dodatkowo osoby, które uzyskają pozytywny wynik testu na koronawirusa, będą musiały poddać się 7-dniowej kwarantannie.\n\nCzytaj też:\n\nNie toalety czy stoliki są najbrudniejsze w samolocie. Epidemiolog o zagrożeniach w podróży",
    "Kolejny turniej Magdy Linette. Polka zagra w Seulu": "Kolejny turniej Magdy Linette. Polka zagra w Seulu\n\nMagda Linette z Indii przeniesie się do Korei Południowej. W Seulu (WTA 250) pierwszą rywalką polskiej tenisistki będzie Holenderka Arianne Hartono. Z numerem pierwszym rozstawiona została Łotyszka Jelena Ostapenko.\n\nWP SportoweFakty / Tomasz Fijałkowski / Na zdjęciu: Magda Linette\n\nNa starcie pojawiły się dwie wielkoszlemowe mistrzynie w singlu. Łotyszka Jelena Ostapenko (nr 1) spotka się z Koreanką Boyoung Jeong. Brytyjkę Emmę Raducanu (nr 6) czeka starcie z Japonką Moyuką Uchijimą. Jekaterina Aleksandrowa (nr 2) zmierzy się z Amerykanką Asią Muhammad.\n\nChinkę Lin Zhu (nr 4) los skojarzył z Koreanką Su Jeong Jang. Przeciwniczką Warwary Graczewej (nr 5) będzie Anna Blinkowa. Tatjana Maria (nr 7) zmierzy się z Eugenie Bouchard. Obie najlepszy wielkoszlemowy rezultat zanotowały w Wimbledonie. Niemka w tym sezonie osiągnęła półfinał, a Kanadyjka w Londynie doszła do finału w 2014 roku. Kanadyjka Rebecca Marino (nr 8) trafi na Chorwatkę Janę Fett.\n\nTytułu broniła będzie Zhu. W zeszłym roku był to challenger, czyli turniej rangi WTA 125. Z dawnych mistrzyń na starcie pojawiła się jeszcze Ostapenko (2017). Linette jest finalistką tego turnieju z 2019.\n\nHana Bank Korea Open, Seul (Korea Południowa)\n\nWTA 250, kort twardy, pula nagród 251,7 tys. dolarów\n\nLosowanie głównej drabinki:\n\nJelena Ostapenko (Łotwa, 1) - Boyoung Jeong (Korea Południowa, WC)\n\nAnastazja Gasanowa - Astra Sharma (Australia, Q)\n\nChloe Paquet (Francja) - Katie Swan (Wielka Brytania)\n\nJana Fett (Chorwacja, Q) - Rebecca Marino (Kanada, 8)\n\nMagda Linette (Polska, 3) - Arianne Hartono (Holandia)\n\nKristina Mladenović (Francja) - Sohyun Park (Korea Południowa, WC)\n\nLinda Fruhvirtova (Czechy) - Yanina Wickmayer (Belgia)\n\nEmma Raducanu (Wielka Brytania, 6) - Moyuka Uchijima (Japonia)\n\nTatjana Maria (Niemcy, 7) - Eugenie Bouchard (Kanada)\n\nKimberly Birrell (Australia) - Priscilla Hon (Australia)\n\nMaddison Inglis (Australia) - Ankita Raina (Indie, Q)\n\nSu Jeong Jang (Korea Południowa) - Lin Zhu (Chiny, 4)\n\nWarwara Graczewa (5) - Anastazja Blinkowa\n\nLizette Cabrera (Australia, Q) - Lulu Sun (Szwajcaria, Q)\n\nDayeon Back (Korea Południowa, Q) - Na-Lae Han (Korea Południowa, WC)\n\nAsia Muhammad (USA) - Jekaterina Aleksandrowa (2)\n\nZobacz także:\n\nKatarzyna Kawa zagrała w Tokio. Trzy sety z reprezentantką gospodarzy\n\nŁukasz Kubot i Jan Zieliński dopełnili formalności. Polska pokonała Indonezję\n\nCzy Magda Linette osiągnie półfinał w Seulu? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "L4 w pracy? Korea nie ma takich przywilejów. Pracownicy pracują podczas choroby": "L4? Nie w Korei. Pracownicy pracują podczas choroby\n\nJak pisze Mijin Mok, autorka książki \"7736 km. Pomiędzy Koreą Południową a Polską\", tamtejsi pracownicy nie mogą liczyć na luksusy takie jak zwolnienie chorobowe. Praca stanowi priorytet i okazuje się być ważniejsza niż choroba. Gdy Koreańczycy źle się czują zazwyczaj i tak udają się do pracy i dopiero w momencie stwierdzenia przez przełożonego, że dana osoba rzeczywiście nie jest w najlepszym stanie, odsyłana jest do domu. Dodatkowo jeśli ktoś choruje dłużej, wtedy zostaje zmuszona do wzięcia bezpłatnego urlopu.\n\nForum w Karpaczu 2022: Piotr Najbuk Rozwijamy nasz serwis dzięki wyświetlaniu reklam. Blokując reklamy, nie pozwalasz nam tworzyć wartościowych treści. Wyłącz AdBlock i odśwież stronę.\n\nWarunki pracy w Korei Południowej\n\nMieszkańcy Korei Południowej na co dzień w pracy muszą mierzyć się z niekiedy trudnymi warunkami zatrudnienia i nie mają możliwości negocjować zmian. Przykładowo na Koreańczyków bardzo często spada obowiązek nadgodzin. Tam traktowane jest to jako norma, za którą nie należy się pracownikowi pochwała, a już tym bardziej dodatkowe pieniądze. Pracownicy nie otrzymują z tego tytułu dodatkowego wynagrodzenia, ani też go nie oczekują. Miejsce pracy to niemalże dom dla koreańskiej kultury.\n\nW kwestii urlopów sytuacja wygląda podobnie co w Polsce. Każdy ma możliwość skorzystania z płatnego urlopu. Tym, co przepracowali minimum 80 dni w ciągu roku przysługuje 15 dni, a ci, których staż pracy jest dłuższy niż trzy lata, mogą otrzymać 16 dni. Co dwa kolejne lata do puli dni urlopowych dochodzi jeden dzień.",
    "Polska branża mięsna może wrócić na lukratywny rynek": "Korea Południowa będzie uznawała zasady regionalizacji wobec afrykańskiego pomoru świń oraz wysoce zjadliwej grypy ptaków. Kilkanaście krajów UE będzie mogło powrócić tam ze swoim asortymentem wieprzowym i drobiowym.\n\nPolska utraciła możliwość eksportu wieprzowiny do Korei Południowej w momencie wystąpienia ASF na terenie Polski w 2014 r. Lista krajów azjatyckich, które zamknęły swoje granice była długa, wśród nich znalazła się też Korea Południowa uważana za lukratywny i rozwojowy rynek, który ceni sobie wieprzowinę wysokiej jakości.\n\nPo wielu latach Korea Południowa zmieniła swoje podejście i decyduje się na uznanie zasad regionalizacji względem afrykańskiego pomoru świń oraz wysoce zjadliwej grypy ptaków.\n\nJak informuje Komisja Europejska: Ministerstwo Rolnictwa, Żywności i Spraw Wsi Republiki Korei (MAFRA) podjęło decyzję o usunięciu długotrwałej bariery handlowej, która wpływała na wywóz produktów wieprzowych i drobiowych z UE, ponieważ Republika Korei uznaje obecnie rygorystyczne środki regionalizacji UE mające na celu zwalczanie ognisk afrykańskiego pomoru świń i wysoce zjadliwej ptasiej grypy. Ta decyzja może odblokować ponad miliard euro handlu w kolejnych latach.\n\nKtóre kraj mogą wznowić eksport wieprzowiny i drobiu do Korei Południowej?\n\nDecyzja jest korzystna dla 11 krajów UE, które uzyskały zezwolenie na eksport drobiu i produktów drobiowych do Republiki Korei – Niemiec, Polski, Węgier, Belgii, Francji, Finlandii, Hiszpanii, Holandii, Szwecji, Danii i Litwy; oraz 14 państw członkowskich, które uzyskały zezwolenie na wywóz wieprzowiny i produktów wieprzowych – Niemcy, Polska, Węgry, Belgia, Francja, Finlandia, Hiszpania, Niderlandy, Szwecja, Dania, Słowacja, Austria, Irlandia i Portugalia.\n\nKE podkreśla, że ta decyzja świadczy o zaufaniu do unijnego systemu kontroli. Decyzja ta pozwala na bardziej stabilny handel, co jest korzystne nie tylko dla eksporterów z UE, ale oznacza również, że koreańscy konsumenci mogą nadal korzystać z wysokiej jakości i bezpiecznych produktów wieprzowych i drobiowych z UE. Dzięki tej decyzji Republika Korei dalej dostosowuje swoje warunki przywozu do zobowiązań podjętych w ramach WTO oraz umowy o wolnym handlu między UE a Republiką Korei.\n\nRegionalizacja względem chorób nie była uznawana przez Koreę Południową\n\nDo tej pory Republika Korei nakładała ogólnokrajowy zakaz przywozu wieprzowiny lub drobiu z państw członkowskich UE dotkniętych afrykańskim pomorem świń lub wysoce zjadliwą ptasią grypą, mimo że UE posiada ścisły system regionalizacji, dzięki któremu ogniska są ograniczane regionu, aby zapobiec rozprzestrzenianiu się na inne regiony. Po uznaniu unijnych środków regionalizacyjnych, które są obecnie odzwierciedlone w zmienionych wymaganiach Republiki Korei dotyczących zdrowia przy imporcie, umożliwia on kontynuację wywozu z obszarów w państwach członkowskich UE, które są wolne od tych chorób, zamiast nakładać ogólnokrajowy zakaz w przypadku wystąpienia ognisk tych chorób zwierząt.",
    "Nowy południowokoreański dron stealth uderzy w obronę przeciwlotniczą Korei Północnej": "Korea Południowa pracuje nad bezzałogowymi systemami powietrznymi od ponad dziesięciu lat. Obecnie powstaje nowy południowokoreański dron stealth\n\nLotnictwo Korei Południowej najwyraźniej rozwija się w najlepsze, bo ledwie w lipcu kraj pochwalił się udanym 33-minutowym lotem rodzimego samolotu odrzutowego KF-21 (zdjęcie powyżej), a teraz pojawiły się doniesienia co do aspiracji kraju na poletku dronów. Wedle nieoficjalnych informacji (via Business Insider) Korea Południowa stara się obecnie rozwijać latające drony wojskowe (UAV) typu stealth, które byłyby wykorzystywane do m.in. neutralizacji północnokoreańskiego systemu obrony przeciwlotniczej “z ukrycia” i tym samym bez możliwości kontrataku.\n\nCzytaj też: Katiusza zwana organami Stalina. Najpopularniejsze wyrzutnie rakietowe ZSRR straszyły upiornym wizgiem\n\nWspomniany raport serwisu Business Insider nie jest przykładem wiadomości “zasłyszanych z tajemniczych źródeł”, a informacji od przedstawicieli firmy Korean Air. To ta właśnie południowokoreańska firma rozpoczęła pracę w tym segmencie w zeszłym roku i do tej pory ukończyła podstawowy projekt. Zainteresowała nim władze na tyle, że właśni dostała zlecenie od Koreańskiej Agencji Rozwoju Obronnego na opracowanie szczegółowego projektu nowego drona stealth. Warto podkreślić, że nie jest to firma, która stoi za wspomnianym samolotem KF-21, bo za niego odpowiada Korea Aerospace Industries.\n\nCzytaj też: Dla Amerykanów to czarne dziury. Dlaczego te rosyjskie okręty podwodne niepokoją USA?\n\nTeraz firma Korean Air będzie odpowiedzialna nawet za opracowanie “załogowo-niezałogowego systemu zespołowego”, czyli takiego, który połączy załogowe odrzutowce z 3-4 bezzałogowymi dronami stealth podczas udziału w misjach takich jak ataki powietrze-ziemia, nadzór i walka.",
    "\"Współpraca gospodarcza i bezpieczeństwo energetyczne\". Premier Morawiecki rozmawiał z prezydentem Korei Płd.": "W komunikacie po spotkaniu podkreślono, że premier Mateusz Morawiecki oraz prezydent Yoon Suk-yeol omówili kwestie współpracy gospodarczej Polski i Korei, bezpieczeństwa energetycznego oraz energetyki jądrowej w obliczu nieustającej agresji Rosji.\n\n\n\nJak zaznaczono, wojna na terenie Ukrainy nie ustaje, a skutki agresji rosyjskiej odczuwa wiele państw. Szeroko rozumiane bezpieczeństwo krajów jest zagrożone. Wzmocnienie współpracy pomiędzy poszczególnymi państwami jest kluczowe.\n\n\n\n\"Szef polskiego rządu wyraził zadowolenie z pogłębienia polsko-koreańskich relacji w ciągu ostatnich lat. Polska widzi partnerstwo z Republiką Korei jako istotny element naszej polityki zagranicznej\" - czytamy w komunikacie.\n\n\n\nPodkreślono, że dotkliwą i nieuniknioną konsekwencją wojny na terenie Ukrainy jest zagrożenie dla bezpieczeństwa energetycznego.\n\n\"Dlatego Polska podejmuje zdecydowane kroki w kierunku zabezpieczenia tego sektora. Koreański dostawca technologii - Korea Hydro & Nuclear Power – wyraził zainteresowanie udziałem w programie polskiej energetyki jądrowej. 21 kwietnia 2022 r. złożył ofertę na budowę elektrowni jądrowych w Polsce\" - zaznaczono w komunikacie.\n\n\n\nWspółpraca w energetyce wodorowej\n\nPrzypomniano też, że 30 czerwca 2022 r. Minister Klimatu i Środowiska Anna Moskwa zawarła porozumienie z Ministrem Handlu, Przemysłu i Energii Republiki Korei w sprawie współpracy energetycznej w zakresie m.in. technologii wodorowych, OZE, CCU/CCS, elektro-mobilności, inteligentnych sieci, efektywności energetycznej i pokojowego wykorzystania energii jądrowej.\n\n\n\nWedług komunikatu, równie istotne, w obliczu agresji Rosji, jest wzmocnienie współpracy Polski i Korei w zakresie obronności. Przypomniano, że w ciągu ostatnich dwóch lat intensywność kontaktów w pionie uzbrojenia ze stroną koreańską znacząco wzrosła. W lipcu 2022 roku zostały podpisane umowy w sprawie dostarczenia polskim siłom zbrojnym koreańskich czołgów K2, armatohaubic K9 oraz samolotów FA-50 - czytamy.\n\n\n\n\n\n🇵🇱🇰🇷Transakcja między Polską a Koreą Południową zaplanowana jest na piątek, 26. tego miesiąca. Składa się z 180 sztuk czołgów K2 (14,3 mld zł) i 48 sztuk AHS K9 (3,6 mld zł) jako pierwszy eksport i rozpocznie dostawy do Polski pod koniec tego roku. 1/2 pic.twitter.com/hjXnG1c5Y9 — Hyunmin Park (@HyunminPppp) August 24, 2022\n\nPrzyjaźń polsko-koreańska\n\nPodkreślono też, że od 2013 r. Polska i Korea Pd. są połączone partnerstwem strategicznym. \"Co więcej, Korea Południowa jest drugim partnerem handlowym Polski w Azji Wschodniej. Na przestrzeni ostatnich lat dwustronny handel znacząco urósł. W 2021 r. obroty handlowe zamknęły się kwotą 8,6 mld USD i były o 23,6 proc. wyższe niż w 2020 r.\" - zaznaczono.\n\nZgodnie z komunikatem, największym pozaeuropejskim inwestorem w Polsce jest Korea Południowa. Jak wymieniono, najbardziej obiecujące sektory współpracy inwestycyjnej z firmami koreańskimi to: telekomunikacyjny, samochodowy (w tym elektromobilność i cyberbezpieczeństwo)\n\n\n\n\"Cieszymy się z dotychczasowych efektów gospodarczej kooperacji naszych państw i liczymy na jej udynamicznienie w następnych latach\" - głosi komunikat.\n\nPAP/ho",
    "Potężny supertajfun zagrozi milionom ludzi. Niesie gigantyczny wiatr i deszcz. Hinnamnor wolno się porusza": "Po długim okresie względnego spokoju w kolejnych miesiącach spodziewamy się uaktywnienia cyklonów tropikalnych na Pacyfiku i Atlantyku. Ośrodki te będą mieć wpływ na nagłe zmiany prognoz pogody. Oczy meteorologów są obecnie skierowane na supertajfun Hinnamnor, jaki przemieszcza się na południe od centrum Japonii. W jego zasięgu znajduje się aktualnie południowa wyspa Okinawa będąca największą wyspą archipelagu, znajdującego się w środkowej części łańcucha Riukiu na Oceanie Spokojnym. Tajfun osiągnął najwyższy 5 stopień klasyfikacji. Średnia prędkość wiatru osiągała 260 km/h. W porywach wiatr mógł mieć nawet 300 km/h. Prognozy przemieszczenia tajfunu nie są jeszcze stabilne, ale wygląda na to, że za kilka dni Hinnamnor może się znaleźć na obszarze między Koreą Południową i Japonią. Wskazuje na to najnowsza prognoza modelu ECMWF.\n\nPołożenie supertajfunu Hinnamnor o godzinie 15:20 (czasu polskiego), 31 sierpnia 2022. Foto: Satelita himawari-8\n\n\n\nAktualnie tajfun osłabł do 4 kategorii. Generuje wiatr o średniej prędkości 230 km/h. W porywach jest silniejszy. Hinnamnor, jako burza tropikalna powstał na otwartych wodach Pacyfiku 28 sierpnia. Dość szybko nastąpiła jego intensyfikacja bo już 29 sierpnia stał się tajfunem 1 kategorii, a wczoraj 30.08 osiągnął najwyższą 5 kategorię stając się pełnoprawnym supertajfunem. Prognozy na kolejne dni przewidują jego przejściowe osłabnięcie, a później powrót do 4 kategorii.\n\n\n\nAktualne położenie i prognozowane przemieszczenie wraz z klasyfikacją tajfunu Hinnamnor na początku września 2022. Dane: CIMS\n\n\n\nNajnowsze niepewne wyliczenia numeryczne zakładają jego chwilowe przesunięcie się na południowy zachód od obecnego centrum, a później nagły zwrot na północ. Dzięki temu tajfun ma raczej ominąć Tajwan. Głównym zagrożeniem na drodze tajfunu są ogromne fale sztormowe i potężne porywy wiatru, ale również olbrzymie opady deszczu. Tajfun przemieszcza się wolno z prędkością 21 km/h, a przez to następuje duża kumulacja sumy opadów. Deszcz, a także lawiny błotne i powodzie mogą być dodatkowym niebezpiecznym zjawiskiem w przypadku uderzenia tajfunu w ląd.\n\nWstępnie prognozowana suma opadów w rejonie przejścia tajfunu Hinnamnor do 7 września 2022\n\n\n\nTrajektoria przejścia supertajfunu jest niestabilna, dlatego warto w kolejnych dniach śledzić najnowsze prognozy. Aktualne wyliczenia wskazują, że miejscami może spaść nawet 200-700 mm wody na m2 ziemi. Model ECMWF wskazuje obecnie przesunięcie się tajfunu w rejon Morza Wschodniochińskiego, a następnie nad Morze Japońskie. W tym czasie może zagrozić szczególnie mieszkańcom południowej Korei i częściowo Japonii.\n\nPrognozowane porywy wiatru i położenie tajfunu Hinnamnor, 5 września 2022\n\n\n\nPrzed uderzeniem w południowy ląd Korei i południowo zachodni Japonii, wiatr w porywach w centrum tajfunu może przekraczać 220-260 km/h. To oczywiście wstępna prognoza i jeszcze niepewna w przypadku tak dynamicznych cyklonów tropikalnych, ale możliwa do zrealizowania.\n\nWstępnie prognozowane położenie tajfunu oraz prędkość porywów wiatru w rejonie Korei i Japonii, 6 września 2022\n\nAktualnie tajfun zagraża archipelagowi Okinawy. Niektóre z jego wysp są bardzo odległe i zamieszkuje je kilkuset mieszkańców. W całym regionie mieszka jednak około 1,4 mln osób. Japońska Agencja Meteorologiczna wydała stosowne ostrzeżenia pogodowe. Co ciekawe, w tej części Japonii na Okinawie mieści się większość baz wojskowych USA. W kolejnych dniach musimy bacznie śledzić rozwój i trasę przejścia tajfunu bo może to być dopiero wstęp do większych strat i zagrożenia życia w przypadku faktycznego podejście tajfunu do wybrzeża Korei i głównych wysp Japonii.\n\nDobraPogoda24.pl",
    "Duża niemoc w ofensywie uczestnika mundialu": "Duża niemoc w ofensywie uczestnika mundialu\n\nReprezentacja Japonii nie pozwoliła Amerykanom na oddanie ani jednego strzału celnego w wygranym 2:0 meczu towarzyskim. W starciu Korei Południowej z Kostaryką padł remis.\n\nPAP/EPA / FRIEDEMANN VOGEL / Na zdjęciu: reprezentacja Japonii\n\nOba zespoły poniosły solidarnie po dwie porażki w poprzednich 14 meczach. Swój bilans w piątek poprawili piłkarze z Japonii.\n\nJaponia zdobyła prowadzenie 1:0 strzałem dobrze znanego w Niemczech, Daichiego Kamady. Piłkarz Eintrachtu Frankfurt wykorzystał dogranie Hidemasy Mority. Amerykanie nie odpowiedzieli na to ani jednym strzałem celnym, choć przeważali w posiadaniu piłki. Wynik na 2:0 ustalił w końcówce podstawowego czasu Kaoru Mitoma.\n\nW grupie mistrzostw świata Japonia rozegra mecze z Niemcami, Kostaryką i Hiszpanią. Sparing z Amerykanami był elementem przygotowań przede wszystkim do starcia z przeciwnikiem ze strefy CONCACAF. Przeciwnikami USA w grupie będą Walia, Anglia oraz Iran.\n\nJaponia - USA 2:0 (1:0)\n\n1:0 - Daichi Kamada 24'\n\n2:0 - Kaoru Mitoma 88'\n\n***\n\nKorea Południowa zremisowała 2:2 z Kostaryką. Oba zespoły były w tym meczu na prowadzeniu, ale nie potrafiły go utrzymać. Koreańczycy doprowadzili do remisu w rywalizacji jedenastu na dziesięciu po czerwonej kartce dla Estebana Alvarado w 81. minucie. Wynik uratował Heung-Min Son.\n\nKorea Południowa - Kostaryka 2:2 (1:1)\n\n1:0 - Hee-Chan Hwang 28'\n\n1:1 - Jewison Bennette 41'\n\n1:2 - Jewison Bennette 63'\n\n2:2 - Heung-Min Son 85'\n\nCzytaj także: \"Stworzysz historię\". Wielkie słowa prezydenta Barcelony\n\nCzytaj także: Życie zweryfikowało plany Michniewicza. Przewrót w kadrze przed mundialem?\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Japonia awansuje do fazy pucharowej mistrzostw świata? Tak Nie zagłosuj, jeśli chcesz zobaczyć wyniki\n\nPolub Piłkę Nożną na Facebooku\n\nZgłoś błąd",
    "Magdalena Stysiak: Nie będzie łatwo grać trzy dni z rzędu": "Biało-czerwone siatkarki wracają jutro do rywalizacji w mistrzostwach świata. Po wygranej z Chorwacją w Arnhem pora na cztery mecze fazy grupowej w Gdańsku. Atakująca naszej reprezentacji Magdalena Stysiak liczy, że w Ergo Arenie Polkom pomogą kibice. We wtorek biało-czerwone zagrają z Tajlandią, a w kolejnych dniach z Dominikaną i Koreą Południową. Pierwszą fazę mistrzostw zakończymy sobotnim meczem z Turcją.\n\nMagdalena Stysiak / Piotr Szydłowski / RMF FM\n\nBiało-czerwone siatkarki na mistrzostwach świata grają po raz pierwszy od 12 lat. W meczu otwarcia turnieju w holenderskim Arnhem nasza drużyna zdołała pokonać 3:1 Chorwację. Atakująca reprezentacji Polski Magdalena Stysiak przyznaje, że to spotkanie niosło za sobą odrobinę stresu.\n\nNa pewno mecz był wyjątkowy. Jak każdy mecz otwarcia, ma swoje prawa. Chciałyśmy go wygrać. Chorwatki zagrały dobre spotkanie. Mecz potoczył się, jak się potoczył, ale najważniejsze jest zwycięstwo i trzy wywalczone punkty. Chorwatki mają bardzo dobre zawodniczki, dobrego trenera oraz cały polski sztab, który znał nas na wylot. Miałam do tego rywala respekt przed meczem, czułam lekki stres - mówi Stysiak.\n\nJak dodaje nasza zawodniczka, bardzo istotnym wsparciem dla reprezentacji byli polscy kibice, którzy zdecydowali się wspierać reprezentację z trybun hali w Arnhem.\n\nTeraz biało-czerwone są już w Gdańsku i w Ergo Arenie będą rozgrywać kolejne mecze pierwszej fazy turnieju. Polki we wtorek zagrają z reprezentacją Tajlandii. Ta drużyna w sobotę zaskoczyła ekspertów pokonując faworyzowaną Turcję 3:2. Magdalena Stysiak podkreśla, że Tajki są bardzo niewygodnymi rywalkami.\n\nOdkąd pamiętam Tajlandia gra bardzo dobrą siatkówkę. Ciężko tam się dobić do boiska. Te dziewczyny niesamowicie walczą w obronie. Chcesz zaatakować - one bronią, kiwasz - one bronią. Trzeba się nastawić psychicznie na ten mecz, że to nie będzie jedno uderzenie i koniec punktu. Będą długie akcje i zapowiada się bardzo trudny mecz. Tajlandia jest naprawdę bardzo waleczną reprezentacją - podkreśla Stysiak.\n\nBiało-czerwone meczem z Tajlandią rozpoczną trzydniowy maraton meczów, bo w środowy wieczór czeka nas pojedynek z Dominikaną a w czwartek z Koreą Południową.\n\nMix wszystkiego. Każdy zespół ma swój styl, swoją taktykę. Będziemy musiały się do tego przyzwyczaić. Trzeba zdać sobie sprawę, że nie będzie łatwo grać trzy dni z rzędu. Będziemy chciały dać z siebie wszystko sportowo i pozasportowo, żeby się odpowiednio regenerować. Musimy być gotowe do kolejnych spotkań - mówi atakująca reprezentacji Polski.",
    "Mistrzostwa świata siatkarek 2022: sytuacja w polskiej grupie po 1. kolejce – wyniki i tabela": "22.05.2018 | Kapitalny wyczyn polskich siatkarek! W Makau reprezentacja Biało-Czerwonych pokonała mistrzynie olimpijskiej Chinki 3:2, a genialne zawody zanotowała zdobywczyni 35 punktów Malwina Smarzek. To drugie zwycięstwo zawodniczek Jacka Nawrockiego w Lidze Narodów.\n\nPolki pierwsze spotkanie w grupie B rozegrały jeszcze w piątek również w Arnhem. Zwyciężyły wówczas z Chorwatkami 3:1. Kolejne spotkania tej fazy MŚ podopieczne trenera Stefano Lavariniego rozegrają już w Gdańsku. Nasze reprezentantki powrócą do gry 27 września, mierząc się z Tajlandią. Polskie siatkarki zadowolone z walki. \"To był wyczyn\" Polskie siatkarki... czytaj dalej »\n\nNiespodzianka na początek\n\nSobotnia porażka siatkarek z Turcji to duże zaskoczenie. Aktualne wicemistrzynie Europy przed startem MŚ były typowane do roli zdecydowanych faworytek grupy B. W tej stawce to im dawano największe szanse w walce o medal, ale zaliczyły falstart.\n\nMŚ SIATKAREK 2022. TERMINARZ, WYNIKI, TABELE>>>\n\nTurczynki pewnie wygrały pierwszego seta, pozwalając rywalkom z Tajlandii na zdobycie tylko 17 punktów. Potem jednak już tak łatwo nie było. Ostatecznie losy zwycięstwa rozstrzygnęły się dopiero w tie-breaku, w którym faworytki przegrały 13:15.\n\n\n\nTHAILAND VICTORY!!!\n\n\n\nThey beat Türkiye in an epic 5 set marathon at the 2022 World Champs !\n\n\n\nFull match replay on VBTV.\n\n\n\n#Electrifying2022#Volleyball#WWCH2022pic.twitter.com/an1noNn6ZM — Volleyball World (@volleyballworld) September 24, 2022\n\n\n\n\n\nDużo bardziej jednostronne było spotkanie Dominikany z Koreą Południową. Azjatki w żadnym z setów nie były w stanie zdobyć choćby 20 punktów i zasłużenie uległy rywalkom w trzech partiach.\n\nWyniki sobotnich meczów grupy B:\n\nTurcja - Tajlandia 2:3 (25:17, 29:31, 25:22, 19:25, 13:15)\n\nDominikana - Korea Południowa 3:0 (25:19, 25:12, 25:15)\n\nOd wtorku zespoły grupy B będą już rywalizować w Gdańsku. Biało-Czerwone rozpoczną od meczu z Tajlandią, w środę spotkają się z Koreankami, a w czwartek z Dominikaną. Pierwszą część turnieju zakończą konfrontacją z Turcją w sobotę 1 października.",
    "Raport: tylko ok. 30 proc. leków dostępnych w aptekach w Polsce jest produkowanych w kraju": "Autorzy raportu - dr Katarzyna Obłąkowska i dr Artur Bartoszewicz - wskazują, że wartość polskiego rynku leków wynosi ok. 38,3 mld zł\n\nOznacza to, że co najmniej tyle wydajemy rocznie, jako Polacy i państwo polskie, na leki\n\nNajwiększymi producentami farmaceutycznymi są: Chiny z odsetkiem 27,8 proc. wartości światowego rynku farmaceutycznego\n\nWartość polskiego rynku leków wynosi ok. 38,3 mld zł\n\n- Jednak to stwierdzenie nie jest pełne, bowiem rzetelna ocena jest następująca: polski rynek farmaceutyczny to duży rynek zbytu dla przedsiębiorstw zagranicznych. Wartość sprzedanej produkcji farmaceutycznej wyprodukowanej w Polsce w 2020 r. wynosiła bowiem tylko ok. 11,5 mld zł. Czym innym jest rynek farmaceutyczny, czym innym przemysł farmaceutyczny. I to ten drugi buduje siłę narodu i gospodarki narodowej - podkreślono w raporcie.\n\nNajwiększymi producentami farmaceutycznymi są: Chiny (27,8 proc. wartości światowego rynku farmaceutycznego), USA (17,4 proc.), Japonia (6,4 proc.), Szwajcaria (4,9 proc.), Francja (3,2 proc.), Indie (3,2 proc.), Niemcy (3 proc.), Włochy (3 proc.), Wielka Brytania (2,1 proc.), Irlandia (1,7 proc.), Korea Południowa (1,6 proc.), Hiszpania (1,4 proc.), Belgia (1,6 proc.), Dania (1,3 proc.), Szwecja (0,9 proc.) i Kanada (0,8 proc.). Kolejnymi są Izrael (0,56 proc.) i Holandia (0,55 proc.). Polski przemysł farmaceutyczny stanowi jedynie 0,24 proc. światowego rynku farmaceutycznego.\n\nWartość sprzedanej produkcji farmaceutycznej wyprodukowanej w Polsce w 2020 r. wynosiła 10,97 mld zł (leki i pozostałe wyroby farmaceutyczne) oraz 0,49 mld zł (podstawowe substancje farmaceutyczne), czyli łącznie 11,46 mld zł. Stanowi to ok. 1 proc. łącznej wartości produkcji sprzedanej wyrobów przemysłowych w Polsce. Przychody netto ze sprzedaży ogółem przedsiębiorstw przemysłu farmaceutycznego w 2020 r. osiągnęły wartość 11,7 mld w produktach i 4,2 mld w towarach i materiałach.\n\nOznacza to, że wartość krajowej produkcji leków w 2020 r. odpowiadała tylko za 32 proc. krajowego rynku farmaceutycznego, a za prawie 68 proc. odpowiadała produkcja zagraniczna.\n\nW raporcie wskazano, że wśród 40 największych przedsiębiorstw dostarczających leki na polski rynek i odpowiedzialnych za 70 proc. jego wartości, tylko sześć to producenci polscy i łącznie są odpowiedzialni za ok. 12 proc. wartości polskiego rynku farmaceutycznego. Oznacza to - jak wskazują autorzy raportu - że polski rynek farmaceutyczny i bezpieczeństwo lekowe Polaków zależą od zagranicznych przedsiębiorstw.\n\nZ badania wynika też, że większość Polaków (64 proc.) uważa, że wśród leków dostępnych w Polsce powinny przeważać leki produkowane w kraju. Dodatkowo w opinii 27 proc. ankietowanych udział leków produkowanych w Polsce i importowanych powinien być zbliżony. Tylko 1 proc. Polaków uważa, że leki importowane powinny przeważać.\n\n- Zatem struktura rynku farmaceutycznego jest sprzeczna z oczekiwaniami społeczeństwa polskiego - wskazano.\n\nAutorzy raportu zwracają jednocześnie uwagę na \"ogromny potencjał krajowej branży farmaceutycznej\" i oceniają, że \"Polska może stać się czwartym największym eksporterem leków na świecie\".\n\n- Polski przemysł farmaceutyczny jest bardziej innowacyjny niż polska produkcja komputerów, wyrobów elektronicznych i optycznych, i w zasadzie na tym samym poziomie co działalność związana z oprogramowaniem i doradztwem w zakresie informatyki. Ministerstwo Rozwoju zauważa, że przedsiębiorstwa działające w sektorze farmaceutycznym w Polsce wskazywane są wśród sektorów najbardziej skłonnych do innowacji procesowych - czytamy.\n\nPrzedsiębiorstwa \"aktywne innowacyjnie\"\n\nPodkreślono, że ok. 63,1 proc. przedsiębiorstw produkcyjnych w tym sektorze było \"aktywnych innowacyjnie\" w latach 2018-2020, podczas gdy w całej gospodarce narodowej aktywne innowacyjnie przedsiębiorstwa przemysłowe oraz usługowe stanowiły w tych latach odpowiednio 36,7 proc. i 33,0 proc.\n\n- Krajowy sektor farmaceutyczny swoimi najwyższymi standardami rewolucjonizuje polską gospodarkę, promuje standardy etycznego postępowania, praw człowieka, troski o środowisko oraz bezpieczeństwo pracy wśród swoich dostawców w łańcuchu dostaw - wskazali autorzy raportu.\n\nIch zdaniem krajową produkcję leków powinien wesprzeć polski rząd, m.in. poprzez przygotowanie aktualizacji polityki lekowej w perspektywie roku 2030 i 2050. Autorzy raportu proponują też wsparcie rządu dla producentów krajowych - w tym zachęty fiskalne, stabilność i przewidywalność finansowania publicznego i mechanizmów prawnych.\n\nRaport został stworzony we współpracy z Polskim Związkiem Pracodawców Przemysłu Farmaceutycznego - Krajowymi Producentami Leków.",
    "Polska wyda 27 mld na czołg K2 i i armatohaubice K9. Mariusz Błaszczak o nowym kontrakcie": "Umowa dotycząca czołgów K2 opiewa na kwotę 3,37 mld dol., a armatohaubic K9 – na 2,4 mld dol. Do Polski trafi 180 czołgów K2 i 212 armatohaubic K9, czyli odpowiedników rodzimych Krabów. – Inwestujemy w nasz przemysł zbrojeniowy, tam gdzie to tylko możliwe. Zamawiamy w Polsce tyle broni, ile przemysł jest w stanie wyprodukować. Robimy wszystko, by wyposażyć naszą armię w nowoczesną broń, co ważne, kompatybilną z bronią sojuszników. Pierwszym wyborem zawsze jest sprzęt, który powstaje w Polsce. Podpisane ostatnio zamówienia charakteryzują się szybkim tempem dostaw oraz dużym transferem technologii do Polski, to ogromna szansa na rozwój polskiej zbrojeniówki. Dlatego też umowa na zakup koreańskich haubic K9PL zakłada, że za kilka lat będą w całości powstawały w Polsce, będą korzystały z polskich komponentów. To ogromna szansa dla naszego przemysłu zbrojeniowego – powiedział nam Mariusz Błaszczak.\n\nSzef resortu obrony poinformował również, że jeszcze w tym roku podpisana zostanie umowa na dostawę 12 sztuk południowokoreańskich samolotów FA-50.\n\nAbramsy w Poznaniu Rozwijamy nasz serwis dzięki wyświetlaniu reklam. Blokując reklamy, nie pozwalasz nam tworzyć wartościowych treści. Wyłącz AdBlock i odśwież stronę.",
    "PAIH zorganizowała Polsko-Koreańskie Forum Biznesowe": "PAIH zorganizowała Polsko-Koreańskie Forum Biznesowe\n\nNad Wisłą działa blisko 550 przedsiębiorstw z kapitałem koreańskim, a to stawia Republikę Korei w czołówce zagranicznych inwestorów w naszym kraju. Polska Agencja Inwestycji i Handlu (PAIH) zorganizowała Polsko-Koreańskie Forum Biznesowe, którego wiodącym tematem była współpraca inwestycyjna w zakresie m.in. transformacji energetycznej, czy projektów transportowych oraz partnerstwa publiczno-prywatnego (PPP). Wydarzenie odbyło się 23 września w Seulu.\n\n\n\n\n\n\n\nKorea Południowa jest wiodącym inwestorem zagranicznym w Polsce oraz kluczowym partnerem dla PAIH;\n\nprzez niespełna 20 lat PAIH obsłużyła 64 koreańskie projekty inwestycyjne;\n\npotencjalne inwestycje z Korei Południowej stanowią niemal 1/4 wartości obecnego portfela PAIH;\n\n23 września PAIH zorganizowała Polsko-Koreańskie Forum Biznesowe z udziałem 150 przedsiębiorców z obu krajów.\n\nRepublika Korei jest drugim, po USA, największym pozaeuropejskim inwestorem zagranicznym w Polsce. Na koniec 2020 r. wartość wszystkich południowokoreańskich inwestycji w Polsce wyniosła 3,06 mld euro (NBP). Wedle danych Centralnego Ośrodka Informacji Gospodarczej (COIG) na koniec pierwszego kwartału tego roku w Polsce funkcjonowało 548 firm z kapitałem koreańskim (wzrost o 140% względem 2019 r.). Prawie połowa z nich działa na terenie woj. dolnośląskiego, 1/5 - woj. mazowieckiego, a 14% - woj. śląskiego.\n\nZainteresowanie Polską wśród koreańskich przedsiębiorców wynika w dużej mierze z wysokich kompetencji naszych specjalistów, dostępu do poddostawców, czy działania wielu centrów innowacji. Koreańska gospodarka znajduje się w piątce najbardziej innowacyjnych na świecie, co przekłada się na specyfikę inwestycji zagranicznych prowadzonych przez firmy z tego kraju. Polski system zachęt zapewnia innowatorom jedne z najwyższych ulg podatkowych w OECD, oferuje również wyższy zwrot z inwestycji niż średnia w UE. To działa na wyobraźnię koreańskich inwestorów – zaznaczył Krzysztof Drynda, Prezes Zarządu Polskiej Agencji i Handlu.Polsko-Koreańskie Forum Biznesowe jako platforma współpracy inwestycyjnej\n\n\n\n23 września, w Seulu, PAIH zorganizowała Polsko-Koreańskie Forum Biznesowe z udziałem 150 przedsiębiorców z obu krajów. Celem spotkania w stolicy Korei Południowej było przedstawienie potencjału inwestycyjnego Polski w takich obszarach jak: transformacja i infrastruktura energetyczna, elektromobilność, czy transport. W centrum zainteresowania Forum znalazła się również dwustronna współpraca w formule partnerstwa publiczno-prywatnego (PPP). Prelegentami byli m.in. wiceminister Ministerstwa Rozwoju i Technologii (MPiT) Grzegorz Piechowiak, Prezes Zarządu Polskiej Agencji Inwestycji i Handlu (PAIH) Krzysztof Drynda oraz przedstawiciele Banku Gospodarstwa Krajowego (BGK), Agencji Rozwoju Przemysłu (ARP), Centralnego Portu Komunikacyjnego i koreańskiego odpowiednika PAIH, Korea Trade-Investment Promotion Agency (KOTRA). Wydarzenie było kolejną odsłoną Polsko-Koreańskiego Forum Biznesowego, którego pierwsza edycja odbyła się w 2019 roku w Seulu i zwieńczeniem kilkudniowej misji gospodarczej.\n\nKoreańscy przedsiębiorcy od lat inwestują w projekty typu greenfield, wdrażając w Polsce nowoczesne technologie i własny know-how. Dzięki temu stali się kluczowym dla wielu polskich branż inwestorem i solidnym partnerem w rozwoju innowacyjności. Spotkania takie jak Forum Biznesowe w Seulu są oznaką intensyfikacji polsko-koreańskiej współpracy i dlatego uczestniczę w nich z ogromną satysfakcją – podkreślił Grzegorz Piechowiak, wiceszef MRiT i pełnomocnik rządu ds. inwestycji zagranicznych w Polsce.\n\nKorea Południowa wiodącym partnerem PAIH\n\n\n\nOd stycznia 2002 do sierpnia 2022 r. Polska Agencja Inwestycji i Handlu wsparła realizację 64 inwestycji bezpośrednich z Republiki Korei. Łączna wartość projektów sięgnęła 6,4 mld euro, a zadeklarowane przez inwestorów zatrudnienie wyniosło 28 796 miejsc pracy. Koreańskie przedsiębiorstwa, z którymi współpracuje PAIH inwestują głównie w branżę elektroniki użytkowej i motoryzacyjną. Na przestrzeni ostatnich 20 lat te dwa sektory odpowiadały za blisko ¾ liczby i ponad 90% wartości wszystkich zakończonych projektów. Aż sześć koreańskich inwestycji, m.in. fabryka LG Chem w Kobierzycach (3 mld euro) oraz zakład SK Hi-Tech Battery Poland w Dąbrowie Górniczej (1,5 mld euro), należą do najdroższych BIZ obsłużonych przez PAIH. Z kolei w pierwszej dziesiątce inwestycji o największej liczbie zadeklarowanych miejsc pracy znalazły się trzy koreańskie – LG Electronics w Kobierzycach (3 149 etatów), Heesung pod Wrocławiem (2 742) oraz LG Electronics w Mławie (2 150).\n\nNa przestrzeni ostatnich dekad koreański kapitał na dobre zadomowił się nad Wisłą. Od 2002 roku PAIH obsłużyła ponad 60 inwestycji z Republiki Korei. Mogłoby się wydawać, że pandemia Covid-19 zmniejszy apetyt koreańskich firm na lokowanie biznesu w Polsce, ale nic takiego nie miało miejsca. Ku naszej satysfakcji, w zeszłym roku Koreańczycy zdominowali portfolio PAIH. Przedsiębiorcy z Republiki Korei najczęściej wybierają nasz kraj na lokalizację zaawansowanych procesów z obszaru elektromobilności, ale zauważamy, że interesują się też innowacyjnymi projektami w branży energetycznej i transportowej. Cieszy mnie fakt, że z tak zaufanymi partnerami możemy budować przewagi konkurencyjne polskiej gospodarki – wskazał Krzysztof Drynda, Prezes Polskiej Agencji Inwestycji i Handlu.\n\nW 2021 roku Koreańczycy z Południa byli największym inwestorami pod względem wartości projektów obsłużonych przez PAIH. Deklarowany CAPEX opiewał na 1,9 mld euro. Obecnie Agencja wspiera realizację 12 koreańskich inwestycji na łączną kwotę 2,8 mld euro, które mogą stworzyć ponad 3,5 tys. etatów.\n\n\n\nO Polskiej Agencji Inwestycji i Handlu\n\nPolska Agencja Inwestycji i Handlu (PAIH) jest instytucją doradczą wchodzącą w skład Grupy Polskiego Funduszu Rozwoju (PFR). To pierwszy punkt kontaktu dla eksporterów i inwestorów. Działa zarówno w Polsce, jak i poprzez sieć biur na całym świecie. Wzmacnia rozpoznawalność polskich marek na międzynarodowych rynkach, promuje rodzime produkty i usługi oraz rozwiązania technologiczne made in Poland. Agencja pomaga przedsiębiorcom w wyborze optymalnej ścieżki ekspansji za granicą. Wspiera również napływ bezpośrednich inwestycji zagranicznych do Polski oraz realizację polskich inwestycji w kraju. PAIH współpracuje z sektorem publicznym i partnerami regionalnymi, oferując m.in.: szkolenia, audyt i promocję nieruchomości inwestycyjnych, współpracę przy organizacji misji biznesowych oraz wsparcie komunikacyjne przy realizacji wspólnych projektów.",
    "Obostrzenia COVID na świecie wrzesień 2022. Tajlandia znosi wszystkie restrykcje od 1 października": "Od soboty 1 października 2022 turyści przybywający do Tajlandii nie będą już potrzebowali ani szczepienia przeciw COVID, ani negatywnego wyniku testu.\n\nObostrzenia COVID dla podróżnych są na całym świecie łagodzone z dnia na dzień. Kolejne kraje rezygnują z restrykcji, zachęcone wygasaniem pandemii koronawirusa i coraz wyższym wskaźnikiem zaszczepienia globalnej populacji przeciwko COVID. Gdzie ustępuje wirus, wraca turystyka. Prezentujemy praktyczny przewodnik „Obostrzenia COVID na świecie na wrzesień 2022”, w którym znajdziecie aktualne informacje o nowych zasadach wjazdu, obowiązujących w poszczególnych regionach i państwach poza Europą. Sprawdźcie, czy wreszcie możecie udać się na urlop w Wasze ulubione egzotyczne miejsce i czy czeka Was kwarantanna po powrocie.\n\nObostrzenia COVID wrzesień 2022: nadal optymistycznie, kolejne kraje luzują restrykcje Coraz więcej popularnych kierunków turystycznych zniosi obostrzenia związane z pandemią COVID-19. Nie trzeba nawet wykonywać testu na koronawirusa, by spędzić urlop lub zaplanować wakacje np. w Meksyku, Jordanii, na Dominikanie, Kubie czy w Arabii Saudyjskiej. Nawet państwa azjatyckie, do tej pory niemal całkiem zamknięte dla turystów, jak Japonia, coraz śmielej łagodzą zasady wjazdu dla turystów.\n\nZasady powrotu do Polski z krajów spoza Strefy Schengen\n\nOd 28 marca 2022 kwarantanna przyjazdowa w Polsce przestała obowiązywać. Osoby wracające spoza państw Strefy Schengen nie muszą już wykonywać na własny koszt testu na koronawirusa.\n\nCertyfikat COVID przedłużony bezterminowo\n\n26 kwietnia 2022 minister zdrowia Adam Niedzielski poinformował, że dla dzieci poniżej 18 lat oraz dorosłych, którzy przyjęli dawki przypominającą szczepienia przeciw koronawirusowi, certyfikat COVID został przedłużony bezterminowo.\n\nZ kolei ważność certyfikatów covidowych na terenie Unii Europejskiej została przedłużona o kolejny rok.\n\nCzy powstanie uniwersalny certyfikat COVID na wszystkie kraje świata?\n\nŚwiat znowu otwiera się na podróże – jak wynika z danych przytoczonych w czasie 21. Szczytu World Travel and Tourism Council (Światowej Rady Podróży i Turystyki, WTTC). Światowa Rada to międzynarodowe forum branżowe, reprezentujące prywatny sektor przedsiębiorstw turystycznych. 21. globalny szczyt WTTC odbył się w dniach 21-23 kwietnia 2022 w Manili na Filipinach. Tysiąc delegatów z całego świata dyskutowało o sposobach przywrócenia turystyki do normalności. W czasie szczytu analitycy WTTC ogłosili, że przewidują duży wzrost zainteresowani turystyką w nadchodzącym sezonie wakacyjnym 2022. Do najpopularniejszych kierunków w skali globu mają należeć przede wszystkim państwa obszaru Karaibów i Ameryk Łacińskiej: Aruba, Dominikana, Kostaryka, Jamajka, ale ogromne nasilenie podróży lotniczych widoczne jest we wszystkich regionach.\n\nW czasie szczytu prezydent WTTC, Julia Simpson, poruszyła ważny temat: konieczność stworzenia międzynarodowego certyfikatu COVID-19, który potwierdzałby zaszczepienie lub przetestowanie podróżnego i był uznawany na całym świecie. Jak zauważyła Simpson, obecnie funkcjonuje kilka systemów certyfikacji COVID, odmienne w Europie, USA, Chinach, Indiach i Australii. Simpson zaproponowała stworzenie cyfrowego certyfikatu, który miałby charakter uniwersalny, za wzór podając europejski paszport covidowy, uznawany przez 62 kraje. Być może w najbliższym czasie ruszą prace nad stworzeniem uniwersalnego certyfikatu COVID-19. Wprawdzie pandemia koronawirusa na szczęście już wygasa, ale obserwatorzy i przedstawiciele branży turystycznej wolą zachować ostrożność w prognozach. Na pewno przydałby się uniwersalny sposób potwierdzania statusu COVID na całym świecie, choćby na wszelki wypadek. Obostrzenia COVID wrzesień 2022: znajdź interesującą Cię destynację Poniżej prezentujemy nowe obostrzenia COVID na wrzesień 2022 w poszczególnych krajach i regionach świata w układzie alfabetycznym. Zobaczcie, co i gdzie zmienia się we wrześniu 2022!\n\nBy poznać najnowsze informacje o obostrzeniach COVID obowiązujących w poszczególnych państwach Europy, zajrzyjcie do poniższego artykułu:\n\nObostrzenia COVID wrzesień 2022 w Argentynie\n\n7 kwietnia 2022 Argentyna zniosła wszystkie restrykcje wjazdowe dla turystów.\n\nObostrzenia COVID wrzesień 2022 w Australii\n\nAustralia zaczęła przyjmować zagranicznych turystów od 21 lutego 2022. Turyści z Polski muszą posiadać wizę i pełne szczepienie przeciw koronawirusowi. Od 17 kwietnia 2022 zaszczepieni turyści nie muszą już wykonywać testów przed wylotem do Australii. Nadal jednak jest obowiązkowe noszenie maseczek na pokładzie samolotów.\n\nObostrzenia COVID wrzesień 2022 na Barbadosie\n\nZaszczepieni przeciw COVID-19 turyści od 25 maja nie muszą już wykonywać testu przed wjazdem na Barbados. Niezaszczepiony turysta musi mieć negatywny wynik testu PCR, wykonanego w ciągu 72 godzin przed przylotem, lub antygenowego, niestarszego niż 24 godziny.\n\nOprócz tego należy ściągnąć na telefon aplikację BIMSafe i wypełnić za jej pomocą formularz wjazdowy. Od 15 maja zniknął na Barbadosie obowiązek noszenia maseczek na otwartym powietrzu.\n\nObostrzenia COVID wrzesień 2022 w Belize\n\nWe wrześniu 2022 nie ma już obostrzeń COVID na granicach Belize. Wykupienie ubezpieczenia jest rekomendowane, ale nieobowiązkowe.\n\nObostrzenia COVID wrzesień 2022 w Brazylii\n\nBrazylia zniosła obostrzenia COVID-19 dla w pełni zaszczepionych turystów. Nie muszą już oni wykonywać żadnych testów przed i po przylocie do kraju. Jednak osoby niezaszczepione i ozdrowieńcy nadal nie mają wstępu do Brazylii.\n\nObostrzenia COVID wrzesień 2022 w Chile\n\nWe wrześniu 2022 w Chile nie obowiązują obostrzenia COVID-19 na granicach. Rząd Chile ogłosił, że słynna Wyspa Wielkanocna została otwarta dla turystów 4 sierpnia 2022. Loty odbywają się z Santiago dwa razy w tygodniu. Kto chce odwiedzić wyspę, musi wykonać test PCR na 24 godziny przed przylotem.\n\nWyspa Wielkanocna leży 3746 km od wybrzeża Chile. Można się na nią dostać samolotami linii LATAM z Santiago. W sierpniu mają się odbywać 3 połączenia w tygodniu.\n\nObostrzenia COVID wrzesień 2022 w Chinach\n\nChiny stosują jedne z najsurowszych przepisów sanitarnych. Wizy do Chin wydawane są tylko dla niektórych kategorii osób, przede wszystkim dyplomatów i samych sportowców, najczęściej na zaproszenie Chińczyków. Nawet osoby, którym przyznano wizy, muszą przejść skomplikowaną procedurę przed przylotem i poddać się badaniom medycznym po przylocie do Chin. Obowiązkowa jest także kwarantanna. 28 czerwca 2022 okres kwarantanny został skrócony o połowę i wynosi teraz 7 dni. O szczegółowych zasadach wjazdu do Chin i najwazniejszych atrakcjach Pekinu przeczytacie w poniższym artykule:\n\nObostrzenia COVID wrzesień 2022 na Dominikanie\n\nDominikana zniosła obostrzenia wjazdowe dla turystów.\n\nWięcej informacji o Dominikanie znajdziecie w poniższym tekście:\n\nObostrzenia COVID wrzesień 2022 w Egipcie\n\nWładze Egiptu ogłosiły, że od połowy czerwca 2022 wszelkie restrykcje dla turystów, związane z pandemią COVID-19, zostały zniesione. Od podróżnych nie wymaga się już zaszczepienia ani negatywnych wyników testów.\n\nObostrzenia COVID wrzesień 2022 na Filipinach\n\nWe wrześniu zaszczepieni turyści mogą latać na Filipiny bez konieczności wykonywania testu na koronawirusa. Nie mają też obowiązku wykupywania ubezpieczenia. Niezaszczepionych turystów czeka kwarantanna, najpierw 5 dni w specjalnym ośrodku, potem 9 dni w domu lub hotelu, koniecznie jest też wykonanie testu przed przylotem na wyspy i wykupienie ubezpieczenia zdrowotnego na 35 tys. dolarów. Każdy turysta musi też wypełnić formularz PLF. Polacy mogą latać na Filipiny bez wizy.\n\nObostrzenia COVID wrzesień 2022 w Grenadzie\n\nKaraibskie państwo wyspiarskie Grenada zniosło wszystkie obostrzenia dla turystów. Od 4 kwietnia 2022 nie trzeba się już testować przed przylotem. Maseczki są opcjonalne, nie ma obowiązku ich noszenia.\n\nObostrzenia COVID wrzesień 2022 w Indiach\n\nWe wrześniu 2022 do Indii można wjechać na podstawie certyfikatu szczepienia lub negatywnego wyniku testu na koronawirusa.\n\nBy przekroczyć granicę kraju, trzeba mieć także paszport z wizą (można wyrobić online),\n\ndeklarację pasażera (też online),\n\ni polisę ubezpieczeniową. Kwarantanna już nie obowiązuje.\n\nObostrzenia COVID wrzesień 2022 w Indonezji\n\nBy przylecieć do Indonezji, należy zaszczepić się na koronawirusa. Od 18 maja 2022 zniknął jednak obowiązek wykonywania testów PCR przed przylotem do kraju przez osoby w pełni zaszczepione przeciw COVID-19. Indonezja zniosła też obowiązek noszenia masek ochronnych na powietrzu; pozostają jednak obowiązkowe w pomieszczeniach zamkniętych i środkach transportu publicznego.\n\nIndonezja otworzyła dla turystów swoją słynną wyspę Bali. By spędzić urlop na Bali, trzeba posiadać paszport covidowy, ubezpieczenie na wypadek zakażenia, wizę turystyczną, rezerwację hotelu i wypełniony formularz zdrowotny w aplikacji Pedulilindungi. Po przybyciu na Bali trzeba wykonać test na COVID, a potem jeszcze jeden w trzecim dniu pobytu.\n\nOd 14 marca 2022 zaszczepieni i przetestowani turyści mogą przylatywać na Bali bez konieczności odbywania kwarantanny. Niezaszczepieni muszą odbyć kwarantannę, skróconą w sierpniu do 5 dni. Wznowiony został także program Visa on Arrival, co oznacza, że zniknie konieczność załatwiania wizy przed wyjazdem.\n\nObostrzenia COVID wrzesień 2022 w Izraelu\n\nOd 21 maja W Izraelu nie obowiązują już obostrzenia COVID dla podróżnych. Do kraju można wjechać bez negatywnego wyniku testu na koronawirusa, nie trzeba też będzie testować się po przekroczeniu granicy. Trzeba jednak posiadać: paszport,\n\nubezpieczenie,\n\nankietę wjazdową W samym Izraelu obostrzenia wewnętrzne przeciw COVID zostały poluzowane. Od końca lutego nie trzeba już okazywać certyfikatu covidowego (tzw. zielonego paszportu) w restauracjach, barach, kinach i większości atrakcji turystycznych. Izrael stworzył stronę internetową z aktualnymi informacjami o zasadach wjazdu do kraju dla turystów (w języku angielskim): israelsafe.com.\n\nObostrzenia COVID wrzesień 2022 w Japonii\n\nOd 10 czerwca 2022 do Japonii znowu wpuszczani są turyści. Polska znajduje się na liście \"niebieskich\" krajów, które rząd uznał za stosunkowo bezpieczne jeśli chodzi o pandemię COVID-19. Turyści z \"niebieskich\" krajów nie muszą być w pełni zaszczepieni przeciw koronawirusowi, ale konieczne jest wykonanie testu PCR na COVID przed wylotem do Japonii.\n\nOd środy 7 września 2022 Japonia nieco poluzowała zasady wjazdu. Osoby w pełni zaszczepione nie muszą już okazywać negatywnego wyniku testu na koronawirusa; limit dzienny przyjezdnych turystów został do 50 tys.\n\nTuryści mogą podróżować do Japonii \"samodzielnie\", bez zorganizowanych wycieczek z lokalnym przewodnikiem, ALE tylko za pośrednictwem agencji turystycznych, a więc de facto nadal w grupach, ale już bez bezpośredniego nadzoru. Obowiązkiem agencji będzie zbieranie danych kontaktowych od turystów, pomaganie im w razie potrzeby, informowanie o zmianach protokołów bezpieczeństwa i ogólna opieka w czasie pobytu. Rząd Japonii zapowiedział jednak, że restrykcje wjazdowe dla turystów zostana zniesione od 11 października 2022. Do Japonii będą wtedy znowu wpuszczani indywidualni turyści, a nie tylko grupowe wycieczki. Zostabnie także zniesiony dzienniy limit turystow wpuszczanych do Kraju Kwitnącej Wiśni.\n\nObostrzenia COVID wrzesień 2022 w Jordanii\n\nOd 1 marca 2022 znikły wszelkie restrykcje wjazdowe dla turystów, wybierających się do Jordanii. Nawet osoby niezaszczepione nie musza wykonywać testów na COVID-19. Trzeba jednak posiadać ubezpieczenie zdrowotne i wypełnić formularz wjazdu.\n\nObostrzenia COVID wrzesień 2022 w Kambodży\n\nTuryści mogą wjechać na teren Kambodży, o ile mają paszport z wizą, certyfikat szczepienia przeciw COVID-19 i ubezpieczenie na wypadek zarażenia się. Zaszczepieni turyści nie muszą już wykonywać testów na koronawirusa przed i po przylocie do Kambodży.\n\nObostrzenia COVID wrzesień 2022 w Kanadzie\n\nPolacy nie potrzebują wizy przy wjeździe do Kanady, ale niezbędne jest złożenie wniosku o Elektroniczną Autoryzację Podróży. Wniosek można złożyć online, opłata wynosi 7 dolarów kanadyjskich.\n\nOd 1 kwietnia 2022 zaszczepieni podróżni nie muszą już testować się pod kątem koronawirusa, by wjechać do Kanady. Osoby niezaszczepione z zasady nie są jednak wpuszczane do kraju, z wyjątkiem obywateli i rezydentów. Od 25 kwietnia niezaszczepione dzieci od 5 do 11 lat także nie muszą wykonywać testów na koronawirusa przed przybyciem do Kanady. Zaszczepionych dorosłych nie obowiązuje już konieczność sporządzenia planu kwarantanny, monitorowanie swojego stanu zdrowia ani noszenie masek ochronnych w przestrzeni publicznej.\n\nNADAL trzeba rejestrować dokumenty potwierdzające status zaszczepienia w aplikacji ArriveCAN, a także nosić maski na lotniskach i w samolotach. Zasady wjazdu do Kanady mają się zmienić 30 września 2022. Zniknie obowiązek okazywania dowodu zaszczepienia lub negatywnego testu na koronawirusa. Aplikacja ArriveCAN będzie opcjonalna, a nie obowiązkowa. Obowiązek noszenia maseczek w samolotach i pociągach ma jednak pozostać.\n\nObostrzenia COVID sierpień 2022 w Kenii\n\nZaszczepieni turyści z Polski mogą wjeżdżać na teren Kenii bez testów na koronawirusa.\n\nPodróżni muszą mieć ze sobą ważny paszport z wizą (można wnioskować online) oraz wypełniony formularz wjazdowy (także dostępny online).\n\nObostrzenia COVID wrzesień 2022 w Korei Południowej\n\nKażdy turysta z Polski, który chce wjechać do Korei Południowej, musi posiadać: Paszport (dla pobytów turystycznych krótszych niż 90 dni wiza nie jest potrzebna)\n\nElektroniczne potwierdzenie podróży (K-ETA, formularz dostępny online, opłata ok. 33 zł) Od 3 września nie jest już konieczne wykonywanie testu PCR na koronawirusa przed przylotem do Korei. Należy jednak - niezależnie od statusu szczepienia - wykonać test na koronawirusa w ciągu 1 dnia od przybycia do kraju. Więcej o organizacji wycieczki do Korei Południowej przeczytacie tutaj:\n\nObostrzenia COVID wrzesień 2022 w Kostaryce\n\nZasady wjazdu do Kostaryki zostały poluzowane w kwietniu. Aby wjechać do kraju, nie potrzeba ani paszportu covidowego, ani negatywnego wyniku testu PCR.\n\nOsoby zaszczepione w pełni nie muszą się obawiać żadnych obostrzeń na miejscu. Osoby zaszczepione częściowo lub wcale muszą się ubezpieczyć na wypadek zarażenia koronawirusem lub przejść kwarantannę trwającą 14 dni z możliwością skrócenia do 10.\n\nObostrzenia COVID wrzesień 2022 na Kubie\n\nOd 6 kwietnia 2022 na Kubie nie obowiązują już żadne restrykcje wjazdowe dla turystów. Noszenie maseczek nadal jest jednak obowiązkowe.\n\nObostrzenia COVID wrzesień 2022 w Laosie\n\nW maju Laos po ponad dwóch latach blokady otworzył swoje granice dla turystów. Wymagany jest dowód zaszczepienia, ozdrowienia lub negatywny wynik testu antygenowego.\n\nObostrzenia COVID wrzesień 2022 na Malediwach\n\nMalediwy zniosły wszystkie obostrzenia wjazdowe i większość wewnętrznych dla turystów zaszczepionych i niezaszczepionych. Stan zagrożenia został zniesiony, a wraz z nim obowiązek wykonywania testów i odbywania kwarantanny. Maseczki trzeba nosić obowiązkowo w szpitalach i tam, gdzie wskaźnik pozytywnych testów wśród ludności wynosi ponad 20%. W pomieszczeniach zamkniętych maseczki są zalecane, ale nie obowiązkowe.\n\nTurystom zaleca się (ale nie nakazuje) wykonanie testu PCR między 3. a 5. dniem pobytu na Malediwach. Poza tym trzeba wypełnić deklarację zdrowia, dostępną online, mieć przy sobie paszport (wizę dostaje się za darmo na miejscu), dowód rezerwacji hotelowej i bilet powrotny. Trzeba też trzymać się wyznaczonych stref i ośrodków turystycznych, które jednak oferują wszystkie atrakcje wysp i umożliwiają spędzenie przyjemnych wakacji przy bardzo niskim poziomie restrykcji dla podróżnych. Wiele porad praktycznych dla turystów wybierających się na Malediwy znajdziecie w poniższym artykule:\n\nObostrzenia COVID wrzesień 2022 w Malezji\n\nOd 1 sierpnia w Malezji nie obowiąują już specjalne procedury wjazdowe zwiazane z koronawirusem. Nie trzeba już wypełniać formularza wjazdowego w aplikacji mobilnej ani wykonywać testów na koronawirusa. Podróżni z objawami choroby mogą jednak zostać przebadani na lotniskach i odesłani na kwarantannę, jeśli okaże się, że zachorowali na COVID.\n\nObostrzenia COVID wrzesień 2022 w Mjanmie\n\nMjanma to kolejny kraj Południowo-Wschodniej Azji, który otworzył się wreszcie na turystów. Od 15 maja 2022 wydawane są znowu e-vizy dla turystów. Chętni do odwiedzenia kraju muszą posiadać dowód zaszczepienia przeciw koronawirusowi, negatywny wynik testu PCR i ubezpieczenie zdrowotne.\n\nObostrzenia COVID wrzesień 2022 w Maroku\n\n17 maja 2022 władze Maroka poluzowały zasady wjazdu. Turysta potrzebuje ALBO dowodu zaszczepienia przeciw COVID-19, ALBO negatywnego wyniku testu, wykonanego w ciągu 72 godzin przed przekroczeniem granicy. Należy także wypełnić formularz zdrowia.\n\nObostrzenia COVID wrzesień 2022 w Meksyku\n\nMeksyk ma wyjątkowo liberalne podejście do koronawirusa. Obostrzenia są łagodne nawet dla osób niezaszczepionych, turyści nie muszą się szczepić ani testować, by wjechać do kraju. Od 8 listopada 2021 otwarta jest też granica lądowa ze Stanami Zjednoczonymi.\n\nO obostrzeniach COVID w Meksyku przeczytacie więcej w poniższym artykule:\n\nObostrzenia COVID wrzesień 2022 w Nepalu\n\nTuryści udający się do Nepalu na wycieczkę w Himalaje nie muszą już koniecznie się szczepić przeciw COVID-19. By wjechać do kraju, wystarczy mieć negatywny wynik testu PCR.\n\nObostrzenia COVID wrzesień 2022 na Nowej Zelandii\n\nWe wrześniu 2022 Nowa Zelandia zniosła wszystkie restrykcje wjazdowe. Nie trzeba już przedstawiać na granicy dowodu zaszczepienia przeciw COVID, ani nawet negatywnego wyniku testu na koronawirusa. Wykonywanie testów w pierwszym i piątym dniu pobytu jest tylko zalecane, a nie obowiazkowe. Tylko osoby z objawami koronawirusa będą musiały poddawać się izolacji przez 7 dni. Znika też obowiązek noszenia masek, z wyjątkiem wnętrz placówek medycznych.\n\nObostrzenia COVID wrzesień 2022 na Sri Lance\n\nTuryści z Polski mogą przylatywać na Sri Lankę. By przekroczyć granice kraju, trzeba posiadać:\n\nPaszport ważny co najmniej 6 miesięcy\n\nBilet powrotny\n\nWypełnioną deklarację zdrowia\n\nWizę uzyskaną online\n\nUbezpieczenie zdrowotne. Od 1 marca 2022 osoby w pełni zaszczepione nie muszą już wykonywać żadnych testów na koronawirusa. Osoby niezaszczepione przeciw COVID muszą jednak uzyskać negatywny wynik testu PCR na 72 godziny przed wylotem. Czas pobytu takich osób na Sri Lance po kwarantannie został ograniczony do 8 dni. Więcej o organizacji wycieczki na Sri Lankę przeczytacie tutaj:\n\nObostrzenia COVID wrzesień 2022 w Stanach Zjednoczonych\n\nOd 12 czerwca 2022 zmieniły się zasady wjazdu do USA. Teraz podróżni z innych krajów nie muszą już okazywać negatywnego wyniku testu PCR, wykonanego na 24 godziny przed wejściem do samolotu. Nadal jednak każdy podróżny musi być w pełni zaszczepiony.\n\nUWAGA! Turyści z Polski nie potrzebują wizy, by dostać się do USA, ale nadal muszą wypełnić online wniosek ESTA (Electronic System for Travel Authorisation) i tym samym uzyskać Elektroniczną Kartę Autoryzacji. Opłata za kartę do niedawna wynosiła 14 dolarów, jednak 20 maja 2022 cena wzrosła: koszt wynosi teraz 21 dolarów.\n\nObostrzenia COVID wrzesień 2022 na Hawajach\n\nNa Hawajach podróżników i turystów obowiązują takie same zasady i obostrzenia COVID-19, jak w kontynentalnej części USA. Każdy podróżny musi także wypełnić formularz Safe Travels, dostępny online.\n\nObostrzenia COVID wrzesień 2022 w Tajlandii\n\nRząd Tajlandii ogłosił, że od 1 października 2022 znikną pozostałe restrykcje covidowe dla turystów. Przekraczając granicę królestwa, nie trzeba będzie mieć ani dowodu zaszczepienia przeciw koronawirusowi, ani negatywnego wyniku testu. Oznacza to koniec jakichkolwiek utrudnień w podróżowaniu do Tajlandii.\n\nWładze Tajlandii podjęły też kroki mające rozruszać ruch turystyczny w zbliżającym się sezonie zimowym. Od 1 września 2022 do 31 marca 2023 wizy turystyczne mają wydłużoną ważność, z 30 do 45 dni.\n\nObostrzenia COVID wrzesień 2022 w Tanzanii i Zanzibarze\n\nPolacy podróżujący do Tanzanii czy na Zanzibar nie muszą być zaszczepieni przeciw koronawirusowi. Trzeba jednak mieć dokument potwierdzający negatywny wynik testu PCR, otrzymany w ciągu 72 godzin przed przylotem do Tanzanii. Podróżni muszą też wypełnić formularz lokalizacyjny. Jest dostępny online, ale po wypełnieniu trzeba go wydrukować i nosić przy sobie. Po przylocie na Zanzibar należy wypełnić formularz wjazdowy i kupić wizę za 50 dolarów.\n\nWięcej informacji dotyczących obostrzeń COVID w Tanzanii i Zanzibarze znajdziecie w tym artykule:\n\nObostrzenia COVID wrzesień 2022 w Tunezji\n\nWe wrześniu 2022 do Tunezji można wjechać za okazaniem formularza podróży, dowodu pełnego zaszczepienia lub negatywnego wyniku testu na COVID-19. Test nie musi być PCR, wystarczy antygenowy, nie starszy niż 24 godziny.\n\nW czerwcu 2022 zniesiono obowiązek odbywania kwarantanny przez niezaszczepioych turystów, przybywających do Tunezji.\n\nObostrzenia COVID wrzesień 2022 w Turcji\n\nW czerwcu 2022 Turcja zniosła obostrzenia na granicach dla wszystkich turystów, niezależnie od statusu COVID. Nie trzeba juz okazywać dowodu zaszczepienia, ozdrowienia ani negatywnego wyniku testu. W końcu marca Turcja zniosła też obowiązek wypełniania przez wszystkich podróżnych formularzy PLF. Od 19 kwietnia 2022 turyści z Polski nie potrzebują paszportów, by dostać się do Turcji. Do pobytów krótszych niż 90 dni wystarczy dowód osobisty.\n\nObostrzenia COVID wrzesień 2022 w Wietnamie\n\nWietnam zniósł obostrzenia COVID na granicach. Konieczne jest jednak wykupienie wizy, ubezpieczenia na 10 tys. dolarów, wypełnienie deklaracji stanu zdrowia i ściągnięcie aplikacji do monitorowania sytuacji pandemicznej.\n\nObostrzenia COVID wrzesień 2022 na Wyspach Zielonego Przylądka\n\nTuryści, którzy chcą dostać się na Wyspy Zielonego Przylądka, muszą posiadać dowód zaszczepienia przeciw COVID-19 lub negatywny wynik testu PCR albo antygenowego. Trzeba też wypełnić formularz lokalizacyjny.\n\nWięcej o podróżowaniu na Wyspy Zielonego Przylądka przeczytacie w poniższym tekście:\n\nObostrzenia COVID wrzesien 2022 w Zjednoczonych Emiratach Arabskich i Dubaju\n\nPolacy mogą wjeżdżać na teren ZEA na podstawie paszportu (wizę turystyczną na 90 dni wykupuje się po przylocie).\n\nOd 26 lutego 2022 posiadanie negatywnego wyniku testu na koronawirusa nie jest już obowiązkowe dla osób zaszczepionych i ozdrowieńców. Od 29 marca osoby niezaszczepione mogą wjechać na teren ZEA bez testu drogą lądową. Na przejściu granicznym zostaną przebadane za pomocą skanerów EDE. Badanie jest darmowe i bezbolesne. Jeszcze nie ma informacji, kiedy skanery trafią na lotniska, co umożliwi podróżowanie do ZEA większości pasażerów bez konieczności wykonywania testów przez osoby niezaszczepione. Osoby w pełni zaszczepione mogą przemieszczać się po kraju, np. do Abu Dhabi. Osoby bez szczepienia muszą wykonywać testy PCR i czekać na wynik przed udaniem się poza Dubaj.\n\nW sierpniu 2022 w Dubaju poluzowano restrykcje COVID. Na teren miasta mogą wjechać bez dowodu zaszczepienia i negatywnego wyniku testu dzieci poniżej 16 lat. Źródła: schengenvisainfo.com, forbes.com, gov.pl\n\nFACEBOOK Dołącz do nas na Facebooku! Publikujemy najciekawsze artykuły, wydarzenia i konkursy. Jesteśmy tam gdzie nasi czytelnicy! Polub nas na Facebooku! TWITTER Dołącz do nas na Twitterze! Codziennie informujemy o ciekawostkach i aktualnych wydarzeniach. Obserwuj nas na Twiterze! KONTAKT Kontakt z redakcją Byłeś świadkiem ważnego zdarzenia? Widziałeś coś interesującego? Zrobiłeś ciekawe zdjęcie lub wideo? Napisz do nas!",
    "Nieprawdopodobne. Kosmiczny rekord Amerykanek": "Nieprawdopodobne. Kosmiczny rekord Amerykanek\n\nAmerykańskie koszykarki ustanowiły nowy rekord mistrzostw świata pod względem liczby punktów zdobytych w jednym meczu. W ostatnim spotkaniu reprezentacja USA pokonała Koreę Południową 145:69.\n\nPAP/EPA / Na zdjęciu: reprezentantka USA , Alyssa Thomas (po lewej)\n\nJak na razie USA doskonale wywiązuje się z roli faworyta mistrzostw świata. Koszykarki Stanów Zjednoczonych wygrały bowiem wszystkie cztery spotkania. Za każdym razem zwyciężały pewnie. Mistrzynie świata pokonały bowiem Belgię 87:72, Portoryko 106:42 i Chiny 77:63.\n\nUSA ma już zapewniony awans do ćwierćfinału turnieju, a przed zespołem jeszcze jedno starcie w fazie grupowej. Amerykanki zmierzą się z Bośnią i Hercegowiną. Być może będą miały ochotę na kolejne pobicie rekordu, tym bardziej że Bośniaczki nie prezentują się dobrze na mundialu. Dotychczas przegrały wszystkie pojedynki.\n\nAmerykanki walczą w Australii o jedenasty tytuł mistrzyń świata w historii oraz czwarty z rzędu. Jak na razie są na dobrej drodze, by pozostać na szczycie.\n\nNew World Record\n\n\n\nTeam USA beat South Korea by - 69 in their fourth game of the World Cup in Australia.\n\n\n\nThe previous record - 143 points - was set in 1990 by Brazil.#FIBAWWC @usabasketball pic.twitter.com/Rnxq0U42Jj — DW Sports (@dw_sports) September 26, 2022\n\nCzytaj także:\n\nKolejny popis Damiana Kuliga. \"Zespół we mnie wierzy\"\n\nCzy Amerykanki ponownie zostaną mistrzyniami świata? Tak Nie zagłosuj, jeśli chcesz zobaczyć wyniki\n\nPolub Koszykówkę na Facebooku\n\nZgłoś błąd",
    "Wyborcza.pl": "Wyłącz AdBlocka/uBlocka\n\nAby czytać nasze artykuły wyłącz AdBlocka/uBlocka lub dodaj wyjątek dla naszej domeny.\n\nSpokojnie, dodanie wyjątku nie wyłączy blokowania reklam.",
    "Koreanka napisała książkę po polsku. ”Znacie lepiej Koreę niż Polskę”": "Czy Koreańczyk i Polak to dwa bratanki? 7736 kilometrów odległości, a wiele nas łączy. Wie o tym Mijin Mok - Koreanka, która od wielu lat mieszka w Polsce i napisała książkę o różnicach kulturowych między naszymi krajami. Okazuje się, że Polacy są gościnni i niecierpliwi, tak samo jak Koreańczycy. Czym jest ”han”, które można porównać do polskiego romantyzmu, dlaczego Koreańczycy mogą mylić Polskę z Finlandią i czego lepiej nie robić w Korei Południowej? Tego wszystkiego dowiedziałam się podczas rozmowy z przesympatyczną Mijin Mok, która mówi, że już jest „spolszczona”.\n\nAleksandra Degórska: Z pani książki „7736 km pomiędzy Koreą Południową a Polską” dowiedziałam się, że przejście na „Ty” dla Koreańczyka jest nieco krępujące. Koreańczycy na początku rozmowy pytają o wiek drugiej osoby, żeby wiedzieć, jak się do niego zwracać – koreańska gramatyka zmienia się w zależności od wieku rozmówcy. Zdradzę zatem, że ja mam 31 lat.\n\nMijin Mok: Ja mam 30 lat, ale rozumiem, że Polacy do swoich rówieśników nie mówią „Pan/Pani” i nie mam z tym problemu, gdy zwracają się do mnie na „Ty”. Z drugiej jednak strony trochę krępuję się, gdy mam mówić do starszych osób na „Ty” – to wynika z kultury koreańskiej.\n\nSzczerze mówiąc pod tym względem bliżej mi do Koreańczyków – wolę do starszych osób zwracać się „Pani/Pan”. Okazuje się, że pod niektórymi względami Polaków i Koreańczyków wiele łączy i już kilka razy o tym słyszałam od różnych osób. Skąd narodził się pomysł na napisanie książki, w której porównuje pani obie kultury?\n\nNigdy wcześniej nie myślałam, że napiszę książkę po polsku – bardziej myślałam nad podręcznikiem do nauki języka koreańskiego, bo tym się zajmuję na co dzień. Mój wydawca w pewnym momencie zapytał, czy mam ochotę napisać książkę o Korei, pomyślałam: „Jaka książka? W dalekiej przyszłości planowałam tylko podręcznik, z tym dałabym radę!”. Długo się zastanawiałam nad tą propozycją. Czy mi się uda? Ostatecznie stwierdziłam, że warto spróbować. Sporo teraz pojawia się książek o Korei, ale nie wydaje mi się, by powstała w takim stylu, gdzie pokazane są różnice między Polską a Koreą. Jestem Koreanką i mieszkam w Polsce, znam dobrze obie kultury, dlatego mogę pokazać dwie strony. Nie wiedziałam, że tak to się potoczy z tą książką, ale miałam odwagę, żeby spróbować i się udało.\n\nW książce porusza pani wiele aspektów – m.in. historię, edukację, jedzenie, zwyczaje, popkulturowy fenomen Korei Płd. Ile czasu zajęło pisanie książki i czy pisała ją pani od razu po polsku?\n\nZaczęłam ją pisać we wrześniu 2021, ale dopiero w styczniu 2022 zaczęłam pracę pełną parą. Na początku pisałam książkę po koreańsku. Ciężko byłoby mi od razu wszystko poprawnie napisać po polsku – czasami mój mąż Polak nie do końca rozumiał, co chciałam przekazać. Dlatego najpierw pisałam w swoim ojczystym języku, a mąż pomagał mi w tłumaczeniu. Jeden rozdział całkowicie od podstaw napisałam sama po polsku. Jednak wymagał on sporych poprawek.\n\nJestem Koreanką i mieszkam w Polsce, znam dobrze obie kultury, dlatego mogę pokazać dwie strony\n\nPodziwiam panią, bo to przecież ogrom pracy – najpierw napisać, a potem to wszystko przetłumaczyć!\n\nW języku koreańskim możemy skracać wyrazy i przez to dużo szybciej się pisze. Trudno się wtedy taki zapis tłumaczy na język polski – czasami jedno słowo koreańskie to kilka w języku polskim. Mąż mi zwracał uwagę, że coś nienaturalnie brzmi czy żeby nie powtarzały się wyrazy (co w języku angielskim czy koreańskim jest uznawane za normalne) – a w języku polskim np. słowo Polska musisz zastąpić określeniem kraj nad Wisłą aby nie było „powtórzenia”. Po co sobie tak utrudniać pisanie?! (śmiech)\n\nCzytając książkę dowiedziałam się wiele nowych rzeczy o Korei Płd, którą zainteresowałam się przez koreański pop – pewnie jak większość Polaków. Czy jednak piękne k-popowe teledyski i koreańskie seriale nie mydlą obcokrajowcom oczu?\n\nKoreańska muzyka, seriale i filmy dobrze promują Koreę. Jest to idealne narzędzie do promowania kultury, turystyki, koreańskich produktów i firm. W tych produkcjach nasz kraj wydaje się być idealny, ale oczywiście życie tak nie wygląda. Na ulicach nie ma samych pięknych idoli k-popu. Wydaje mi się, że to działa na podobnej zasadzie jak amerykańskie produkcje. Filmy pokazują, jak Amerykanie produkują narkotyki, piją, ciągle imprezują – przecież tak nie wygląda prawdziwe życie. (śmiech)\n\nKoreańska muzyka, seriale i filmy dobrze promują Koreę. Jest to idealne narzędzie do promowania kultury, turystyki, koreańskich produktów i firm\n\nCały czas jestem zaskoczona, jak wiele polskich dziewczyn chciałoby się związać z Koreańczykami. Pisze pani w książce, że w Korei jest presja, by cały czas dobrze wyglądać i bywa to męczące. Z drugiej strony Polki bardzo doceniają w Koreańczykach to, że są bardzo zadbani i atrakcyjni.\n\nJeżeli Koreańczyk lubi dbać o swój wygląd, to wtedy nie ma problemu. Gorzej, gdy jesteś osobą, która nie chce przywiązywać wagi do wyglądu, ale musisz to robić przez presję społeczeństwa. Szczególnie widać to u kobiet. Gdy dziewczyna, która zawsze dobrze wyglądała pojawi się pewnego dnia luźniej ubrana czy bez makijażu w biurze, wtedy wszyscy zaczną jej pytać: „Co się stało?”, „Jesteś chora?”, „Źle dzisiaj wyglądasz!”. Albo, gdy ktoś nie ubiera się dobrze i nagle pojawi się w ładnych ubraniach, wtedy wszyscy będą zadawać pytania: „Masz dzisiaj randkę?” „Masz chłopaka?”. Jest to trochę męczące w codziennym życiu w Korei. Zawsze jesteśmy oceniani przez pryzmat swojego wyglądu.\n\nMijin Mok napisała książkę \"7736 km. Pomiędzy Koreą Południową a Polską\" fot. Natalii Zych\n\nCo zatem sprawia, że obcokrajowcy tak chętnie słuchają k-popu i oglądają k-dramy, chociaż większość nawet nie rozumie języka koreańskiego? Powstał nawet termin hallyu – koreańska fala, by określić ten wzrost popularności Korei Płd.\n\nTo dla mnie też niesamowite. Oglądam koreańskie seriale i filmy, w wolnym czasie nawet przy sprzątaniu puszczam sobie w tle filmy. Wydaje mi się, że te produkcje są tak popularne, bo aktorzy są piękni, wyglądają idealnie. Przedstawiane w nich historie są romantyczne i tak bardzo odmienne od zachodnich produkcji. Na wymianę czułości pomiędzy głównymi bohaterami czy pocałunek czasami trzeba czekać do ostatniego odcinka! Są to też często zamknięte historie w jednym sezonie. Jeżeli chodzi o k-pop to słucham go trochę mniej, ale znam najpopularniejsze obecnie zespoły. W Korei jest mnóstwo girlsbandów i boysbandów, na Zachodzie tego brakuje i chyba dlatego jest to atrakcyjne dla zagranicznych słuchaczy.\n\nWydaje mi się, że k-dramy są tak popularne, bo aktorzy są piękni, wyglądają idealnie. Przedstawiane w nich historie są romantyczne i tak bardzo odmienne od zachodnich produkcji\n\nTeż mi się wydaje, że każde pokolenie ma swoje girls- i boysbandy. Po One Direction chyba nie pojawił się na Zachodzie równie popularny zespół, więc koreańskie grupy wypełniły tę lukę. W książce wspomina pani w kontekście koreańskiej mentalności ”han” – uczucie głębokiego smutku. Czy to się jakoś objawia w popkulturowych produktach?\n\nTo trudny temat i bardzo skomplikowane uczucie. Kiedyś przeczytałam, że ten termin można na język polski przetłumaczyć jako ”żal”, ale to nie jest do końca dobre znaczenie. „Han” to taki smutek, zdenerwowanie i takie uczucie, gdy chcesz coś zrobić i nie możesz. Dokładniej to wyjaśniam w swojej książce. „Han” można najczęściej spotkać w koreańskiej literaturze czy poezji, ale również w filmie. Wiąże się z naszą historią. Wojna i okupacja japońska spowodowała, że nie mogliśmy mówić po koreańsku. Nie mogliśmy powiedzieć, że żyjemy w Korei – to wszystko wpłynęło na to uczucie „han”. Kobiety, szczególnie w dawnych czasach, też odczuwały „han”, bo były ograniczane. Musiały zostać w domu, sprzątać, gotować, nie mogły się uczyć, chociaż chciały. Teraz też widać te różnice między kobietą a mężczyzną np. w firmach, gdzie płaci się mniej kobietom, ale sytuacja się powoli zmienia. Dlatego ludzie coraz mniej wiedzą, czym jest „han”, bo czasy są lepsze, a popkultura jest dla młodych. „Han” można porównać do polskiego romantyzmu czy pozytywizmu. Polacy też często nie rozumieją swoich lektur szkolnych, czy dzieł np. Adama Mickiewicza.\n\n\"Han” to trudny temat i bardzo skomplikowane uczucie. Można je porównać do polskiego romantyzmu czy pozytywizmu\n\nCiekawe są pani porównanie do polskiego romantyzmu. Czytając książkę „7736 km pomiędzy Koreą Południową a Polską” zdałam sobie sprawę, że Polacy mogą też wiele dowiedzieć się o sobie z perspektywy Koreanki. Jesteśmy gościnni i dużo narzekamy, ale też jesteśmy niecierpliwi, tak samo jak Koreańczycy.\n\nGdy opowiadam o koreańskiej kulturze i porównuję ją z polską, wtedy łatwiej jest moim studentom zrozumieć pewne rzeczy. Chociaż nie zawsze. Gdy daję zadanie domowe dla studentów, np. żeby porównali koreańską kulturę z polską, to okazuje się, że uczniowie wiedzą o wiele więcej o Korei, niż o Polsce. Zadziwia mnie to, że często idealizuje się Koreę a Polska postrzegana jest w oczach młodych bardzo negatywnie. Nawet, gdy studenci muszą polecić miejsca do zwiedzania dla turystów, to łatwiej im wskazać te w Korei, chociaż tam nie byli, niż miejsca w Polsce. Przecież jest Zakopane, Gdańsk i tak dalej, ale młodzi ludzie o tym nie pomyślą. Studenci często znają więcej tradycji koreańskich niż swoich – polskich. Dlatego postanowiłam napisać o Korei i Polsce, żeby łatwiej to wszystko wyjaśnić.\n\nPolscy uczniowie wiedzą o wiele więcej o Korei, niż o Polsce. Zadziwia mnie to, że często idealizuje się Koreę a Polska postrzegana jest w oczach młodych bardzo negatywnie\n\nGdy opowiadam o koreańskiej kulturze i porównuję ją z polską, wtedy łatwiej jest moim studentom zrozumieć pewne rzeczy. Gdy napiszę, że w Korei jest przesąd, że nie powinno się wychodzić za mąż mając 29 lat można to uznać za coś dziwnego. Jednak jak dodam, że w Polsce nie powinno robić się wesela w miesiącach bez literki „r” w nazwie, nagle pojawia się zrozumienie. U nas też są podobne przesądy! Wszystko co nowe wydaje nam się dziwne i obce, ale jak porównamy to do czegoś co znamy od razy staje się dziwnie znajome.\n\nKolejny przykład - w Korei zawsze podczas picia alkoholu potrzebujemy przystawek, po prostu jedzenia. Polacy są w szoku, że w wielu koreańskich pubach nie można zamówić samego alkoholu bez jedzenia. Jednak jak wytłumaczę im, że w Polsce przecież też często je się chipsy, paluszki czy zamawia się frytki i przekąski. Podczas imprez domowych rodzice zawsze szykują sałatki, kanapki, koreczki itp. Nagle okazuje się, że mimo różnic jesteśmy podobni do siebie.\n\nA czy Koreańczycy w ogóle wiedzą coś o Polsce? Niech zgadnę – znają papieża Jana Pawła II, Lecha Wałęsę i Adama Małysza? (śmiech)\n\nTeż kiedyś nie wiedziałam, gdzie leży Polska, ale sytuacja się zmienia i coraz więcej Koreańczyków wie, gdzie jest Polska. Wielu pomyli Polskę z Finlandią, ponieważ po koreańsku nazwy tych krajów wymawia się podobnie. Mimo tego wielu Koreańczyków zna Marie Skłodowską – Curie, Fryderyka Chopina, starsze pokolenie kojarzy również Lecha Wałęsę. Większość mężczyzn zna jeszcze Lewandowskiego. W koreańskich programach telewizyjnych pokazywana jest Warszawa, gdzie pokazywany jest np. park Łazienkowski gdzie odbywają się koncerty z muzyką Chopina – to sprawia, że Koreańczycy chcą się wybrać do Polski.\n\nWielu Koreańczyków pomyli Polskę z Finlandią, ponieważ po koreańsku nazwy tych krajów wymawia się podobnie\n\nByłam zaskoczona, że to właśnie Koreańczycy stworzyli musical o Marie Skłodowskiej-Curie. Przeprowadzając wywiad z obsadą dowiedziałam się, że aktorzy przed rozpoczęciem prób stworzyli nawet prezentacje o Polsce, żeby lepiej zrozumieć nasz kraj. Niesamowite, że polska kobieta jest tak znana w Korei Płd.\n\nJest bardzo znana. Moja mama w szkole uczyła się o Skłodowskiej-Curie. Przeczytała nawet jej biografię i gdy była w Polsce bardzo chciała zobaczyć kamienicę, w której urodziła się ta sławna polska uczona. Wydaje mi się, że Koreanki lubią takie historie o silnych kobietach! Też chcą takie być – silne i niezależne.\n\nKorea to rozwinięty kraj, a z drugiej strony w windzie może zabraknąć przycisku \"4\", bo istnieje przesąd spowodowany tym, że w języku chińskim wymowa numeru 4 jest podobna do słowa \"śmierć\". Czy coś może w tej kwestii się zmienić w najbliższej przyszłości?\n\nW bloku raczej będzie przycisk ”4”, ale w biurowcu czy szpitalu może pojawić się przycisk ”F”. Myślę, że ludzie dalej będą wierzyć w przesądy – kto chce mieć pecha? (śmiech) Koreańczycy bardzo lubią pokazywać swoją kulturę, są z niej bardzo dumni. Dlatego często w programach telewizyjnych czy kanałach na YouTube pojawiają się obcokrajowcy, którzy testują np. koreańskie jedzenie. Chociaż Korea podatna jest na kulturę zachodu, wydaje mi się, że Koreańczycy są niechętni, żeby zmieniać swoją kulturę i przyzwyczajenia, bo to coś, z czego są dumni.\n\nKoreańczycy bardzo lubią pokazywać swoją kulturę, są z niej bardzo dumni\n\nSłyszałam, że Koreańczycy są bardzo gościnni i można coś dostać za darmo czy wejść na jakieś wydarzenia bez opłaty – czy to prawda?\n\nKoreańczycy bardzo chcą pokazać swoją kulturę obcokrajowcom. Można dostać za darmo zaproszenie do koreańskiego programu czy w restauracji jakieś przystawki gratis. Koreańczycy są gościnni, tak samo jak Polacy. Gdy powiem „Dzień dobry” w lokalu to Polacy od razu się uśmiechają, chwalą mnie jak dobrze mówię po polsku. W Korei dzieje się to samo, gdy obcokrajowiec przywita się po koreańsku.\n\nJak uniknąć faux pas w Korei? Koreańczycy wybaczą nam, gdy popełnimy jakąś gafę w ich kraju?\n\nMyślę, że większość Koreańczyków nawet przy popełnieniu jakiegoś faux pas zrozumie ten błąd. Zdajemy sobie sprawę, że nie wszyscy obcokrajowcy muszą rozumieć naszą kulturę i obyczaje. Oczywiście gdybym miała o czymś wspomnieć to dla Koreańczyków jest szokiem, gdy Polacy chcą się przywitać dając buziaka – na to warto uważać. (śmiech) Gdy jemy z Koreańczykami nie wolno również wbijać pałeczek do miski z ryżem – tak się robi na pogrzebach. Warto o takich rzeczach pamiętać, ale nic się nie stanie jak ktoś czegoś nie będzie wiedzieć. Jesteśmy wyrozumiali.\n\nMijin Mok od lat mieszka w Polsce i dobrze zna Polaków fot. Maciej Dziedzic, Natalii Zych\n\nCo z Korei Płd. chciałaby pani przenieść na stałe do Polski? Pewnie lepiej prosperującą służbę zdrowia? (śmiech)\n\nNa pewno rodzinę i znajomych. Służbę zdrowia również – w Polsce tak długo trzeba czekać. Chcę wszystko załatwić jednego dnia – badanie i wizytę u lekarza, ale w Polsce jest to niewykonalne. Najpierw muszę pójść do lekarza, potem oddzielnie umówić się na badania (każde w innym miejscu), czekać na wyniki i ponownie iść do lekarza. W Korei to wszystko można zrobić za jednym zamachem. Kiedyś też chciałam przywozić ostre produkty z Korei. W Polsce za ostre rzeczy uchodzą te o smaku czosnkowym, a w Korei musi być w daniu papryczka chili. Obecnie przez problemy zdrowotne nie mogę jeść ostrych dań, ale też teraz dużo produktów można kupić w Polsce. Nie muszę już prosić rodziców o paczki z Korei. Jest też dużo koreańskich restauracji. Jeszcze 10 lat temu ciężko było dostać w Polsce kimchi czy pastę chili, a teraz można je nawet kupić w Biedronce.\n\nPo tylu latach w Polsce czuje się pani czasem u nas ”obco”?\n\nJa już jestem trochę ”spolszczona”. Moi studenci się z tego śmieją. Nie odczuwam takiego szoku kulturowego, myślę sobie: „muszę długo czekać w kolejce, to przecież Polska, oczywiście”. (śmiech) Pierwszy raz, gdy przyjechałam do Polski byłam w szoku, że w restauracji muszę płacić za wodę – w Korei jest bezpłatna. To samo z publiczną łazienką – w Korei jest za darmo.\n\nJa już jestem trochę ”spolszczona”, moi studenci się z tego śmieją. Nie odczuwam takiego szoku kulturowego, myślę sobie: „muszę długo czekać w kolejce, to przecież Polska, oczywiście”\n\nCzy po przeczytaniu pani książki można śmiało wybierać się do Korei Płd. ze świadomością, że już dobrze znamy kulturę tego kraju?\n\nMoja książka to nie przewodnik, ale bardzo pomaga w zrozumieniu Korei. Nie tylko przyda się tym, którzy lecą do Korei, ale też jest dla tych, którzy oglądają k-dramy i chcą zrozumieć, dlaczego Koreańczycy tak się zachowują. Ta książka pomoże w wyłapaniu ”smaczków” koreańskiej kultury.\n\nMijin Mok – znana w internecie jako „Koreanka” – to twórczyni popularnego kanału na YouTubie , na którym w zabawny i unikatowy sposób popularyzuje wiedzę o Korei. Ukończyła filologię polską, marketing kultury oraz nauczanie języka koreańskiego na Hankuk University of Foreign Studies w Seulu. Do Polski przyjechała na chwilę, ale została na dłużej i na razie nie zamierza wyjeżdżać. Od 2019 roku uczy języka koreańskiego na Uniwersytecie Wrocławskim, prowadzi również własną szkołę językową o nazwie Koreania.",
    "Jasny sygnał dla wroga. Pokaz siły wojsk Korei Południowej": "Korea Południowa rozpoczęła coroczne manewry wojskowe Defense Expo Korea w mieście Pocheon. Udział w nich wzięło południowokoreańskie wojsko, które zaprezentowało najnowsze technologie dostępne w swoim arsenale. Ćwiczenia miały charakter defensywny, wykorzystano m.in samobieżne haubice K9 Thunder, czołgi K2 Black Panther, a także śmigłowce bojowe KAI LAH czy wyrzutnie rakiet Tiger. Według Kima Seong-ha, pułkownika elitarnej brygady Eagle, szkolenia były okazją do zademonstrowania \"wyższości armii południowokoreańskiej\". Wszystko działo się podczas narastającego napięcia między Koreą Południową a Północną, która w ostatnim czasie militarnie wspiera Rosję, prowadzącą działania zbrojne w Ukrainie. Jak twierdzi agencja Bloomberg, rozpoczynające się manewry w Pocheon są \"pokazem siły\" wobec niebezpiecznego i nieprzewidywalnego reżimu Kim Dzong Una. Koreańczycy wysyłają jasny sygnał dla potencjalnego wroga.",
    "Bramkarz mógł tylko popatrzeć. Nieprawdopodobny gol gwiazdy Tottenhamu": "Wielkimi krokami zbliżają się mistrzostwa świata w Katarze. W tej imprezie wezmą udział m.in. reprezentacje Korei Południowej oraz Kostaryki. Oba zespoły zmierzyły się ze sobą w czwartek w spotkaniu towarzyskim.\n\nKostarykańczycy trafili na mundialu do trudnej grupy. Ich rywalami będą reprezentacje Hiszpanii, Niemiec oraz Japonii. Korea Południowa z kolei zagra z Portugalią, Ghaną, a także Urugwajem.\n\nWynik meczu w Goyang w 28. minucie otworzył Hwang Hee-Chan. Zawodnik występujący na co dzień w angielskim Wolverhampton Wanderers uderzył z 15. metra, po tym jak otrzymał piłkę od Yoona Jong-gyu.\n\nRywale wyrównali jeszcze przed przerwą. Do koreańskiej bramki trafił Jewison Bennette. Po zmianie stron natomiast Kostarykańczycy wyszli na prowadzenie po golu Anthony'ego Contretasa.\n\nDalsza część artykułu pod materiałem wideo\n\nZobacz także: Zrobił to w stylu Messiego! Gol, że palce lizać (wideo)\n\nKapitalny gol w Korei. Strzelcem gwiazda Tottenhamu\n\nW końcówce sprawy w swoje ręce wziął rozgrywający setny mecz w narodowych barwach Heung-Min Son. Gwiazdor reprezentacji Korei i Tottenhamu Hotspur podszedł do rzutu wolnego, jaki jego zespół otrzymał w 85. minucie.\n\nPiłka ustawiona była na linii pola karnego. W murze ustawiła się większość piłkarzy reprezentacji Kostaryki, a rywale próbowali im przeszkadzać. Bramkarz miał ograniczone pole widzenia.\n\nHeung-Min Son kapitalnie przymierzył. Posłał futbolówkę w samo okienko, a stojący między słupkami Esteban Alvarado jedynie przyglądał się, jak piłka wpada do siatki. Dzięki tej nieprawdopodobnej bramce Koreańczycy zremisowali 2:2. Tym samym Son może pochwalić się 32 bramkami strzelonymi w 100 meczach.\n\nMasz newsa, zdjęcie lub filmik? Prześlij nam przez dziejesie.wp.pl\n\nOceń jakość naszego artykułu: Twoja opinia pozwala nam tworzyć lepsze treści.",
    "Partnerstwo surowcowe z USA": "26 września 2022\n\nautor: Adam Maksymowicz\n\nPartnerstwo surowcowe z USA\n\nStany Zjednoczone uwikłane w nadal trwającą wojnę handlową z Chinami i w konflikt w Ukrainie z Rosją odczuwają coraz większe zagrożenie dla importu najważniejszych dla nich surowców, które mają wpływ na bezpieczeństwo narodowe.\n\nKraj ten mający sojusze militarne i polityczne z wiodącymi państwami w ich wydobyciu na świecie, postanowił stworzyć wspólną z nimi instytucję promującą ich bezpieczne dostawy, tak do USA, jak i do wszystkich państw Zachodu. Cele te ma realizować utworzona pod koniec czerwca instytucja The Mineral Security Partnership (MSP) nazywanym powszechnie partnerstwem surowcowym.\n\nREKLAMA\n\nDotychczas przystąpiły do niego Australia, Kanada, Finlandia, Francja, Niemcy, Japonia, Korea Południowa, Szwecja, Stany Zjednoczone i Komisja Europejska. W wydanym z tej okazji oświadczeniu Departamentu Stanu można przeczytać, że koalicja ta otwarta jest dla wszystkich krajów, które są zaangażowane w „odpowiedzialne krytyczne łańcuchy dostaw minerałów w celu wspierania dobrobytu gospodarczego i celów klimatycznych”, MSP ma na celu pomóc „katalizować inwestycje rządów i sektora prywatnego w celu uzyskania strategicznych możliwości, które są zgodne z najwyższymi środowiskowymi, społecznymi standardami zarządzania”.\n\nPierwsze posiedzenie tego gremium odbyło się w czwartek w kuluarach Zgromadzenia Ogólnego ONZ w Nowym Jorku. Do udziału w nim zaproszono też bogate w surowce kraje rozwijające się, do których zaliczono Argentynę, Brazylię, Chile, Demokratyczną Republikę Konga, Indonezję, Mongolię, Mozambik, Namibię, Filipiny, Tanzanię i Zambię.\n\nSpotkaniu przewodniczył sekretarz stanu USA Antony Blinken. Informację tę przekazała agencja Bloomberg.\n\nStrona 1 z 2 1 2\n\nJeżeli chcesz codziennie otrzymywać informacje o aktualnych publikacjach ukazujących się na portalu netTG.pl Gospodarka i Ludzie, zapisz się do newslettera.",
    "Korea Południowa live stream online. Gdzie oglądać transmisję na żywo?": "Turcja - Korea Południowa live. Oglądaj na żywo w internecie live stream i w TV\n\nNasz portal każdego dnia prezentuje legalne sposoby na oglądanie najciekawszych wydarzeń sportowych na żywo na ekranach komputerów i smartfonów a wśród nich takie mecze jak Turcja - Korea Południowa. Jednym z takich wydarzeń, które można oglądać na żywo jest Turcja - Korea Południowa rozgrywane w ramach jednej z najpopularniejszych lig do których należy zaliczyć Mistrzostwa Świata w Siatkówce kobiet. Gdzie oglądać? Kiedy mecz?\n\nPoczątek transmisji online został zaplanowany na 27.09.2022 14:00. Fani najlepszych sportów do których należy zaliczyć taką dyscyplinę sportową jak Siatkówka, mogą oglądać praktycznie wszystkie najpopularniejsze mecze w tych rozgrywkach w TV jak również online w Internecie. Tylko u nas wszystkie najlepsze mecze online na żywo w płatnych pakietach legalnych telewizji %tv, jak również za darmo na stronach internetowych bukmacherów i kanałów live stream %online.\n\n\n\nTurcja - Korea Południowa live. Oglądaj na żywo w internecie live stream i w TV\n\nTero Vesalainen / Shutterstock.com\n\nGdzie oglądać transmisję Turcja - Korea Południowa na żywo w tv i live online?\n\nKażde popularne wydarzenie sportowe gromadzi przed ekranami fanów z całego świata. Nie inaczej jest w przypadku Turcja - Korea Południowa, które odbędzie się 27.09.2022 14:00. Na ten dzień czekają wszyscy fani rozgrywek Mistrzostwa Świata w Siatkówce kobiet, która jest jedną z najpopularniejszych wśród fanów dyscypliny sportowej Siatkówka.\n\nWydarzenie Turcja - Korea Południowa z pewnością przyciągnie do oglądania transmisji online wielu kibiców, a dobra informacja jest taka, że wydarzenie to będzie można oglądać na żywo w tv %tv i Internecie %online. Warto też sprawdzać inne mecze rozgrywane w ramach kategorii jaką jest Mistrzostwa Świata w Siatkówce kobiet, a także pozostałe rozgrywki które należą do dyscypliny Siatkówka.",
    "Mistrzostwa świata w siatkówce kobiet 2022. Joanna Mirek o reprezentacji Polski. Jej ocena, typowanie? Co dalej z drużyną? [WYWIAD]": "Różański zachwyciła w kluczowych momentach. \"Byłyśmy bardzo naładowane emocjami\" Olivia Różański... czytaj dalej »\n\nMistrzostwa świata w siatkówce kobiet 2022 - terminarz, wyniki i tabele\n\nW piątek rozpoczęły się mistrzostwa świata. W Arnhem na inauguracji imprezy Polki po bardzo ciekawym meczu pokonały Chorwację 3:1.\n\nW trzecim secie podopieczne Stefano Lavariniego przegrywały już 8:16, ale w niesamowity sposób odrobiły straty i wygrały 25:23.\n\nWe wtorek już w gdańskiej Ergo Arenie zmierzą się o godz. 20.30 z Tajlandią, która niespodziewanie w pierwszym spotkaniu pokonała faworyzowane Turczynki 3:2.\n\nTrochę martwią liderki\n\n- Mecz z Chorwacją na pewno bardzo zbudował dziewczyny jako reprezentację - mówi eurosport.pl Joanna Mirek. - Trochę martwi to że nasze liderki nie potrafiły w ciągu całego meczu utrzymać stabilnej, równej formy. Ale bardzo ważne dla naszej ekipy jest to, że mamy tak dobre zmienniczki, które potrafią wejść na parkiet i odwrócić losy spotkania. Pokazały, że są wartościowymi zawodniczkami, a to dla zespołu jest bardzo ważne, że chcą takie siatkarki, które potrafią ławki wejść w meczu i zagrać bardzo dobrze bez żadnych kompleksów i zdobywać punkty - dodawała dwukrotna mistrzyni Europy.\n\nZmienniczki, o których mówi Mirek, to rozgrywająca Katarzyna Wenerska i atakująca Monika Gałkowska. Obie po pojawieniu się na parkiecie w trudnych momentach praktycznie nie popełniły błędów.\n\n- Bardzo się cieszę, że te zmiany w ogóle były. Najważniejsze jest to, że nie ciągnęliśmy gry cały czas tymi zawodniczkami, na które wszyscy tak bardzo liczymy. I tak jednak uważam, że one zdały egzamin w pierwszym meczu. Joanna Wołosz i Magda Stysiak zagrały dobre spotkanie, ale potrafią spisać się jeszcze lepiej. To daje nadzieję, że będą stabilizować formę z każdym kolejnym meczem. Wygląda na to, że nasz zespół jest dobrze przygotowany i liczę, że dyspozycja będzie rosła, bo naprawdę czeka je trudne zadanie w kolejnych spotkaniach - podkreśliła.\n\nŹródło: Volleyball World Joanna Wołosz to gwiazda polskiej reprezentacji\n\nZ kontuzjami w kadrze trzeba się pogodzić\n\nJeszcze w sierpniu okazało się, że z powodu kontuzji nie zagra Martyna Łukasik, a we wrześniu jej los podzieliła inna młoda i wysoka przyjmująca Martyna Czyrniańska.\n\n- Nie przeraziłam się tą wiadomością. Przyjęłam tę sytuację, jaka jest. To jest dla nich na pewno bardzo smutna sprawa. Sama kiedyś na dużej imprezie doznałam kontuzji, a zespół potem wygrał cały turniej (mistrzostwa Europy 2003 – przyp. red.). Najważniejsze, że trener Lavarini potrafił skompletować i poukładać zespół, który naprawdę całkiem nieźle zaprezentował się w pierwszym spotkaniu. Polki mają bardzo trudną grupę. Widzieliśmy w sobotę, że Tajki, które pokazały dobrą grę w Lidze Narodów, nadal potrafią dobrze się prezentować. Wygrały z Turcją i na pewno trzeba będzie się z nim liczyć - mówiła.\n\nŹródło: volleyballworld.com Reprezentantki Tajlandii sensacyjnie pokonały Turcję 3:2 w MŚ\n\nTo właśnie wspomniane Turczynki wydawały się zdecydowanie najmocniejszym rywalem Polek w pierwszej fazie, w której nasze zawodniczki zmierzą w sobotę. Wcześniej jeszcze mecze ze wspomnianymi Tajkami, Koreankami i Dominikankami.\n\n- Trener Turczynek przez imprezą był bardzo zadowolony z formy i mówił głośno, że jego podopieczne będą chciały wygrać wszystkie spotkania, a tymczasem przegrały już pierwsze. To nie jest jeszcze tragedia, ale ten wynik w kolejnej fazie turnieju może mieć znaczenie - powiedziała Mirek.\n\nHarmonogram turnieju nie ułatwia zadania\n\nMirek zwróciła też uwagę na wznowienie gry w mistrzostwach po czterodniowej przerwie.\n\n- To jest długa przerwa, która wynika poniekąd z tego, że to my jesteśmy współorganizatorami. Dlatego ten harmonogram został tak ułożony - przypomniała, wyrażając jednocześnie nadzieję, że trener dobrze przygotował zespół do tych okoliczności. - Teraz już będziemy grać u siebie. Bardzo liczę na kibiców, że dopiszą, że będą pomagać naszej reprezentacji, bo wiemy że polscy fani są fantastyczni i potrafią dodać skrzydeł. Potrafią dodać tej \"iskierki\". Publiczność może nas ponieść jeszcze wyżej - stwierdziła.\n\nOglądasz Wideo: volleyballworld.com MŚ siatkarek: Mecz Polska - Chorwacja\n\nPolskie siatkarki zadowolone z walki. \"To był wyczyn\" Polskie siatkarki... czytaj dalej » Z terminarza wynika również kumulacja meczów Biało-Czerwonych, która będzie dodatkowym wyzwaniem dla polskiego zespołu. Polki rozegrają Gdańsku w ciągu pięciu dni aż cztery spotkania.\n\n- To jest ogromny wysiłek zarówno fizyczny, jak i psychiczny, utrzymanie takiej koncentracji. To są bardzo ważne mecze, bo osiągniętymi z nich wynikami przechodzi się do kolejnego etapu rozgrywek. A myśląc o tym, żeby piąć się drabince, to każdy set i każdy mecz jest bardzo ważny - zauważyła.\n\nPierwszym meczem, jaki Polki rozegrają przed własną publicznością, będzie spotkanie z Tajlandią.\n\n- Na pewno kluczowa tu będzie koncentracja i umiejętność utrzymania wysokiej jakości w wykonywaniu poszczególnych elementów - zwróciła uwagę była dwukrotna mistrzyni Europy.\n\n- Tutaj nawet na chwilę nie można się zdekoncentrować, bo Tajki potrafią to wykorzystać, tak jak zrobiły to w meczu z Turczynkami. Cały czas trzeba utrzymywać jakość w ataku. Wszyscy wiemy, że Tajki są niższe od naszego zespołu, ale potrafią w dobrym tempie skakać do bloku, dlatego nie można sobie pozwolić na ściąganie ataku. Trzeba atakować mocno, łapać piłkę wysoko i grać cierpliwie. Grając z Tajkami bardzo trudno się kończy w pierwszym uderzeniu, bo wszyscy wiemy, że one się bardzo dobrze bronią - zauważyła Mirek.\n\nZa wcześnie na oceny\n\nMirek nie chciała jednak zbyt daleko wybiegać w przyszłość i oceniać szans reprezentacji w mistrzostwach.\n\n- Na to jest jeszcze za wcześnie. Myślę, że kluczowa będzie druga runda. Ja cały czas rozpatruję naszą reprezentację w takich kategoriach, że dziewczyny w tej drugiej rundzie powinny się dobrze zapisać. To nie jest dla mnie plan minimum. Minimum będziemy ustalać dopiero wiedząc, z jakimi wynikami zakończyły grę w drugiej rundzie - podkreśliła.\n\nŹródło: Newspix Joanna Mirek była kapitanem reprezentacji Polski\n\nZwróciła jednak uwagę, że choć aktualna sytuacja postawiła przed polskimi siatkarkami bardzo trudne zadanie, nie jest ono niemożliwe do zrealizowania.\n\n- Z Koreą wygrać musimy, bo teraz, gdy Turczynki przegrały, może się okazać, że dwa zwycięstwa wcale nam nie dadzą wyjścia z grupy, jak wszyscy zakładali. Może być różnie - zauważyła.\n\n- To są długie turnieje. Widzimy, że tutaj każdy chce wygrać z każdym. Musimy walczyć, zarówno z Tajlandią, bo jesteśmy w stanie z nimi wygrać, co pokazaliśmy w Lidze Narodów, jak i z Dominikaną, z którą co prawda przegraliśmy w Lidze Narodów. Ale to też jest zespół, z którym możemy powalczyć, jeżeli będziemy cały czas prezentować wysoką formę. Jeśli jeszcze uda nam się stabilizować wysoką formę, to myślę, że jesteśmy w stanie powalczyć z jednym i drugim rywalem oraz pokusić się o zwycięstwa - stwierdziła.\n\nMecz Polski z Tajlandią rozegrany zostanie we wtorek o godz. 20.30. Relacja na żywo w eurosport.pl\n\nWcześniej w Ergo Arenie w grupie B Turcja zmierzy się z Koreą Południową (14), a Dominikana z Chorwacją (17.30).",
    "Członkowie BTS coraz bliżej służby w wojsku. Fanki by się pochlastały, ale wciąż mogą temu zapobiec": "Czy chłopaki z BTS będą mieli niedługo okazję zaśpiewać Przyjedź mamo na przysięgę? Według prawa Korei Południowej każdy zdatny do służby mężczyzna po 18 roku życia powinien pójść do wojska na 18-21 miesięcy. W 2020 roku w drodze wyjątku parlament umożliwił muzykom skupienie się na karierze do 30. roku życia (a tyle w grudniu skończy najstarszy członek formacji Jin). Konieczność wejścia w kamasze jest więc coraz bliżej. A przynajmniej byłaby, gdyby nie trwająca w przestrzeni publicznej dyskusja, czy muzycy z BTS nie powinni być w ogóle zwolnieni z tego obowiązku.\n\n\n\nMinister obrony Korei Południowej Lee Jong-sup poinformował, że jego urzędnicy ustalą, czy nie warto byłoby przeprowadzić badania opinii publicznej na temat zwolnienia gwiazd k-popu ze służby wojskowej. Mieliby oni też zdecydować o wszystkich szczegółach dotyczących ewentualnej ankiety, czyli jakie pytania w niej padną i kto miałby udzielić na nie odpowiedzi. Reszta leżałaby już w gestii firmy zewnętrznej, aby wszystko było jak najbardziej transparentne.",
    "Spełni się najgorszy scenariusz? Ronald Araujo prawdopodobnie nie pojedzie na mundial (sport.tvp.pl)": "",
    "Kto zbuduje elektrownię jądrową w Polsce? Koreańskie KHNP podtrzymuje ofertę": "Budowa elektrowni atomowej: Korea Południowa podtrzymuje swoją ofertę. Firma Korea Hydro & Nuclear Power (KHNP) jest nadal gotowa współpracować przy budowie sześciu reaktorów w Polsce.\n\nKHNP podtrzymuje ofertę, którą złożył polskiemu rządowi. Chodzi o budowę 6 reaktorów generacji III+ APR1400 o mocy 8 400 MW w ramach programu Polskiej Energetyki Jądrowej.\n\nO tym, że firma jest nadal gotowa wspołpracować z Polska w ramach programu poinformował nowy prezes KHNP, dr Jooho Whang, podczas pobytu w Warszawie:\n\n– Nie mamy wątpliwości, że KHNP jest najlepszym partnerem dla Polski w projekcie projektu budowy pierwszych elektrowni jądrowych. Koreańska technologia jądrowa jest zaawansowana i bezpieczna, ale przede wszystkim spełnia wszystkie potrzeby Polski. Nasze możliwości i sukcesy na arenie międzynarodowej zostały zademonstrowane przy projekcie budowy elektrowni jądrowej Barakah w Zjednoczonych Emiratach Arabskich. Został on zrealizowany na czas i w planowanym budżecie – powiedział Whang.\n\nPrezes KHNP podczas wizyty w Warszawie spotkał się z pełnomocnikiem rządu do spraw Strategicznej Infrastruktury Energetycznej Mateuszem Bergerem oraz wiceminister klimatu i środowiska Anną Łukaszewską-Trzeciakowską.\n\nWcześniej w tym miesiącu ofertę współpracy w tym zakresie polskiemu rządowi przedstawiali też potencjalni partnerzy z USA. Więcej pisaliśmy o tym tutaj:\n\nDoświadczenie KHNP\n\nW czerwcu KHNP deklarowało, że jest gotowe objąć pewien udział kapitałowy w polskim projekcie elektrowni jądrowej w przypadku wyboru jej oferty. Zakładało też 40 proc. udziału polskich firm w budowie pierwszego bloku jądrowego.\n\nKHNP wybudowała i zarządza w Korei 24 blokami jądrowymi, jest także odpowiedzialna za budowę elektrowni jądrowej Barakah, która jest pierwszą tego typu inwestycją w ZEA. W grudniu 2020 roku blok 1 osiągnął 100% mocy i wytwarza obecnie 1400 MW energii elektrycznej.\n\nKHNP (Korea Hydro & Nuclear Power) jest państwową firmą z blisko 50-letnim doświadczeniem w budowie i eksploatacji elektrowni jądrowych. Zaangażowanie spółki obejmuje budowę 34 bloków elektrowni jądrowych w Korei Południowej i za granicą.\n\nCzytaj również:"
}