{
    "Francja planuje pożyczyć rekordową kwotę. \"Brak ambicji\"": "Wraz ze wzrostem stóp procentowych, zainicjowanym przez banki centralne w celu powstrzymania inflacji, koszt zobowiązań finansowych państwa wzrósł i musi przekroczyć 60 mld euro w 2023 r. — wynika z ustawy finansowej.\n\nUstawa zakłada dług publiczny na poziomie 111,2 proc. PKB, a deficyt na poziomie 5 proc. Wydatki rządu mają wzrosnąć o 21,7 mld euro w stosunku do 2022 r. m.in. z powodu tarczy łagodzącej wzrost cen energii oraz zatrudnienie dodatkowych ponad 10 tys. funkcjonariuszy państwowych.\n\n60,2 mld euro zostaną z kolei przeznaczone na edukację.\n\nRząd w zeszłym tygodniu zrewidował prognozy wzrostu na 2023 r. do 1 proc. PKB, wobec 1,4 proc. prognozowanego wcześniej. Prognoza inflacji na 2022 r. została z kolei zrewidowana w górę, do 5,3 proc. Dług publiczny – według rządu – zacznie spadać od 2026 r.\n\nW poniedziałek największa organizacja pracodawców Medef skrytykowała \"brak ambicji\" rządu w projekcie budżetu na 2023 r. i wezwała do \"ograniczenia budżetowego\". \"Francja nadal żyje ponad stan\" – napisano w komunikacie, dodając, że: \"żaden ze strukturalnych problemów Francji nie został rozwiązany\".",
    "Francja nie jest już bezpieczna dla kobiet!": "Tylko w czerwcu i lipcu w Paryżu na policję zgłoszono 30 gwałtów – alarmuje francuski dziennik „Le Figaro”, podkreślając, że gwałciciele napadają najczęściej wieczorem lub nocą w tętniącym życiem dzielnicach. W Nantes w miniony weekend na ulicy doszło do zbiorowego gwałtu, gdy ofiara odmówiła oddania napastnikom swoich pieniędzy i telefonu\n\nTylko w czerwcu i lipcu w Paryżu na policję zgłoszono 30 gwałtów - alarmuje francuski dziennik „Le Figaro”. Gwałciciele napadają najczęściej wieczorem lub nocą i to nie na obrzeżach miast, a w tętniących życiem dzielnicach.\n\nW Nantes w miniony weekend na ulicy doszło do zbiorowego gwałtu, gdy ofiara odmówiła oddania napastnikom swoich pieniędzy i telefonu.\n\nPolicja w Nantes aresztowała trzech mężczyzn pochodzenia sudańskiego po zgwałceniu 40-letniej kobiety, od której żądali pieniędzy i telefonu. Jeden ze sprawców podczas aresztowania zaatakował policjanta kamieniem; funkcjonariusze użyli paralizatora. Ofiara znajduje się w szpitalu, jest w stanie szoku.\n\nW Nantes kobiety nie są bezpieczne! (…) nic nie robi się na rzecz bezpieczeństwa w mieście, które chce być antyseksistowskie” - ocenia radna miasta Pauline Weiss, cytowana przez „Le Figaro”. Wskazuje, że handlowcy i restauratorzy skarżą się na stan bezpieczeństwa w mieście, a kobiety boją się wychodzić wieczorem z domu.\n\nW ostatnich tygodniach w Paryżu również doszło do kilku brutalnych gwałtów w przestrzeni publicznej. Na początku sierpnia 27-letnia turystka z USA została zgwałcona w publicznej toalecie nad brzegiem Sekwany. Kilka dni później ofiarą gwałtu padła 25-latka w ślepym zaułku, w pobliżu stacji metra Reuilly-Diderot w XII dzielnicy. Niedawno we wrześniu inna młoda kobieta została pobita i zgwałcona w swoim samochodzie w XIII dzielnicy.\n\nSprawcami tych gwałtów byli imigranci.\n\nTemat imigracji jest tabu. Powinniście poprosić o statystyki dotyczące pochodzenia sprawców - sugeruje dziennikarzom policjant, wskazując, że nieudostępniane są statystyki dotyczące gwałtów popełnianych przez cudzoziemców.\n\nRepublikańska polityk Rachida Dati w wywiadzie dla gazety „JDD” stwierdziła, że w Paryżu dochodzi do „eksplozji” gwałtów.\n\nWedług danych paryskiej policji przekazanych dziennikowi „Le Figaro” w 2021 r. na ulicach stolicy popełniono 110 gwałtów (w tym 89 na osobach dorosłych i 21 na nieletnich), czyli około dziewięciu miesięcznie. W pierwszych ośmiu miesiącach 2022 roku odnotowano 66 gwałtów (59 na dorosłych i siedem na nieletnich).\n\nJak wynika z badania przeprowadzonego przez wewnętrzne służby bezpieczeństwa i opublikowanego w 2016 r., 73 proc. ulicznych gwałtów popełnianych w Paryżu ma miejsce w nocy. „Do wielu ataków dochodzi wieczorem lub w nocy w tętniących życiem dzielnicach i miejscach” – potwierdza rzecznik Niezależnego Związku Komisarzy Policji (SICP) Matthieu Valet.\n\nWedług ministerialnej służby statystycznej ds. bezpieczeństwa wewnętrznego (SSMI) w 2021 r. 61 proc. oskarżonych o przemoc seksualną w transporcie publicznym w regionie paryskim Ile-de-France było obcej narodowości (w tym 23 proc. z Afryki Północnej, 17 proc. z pozostałych części Afryki, a 15 proc. z Azji).\n\nPAP, mw\n\nCZYTAJ TEŻ: Influncerzy! Lepiej skorzystajcie z tych rad",
    "Współpraca pomiędzy Polską a Francją – co importujemy i eksportujemy?": "poniedziałek, 26 września 2022 08:39\n\nWspółpraca Polski i Francji na pierwszy rzut oka może wydawać się Polakom czymś odległym. Historycznie te dwa kraje nie łączy praktycznie nic. Pomimo tego, że nasze państwa dzieli niecały tysiąc kilometrów, to wystarczyło, żebyśmy nigdy z Francuzami nie nawiązywali żadnych znaczących umów politycznych oraz ekonomicznych. Czy rzeczywiście takie są stosunki Polski i Francji? Być może nie jeździmy nad Sekwanę tak często, jak do Niemiec, Czech, czy Wielkiej Brytanii, ale okazuje się, że są sektory gospodarce, w których mocno współpracujemy z Francuzami, a firmy działające w nich powinny zadbać o pozycjonowanie stron we Francji, żeby móc zwiększyć swoją widoczność na tym potężnym potencjalnym rynku eksportowym.\n\nZatem co eksportujemy i importujemy z Francji? Produktów z napisem „Made in France” nie ma u nas za wiele, ale okazuje się, że w kilku dziedzinach współpraca jest silna.\n\nFrancuskie samochody od lat na topie\n\nPierwszym największym towarem importowym do Polski z Francji z pewnością będą samochody. Takie marki jak Renault, Peugeot, Dacia, czy Citroen spotyka się niemal na każdym kroku i praktycznie każdy Polak kiedyś jechał samochodem z Francji – czy to jako kierowca, czy pasażer.\n\nFrancuskie samochody uchodzą na solidne i relatywnie tanie. Ponadto cieszą się długą sprawnością. Polacy i Europejczycy upodobali sobie kompaktowe francuskie samochody. Dlatego najczęściej na naszych drogach można spotkać: Renault Clio oraz Peugeot 208. Te niewielkie, zgrabne miejskie samochody nadadzą się na niemal każdą okazję i początkujący kierowcy bardzo często decydują się właśnie na pojazdy z Francji. Wspomniane modele co roku sprzedają się w blisko 100 000 egzemplarzy w Europie, co z pewnością robi wrażenie.\n\nPolacy niestety nadal bardzo mocno skupiają się na rynku wtórnym, więc trudno mówić tutaj o sprzedaży nowych samochodów w Polsce. Fakt ten dodatkowo potęguje wrażenie, jakoby nie kupowało się francuskiego samochodu, tylko niemiecki – bo to głównie stamtąd sprowadzane są używane francuskie samochody. Mimo wszystko w praktycznie każdym Polskim mieście znajduje się salony z samochodami francuskimi. Jako mieszkańcy kraju mocno rozwijającego się, Polacy coraz częściej sięgają po nowe samochody z salonu, więc te inwestycje francuskie w Polsce oraz bezpośrednia współpraca na linii Polska – Francja w sektorze motoryzacyjnym z pewnością znacząco się poprawi.\n\nPolska eksportuje całkiem sporo nad Sekwanę\n\nZachodnie kraje chętnie sięgają po polskie produkty, wyroby i inne towary, ponieważ jesteśmy jednym z najatrakcyjniejszych cenowo rynków w Europie. Polska nadal jest tania, więc to się po prostu opłaca.\n\nW Polsce coraz silniej działa sektor tworzyw sztucznych, a fabryki zajmujące się tworzeniem wysokiej jakości elementów z tego materiału coraz bardziej wyróżniają się na arenie międzynarodowej. Dlatego francuskie przedsiębiorstwa motoryzacyjne coraz częściej zwracają do Polaków o produkowanie konkretnych elementów wyposażenia z tworzywa sztucznego. Następnie te materiały są przewożone do fabryki samochodów i często wracają do Polski jako już gotowy produkt w postaci samochodu.\n\nPozostałe najczęściej wywożone do Francji towary nalezą do takich grup jak:\n\nUrządzenia elektryczne,\n\nKomputery,\n\nOptyka,\n\nArtykuły spożywcze.\n\nPomimo tego, że relacje między dwoma państwami wydają się raczej neutralne, to analitycy wyraźnie wskazują, że Polska staje się coraz ważniejszym partnerem gospodarczym dla Francji i ten trend będzie się utrzymywał jeszcze przez jakiś czas. Dlatego w ciągu kolejnych lat można spodziewać się kolejnych inwestycji oraz większych i mniejszych współprac polskich przedsiębiorców z francuskimi. Dla Polaków to ogromna szansa, bo zachodnie rynki są aktualnie najbardziej atrakcyjne i sprzedaż towarów do Francji może znacząco przyczynić się do zwiększenia dochodu.\n\nCzy współpraca Polski i Francji będzie się pogłębiać?\n\nJeżeli sytuacja geopolityczna na świecie się ustabilizuje, Polska z pewnością nadal będzie znacząco umacniać swoją pozycję w Europie i na świecie, co spowoduje znaczne zwiększenie zainteresowania inwestycjami firm francuskich w naszym kraju. W ten sposób partnerstwo gospodarcze pomiędzy tymi dwoma krajami z pewnością będzie się pogłębiać – ze znaczącym wzrostem nacisku na eksport towarów z Polski.",
    "Wielki skandal w meczu Polaków. Piłkarz zaatakowany": "Wielki skandal w meczu Polaków. Piłkarz zaatakowany\n\n- Dla niektórych graczy może nie być już powrotu do reprezentacji - grzmi na łamach francuskiej prasy selekcjoner Bernard Diomede. To pokłosie skandalu podczas Tournoi international de Limoges.\n\nYouTube / France 3 Nouvelle-Aquitaine / Skandal w meczu Francja - Polska U-18\n\nNa nagraniu (patrz poniżej), które trafiło do sieci, widać jak Darnell Bile najpierw brutalnie fauluje Olafa Kozłowskiego, a potem powala go na ziemię... uderzeniem \"z byka\".\n\nW odpowiedzi przy linii bocznej boiska wywiązała się szarpanina między zawodnikami obu drużyn. Bile nie uniknął jednak czerwonej kartki. Była to czwarta \"czerwień\" dla drużyny francuskiej i arbiter był zmuszony zakończyć mecz.\n\nSelekcjoner Francji Bernard Diomede po spotkaniu nie krył gniewu i zapowiedział nałożenie surowych kar na swoich piłkarzy. - Dla niektórych graczy może nie być już powrotu do reprezentacji Francji. Muszą to zrozumieć - przyznał Diomede, cytowany przez madeinfoot.ouest-france.fr.\n\n- Francuzom puszczały nerwy, w pięć minut dostali dwie czerwone kartki, my strzeliliśmy gola na 3:2 i zaczęła się rzeź. Delikatnie mówiąc, rywale zachowywali się jakby nie byli z cywilizowanego kraju - podsumował dla Interii kapitan kadry Polski Antoni Mikułko.\n\nZobacz:\n\nMiał przed sobą pustą bramkę. Nagle wydarzyło się to! [WIDEO]\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nPolub Piłkę Nożną na Facebooku\n\nZgłoś błąd",
    "Francja zwiększa wydatki na projekty kosmiczne": "Europa Francja zwiększa wydatki na projekty kosmiczne Mateusz Mitkow 25.09.2022 14:00 Drukuj\n\nPDF\n\n\n\n\n\nFot. Elisabeth Borne\\Twitter Facebook\n\nTwitter\n\nLinkedIn\n\nKopiuj link\n\nWyślij email Podczas ceremonii otwarcia Międzynarodowego Kongresu Astronautycznego (IAC), która odbyła się w tym roku w Paryżu, premier Francji Élisabeth Borne ogłosiła, że rząd planuje zwiększenie wydatków na krajowe oraz europejskie projekty kosmiczne. Mówiąc dokładniej, kraj ten zamierza przeznaczyć ponad 9 mld EUR w ciągu najbliższych trzech lat. Oznacza to wzrost nakładów pieniężnych o 25% względem środków przeznaczanych przez ostatnie trzy lata.\n\nReklama\n\n19 września br. odbyła się ceremonia otwarcia Międzynarodowego Kongresu Astronautycznego (IAC) organizowanego w Paryżu. W ramach uroczystości przemówienie miała premier Francji Élisabeth Borne, która oznajmiła, że jej kraj planuje w najbliższych latach zwiększenie wydatków na projekty kosmiczne. W ciągu najbliższych trzech lat fundusze mają zostać zwiększone o 25% względem poprzedniego okresu, bowiem rząd planuje przeznaczyć na ten cel ponad 9 mld EUR. Oznacza to niewątpliwy wzrost budżetu francuskiej agencji kosmicznej (CNES).\n\nReklama\n\nJako główny priorytet omawianych wydatków Élisabeth Borne wskazała inwestycje w rozwój rakiet nośnych. Prace mają koncentrować się na systemie nośnym Ariane 6 oraz na komercyjnych, małych rakietach. Podkreślono przy tym, że Francja nie może być zależna od innych państw w kwestii wynoszenia urządzeń satelitarnych na orbitę. Władze muszą teraz zdecydować, która część z planowanej sumy zostanie przeznaczona dla projektów realizowanych w ramach współpracy z Europejską Agencją Kosmiczną (ESA), a która zostanie przydzielona dla krajowych i innych programów.\n\nCzytaj też Francja dołącza do Artemis Accords\n\nPrezes francuskiej agencji kosmicznej nie krył zadowolenia z faktu zwiększonego budżetu na konferencji prasowej szefów agencji kosmicznych podczas IAC w dalszej części dnia, oznajmiając, że jest to niezwykle dobra wiadomość. Podkreślił, że będzie miało to pozytywny wpływ także na europejską agencję, która podczas listopadowego spotkania przedstawicieli państw członkowskich, będzie wymagać dofinansowania obecnych projektów oraz tych, które będą prowadzone w ciągu najbliższych trzech lat.\n\nReklama\n\nDyrektor generalny ESA, Josef Aschbacher oznajmił, że zwiększenie budżetu agencji jest koniecznością dla Europy, gdyż w dalszym ciągu maluje się wyraźna potrzeba nakładów finansowych, które pomogą dogonić światowe mocarstwa w zakresie możliwości kosmicznych, takie jak USA czy Chiny. Określił on, że brak wzrostu inwestycji w projekty kosmiczne będą skutkować \"wyrzuceniem\" z tej rywalizacji. Podczas konferencji organizowanych w ramach tegorocznego IAC przedstawiciele krajów członkowskich wyrażali spory optymizm odnośnie przyszłości europejskiej agencji. Walther Pelzer, dyrektor generalny Niemieckiej Agencji Kosmicznej oznajmił na przykład, że w jego kraju priorytetem jest silna ESA. Najważniejszym w tej kwestii określono, aby wszystkie kraje członkowskie szły w tym samym kierunku rozwoju.\n\nFrancja potwierdza tym samym kolejny raz swoją siłę w sektorze kosmicznym nie tylko w Europie, ale i na arenie międzynarodowej. Na początku czerwca obecnego roku kraj ten stał się kolejnym sygnatariuszem programu Artemis Accords, wyrażając tym samym chęć w kwestii pokojowego wykorzystania przestrzeni kosmicznej, jej surowców i wspierania Stanów Zjednoczonych w programie Artemis.",
    "Liga Narodów: Dania - Francja. Relacja i wynik na żywo": "Jedno z najciekawiej zapowiadających się niedzielnych spotkań w Lidze Narodów odbędzie się w Danii, gdzie zawita reprezentacja Francji. Oba zespoły mają swoje cele do zrealizowania. Relacja i wynik na żywo na Polsatsport.pl.\n\nDuńczycy wciąż mają szansę na pierwsze miejsce w grupie i awans do turnieju finałowego. Skandynawowie plasują się na drugiej pozycji i tracą \"tylko\" punkt do prowadzącej Chorwacji, która tego samego dnia zmierzy się z Austrią. Jeżeli wicemistrzowie świata straciliby punkty z niżej notowanym rywalem, wówczas triumf Danii zapewniłby im fotel lidera.\n\nZOBACZ TAKŻE: Michniewicz nie umie wykorzystać potencjału Lewandowskiego? \"Widać frustrację\"\n\nO ile Duńczycy \"kibicują\" Austriakom, o tyle Francuzi trzymają kciuki za Chorwatów. A to dlatego, że \"Trójkolorowi\" plasują się na trzeciej lokacie z punktem przewagi nad ekipą z kraju Mozarta. To oznacza z kolei, że mistrzom świata grozi spadek do niższej dywizji. Podopieczni Didiera Deschampsa mogą wziąć sprawy w swoje ręce i wygrać na wyjeździe z Danią, ale każdy inny rezultat sprawi, że będą musieli spoglądać z niepokojem na wydarzenia w Austrii.\n\nDuńczycy kilka dni temu przegrali na wyjeździe z Chorwacją 1:2, podczas gdy Francuzi odnieśli premierowe zwycięstwo w tej edycji Ligi Narodów, pokonując u siebie Austrię 2:0.\n\nW pierwszym meczu obu drużyn Dania wygrała 2:1. Francuzom grozi podzielenie losu Anglików, którzy jako wielka piłkarska nacja musiała pogodzić się ze spadkiem do niższej dywizji Ligi Narodów.\n\nRelacja i wynik na żywo meczu Dania - Francja od godz. 20:45 na Polsatsport.pl.\n\nKN, Polsat Sport",
    "Francja: na dworcach i lotniskach nie będą wyświetlane reklamy": "„Wyświetlacze świetlne na dworcach i lotniskach muszą być wyłączone\" – ogłosił sekretarz stanu ds. transportu Clement Beaune w radiu France Inter w niedzielę.\n\nMinisterstwo Przemian Ekologicznych i Spójności Terytorialnej doprecyzowało, że zgodnie z opracowywanym rządowym dekretem lotniska i dworce będą zobowiązane do wygaszania podświetlanych reklam, gdy w sieci nastąpi spadek napięcia mierzony systemem Ecowatt, który pozwala poznać w czasie rzeczywistym poziom zużycia energii elektrycznej w poszczególnych regionach kraju.",
    "Francja. Samolot towarowy wypadł z pasa. Zsunął się do jeziora": "Samolot towarowy linii West Atlantic podczas lądowania wypadł z pasa startowego na lotnisku w Montpellier i wpadł do jeziora Étang de l’Or. Maszyna zaryła dziobem w wodzie i zatrzymała się na brzegu.\n\nTrzem osobom z obsługi Boeinga 737 lecącego z Paryża do Montpellier nic się nie stało.\n\n\n\nPilot boeinga rozpoczął w sobotę nad ranem podejście do lądowania, maszyna nie zdołała wyhamować przed końcem pasa i zjechał z niego, wpadając dziobem do pobliskiego jeziora. Wiadomo, że samolot towarowy był załadowany.\n\n✈️ Sortie de piste du Boeing 737 @MPLaeroport #Montpellier\n\nPoint de situation ce soir ⤵️\n\n🔍 communiqué de presse du préfet de l’#Hérault : https://t.co/Ky22OgmUQw pic.twitter.com/miVUjnv2JP — Préfet de l'Hérault 🇫🇷 (@Prefet34) September 24, 2022\n\nLotnisko zamknięto dla lotów pasażerskich i towarowych do czasu przeniesienia wraku samolotu. Francuskie Biuro ds. Wypadków Lotniczych (BEA) prowadzi śledztwo. Prawdopodobne jest, że do kłopotów maszyny przyczyniły się bardzo złe warunki atmosferyczne.\n\n✈️ ℹ️ s/ l’accident d’avion à @MPLaeroport\n\n▪️tous les acteurs mobilisés s/ le terrain\n\n▪️plusieurs options en cours d’expertise en raison des enjeux techniques & de sécurité : DSAC, @BEA_Aero , ingénieur de #WestAtlantic en lien avec #Boeing\n\n➕infos à suivre d’ici ce soir pic.twitter.com/4QMwPYiwfI — Préfet de l'Hérault 🇫🇷 (@Prefet34) September 24, 2022\n\nWIDEO: Narodowy Bank Szwajcarii podniósł stopy procentowe. Złe wieści dla frankowiczów Twoja przeglądarka nie wspiera odtwarzacza wideo...\n\nlaf",
    "Francja: Premier Borne o wyborach we Włoszech: UE ma pewne wartości, których należy przestrzegać": "Premier Francji Elisabeth Borne, zapytana o współpracę z Giorgią Meloni po niedzielnych wyborach we Włoszech, oświadczyła w poniedziałek, że „UE ma pewne wartości, których należy przestrzegać”.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nBorne zapewniła w wywiadzie dla stacji BFM TV i radia RMC, że nie będzie komentować \"demokratycznego wyboru Włochów\". Dodała jednak, że UE ma pewne wartości do przestrzegania, takie jak aborcja i prawa człowieka.\n\nGiorgia Meloni ma zostać pierwszą kobietą-premierem na czele najbardziej prawicowego rządu od czasów II wojny światowej, jako liderka konserwatywnego sojuszu, który triumfował w niedzielnych wyborach.\n\nPremier Borne zapewniła również, że reforma emerytalna pozostaje priorytetem jej programu jako szefowej rządu Francji. Obiecała, że będzie szukać kompromisu społecznego w tej sprawie, ale nie wykluczyła użycia słynnego art. 49.3 francuskiej konstytucji, który pozwala rządowi i prezydentowi pominąć parlament w uchwaleniu dekretów wprowadzających kluczowe dla kraju reformy.\n\nZ Paryża Katarzyna Stańko\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Francja. Turniej rybaków w Sète": "WIDEO DNIA\n\nFrancja. Turniej rybaków w Sète\n\nTo rodzaj rycerskiego pojedynku na wodzie Uczestnicy próbują się wzajemnie zepchnąć z łodzi za pomocą lanc. Rybacki turniej odbywa się co roku od 1666 roku.",
    "Polacy zagrali we Francji i Portugalii. To były trudne eliminacje": "Polacy zagrali we Francji i Portugalii. To były trudne eliminacje\n\nDaniel Michalski i Filip Peliwo zdecydowali się na start w zawodach rangi ATP Challenger Tour. Polscy tenisiści nie mieli udanych eliminacji w singlu.\n\nMateriały prasowe / Lotos PZT Polish Tour / Na zdjęciu: Daniel Michalski\n\nW poniedziałek na drodze oznaczonego \"dwójką\" Michalskiego stanął Jeremy Jahn (ATP 662). Niemiec zgłosił się do kwalifikacji na bazie \"zamrożonego rankingu\" i choć nie był faworytem, to postarał się o niespodziankę. W pierwszym secie odrobił stratę breaka, a w drugiej odsłonie zdobył dwa przełamania. Dzięki temu wygrał ostatecznie 6:3, 6:2 i kosztem Polaka awansował do turnieju głównego.\n\nMichalski ma jeszcze szansę dostać się do głównej drabinki jako lucky loser. Na razie jednak nikt nie zrezygnował ze startu. Nasz reprezentant i tak spędzi najbliższe dni w Lizbonie, bowiem zgłosił się jeszcze do rywalizacji w deblu. Jego partnerem został... Jahn. Pierwszymi rywalami polsko-niemieckiej pary będą w środę Piotr Matuszewski i Czech Petr Nouza.\n\nDo kwalifikacji do halowej imprezy ATP Challenger Tour na kortach twardych w Orleanie zgłosił się Filip Peliwo (ATP 371). Polak miał trudne zadanie w I rundzie, bowiem jego przeciwnikiem został najwyżej rozstawiony Lukas Rosol (ATP 241). Czech ani razu nie stracił serwisu, a sam postarał się o trzy przełamania. To on zwyciężył w całym meczu 6:3, 7:5, by w poniedziałek wygrać drugi pojedynek i tym samym wywalczyć przepustkę do głównej drabinki.\n\nW takiej sytuacji w grze w Orleanie pozostał już tylko Karol Drzewiecki. Nasz deblista kontynuuje współpracę z Patrikiem Niklasem-Salminenem. W meczu I rundy, który odbędzie się w środę, przeciwnikami polsko-fińskiej pary będą Francuzi Theo Arribage i Luca Sanchez.\n\nOpen d'Orleans, Orlean (Francja)\n\nATP Challenger Tour, kort twardy w hali, pula nagród 134,9 tys. euro\n\nniedziela, 25 września\n\nI runda eliminacji gry pojedynczej:\n\nLukas Rosol (Czechy, 1) - Filip Peliwo (Polska) 6:3, 7:5\n\nI runda gry podwójnej:\n\nKarol Drzewiecki (Polska) / Patrik Niklas-Salminen (Finlandia) - Theo Arribage (Francja) / Luca Sanchez (Francja) *środa\n\nLisboa Belem Open, Lizbona (Portugalia)\n\nATP Challenger Tour, kort ziemny, pula nagród 45,7 tys. euro\n\nniedziela-poniedziałek, 25-26 września\n\nII runda eliminacji gry pojedynczej:\n\nJeremy Jahn (Niemcy) - Daniel Michalski (Polska, 2) 6:3, 6:2\n\nI runda eliminacji gry pojedynczej:\n\nDaniel Michalski (Polska, 2) - Inigo Cervantes (Hiszpania) 6:2, 4:6, 7:6(6)\n\nI runda gry podwójnej:\n\nDaniel Michalski (Polska) / Jeremy Jahn (Niemcy) - Piotr Matuszewski (Polska) / Petr Nouza (Czechy) *środa\n\nCzytaj także:\n\nŁotyszka bez drugiego tytułu w Seulu. Jest nowa mistrzyni\n\nChinka nie zatrzymała rewelacji ostatnich miesięcy. Znamy mistrzynię turnieju w Tokio\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy Daniel Michalski awansuje w 2022 roku do Top 200? Tak Nie zagłosuj, jeśli chcesz zobaczyć wyniki\n\nPolub Tenis na Facebooku\n\nZgłoś błąd",
    "Francja: debata o eutanazji relatywizuje zakaz zabijania": "Francuski Kościół ostrzega przed konsekwencjami debaty na temat eutanazji. To relatywizuje zakaz zabijania – podkreśla szef komisji episkopatu ds. bioetyki. Podkreśla on, że prawdziwym problemem są uchybienia w rozwijaniu opieki paliatywnej. Od 1999 r. mają do niej prawo wszyscy obywatele, a tymczasem w 26 departamentach nadal nie przygotowano się do prowadzenia takiej terapii.\n\nKrzysztof Bronk - Watykan\n\nPubliczne konsultacje w sprawie eutanazji zapowiedział prezydent Macron, który do końca przyszłego roku chciałby zmienić prawo w tym zakresie. Wcześniej było to dość trudne, ponieważ eutanazji sprzeciwiał się Krajowy Konsultacyjny Komitet Etyczny. W ubiegłym tygodniu po raz pierwszy wydał orzeczenie, gdzie uznaje, że istnieją etycznie dopuszczalne metody udzielania pomocy w zakończeniu życia.\n\nKomentując to oświadczenie, abp Pierre d’Ornellas wskazuje na jego niespójność, ponieważ utrzymuje się tam, że zakaz zabijania nie podlega dyskusji, a zarazem postulowane są społeczne konsultacje prowadzące do relatywizacji tego zakazu. Ponadto komitet sprzeciwia się wykluczeniu oraz dewaluacji osób zależnych od innych, a przy tym legitymizuje ich eliminację i to w imię braterstwa. Przedstawiciel episkopatu podkreśla, że jest to nadużywanie języka, ponieważ o braterstwie można mówić tylko wtedy, gdy buduje się relację, a nie ją zrywa. Braterstwo powstaje poprzez opiekę i towarzyszenie drugiemu, aby jak najspokojniej mógł przeżyć ostatnie chwile życia.\n\nRozmawiając z dziennikiem La Croix, abp d’Ornellas przyznaje, że ilekroć odwiedza oddziały opieki paliatywnej, zaskakuje go jakość życia, zdumiewające doświadczenie człowieczeństwa, którego jest się tam świadkiem. Jego zdaniem Francuzi przyjmują w tej sprawie coraz bardziej liberalne stanowisko, ponieważ słyszą pytanie o eutanazję, kiedy sami pozostają w dobrym stanie zdrowia i nie uświadamiają sobie znaczenia opieki paliatywnej. Padają ofiarą uchybień państwa, które nie rozwinęło kultury paliatywnej – dodaje abp d’Ornellas.",
    "Francja U-18. \"Polacy chcieli się zemścić\"": "Niecodzienne i skandaliczne obrazki oglądaliśmy podczas niedzielnego meczu reprezentacji Polski do lat 18 z Francją. Nasi rywale urządzili sobie polowanie na nogi polskich zawodników. Otrzymali aż czerwone kartki! Sędzia przerwał mecz w 77. minucie i spotkanie zostało uznane jako walkower na korzyść „Biało-Czerwonych”. Poprosiliśmy o komentarz Wojciecha Kobeszki, selekcjonera naszej kadry.\n\nReprezentacja Polski U-18 wygrała Limoges Tournament we Francji. Pewnie ta informacja przeszłaby bez większego echa w polskich mediach, gdyby nie okoliczności wokół ostatniego starcia między Polską a Francją. Mecz został przerwany w 77. minucie z powodu… czterech czerwonych kartek dla gospodarzy. Miał to być zwyczajny mecz towarzyski, a wyszło z tego polowanie na nogi Polaków.\n\n„Zostawiliśmy dużo serca na murawie”\n\n– To był ostatni mecz tego turnieju. My wygraliśmy dwa mecze i Francuzi również, więc było to starcie o wygranie całych rozgrywek. Czuliśmy pozytywną energię i motywację przed tym spotkaniem. Nie mogliśmy się go doczekać. Chłopcy chcieli zagrać świetny mecz i zejść z boiska z podniesionym czołem. Zostawili dużo serca na murawie. Nie mieliśmy wpływu na to, co się wydarzyło w 77. minucie. Jednak cieszymy się, że wygraliśmy ten mecz i cały turniej – komentuje Wojciech Kobeszko, selekcjoner reprezentacji Polski U-18.\n\n– Graliśmy twardo i męsko, ale nie daliśmy żadnych powodów, żeby ten mecz wyglądał w taki sposób. Przykro mi jest z tego powodu, że tematem numerem jeden jest nadmierna agresja Francuzów. Chciałbym się skupić na aspektach sportowych, bo do momentu przerwania spotkania, graliśmy bardzo dobre zawody, prowadziliśmy 3:2. Jestem dumny z postawy swojej drużyny – dodaje.\n\nZ czego wynikała nadmierna agresja w tym meczu? To jest wręcz niepojęte, że takie rzeczy mogą się dziać w meczu towarzyskim juniorów. – To pytanie należy zadać Francuzom, bo my dostaliśmy tylko jedną żółtą kartkę w drugiej połowie i to w momencie, gdy nastała spora nerwowość na boisku. Nie pękliśmy przed reprezentacją Francji, postawiliśmy opór i być może ta frustracja przeciwników wynikała z tego, że nie mogli nic zrobić. Nerwy im puściły i oglądaliśmy nieprzyjemne obrazki na tym meczu – zauważył Kobeszko.\n\nNajbardziej nieprzyjemnym obrazkiem była sytuacja z 77. minuty, kiedy to jeden z Francuzów dopuścił się bardzo brutalnego faulu. Wideo z jego wejściem krąży po sieci i jest głównym dowodem na to, że nasi rywale przeginali w tym spotkaniu. – To było bardzo niebezpieczne wejście Francuza. Taka też czasem jest piłka, że komuś puszczają nerwy. I dzieje się coś takiego. Najważniejsze, że naszemu zawodnikowi nic poważniejszego się nie stało – podkreśla.\n\nFrance Vs Pologne U18 Match arrêté la France était à 8 contre 11 et maintenant à 7 sur ce coup de tête.\n\nLes 2 joueurs de Monaco Ben Seghir et Olmeta n’ont pas été expulsés et Benama n’est pas rentré pic.twitter.com/I067ReI5G4 — Part time 🇲🇨 (@D_Givens_) September 25, 2022\n\nWedług przepisów, jakie na ogół panują w spotkaniach ligowych, ten mecz mógł być kontynuowany. Bo można grać w siedmiu. Aczkolwiek tam były nieco inne reguły, które uwzględniały taką sytuację, że mecz może zostać przerwany po czwartej czerwonej kartce dla jednej drużyny. Jednak czy selekcjoner reprezentacji Polski byłby za tym, żeby to spotkanie kontynuować? Czy jednak dobrze się stało, że ta rzeź się skończyła wcześniej?\n\n– My chcieliśmy grać dalej. To ostatnie wejście było bardzo brutalne, ale wcześniejsze sytuacje wyglądały inaczej. Sędzia wyrzucił z boiska trzech zawodników za dwie żółte kartki. Gdyby była taka możliwość, to kontynuowalibyśmy ten mecz. Emocji na pewno nie brakowało z uwagi na przebieg spotkania. Wcześniej nie zauważyłem żadnych sytuacji, które świadczyłyby o tym, że zaraz wydarzy się tu coś złego. Była walka z naszej strony, ale bez złośliwości.\n\nTrener Francji oskarża Polaków o prowokację\n\nCzy nasi zawodnicy są cali i zdrowi po tym brutalnym meczu? – W krótkim odstępie czasowym rozegraliśmy trzy spotkania. Chłopcy są poobijani i zmęczeni całym turniejem, ale nikt nie doznał żadnego poważniejszego urazu. Sztab medyczny przyjrzał się uważnie naszym zawodnikom i na szczęście jest wszystko w porządku – zapewnia Wojciech Kobeszko, selekcjoner reprezentacji Polski U-18.\n\nBernard Diomede, trener reprezentacji Francji U-18 również wyraził swoją opinię na temat tego spotkania i on uważa, że to Polacy sprowokowali całe zamieszanie i to przez nas ten mecz wyglądał tak, jak wyglądał :– Przez dwa dni czuliśmy napięcie wokół tego spotkania, ponieważ oczywiście Polska nie przetrawiła porażki 1:6 na Euro. Zamierzali się zemścić. Natychmiast to się potwierdziło poprzez prowokacje, ataki i słowa, których nie powinniśmy słyszeć. To już nie był mecz towarzyski.\n\nKobeszko kontruje i odpowiada Diomede: – Przykro jest mi słyszeć takie rzeczy. Mnie nie było na mistrzostwach Europy U-17. Nie miałem się za co mścić, część chłopaków też była nowa, więc nie do końca rozumiem i nie wiem, o czym mówi trener Diomede. Skupiliśmy się na aspekcie sportowym. Każdy się tłumaczy na swój sposób. Nie potrafię zrozumieć interpretacji selekcjonera reprezentacji Francji. Nie zauważyłem tego, żebyśmy my w jakikolwiek sposób prowokowali rywali przed czy w trakcie meczu. Na boisku była odczuwalna atmosfera wielkiego święta, bo graliśmy o zajęcie pierwszego miejsca na turnieju.\n\nAczkolwiek Diomede nie krył też rozczarowania z postawy swoich chłopaków podkreślał w swoich wypowiedziach, że jego zawodnicy źle się zachowywali podczas tego spotkania i wyciągnie poważne konsekwencje: – Mieliśmy kumulację żółtych kartek, nie wszystkich moim zdaniem zasłużonych, co doprowadziło do trzech czerwonych. Ostatnia czerwona kartka nie podlega dyskusji, to było niedopuszczalne i chłopak o tym wie. Jako pedagog wykonam swoją pracę. To, co się stało, nie może się powtórzyć. To musi się zmienić w następnym spotkaniu. Niektórzy mogą nigdy nie wrócić do drużyny Francji. Muszą to zrozumieć. Inni mieli dobre nastawienie, starali się uspokoić sytuację. Postaramy się dobrze, na zimno przeanalizować, kto zachowywał się dobrze i kto zachowywał się źle. Jako trener ukarzę zawodników, którzy na to zasłużyli.\n\nWIĘCEJ O REPREZENTACJI POLSKI:\n\nFot. Newspix",
    "Francja: Zwycięska seria PSG przerwana! Siedem bramek Kamila Syprzaka": "Francja: Zwycięska seria PSG przerwana! Siedem bramek Kamila Syprzaka\n\nParis Saint-Germain doznało pierwszej porażki w sezonie 2022/23. W wyjazdowym meczu 3. kolejki paryżanie ulegli Fenix Toulouse 27:35. Siedem bramek dla mistrzów Francji rzucił Kamil Syprzak.\n\nPAP/EPA / Kevin Domas / Kamil Syprzak w akcji\n\nTym samym seria 38. zwycięstw z rzędu dobiegła końca. Zespół z Tuluzy do sensacyjnej wygranej poprowadził duet Nemanja Ilić - Erik Balenciaga rzucając łącznie aż siedemnaście bramek. Co więcej obaj zawodnicy mieli stuprocentową skuteczność rzutową!\n\nKamil Syprzak dla mistrza Francji zdobył siedem bramek (7/8), a po trzech kolejkach z dorobkiem siedemnastu trafień (17/22) zajmuje trzynaste miejsce w klasyfikacji najskuteczniejszych zawodników. Jedyną niepokonaną drużyną w sezonie 2022/23 we Francji pozostało obecnie HBC Nantes, będący wicemistrzem kraju i grupowym rywalem Łomży Industrii Kielce w Lidze Mistrzów.\n\nPremierowe trafienia dla Dunkerque HB zanotował Jan Klimków (4/4). Jego zespół wciąż jednak pozostaje bez punktu w obecnych rozgrywkach. W sobotni wieczór Dunkierka musiała uznać bowiem wyższość Chambery Savoie (27:30). Porażkę zaznało także Selestat Alsace HB barwy którego reprezentuje Łukasz Gogola. Polski rozgrywający rzucił 3 bramki (3/6) w przegranym 26:29 meczu z Pays d'Aix UC.\n\nNa zapleczu ekstraklasy Maciej Zarzycki rzucił jedną bramkę (1/4) w przegranym 31:35 meczu z Caen, a Michał Szyba dwa trafienia (2/4) w zremisowanym 31:31 spotkaniu z Tremblay.\n\nFenix Toulouse HB - Paris Saint-Germain HB 35:27 (17:13)\n\nNajwięcej bramek: dla Toulouse - Nemanja Ilić 9, Erik Balenciaga 8; dla PSG - Kamil Syprzak, Dainis Kristopans - po 7.\n\nZOBACZ:\n\nPopis młodego golkipera Wisły\n\nWymowne słowa o beniaminku\n\nPolub Piłkę Ręczną na Facebooku\n\nZgłoś błąd",
    "Historyczny deficyt handlowy Francji. Polska maczała w tym palce": "Francja zanotowała w lipcu br. historycznie największy deficyt handlowy. Import wyniósł 696 mld euro i był większy od eksportu o aż 14,5 mld euro – wynika z opublikowanych w czwartek danych francuskiego Ministerstwa Finansów. W ciągu 12 miesięcy kończących się w lipcu br. deficyt handlowy wyniósł aż 154,4 mld euro. Jeszcze do 2004 r. kraj rządzony wtedy przez Jacquesa Chiraca notował nadwyżki w obrotach z zagranicą. Ciekawe, że to czas zbieżny z akcesją Polski do Unii Europejskiej. Od tej pory francuskie deficyty praktycznie tylko rosną.\n\nW ciągu 12 miesięcy kończących się w lipcu br. Polska sprzedała do Francji towary o wartości 14,9 mld euro – podaje tamtejsze ministerstwo finansów. Daje to nam jedenaste miejsce wśród partnerów handlowych drugiej gospodarki Unii, zaraz za Rosją. Patrząc na łączne obroty w eksporcie i imporcie jesteśmy nawet w pierwszej dziesiątce partnerów handlowych Francji, wyprzedzając Rosję.\n\nZobacz też: Susza we Francji. W ponad 100 gminach brakuje wody pitnej\n\nSama Francja nie wymienia nas na liście krajów, z którymi ma największy deficyt – tu nie łapiemy się nawet do pierwszej dwudziestki, bo przy eksporcie z Francji o wartości 13,8 mld euro, tamtejszy import polskich towarów za 14,9 mld euro daje ponad miliardowy deficyt (a dla nas miliardową nadwyżkę) licząc od sierpnia 2021 do lipca 2022. Na dwudziestym miejscu jest Norwegia, która ma z Francją nadwyżkę 2,2 mld euro. Jednak w danych GUS widać, że z racji metodyki badań rzeczywiste dane mogą być bardziej korzystne dla naszego kraju.\n\nPolski urząd statystyczny podaje dane o imporcie według kraju pochodzenia, co pozwala ocenić, ile faktycznie dotarło do nas towarów francuskich, a nie np. towarów z Chin, które zostały rozładowane we francuskich portach i potem przewiezione do nas ciężarówkami. I według danych GUS w pierwszym półroczu br. osiągnęliśmy z Francją nadwyżkę handlową 4,7 mld euro, zwiększając nasz eksport o 15,1 proc. rdr, a import o 10,4 proc.\n\nDalszy ciąg tekstu pod materiałem wideo\n\nZalewamy ich rynek metalami nieszlachetnymi, których wyeksportowaliśmy w pierwszym półroczu br. o 21 mld zł więcej rok do roku za 84,7 mld zł, a głównie żeliwem i stalą i wyrobami z nich. Sprzedaliśmy tam też energię elektryczną za 7 mld zł, choć rok temu eksportu prądu do Francji nie było. Zwiększali też znacząco zakupy u nas: koksu, tworzyw sztucznych, maszyn i urządzeń, żywności oraz mebli.\n\nWiększą nadwyżkę notowaliśmy tylko z trzema krajami. Najwięcej, bo 10,1 mld euro mieliśmy w pierwszym półroczu br. nadwyżki z Niemcami, na drugim miejscu byli Czesi z 6 mld euro, a na trzecim Wielka Brytania z 5,8 mld euro – podaje GUS.\n\nNajwiększy minus mieliśmy oczywiście z Chinami – 26,7 mld euro w pierwszym półroczu br. Na drugim miejscu była Rosja z aż 9 mld euro. Import z kraju Putina wzrósł wartościowo o aż 62 proc. rdr, a eksport skurczył się o ponad 32 proc. Drugi największy deficyt o wartości 2 mld euro mamy z USA, skąd sprowadzamy gaz i ropę w zastępstwie surowców rosyjskich.\n\nZobacz też: Niemiecki dziennik stawia Polskę obok Niemiec i Francji\n\nW przypadku Francji również z Chinami notuje największe minusy w handlu dwustronnym. w skali 12 miesięcy kończących się w lipcu br. Francuzi zaimportowali stamtąd o 46 mld euro więcej niż wyeksportowali. Na kolejnych miejscach z największą przewagą importu nad eksportem były: Belgia, Niemcy i Rosja. Nadwyżki Francja notuje w handlu z Wielką Brytanią (6,8 mld euro) i... Singapurem (5,5 mld euro).\n\nNajwiększy minus handlowy Francja ma na węglowodorach (-60 mld euro w 12 miesięcy do lipca br.) oraz na produktach rafineryjnych i koksie (-22 mld euro). Nadwyżki notują w przypadku handlu częściami do samolotów i statków kosmicznych (19 mld euro), napojów (16 mld euro) i perfum (14 mld euro).\n\nOpracował: Jacek Frączyk, dziennikarz Business Insider Polska",
    "Polska - Francja: wynik na żywo i relacja live - Półfinał Eurobasket 2022 - Koszykówka": "Polscy koszykarze znaleźli się w najlepszej czwórce ME 2022\n\nZobacz, jak wyglądał mecz Polska - Słowenia w ćwierćfinale Eurobasketu.\n\n- Chodźmy po złoto – krzyknął Mateusz Ponitka po reprezentantów Polski po wielkim zwycięstwie w 1/4 finału ME ze Słowenią. Eksplozja radości Biało-Czerwonych.\n\nWielka chwila polskich koszykarzy po triumfie ze Słowenią w...\n\nWielka chwila polskich koszykarzy po triumfie ze Słowenią w...\n\nReprezentacja Polski pokonała w Berlinie Słowenię 90:87 w ćwierćfinale mistrzostw Europy koszykarzy. Tak Biało-Czerwoni świętowali swój sukces w szatni po meczu.\n\nRadość reprezentacji Polski w szatni po zwycięstwie ze Słowenią\n\nRadość reprezentacji Polski w szatni po zwycięstwie ze Słowenią\n\nReprezentacja Polski pokonała w Berlinie Słowenię 90:87 w ćwierćfinale mistrzostw Europy koszykarzy. Oto co powiedział swoim zawodnikom trener Igor Milicić w przerwie meczu.\n\nPrzemowa trenera Igora Milicicia do polskich koszykarzy w...\n\nPrzemowa trenera Igora Milicicia do polskich koszykarzy w...\n\nReprezentacja Polski pokonała w Berlinie Słowenię 90:87 w ćwierćfinale mistrzostw Europy koszykarzy. Tak cieszyli się Biało-Czerwoni po ostatniej syrenie.\n\nWybuch radości polskiej drużyny po ostatniej syrenie w meczu...\n\nWybuch radości polskiej drużyny po ostatniej syrenie w meczu...\n\nRadość polskich koszykarzy z awansu do ćwierćfinału mistrzostw Europy\n\nRadość polskich koszykarzy z awansu do ćwierćfinału...\n\nRadość polskich koszykarzy z awansu do ćwierćfinału mistrzostw...\n\nPolska – Czechy w mistrzostwach Europy w koszykówce\n\nPolska – Czechy w mistrzostwach Europy w koszykówce\n\nPolska – Czechy w mistrzostwach Europy w koszykówce\n\nWłaśnie pojawiły sięnowe informacje - pokaż\n\n18:59 54:95. Koniec meczu. Francja zagra o złoto mistrzostw Europy, Polacy o brąz.\n\n18:57 51:95. Okobo za trzy.\n\n18:54 50:90. M'Baye trafił za trzy. Niesamowita skuteczność Trójkolorowych.\n\n18:52 48:85. Dziewa wykorzystał dwa rzuty wolne.\n\n18:51 46:85. Kolejna \"trójka\" Francuzów.\n\n18:49 43:82. M'Baye z efektownym wsadem.\n\n18:46 41:76. Zyskowski skutecznie z rogu boiska.\n\n18:46 38:76. Luwawu-Cabarrot trafił za trzy.\n\n18:45 38:73. Michalak wykorzystał dwa rzuty wolne.\n\n18:44 36:73. Fall wygrał walkę pod koszem z Balcerowskim.\n\n18:38 36:67. Okobo otworzył czwartą kwartę od celnego rzutu za trzy.\n\n18:36 36:64. Okobo trafił za trzy. Koniec trzeciej kwarty.\n\n18:32 33:59. Michalak trafił za trzy.\n\n18:31 30:59. Yabusele tym razem zdobył punkty po akcji pod koszem.\n\n18:31 30:57. Yabusele też odpowiedział \"trójką\".\n\n18:31 30:54. Garbacz za trzy.\n\n18:30 27:52. Dziewa trafił dwa rzuty wolne.\n\n18:26 23:48. Yabusele znów skuteczny z dystansu.\n\n18:22 23:45. Fournier popędził z piłką po kontrze. Łatwe punkty Trójkolorowych.\n\n18:21 23:43. Kapitalna akcja Francuzów i kolejne punkty.\n\n18:20 23:41. Tarpey nie dał się zatrzymać pod koszem.\n\n18:20 23:39. Cel trafił za trzy.\n\n18:19 20:39. Kontra i punkty Sokołowskiego.\n\n18:18 18:37. Balcerowski znów nieskuteczny z dystansu.\n\n18:16 18:37. Fournier rozpoczął trzecią kwartę od celnego rzutu za trzy.\n\n18:06 Źródło: Imago Polacy walczyli, ale to Francja pewnie wygrała pierwszą połowę\n\n18:01 18:34. Skuteczna dobitka pod koszem Goberta. Koniec drugiej kwarty.\n\n17:59 18:32. Slaughter do ustawionego pod koszem Ponitki i punkty dla Polaków.\n\n17:56 16:32. Za drugim razem, ale trafił pod koszem Tarpey.\n\n17:54 16:30. Ponitka zablokowany przez Goberta, a punkty po kontrze zdobył Tarpey.\n\n17:52 16:27. Olejniczak dobił piłkę po niecelnym rzucie za trzy Slaughtera.\n\n17:49 14:27. Zabójcza kontra Francuzów zakończona wsadem Poiriera.\n\n17:47 14:25. Gobert wykorzystał dwa rzuty wolne.\n\n17:42 14:22. Polacy w kontrze, Slaughter trafił za trzy!\n\n17:41 11:22. Polacy wreszcie skuteczni. Dobra akcja pod koszem Balcerowskiego.\n\n17:40 9:22. Efektowny wsad Goberta.\n\n17:37 9:20. Niestety, Heurtel trafił za trzy. O czas poprosił trener Polaków.\n\n17:36 9:17. Punkty Tarpeya na otwarcie drugiej kwarty.\n\n17:32 9:15. Koniec pierwszej kwarty.\n\n17:32 9:15. Balcerowski nie trafił za trzy.\n\n17:31 9:15. Fournier dynamicznie wbiegł pod kosz i dopisuje kolejne punkty.\n\n17:30 9:13. Slaughter także odpowiedział \"trójką\"!\n\n17:29 6:13. Yabusele celnie za trzy.\n\n17:29 6:10. Fall pod koszem i punkty dla Francuzów.\n\n17:26 5:8. W końcu odpowiedź Polaków. Z dystansu rzucił Slaughter i zdobył trzy punkty!\n\n17:25 2:8. Niestety, Fournier nie pomylił się i trafił za trzy.\n\n17:22 2:5. Błąd kroków Slaughtera.\n\n17:20 2:5. Yabusele wbiegł pod kosz i zdobył punkty.\n\n17:19 2:3. Szkoda niecelnego rzutu Cela, a za trzy trafił Yabusele.\n\n17:17 2:0. Pierwsze punkty Biało-Czerwonych. Ich autorem Ponitka.\n\n17:16 Zaczynamy! Polacy mają piłkę.\n\n17:14 Skład Francji: Yabusele, Fournier, Albicy, Tarpey i Gobert.\n\n17:13 Skład Polski: Balcerowski, Sokołowski, Cel, Slaughter i Ponitka.\n\n17:09 Obie ekipy już na parkiecie. Czas na hymny.\n\n17:00 Trójkolorowi od lat są dla Biało-Czerwonych bardzo trudnym przeciwnikiem, o czym świadczy bilans bezpośrednich spotkań obu reprezentacji. Choć jest on niekorzystny, to wyniki ostatnich meczów dają nadzieję, że kibice będą świadkami wyrównanego starcia.\n\n16:50 - Francja jest naszpikowana gwiazdami, mają ogromny potencjał. Ale szczerze mówiąc, jak jesteśmy w stanie wysłać na wakacje Słowenię z Luką Doncziciem, to ich też - uważa Marcin Gortat, były zawodnik ligi NBA, w rozmowie z reporterem TVN24.\n\n16:40 Koszykarska reprezentacja Polski pisze historię nie tylko swojej dyscypliny, ale całego polskiego sportu.\n\n16:23 W ćwierćfinale Biało-Czerwoni pokonali w Berlinie Słowenię, obrońcę tytułu 90:87, sprawiając największą sensację Eurobasketu. To pierwszy, od 1971 roku, awans Polaków do najlepszej czwórki.\n\n16:23\n\nJAK SIĘ MASZ, POLSKA?\n\n\n\nPoland rewrite history, as they knock out the defending Champions Slovenia and Luka Doncic in the EuroBasket 2022 Quarter-Finals.#EuroBasket x #BringTheNoisepic.twitter.com/5sI9J2CfXh — #EuroBasket 2022 (@EuroBasket) September 14, 2022",
    "Austria. Relacja i wynik na żywo": "Dla Francuzów pojedynek z Austriakami będzie mieć kolosalne znaczenie. W przypadku porażki \"Trójkolorowi\" spadną bowiem do dywizji B Ligi Narodów. Czy mistrzowie świata uciekną spod topora? Relacja i wynik na żywo meczu Francja - Austria na Polsatsport.pl.\n\nMożna powiedzieć - żarty dla reprezentacji Francji się skończyły. Piłkarze prowadzeni przez Didiera Deschampsa w tegorocznej Lidze Narodów nie wygrali jeszcze żadnego spotkania i są naprawdę blisko spadku do niższej dywizji. Dwa punkty zdobyte po remisach z Austrią i Chorwacją to w tym momencie cały dorobek punktowy Francuzów. Tylko zwycięstwo w czwartkowym meczu pozwoli aktualnym mistrzom świata przeskoczyć w tabeli swoich najbliższych rywali i mieć wszystko w swoich rękach przed ostatnią serią gier.\n\nZOBACZ TAKŻE: Luka Modrić nie zamierza kończyć kariery! Chce zagrać na Euro 2024\n\nDla Austriaków z kolei czwartkowe starcie będzie idealną okazją do zapewnienia sobie utrzymania wśród najlepszych drużyn w Europie. Wystarczy \"tylko\" wywieźć trzy oczka ze Stade de France. Piłkarze z Austrii w bieżącej edycji LN, oprócz wspominanego remisu z Francją, pokonali 3:0 Chorwatów i dwukrotnie musieli uznać wyższość Duńczyków.\n\nRelacja i wynik na żywo meczu Francja - Austria na Polsatsport.pl. Początek o godz. 20.45.",
    "Francja U-18 - Polska U-18: Wynik meczu i relacja - Spotkanie skończone przedwcześnie przez cztery czerwone kartki rywali - piłka nożna": "Każda z reprezentacji naszego kraju ma swoje zmartwienia\n\nWojciech Szczęsny: są sytuacje, w których zdrowie przeciwnika jest ważniejsze od pokazania charakteru\n\n24.09.22 | Trening reprezentacji Polski w Cardiff przed meczem z Wali w Lidze Narodów.\n\nZmiany, tylko jakie? Jakim składem możemy zagrać z Walią? Po zatrważającej... czytaj dalej » Już z powodu samego przebiegu spotkania nastoletni reprezentanci kraju przeżywali wyjątkowe i pamiętne chwile. Po golu w dosyć sensacyjnych okolicznościach strzelili kolejno Oliwier Sławiński, Olaf Kozłowski i - tu chyba kluczowy punkt popołudnia - Kacper Masiak w 70. minucie.\n\nStracili kontrolę nad sobą\n\nJak widać, młodzi piłkarze z kraju obecnych mistrzów świata nie byli kompletnie gotowi na taki scenariusz. W drugiej połowie w zaledwie 22 minuty stracili kompletnie kontrolę nad samymi sobą oraz całym spotkaniem.\n\nWszystko zaczęło się w 55. minucie i wyrzucenia z murawy Ilyesa Housniego. W krótkim czasie seryjnie czerwone kartki otrzymywali kolejni zawodnicy: Jeanuel Belocian, Yoni Gomis i Darnel Eric Bile. Ostatni faul przelał już czarę goryczy.\n\nBile w 77. minucie, zaledwie siedem po golu Biało-Czerwonych na 3:2, wyciął równo z trawą jednego z Polaków, po czym między oboma panami doszło do przepychanek, do których dołączyli właściwie wszyscy zawodnicy.\n\nGdy tylko sędziowie zapanowali nad potwornym chaosem na murawie, główny arbiter wyciągnął kolejną, już decydującą kartkę. Francuzi nie mogli kontynuować meczu w siedmiu, został więc zakończony przedwcześnie, a Polacy finalnie triumfowali, ale poprzez walkowera.\n\n\n\nFrance Vs Pologne U18 Match arrêté la France était à 8 contre 11 et maintenant à 7 sur ce coup de tête.\n\nLes 2 joueurs de Monaco Ben Seghir et Olmeta n’ont pas été expulsés et Benama n’est pas rentré pic.twitter.com/I067ReI5G4 — Part time (@D_Givens_) September 25, 2022",
    "Francja. Za ponad 5 mld euro powstaje kanał żeglugi śródlądowej łączący Sekwanę z Renem": "Budowany we Francji kanał żeglugowy Sekwana-Północna Europa będzie miała 107 km długości. Jego budowa zakończy się w 2030 r. Koszt inwestycji, która połączy sieć rzeczną Francji, Niemiec, Belgii i Holandii wynosi 5,1 mld euro (równowartość ponad 24 mld zł).\n\nNajwiększym projektem w ramach rozbudowy francuskiej sieci rzecznej jest powstający kanał Sekwana-Północna Europa przeznaczony dla ruchu dużych barek towarowych. Kanał połączy zlewiska Sekwany i Renu. Nowy szlak wodny będzie miał 107 km długości, 4,5 m głębokości i 54 m szerokości.\n\nKanał Sekwana-Północna Europa połączy uchodzącą do Sekwany rzekę Oise z kanałem Dunkierka-Skalda. Szlak umożliwi połączenie węzła wodnego wokół dorzeczy Sekwany z siecią na północy Francji, a przez nią z 20 tys. towarowych szlaków śródlądowych na rzekach i kanałach Belgii, Holandii i Niemiec.\n\nPo kanale Sekwana-Północna Europa będą mogły pływać jednostki przewożące do 4400 ton towarów, czyli każda taka barka zastąpi 220 ciężarówek - czytamy na stronie projektu. Kanał ma zostać oddany do użytku w 2030 r. Docelowo umożliwi transport ok. 17 mln ton towarów rocznie.\n\nKosztująca 5,1 mld euro inwestycja jest finansowana z środków unijnych (2,1 mld), francuskiego rządu (1,1 mld) i samorządów (1,1 mld) oraz kredytów (0,8 mld).",
    "Francja. Wzrasta liczba kierowców zastrzelonych przez policję po odmowie poddania się kontroli": "We Francji w odstępie krótszym niż doba dwie osoby zostały zastrzelone przez policję po tym, gdy odmówiły poddania się kontroli drogowej - informują w czwartek francuskie media. Do pierwszego incydentu doszło w Nicei, drugiego - w Rennes.\n\nW środę w Nicei kierowca pochodzenia tunezyjskiego został zastrzelony przez policjanta po tym, gdy odmówił zatrzymania się do kontroli i próbował staranować funkcjonariuszy - poinformowała agencja AFP powołująca się na źródła w policji.\n\nKilka godzin wcześniej podczas policyjnej operacji antynarkotykowej w Rennes policjant oddał strzał w kierunku kierowcy samochodu, który nie chciał się podporządkować poleceniom funkcjonariuszy. Kula zraniła 26-letniego kierowcę i - rykoszetując - zabiła 26-letnią pasażerkę auta.\n\nWedług policyjnych statystyk w minionym roku 14 240 kierowców odmówiło poddania się kontroli drogowej. Policja w 157 przypadkach użyła broni palnej.\n\nZ Paryża Katarzyna Stańko (PAP)\n\nmmi/",
    "Francja chce wprowadzić minimalną opłatę za dostawę książek kupionych online. W jakim celu?": "Rząd francuski zapowiedział, że zamierza wprowadzić minimalną opłatę za dostawę książek kupionych online. Ma ona wynieść 3 euro, jeśli łączna wartość zamówienia nie przekroczy 35 euro – relacjonuje portal The Verge.\n\nStacjonarne księgarnie nie tylko we Francji mocno odczuwają konkurencję e-commerce. Warto przypomnieć, że Amazon, który niemal zniszczył sieci księgarni stacjonarnych w USA, zaczynał właśnie od handlu książkami online.\n\nFrancuski rząd na różne sposoby próbuje wspierać tamtejszy rynek księgarski. Od 2014 r. nad Sekwaną obowiązuje zakaz darmowych dostaw książek, który jednak omijany jest przez Amazona i inne platformy e-commerce – firmy pobierają symboliczną opłatę w wysokości 1 eurocenta. Tymczasem lokalne księgarnie francuskie za dostarczenie książki do domu klienta żądają z reguły opłaty sięgającej nawet 7 euro.\n\nJak informuje The Verge za Reutersem, już w grudniu 2021 r. we Francji wprowadzono przepisy, które miały znacząco podwyższyć minimalną opłatę za dostawę książek kupionych online, jednak nie były one stosowane, ponieważ rząd nie mógł się zdecydować, jaka ma być stawka minimalna.\n\nOstatecznie zdecydowano, że minimalna opłata wyniesie trzy euro. O zamiarze zmiany przepisów rząd francuski notyfikował Komisję Europejską. Jeśli komisja da zielone światło, opłaty wejdą w życie po sześciu miesiącach vacatio legis.\n\nCzytaj więcej na stronie theverge.com",
    "Istna \"rzeź\" w meczu Polska - Francja. Aż 4 czerwone kartki!": "Mecz Biało-Czerwonych zdecydowanie nie należał do przyjemnych. Prowadzenie dla Polski w 5. minucie zapewnił Oliwier Sławiński. Wyrównanie padło w 20. minucie, po golu Mokrane Bentoumiego i celnym trafieniu Yliesa Housniego. Pierwsza połowa spotkania zakończyła się remisem 2:2, po wyrównującym golu Olafa Kozłowskiego.\n\nOd początku drugiej połowy Francuzi zmienili styl, pojawiły się ostre zagrania. Nie chodziło im o strzelenie gola, a o polowanie na nogi naszych reprezentantów. Emocje rywali wzięły górę. Pierwszą „czerwień” w 55. minucie otrzymał Ilyes Housni. Seria bezpardonowych ataków przez zawodników reprezentacji Francji, była kontynuowana. Kolejną czerwoną kartką został ukarany Jeanuel Belocian. Biało-Czerwoni byli skupieni na grze i nie popełniali brutalnych fauli. W 70. minucie Kacper Masiak skutecznie zakończył akcję, wyprowadzając Polskę na prowadzenie. W 77. minucie doszło do sytuacji, która nieczęsto zdarza się w piłce nożnej. Darnel Bile zaatakował naszego zawodnika brutalnym faulem od tyłu. Na domiar złego obie stopy gracza nie dotykały ziemi. Zajście ewidentnie kwalifikowało się na kartkę. Masiak miał uzasadnione pretensje do rywala, gdyż nieprzepisowy atak mógł przypłacić kontuzją. Francuz nie zapanował nad emocjami i uderzył naszego kadrowicza w głowę.",
    "Potężny pożar we Francji. Płonie \"brzuch Paryża\"": "Z czasem okazało się, że pożar ma miejsce bliżej centrum i zlokalizowany jest w okolicach bazaru Rungis - drugiego największego na świecie. Kompleks ma ponad 230 hektarów. Według relacji francuskich strażaków, ogień miał wybuchnąć w jednym z magazynów warzyw i owoców. Funkcjonariusze w mediach społecznościowych przestrzegali, żeby nie wybierać się w tamte rejony Paryża. Akcja gaśnicza trwa.",
    "Francja: EDF obiecuje przywrócić wszystkie reaktory do pracy przed zimą": "Wiadomości Francja: EDF obiecuje przywrócić wszystkie reaktory do pracy przed zimą Daniel Czyżewski 05.09.2022 10:56 Drukuj\n\nPDF\n\n\n\n\n\nSiedziba EDF w Paryżu\n\nFot. Fot. Wikimedia/Joe deSousa Facebook\n\nTwitter\n\nLinkedIn\n\nKopiuj link\n\nWyślij email Francuski państwowy gigant energetyczny EDF uruchomi tej zimy ponownie wszystkie swoje reaktory jądrowe w kraju, co może złagodzić kryzys energetyczny w Europie w szczycie sezonu grzewczego.\n\nReklama\n\nObecnie ponad połowa reaktorów EDF jest nieczynna z powodu konserwacji lub problemów technicznych.\n\nReklama\n\n\"EDF zobowiązał się do ponownego uruchomienia wszystkich swoich reaktorów na tę zimę\" - powiedziała w piątek na konferencji prasowej poświęconej bezpieczeństwu energetycznemu francuska minister ds. transformacji energetycznej Agnès Pannier-Runacher.\n\nCzytaj też Bankructwo EDF. Rząd zapowiedział nacjonalizację spółki\n\n\"EDF obsługuje łącznie 56 reaktorów we Francji, ale 32 z nich są obecnie albo w trakcie konserwacji, albo mają problemy techniczne. Co tydzień, począwszy od października, EDF będzie ponownie uruchamiać jeden reaktor\" - dodała minister.\n\nReklama\n\nW ostatnich miesiącach Francja doświadczyła przerw w pracy reaktorów jądrowych, co spowodowało spadek produkcji energii w elektrowniach jądrowych. Francuska energetyka jądrowa stanowi około 70% jej miksu energetycznego, a gdy jej reaktory są w pełni sprawne, jest eksporterem netto energii elektrycznej do innych krajów europejskich.\n\nJednak przedłużające się w tym roku prace konserwacyjne w kilku reaktorach jądrowych oznaczają mniejsze dostawy energii elektrycznej wytwarzanej w elektrowniach jądrowych zarówno dla Francji, jak i jej rynków eksportowych.\n\nReklama\n\nCo więcej, susza i upały tego lata przyczyniły się do problemów Francji z wytwarzaniem energii jądrowej w najgorszym możliwym momencie. W sytuacji, gdy Europa zmaga się z niskimi dostawami rosyjskiego gazu i zagrożeniem braku dostaw z Rosji, nierosyjskie źródła energii są ważniejsze niż kiedykolwiek.\n\nW sierpniu ceny energii elektrycznej na rok następny we Francji wzrosły tylko w piątek aż o 13%, osiągając po raz pierwszy w historii poziom 1000 euro za megawatogodzinę. W ciągu ostatniego roku ceny energii we Francji wzrosły już dziesięciokrotnie.\n\nReklama\n\nCeny energii w Europie biły rekordy w drugiej połowie sierpnia po tym jak 19 sierpnia rosyjski Gazprom zapowiedział, że wstrzyma wszystkie dostawy przez Nord Stream do Niemiec na trzy dni między 31 sierpnia a 2 września. Zapowiedź ta wywołała ponowne obawy, że po trzydniowej nieplanowanej konserwacji dostawy przez gazociąg mogą zostać jeszcze bardziej ograniczone lub całkowicie wstrzymane. Obawy były słuszne bo Gazprom nie wznowił dostaw 3 września jak pierwotnie planowano zasłaniając się \"wyciekiem oleju\" w jednej z turbin. Siemens Energy, producent turbin do gazociągu oświadczył , że wyciek nie jest powodem do wstrzymania ich prac i przepływu gazu.",
    "Francja wyrównała wstydliwe osiągnięcie": "Zwrot do 600 PLN za przegrany pierwszy zakład, z obrotem 1x po dowolnym kursie! Do tego 35 pln freebet i bonus 50% od drugiej wpłaty do 200 PLN",
    "EuroBasket dzień 16: Polska zagra o brąz z Niemcami. Francja i Hiszpania w finale!": "Nie był to dzień Polskiej reprezentacji. W meczu z Francją Biało-Czerwoni wyglądali, jak zupełnie inna drużyna, niż jeszcze kilka dni temu. Kosz Kadra po słabym meczu uległa faworyzowanym Trójkolorowym i w niedzielę powalczy o brąz Mistrzostw Europy z Niemcami, którzy po dobrym meczu ulegli Hiszpanom.\n\nChcesz wiedzieć, co wydarzyło się do tej pory na EuroBaskecie? Sprawdź naszą specjalną kategorię EuroBasket 2022, gdzie znajdują się wszystkie newsy dotyczące obecnych mistrzostw Europy.\n\nTen artykuł będzie aktualizowany – po meczach znajdziecie tu wyniki, statystyki, relacje i skróty.\n\nPolska – Francja 54:95\n\nStatystyki\n\nPo dokonaniu niemożliwego – zwycięstwie ze Słowenią – apetyty na medal znacznie wzrosły. Otwarcie mówiono, że Polska nie jest faworytem tego meczu, jednak zwycięstwo byłoby mniejszym zaskoczeniem niż historyczna wygrana w ćwierćfinale. Nasi przeciwnicy natomiast utrzymywali, że interesuje ich jedynie zwycięstwo, a w całym turnieju – złoto.\n\n– apetyty na medal znacznie wzrosły. Otwarcie mówiono, że nie jest faworytem tego meczu, jednak zwycięstwo byłoby mniejszym zaskoczeniem niż historyczna wygrana w ćwierćfinale. Nasi przeciwnicy natomiast utrzymywali, że interesuje ich jedynie zwycięstwo, a w całym turnieju – złoto. Trójkolorowi szybko sprowadzili Biało-Czerwonych na ziemię. Pierwsza kwarta, mimo że nisko punktowana, zarysowała nam wygląd tego meczu. Francuzi zdobyli przewagę w pomalowanym, jednak ich nieskuteczność strzelecka skutkowała niewielkim dystansem między obiema drużynami. Optymistycznie wyglądała defensywa na obwodzie Reprezentacji Polski, która przykrywała nieco ofensywną niemoc i dawała nadzieję na odwrócenie losów spotkania.\n\nWraz z trójkami AJ-a Slaughtera odezwała się Polska publiczność hucznie zgromadzona w Berlińskiej Arenie. Szybko nasze nadzieje stłamsili jednak przeciwnicy, którzy po wziętym czasie, dzięki defensywie na całym boisku i wstawkom obrony strefowej, odebrali Polakom ich najgroźniejszą broń – pick-and-rolle. Klasę pokazał Rudy Gobert , który „zamurował” pomalowane, a jego efektowne bloki stłamsiły dodatkowo naszą reprezentację.\n\nodezwała się Polska publiczność hucznie zgromadzona w Berlińskiej Arenie. Szybko nasze nadzieje stłamsili jednak przeciwnicy, którzy po wziętym czasie, dzięki defensywie na całym boisku i wstawkom obrony strefowej, odebrali Polakom ich najgroźniejszą broń – pick-and-rolle. Klasę pokazał , który „zamurował” pomalowane, a jego efektowne bloki stłamsiły dodatkowo naszą reprezentację. Trzecia kwarta to już początek jednostronnego widowiska, dla którego Polska reprezentacja była jedynie tłem. Francuzi zaczęli grać swobodnie, na swoim poziomie z ostatnich Igrzysk Olimpijskich, na których wywalczyli srebrny krążek. Imponowali szczególnie swingami, a co za tym idzie – swobodą w ataku i wypracowywaniem dogodnych pozycji. Czwarta ćwiartka to już wywieszenie białej flagi i oczekiwanie na końcowy gwizdek.\n\nW naszej drużynie żaden z zawodników nie uzyskał dwucyfrowej liczby punktów. Z 9 oczkami na koncie zawody zakończyli A.J. Slaughter i Michał Michalak , a 7 dorzucił Mateusz Ponitka . Po stronie Francji 22 punkty Guerschona Yabusele , który zaliczył dziś popularnie zwany w środowisku „dzień konia”. Po 10 punktów dodali Evan Fournier i Elie Okobo . Dodajmy, że Yabusele jako jedyny z francuzów spędził na parkiecie powyżej 20 minut.\n\ni , a 7 dorzucił . Po stronie Francji 22 punkty , który zaliczył dziś popularnie zwany w środowisku „dzień konia”. Po 10 punktów dodali i . Dodajmy, że Yabusele jako jedyny z francuzów spędził na parkiecie powyżej 20 minut. Podsumowując – w naszej grze zabrakło dziś jakości i ogrania na tak wysokim, mistrzowskim poziomie. Mimo porażki należy pochwalić naszych reprezentantów za walkę i ambicje, które szczególnie pokazali w pierwszych kilkunastu minutach. Nie załamujemy się i gramy dalej. W niedzielę mecz o brązowy medal, który z pewnością będzie wyglądać już zupełnie inaczej.\n\nNiemcy – Hiszpania 91:96\n\nStatystyki\n\nŚwietne widowisko godne finału Mistrzostw Europy. Obie drużyny na dużej intensywności weszły w spotkanie i utrzymały ją, z krótką przerwą w trzeciej kwarcie, przez całe 40 minut. Z jednej strony mieliśmy efektownie grających Niemców , którzy alley-oppem Dennisa Schrodera do Daniela Theisa porwali trybuny jedną z najlepszych akcji turnieju; z drugiej natomiast solidnych Hiszpanów , grających jakościową koszykówkę spod znaku Sergio Scariolo .\n\n, którzy alley-oppem do porwali trybuny jedną z najlepszych akcji turnieju; z drugiej natomiast solidnych , grających jakościową koszykówkę spod znaku . O poziomie tego meczu niech świadczy fakt, że Hiszpanie przegrali pierwszą połowę 46-51 rzucając na 71% z gry. W całym meczu trafili 70% oddanych rzutów, co jest jednym z najlepszych wyników na tegorocznym turnieju. Podnieśli się także z 10-punktowej straty w końcówce trzeciej kwarty poprzedzonymi ponad pięcioma minutami bez trafienia z gry.\n\nWybitny mecz Dennisa Schrodera (30 punktów, 11/17 z gry, 8 asyst), który w czwartej kwarcie jednoosobowo ciągnął ofensywę reprezentacji Niemiec. Franz Wagner i Andreas Obst dorzucili do dorobku swojego zespołu po 15 punktów. Po stronie zwycięzców dominowali Lorenzo Brown (29 punktów, 11/17 z gry, 6 asyst) i Willy Hernangomez (16 punktów).\n\nJutro czeka nas dzień przerwy, a w niedzielę:\n\n17:15 NIEMCY – POLSKA (Mecz o 3. miejsce)\n\n20:30 FRANCJA – HISZPANIA (Finał)",
    "Francja: Ekspert: Ukraina może militarnie wygrać wojnę z Rosją": "Ukraina może militarnie wygrać wojnę z Rosją, ale pytaniem otwartym pozostaje, jak Ukraińcy definiują ostateczne zwycięstwo. Kontratak Ukraińców na wojska rosyjskie to ofensywna niespodzianka oparta na mistrzowskim fortelu oraz operacji wywiadowczej – mówi PAP wicedyrektor think tanku Fundacja Badań Strategicznych (FRS) dr Bruno Tertrais.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n\"Jestem przekonany, że Ukraina skorzystała na zachodnim wywiadzie, ale sukces należy do nich. Może teraz nastąpić jakaś przerwa operacyjna przed dalszym parciem na siły rosyjskie\" - ocenia kontratak sił ukraińskich Tertrais.\n\n\"Oczywiście, że Ukraina ma szansę wygrać tę wojnę. Z drugiej strony wszystko zależy od tego, co nazwiemy zwycięstwem. Według standardów ukraińskich i zachodnich powinno to być całkowite odzyskanie integralności terytorialnej. Mniejszym sukcesem byłby powrót do linii z 23 lutego. To byłaby porażka Rosji i sukces Zachodu, ale czy zwycięstwo Ukrainy? W międzyczasie pojawia się scenariusz, w którym Rosja przestaje walczyć po utracie Donbasu, ale chce negocjować Krym\" - prognozuje ekspert.\n\n\"Są trzy elementy ukraińskiej kontrofensywy, pozwalające im odeprzeć armię, która ma przewagę liczebną. Po pierwsze, Ukraina jest stroną broniącą. Z militarnego punktu widzenia ma to znaczenie nie tylko ze względu na liczebność sił obronnych, ale także ich morale. Po drugie, siły rosyjskie mają problemy z personelem, sprzętem i właśnie morale. Po trzecie, wsparcie Zachodu w zakresie sprzętu jest teraz ważnym czynnikiem\" - ocenia Tertrais.\n\nZapytany o dostawy broni przez Francję, Niemcy, Polskę, USA i Wielką Brytanię wiceszef FRS stwierdził, że: \"jest sceptycznie nastawiony do rankingów, które można zobaczyć w przestrzeni publicznej. Zapowiedziane dostawy nie zawsze są realizowane. A mój kraj często woli działać dyskretnie. Francja podjęła również ważne decyzje dotyczące swojej wysuniętej obecności w Rumunii, oprócz swoich wysiłków reasekuracyjnych w krajach bałtyckich. Istnieją podstawy, by twierdzić, że francuskie wsparcie materialne nie było współmierne do informacji podawanych publicznie\".\n\nIstnieje realna możliwość, że trzeba będzie izolować Rosję, a z drugiej strony integrować Ukrainę. Zatem geograficzny środek ciężkości Europy przesunie się dalej na wschód. \"Ale nie mam powodu, by sądzić, że zmieni to układ sił w UE\" - ocenił ekspert w kontekście wpływu wojny na przyszłość Europy.\n\nZapytany o sytuację polityczną w Rosji Tertrais stwierdził, że: \"Rosja schodzi do piekła. To smutne dla rosyjskiego społeczeństwa, ale niewiele możemy z tym zrobić. Historycznie rzecz biorąc, rosyjskie klęski militarne często prowadziły do wewnętrznych zmian politycznych. Jednak zmiana może być jeszcze gorsza, ponieważ kraj jeszcze bardziej radykalizuje swoją politykę\".\n\nZ Paryża Katarzyna Stańko\n\nZobaczcie naszą najnowszą \"Moc Opinii\". Grubo ponad godzinę rozmawialiśmy z kandydatami na prezydenta Rudy Śląskiej Michałem Pierończykiem i Krzysztof Mejerem. Głosowanie w mieście w centrum Śląska - to wg politologów - najważniejsze wybory w tym roku.",
    "Francja stawia na transport rzekami. W 2021 r. przewieziono nimi 52 mln ton towarów": "Żegluga śródlądowa pozwala zmniejszyć emisję CO2 pięciokrotnie w porównaniu z innymi środkami transportu - podkreśla VNF. Zaznacza, że w 2021 we Francji przewieziono w ten sposób ładunki, które inaczej musiałyby być przetransportowane przez ponad 2,5 mln ciężarówek.\n\nReklama\n\nW 2021 r. przewóz towarów tą drogą wzrósł w porównaniu z 2020 r. o 4 proc. pod względem tonokilometrów i o 3,1 proc. pod względem objętości. Szczególnie szybko rósł przewóz materiałów budowlanych. Statki i barki rzeczne przewiozły ich w 2021 23,7 mln ton, o 16,8 proc. więcej niż w poprzednim roku.\n\nReklama\n\nPomimo spadków podczas pandemii COVID-19, coraz więcej spedytorów i firm interesuje się transportem rzecznym; sieć jest wciąż w dużej mierze niewykorzystana, na niektórych trasach, np. na Sekwanie czy Rodanie, ruch mógłby być cztery razy większy - komentował te wyniki dyrektor VNF Thierry Guimbaud. \"Należy pilnie przyspieszyć zmianę, bo żegluga śródlądowa jest najbardziej ekologicznym środkiem transportu towarowego\" - podkreślił.\n\nCała sieć dróg wodnych we Francji liczy 8500 km. VNF zarządza 6700 km z nich, z których 2400 km uznanych jest za szlaki o znaczeniu głównie transportowym, którymi mogą poruszać się statki o długości ponad 90 m i wyporności powyżej 1000 ton. Pozostałe szlaki tworzą \"sieć turystyczną\" przeznaczoną dla mniejszych jednostek.\n\nW 2019 r. flota transportowa francuskiej żeglugi śródlądowej liczyła nieco ponad 1000 barek. Liczba statków stale spada, ale ich łączny tonaż pozostaje na zbliżonym poziomie, co pokazuje, że zwiększa się ich średnia ładowność, a najmniejsze jednostki są stopniowo wycofywane z użycia - informuje VNF.\n\nWśród największych wyzwań, z którymi w najbliższych latach będzie się musiał mierzyć ten sektor transportu we Francji wymieniono m.in. przejście jednostek na nowe, bardziej ekologiczne typy napędu (sprężony i skroplony gaz ziemny, napęd wodorowy), a także stworzenie atrakcyjnych warunków pracy, które przyciągną do tej branży nowe kadry.\n\nFrancuska sieć rzek i kanałów nie tworzy spójnej, połączonej ze sobą całości. Głównymi szlakami wykorzystywanymi do ruchu towarowego pozostaje Sekwana i kanał Dunkierka-Skalda na północy kraju, Ren i poprowadzony równolegle do niego Wielki Kanał Alzacki na zachodzie i Rodan na południu. Największymi portami obsługującymi połączenia śródlądowe są Rouen, Miluza, Paryż, Hawr, Strasbourg i Dunkierka.\n\nPołączenie z portami morskimi pozwala na dostarczanie barkami kontenerów do największych francuskich miast. Żegluga rzeczna ma też znaczenie dla przewozu towarów masowych na potrzeby budownictwa i sektora spożywczego, a także chemikaliów oraz ładunków szczególnie niebezpiecznych i o nietypowych wymiarach - podkreśla VNF.\n\nFrancuska sieć wodna jest też rozbudowywana. Obecnie największym projektem jest budowa dostępnego dla dużych barek połączenia Sekwana-Skalda. Szlak umożliwi połączenie węzła wodnego wokół dorzeczy Sekwany z siecią na północy Francji, a przez nią z 20 tys. towarowych szlaków śródlądowych na rzekach i kanałach Belgii, Holandii i Niemiec. Kluczowym elementem tego szlaku będzie liczący 107 km kanał Sekwana-Północna Europa. Konstrukcja połączy uchodzącą do Sekwany rzekę Oise z kanałem Dunkierka-Skalda.\n\nKanał Sekwana-Północna Europa będzie miał 54 m szerokości i 4,5 m głębokości. Będą nim mogły pływać jednostki przewożące do 4400 ton towarów, czyli każda taka barka zastąpi 220 ciężarówki - czytamy na stronie projektu. Kanał ma zostać oddany do użytku w 2030 r. Docelowo umożliwi transport ok. 17 mln ton towarów rocznie.\n\nKosztująca 5,1 mld euro inwestycja jest finansowana z środków unijnych (2,1 mld), francuskiego rządu (1,1 mld) i samorządów (1,1 mld) oraz kredytów (0,8 mld).\n\nadj/ kgod/",
    "Koszykówka. Polska - Francja: kiedy i o której godzinie półfinał Eurobasketu 2022? ME w koszykówce 2022": "Mistrzostwa Europy w koszykówce 2022: wyniki, terminarz\n\nPierwszy taki wyczyn od 51 lat. Polscy koszykarze piszą historię Sensacja stała... czytaj dalej » W środowy wieczór polscy koszykarze dokonali niebywałej rzeczy. W ćwierćfinale mistrzostw Europy pokonali Słowenię, obrońcę tytułu 90:87, sprawiając największą sensację EuroBasketu.\n\nPo raz pierwszy od 2009 roku (Katowice) zespół broniący tytułu odpadł w ćwierćfinale - wówczas była to Rosja, złoty medalista z 2007 roku z Madrytu. Biało-Czerwoni wystąpią w najlepszej czwórce pierwszy raz od 1971 roku.\n\nBohaterem Polaków był kapitan Mateusz Ponitka, który uzyskał trzecie w historii EuroBasketu triple-double: 26 punktów, 16 zbiórek i 10 asyst.\n\nPolska - Francja: kiedy i o której godzinie mecz o finał?\n\nRywalem Polaków w półfinale będą Francuzi, wicemistrzowie olimpijscy z Tokio, którzy w ćwierćfinale potrzebowali dogrywki, by udowodnić swoją wyższość nad Włochami (93:85), choć w czwartej kwarcie bliżej zwycięstwa była właśnie Italia, która wyeliminowała sensacyjnie Serbów, wicemistrzów Europy w meczu 1/8 finału.\n\nMecz Polska - Francja będzie pierwszym półfinałem EuroBasketu. Spotkanie odbędzie się w piątek 16 września o godzinie 17:15. Relacja na żywo w eurosport.pl.\n\nW drugim półfinale Niemcy, którzy niespodziewanie wyeliminowali niepokonaną do wtorku Grecję, spotkają się z Hiszpanią, która była lepsza od Finów. Początek tego meczu o 20.30.\n\nWygrani z półfinałów zmierzą się w niedzielnym finale. Przegrani zagrają tego dnia w meczu o brązowy medal.\n\n\n\nWHO IS WINNING IT ALL? #EuroBasket x #BringTheNoisepic.twitter.com/7ZSfB7RJNH — #EuroBasket 2022 (@EuroBasket) September 14, 2022\n\n\n\n\n\nProgram finałowej rundy ME w Berlinie:\n\n\n\n\n\npiątek, 16 września, półfinały:\n\nPolska - Francja (godz. 17.15)\n\nNiemcy - Hiszpania (godz. 20.30)\n\nniedziela, 18 września:\n\nmecz o 3. miejsce (g. 17.15)\n\nfinał (20.30)",
    "Francuskie czołgi na Ukrainie?": "Geopolityka Francuskie czołgi na Ukrainie? Aleksander Olech 24.09.2022 12:37 Drukuj\n\nPDF\n\n\n\n\n\nNexter odpowiada m.in. za modernizację francuskich czołgów Leclerc. Fot. 12e RC/BCH Germain/defense.gouv.fr Facebook\n\nTwitter\n\nLinkedIn\n\nKopiuj link\n\nWyślij email Emmanuel Macron i Wołodymyr Zełenski pozostają w stałym kontakcie telefonicznym, a francuscy przedstawiciele regularnie potwierdzają, że jedynym i głównym celem pozostaje, nie tylko suwerenność Ukrainy, ale i odzyskanie terenów sprzed 2014 roku. Prawdą jest, że Ukraińcy otrzymali mnóstwo uzbrojenia, ale ciągle pada pytanie, jaka jest faktyczna rola Francji, i czy atomowe mocarstwo nie powinno zaoferować więcej. Dotychczas większość informacji o przekazanym sprzęcie była owiana tajemnicą, na prośbę Paryża, ale teraz pojawiła się szansa na przekazanie czołgów Leclerc, których dostawy nie da się ukryć.\n\nReklama\n\nReklama\n\nFrancja jest wśród państw, które wydatnie wspierają Ukrainę i to nie podlega dyskusji. 18 dział Caesarów robi różnicę, tak samo jak: armatohaubice kal. 155 mm TR-F1, francuskie transportery opancerzone VAB, miny przeciwczołgowe HDP-2A2, pociski przeciwokrętowe Exocet, ręczne przeciwpancerne pociski FGM-148 Javelin, pociski przeciwlotniczne Mistral, elektrooptyczne systemy celownicze i pociski przeciwpancerne MILAN. Ponadto przekazano wsparcie w postaci amunicji, paliwa, szkolenia oraz fundusze na pomoc humanitarną sięgające 2 mld euro. A to tylko pomoc określana jako „jawna\". Dmytro Kułeba przyznał, że Francja jeszcze zwiększy swoją pomoc militarną dla Ukrainy, która może objąć Caesary.\n\nInnym ważnym elementem, którego wykorzystanie na Ukrainie zostało potwierdzone, jest wysłanie przez Francję sprzętu do prowadzenia walki elektronicznej. Dotyczy to m.in. systemów radarowych, sprzętu do zagłuszania elektronicznego, radiotelefonów, systemów łączności oraz systemów do przechwytywania i analizowania sygnałów radarowych i komunikacyjnych.\n\nReklama\n\nReklama\n\nPrawdą jest, że wysiłki Francji mogą być znacznie większe. Prezydent Macron zapowiadał, że nigdy na Ukrainę nie zostaną przekazane samoloty i czołgi, gdyż Francja nie zamierza wejść w stan wojny z Rosją. Jednakże, po ostatnich działaniach Rosjan i kolejnych zbrodniach perspektywa Pałacu Elizejskiego zaczyna się zmieniać. Wszyscy oczekują, że państwo z tak dużym potencjałem militarnym przekaże swoje najokazalsze sprzęty. Na agendzie pojawiły się właśnie czołgi Leclerc.\n\nWe francuskich magazynach wojskowych jest przechowywanych kilkadziesiąt czołgów, a na stanie jednostek liniowych jest od 200 do 225 maszyn Leclerc (część wcześniej wyprodukowanych zużyła się w eksploatacji, w szczególności problemy z silnikiem i zawieszeniem oraz przestarzała elektronika, inne wysłano na 1 linię, a niektóre rozebrano na części). To oznacza, że idea wysłania na Ukrainę 50 czołgów jest realna. Francja posiada takie zdolności militarne oraz jest w stanie przeszkolić ukraińskich żołnierzy.\n\nReklama\n\nCzytaj też Francja zamawia haubice, by uzupełnić sprzęt przekazany Ukrainie\n\nReklama\n\nZ drugiej strony, to zmniejszyłoby liczbę dostępnych (obecnie gotowych do użycia) maszyn do ok. 150 czołgów, co oznaczałoby zredukowanie o jedną czwartą (ok.25%) czołgów do potencjalnego wykorzystania w służbie. Wysłanie Leclerców to rozwiązanie co najmniej jednego pułku i prawdopodobnie zagroziłoby użyciu francuskich czołgów na rzecz własnych misji wojskowych Republiki. Taki stan rzeczy utrzymywałby się do 2035/40 roku, kiedy nadejdzie termin wymiany. Z tyloma czołgami trzeba by wytrwać do następcy Leclerca.\n\nCo więcej, Francja planuje zmodernizować do 2028 roku blisko 200 Leclerców do najnowszego standardu. To zamówienie jest trzecią inicjatywą Ministerstwa Obrony Francji, w ramach programu SCORPION na lata 2020-2028, na kontrakt o wartości minimum 330 mln euro. To spowodowałoby przedłużenie żywotności obecnych Leclerców o kolejne lata, nawet do 2040 roku. Przy obecnej eksploatacji zapowiadany 2050 rok jest bez szans.\n\nReklama\n\nReklama\n\nPojawiają się głosy od czołowych francuskich ekspertów, w tym m.in. od Jean-Dominique Mercheta, który podkreśla, że jeśli Francja chce zachować nie tylko swój honor, ale także wpływy w Europie po wojnie, to musi czym prędzej dozbroić Ukrainę. Choć brzmi to pompatycznie i stawia Francję jako tego, który miałby ratować, to powody są inne.\n\nReklama\n\nSkoro Rosja jest tak osłabiona to należy zrobić wszystko, aby Ukraina wygrała. Jednocześnie Francja nie może pozwolić, aby skorzystali na tym bardziej zaangażowani, czyli Amerykanie, Brytyjczycy, Skandynawowie, a nawet kraje bałtyckie i Polska. Prawdą jest, że w Paryżu żałują utraconego kontaktu z Moskwą, co wiązało się też z wieloma inwestycjami. Co więcej, jest nadzieja na powrót do dialogu w przyszłości. Jednak teraz, trzeba obrać stronę tego, który może przynieść większą korzyść Francuzom, czyli Ukrainy, a także docenić jej opór przeciw Rosji. Ot, czysty francuski pragmatyzm.\n\nCzytaj też Francuskie transportery już na Ukrainie\n\nFrancja ma własne wyzwania, ze szczególnym naciskiem na Afrykę. Czołgi mogą być jej potrzebne również w innych regionach zainteresowania. Dlatego wspieranie Ukrainy ma dwojaki charakter. Jest to ważne dla budowania pozycji Francji, wykorzystując to jako autopromocję. Po drugie, całkowite odcięcie od współpracy z Rosją pozwala na szukanie innych sojuszników, którzy chętnie będą działać z Francuzami.\n\nReklama\n\nJeśli czołgi Leclerc zostaną dostarczone na Ukrainę, to na pewno będzie to pomoc w pełni jawna. Do tego nastąpi swego rodzaju przełom we francuskim zaangażowaniu, dużo bardziej wchodząc w konflikt. Armatohaubice Caesar były zaskoczeniem i są bardzo efektywne. W tym samym czasie, francuskie czołgi mogą być ważne, ale nie będą raczej game-changerem tej wojny (chyba, że politycznym), gdyż front na Ukrainie to kilkaset kilometrów. Z militarnego punktu widzenia ciężka broń, taka jak działo Caesar lub czołg Leclerc, robi różnicę, szczególnie w walce o wysokiej intensywności. Rodzi się jednak pytanie, czy jest to aż tak kluczowe dla Ukrainy w tym momencie konfliktu np. do kontrofensywy. Być może należy poczekać na opancerzone AMX-10RC lub na lekkie VBL.\n\nPojawiają się też informacje, że jeśli np. Francuzi dostarczą czołgi, to będą mieć pierwszeństwo w przyszłości, jeśli chodzi o dostawy dla Ukrainy. Jednocześnie Francuzi mają inne rynki zbytu, jak choćby Półwysep Arabski, a po drugie, teraz sami potrzebują czołgów na użytek własny.\n\nReklama\n\nIm dłużej Ukraina jest silna przeciw Rosji, tym więcej czasu ma Europa (i Francja) na zbrojenie. Temat jest już przedmiotem debaty we Francji. Skoro są armatohaubice, to być może będą i czołgi. Wolter kiedyś napisał: „czas wszystko łagodzi\". Tak samo może być z francuskim stanowiskiem.",
    "Finał ME. Hiszpania - Francja: to był popis braci!": "Finał ME. Hiszpania - Francja: to był popis braci!\n\nHiszpania znów na koszykarskim szczycie! Drużyna z Półwyspu Iberyjskiego w finale pokonała Francję i sięgnęła po upragniony tytuł.\n\nPAP/EPA / FILIP SINGER / Na zdjęciu: Rudy Gobert i Willy Hernangomez\n\nHiszpanie, choć nie byli faworytami, pokonali w niedzielę w Berlinie w wielkim finale Francuzów 88:76, prowadząc przez blisko 39 minut całego meczu.\n\nPrzewaga Hiszpanów w pewnym momencie sięgnęła nawet 21 punktów (47:26). Podopieczni Sergio Scariolo byli kapitalnie dysponowani.\n\nFrancja potrafiła zniwelować straty do zaledwie trzech \"oczek\" (46:49), ale był to ich ostatni pozytyw tego wieczoru. Hiszpanie błyskawicznie odpowiedzieli i po chwili ponownie prowadzili wysoko, bo 61:48.\n\nGenialny wieczór miał Juan Hernangomez. 26-letni zawodnik Toronto Raptors zdobył 27 punktów, trafiając 7 na 9 oddanych rzutów za trzy. Jego brat, Willy Hernangomez zanotował 14 \"oczek\" i zebrał osiem piłek. Lorenzo Brown zaliczył aż 11 asyst.\n\nDla Francji, aktualnych wicemistrzów olimpijskich, 23 punkty wywalczył Evan Fournier. Thomas Huertel dodał 16 \"oczek\", a Guerschon Yabusele zaaplikował rywalom 13 punktów.\n\nMało aktywny w ofensywie był Rudy Gobert, lider \"Trójkolorowych\". Środkowy Minnesota Timberwolves zapisał przy swoim nazwisku przez 27 minut tylko sześć \"oczek\" i sześć zbiórek. To trzecie srebrno EuroBasketu w historii Francji, wcześniej wicemistrzami Starego Kontynentu byli w 1949 i 2011 roku.\n\nDla Hiszpanów to pierwsze złoto mistrzostw Europy od 2015 roku, a czwarte w historii. Spoiwem sukcesów Hiszpanii pomiędzy starą, a nową generacją, jest 37-letni Rudy Fernandez. Triumfuje na EuroBaskecie po raz czwarty.\n\nWynik:\n\nHiszpania - Francja 88:76 (23:14, 24:23, 19:20, 22:19)\n\nHiszpania: Juancho Hernangomez 27, Willy Hernangomez 14, Lorenzo Brown 14, Jaime Fernandez 13, Alberto Diaz 8, Rudy Fernandez 7, Dario Brizuela 3, Usman Garuba 2, Jaime Pradilla 0, Xabi Lopez-Arostegui 0.\n\nFrancja: Evan Fournier 23, Thomas Huertel 16, Guerschon Yabusele 13, Elie Okobo 9, Rudy Gobert 6, Vincent Poirier 4, Terry Tarpey 4, Andrew Albicy 1, Timothe Luwawu-Cabarrot 0, Moustapha Fall 0.\n\nCzytaj także: Znów zabrał nam marzenia. Polacy bez medalu na EuroBaskecie!\n\n\n\nJeżeli chcesz być na bieżąco ze sportem, zapisz się na codzienną porcję najważniejszych newsów. Skorzystaj z naszego chatbota, klikając TUTAJ.\n\nCzy spodziewałeś/aś się, że Hiszpanie wygrają EuroBasket? Tak Nie zagłosuj, jeśli chcesz zobaczyć wyniki\n\nPolub Koszykówkę na Facebooku\n\nZgłoś błąd",
    "Dostawy broni na Ukrainę: Dlaczego Francja jest mniej krytykowana niż Niemcy? / Briefing z Europy": "Na niemiecki rząd wywierana jest presja, aby zwiększył swoje wsparcie wojskowe i dostarczył Ukrainie nowoczesne czołgi. Sąsiadująca Francja powstrzymuje się od podobnych działań, czemu nie towarzyszy powszechna krytyka europejskiej opinii publicznej | Między innymi o tym piszemy w piątkowym briefingu z Europy.\n\nBERLIN | PARYŻ\n\nW cieniu Niemiec. Poza różnicami w wewnętrznej presji politycznej, eksperci i politycy nie poświęcają Francji tyle samo czasu, co Niemcom w kontekście dostawy broni dla walczącej z Rosją Ukrainy. Dzieje się tak pomimo jej stosunkowo słabego wsparcia.\n\nW ostatnich miesiącach Niemcy znalazły się w centrum uwagi społeczności międzynarodowej z uwagi na odmowę dostarczenia Ukrainie czołgów.\n\nKijów już jakiś czas temu poprosił Niemcy o wsparcie militarne, Berlin jednak odmówił. Zamiast Leopardów, zaoferował Ukraińcom wyrzutnie rakietowe i pojazdy opancerzone. Presja społeczności międzynarodowej na Niemcy się wzmaga, ale kanclerz Olaf Scholz twardo trzyma się swojego stanowiska.\n\nChoć trudno ocenić, ile wojskowego, finansowego i humanitarnego wsparcia Ukraina faktycznie otrzymała od Francji, ponieważ niektóre europejskie dostawy są utajnione, raport Instytutu Gospodarki Światowej (IfW) szacuje, że Niemcy przekazały lub zobowiązały się do przekazania Ukrainie sprzętu o trzykrotnie większej wartości niż ich sąsiad.\n\nLINK DO ARTYKUŁU PONIŻEJ\n\n(Davide Basso, Oliver Noyan | EURACTIV.de, EurActiv.fr | Tłumaczenie Mateusz Kucharczyk)\n\nDostawy broni na Ukrainę: Francja w cieniu Niemiec Na niemiecki rząd wywierana jest presja, aby zwiększył swoje wsparcie wojskowe i dostarczył Ukrainie nowoczesne czołgi.\n\nBRUKSELA\n\nMiliardy na kryzys. Rządy w Europie w ubiegłym roku przeznaczyły prawie 500 mld euro na zabezpieczenie obywateli i firm przed gwałtownie rosnącymi cenami gazu i energii, poinformował w środę (21 września) brukselski think-tank Bruegel.\n\nInstytut Bruegla podjął się trudnego zadania i przeanalizował decyzje wszystkich 27 państw członkowskich oraz samej Unii Europejskiej, podjętych od początku br., a dotyczących przeciwdziałania skutkom kryzysu energetycznego.\n\nPrzypomnijmy, że w okresie rosnących kosztów cen surowców energetycznych, a co za tym idzie rachunków za prąd, rządy wprowadziły środki mające na celu ograniczenie detalicznych cen energii, cięcie podatków i dotacje dla gospodarstw domowych.\n\nLINK DO ARTYKUŁU PONIŻEJ\n\n(EURACTIV with Reuters | Tłumaczenie Sandra Užule-Fons)\n\nKraje UE wydały prawie 500 mld euro na złagodzenie kryzysu energetycznego Najwięcej na cele związane z przeciwdziałaniem skutkom kryzysu przeznaczyły Niemcy.\n\nHELSINKI\n\nZamkną granicę. Finlandia będzie kolejnym krajem, który zamknie swoje granice dla Rosjan z wizami Schengen. Tym samym dołączy do Polski i państw bałtyckich, które wcześniej podjęły taką decyzję.\n\n„Dzisiaj postanowiliśmy rozpocząć przygotowywanie krajowej decyzji ograniczającej lub całkowicie zapobiegającej napływowi turystów z Rosji. Decyzja obejmie nowe przepisy, które zostaną stworzone bardzo szybko”, zapowiedział fiński minister spraw zagranicznych Pekka Haavisto na konferencji prasowej w Nowym Jorku.\n\nMinister dodał, że jego kraj nie ma zamiaru być strefą tranzytową dla Rosjan. Według niego napływ rosyjskich turystów nie stanowi wprawdzie zagrożenia dla bezpieczeństwa Finlandii, ale decyzja rządu w Helsinkach ma podłoże moralne.\n\nLINK DO ARTYKUŁU PONIŻEJ\n\n(Krzysztof Ryncarz | EURACTIV.pl)\n\nZmiana decyzji. Kolejny kraj zamknie granice dla Rosjan Finlandia będzie kolejnym krajem, który zamknie swoje granice dla Rosjan z wizami Schengen. Tym samym dołączy do Polski i państw bałtyckich, które wcześniej podjęły taką decyzję.\n\nPRAGA\n\nBez wyjątku. Przedstawiciele rządu Czech zapowiedzieli, że nie będzie żadnych wizowych wyjątków dla Rosjan uciekających zagranicę przed mobilizacją wojskową w ich kraju. Mają być oni traktowani jak wszyscy cudzoziemcy starający się o azyl.\n\nCzechy obecnie wydają obywatelom rosyjskim tylko wizy humanitarne. Wydawanie wszystkich innych rodzajów wiz zostało wstrzymane krótko po tym, jak Rosja najechała zbrojnie na Ukrainę. Od niedawna podobnie traktowani są obywatele Białorusi, która wspiera Rosję. Po tym jak rosyjski prezydent Władimir Putin ogłosił podpisanie dekretu o częściowej mobilizacji wojskowej, wielu Rosjan postanowiło wyjechać zagranicę – m.in. do Armenii, Gruzji, Kazachstanu, Turcji czy Mongolii. Kraje te nie wymagają od Rosjan wiz, a rosyjskie samoloty mogą lądować na tamtejszych lotniskach.\n\nLINK DO ARTYKUŁU PONIŻEJ (Anna Wolska | EURACTIV.pl) Czechy: Wiz humanitarnych dla Rosjan uciekających przed mobilizacją nie będzie Mają być oni traktowani w Czechach jak wszyscy cudzoziemcy starający się o azyl. WARSZAWA Powstrzymać Rosję. Powstrzymanie imperialnych tendencji Rosji, utrzymanie granic Ukrainy i przywrócenie jej terytoriów okupowanych dziś przez Rosję, to zdaniem prezydenta Andrzeja Dudy fundament przyszłej architektury pokoju. “Zatrzymanie powracającej tendencji imperialnej Rosji, utrzymanie granic Ukrainy, odzyskanie przez Ukrainę ziem dzisiaj okupowanych przez Rosję to jest fundament przyszłej architektury pokoju”, powiedział wczoraj (22 września) prezydent Andrzej Duda w czasie briefingu podsumowującego wystąpienia i rozmowy kuluarowe prowadzone w ramach Zgromadzenia Ogólnego ONZ. Według polskiego prezydenta jeśli uda się powstrzymać imperialne tendencje Rosji, utrzymać granice Ukrainy i odzyskać jej ziemie okupowane dziś przez Rosję, to “z całą pewnością wzrośnie nasze bezpieczeństwo, wzrośnie bezpieczeństwo całej Europy Centralnej”. LINK DO ARTYKUŁU PONIŻEJ",
    "Francja 🇫🇷 Typy, kursy (25.09.2022)": "Gospodarze jeszcze do wczoraj mieli pełną kontrolę nad wydarzeniami w swojej grupie. Po porażce z Chorwacją nadal mogą awansować do Final Four. Będzie trudniej, bo na koniec czeka pojedynek z Francją, która walczy o… utrzymanie.\n\nDania – Francja zapowiedź (niedziela, 20:45)\n\nNie ma wątpliwości, że czeka nas spotkanie dwóch drużyn, które rywalizują o ważne dla siebie cele. Dania chciałaby bić się w Final Four o zwycięstwo w tej edycji Ligi Narodów. Do tego jednak potrzebne są dwa warunki. Wygrana z Francją oraz potknięcie Chorwacji. Oba będą trudne. Warto jednak dodać, że brak spełnienia pierwszego, oznacza koniec marzeń o zwycięstwie w grupie. Duńczycy mogą być jednak rozczarowani czwartkowym meczem, w którym “oddali” prowadzenie Chorwatom w grupie. Gdyby udało się zremisować, wówczas byliby zależni wyłącznie od siebie.\n\nFrancja ograła Austrię i zanotowała pierwsze zwycięstwo w meczu o punkty w tym roku kalendarzowym! Dość długo trzeba było czekać na takie wydarzenie. Wcześniej dwa remisy i dwie porażki, co wiązało się ze sporym zagrożeniem spadkiem do dywizji B. Byłaby to spora kompromitacja dla Trójkolorowych, tuż przed mundialem, na którym będą bronić trofeum. Teraz nadal nie są pewni utrzymania. Mają wszystko w swoich rękach. Wygrana daje im utrzymanie, ale to zdobędą także wtedy, gdy Austria nie pokona Chorwacji.\n\nDania – Francja kursy bukmacherów\n\nBukmacher Superbet przygotował następujące kursy na ten mecz:\n\nDania wygra, kurs: 3,40\n\nRemis, kurs: 3,50\n\nFrancja wygra, kurs: 2,15\n\nDania – Francja nasze typy\n\nStawiamy na ciekawy mecz, w którym padną gole z obu stron. Jedni i drudzy mają o co grać, więc powinno być ciekawie.\n\nNasze typy Obie strzelą 1,90 Zagraj\n\nZagraj Powyżej 2,5 bramki 2,10 Zagraj\n\nDania – Francja fakty meczowe\n\nGospodarze walczą o awans do play-offów, zaś Francja o utrzymanie w dywizji A\n\nDania awansuje do final four, jeśli wygra, a Chorwacja przynajmniej zremisuje\n\nFrancja utrzyma się jeśli wygra. Może także to zrobić w przypadku swojej porażki/remisu. Wtedy jednak Austriacy nie mogą pokonać Chorwatów\n\nFrancja w tej edycji Ligi Narodów ma bilans 1-2-2, a Duńczycy 3-0-2\n\nPierwszy mecz tych ekip zakończył się zwycięstwem Duńczyków 2:1 w Paryżu\n\nDołącz do grupy Gram Grubo Szukasz grupy z typami na Facebooku, która będzie całkowicie darmowa? Typy\n\nKonkursy\n\nDyskusje Dołącz do nas\n\nInne mecze\n\nHolandia – Belgia (niedziela)",
    "Dwie godziny dziennie bez prądu. Francja kreśli czarny scenariusz": "Kolejny potencjalny czynnik to ekstremalne zimno, co przełoży się na większe zużycie prądu przez Francuzów z powodu chęci ogrzania przez nich swoich domostw. Wówczas szansa na wejście w życie \"najgorszego scenariusza\" będzie jeszcze większa.\n\nFrancja energię czerpie głównie z reaktorów jądrowych, co stanowi ok. 67 proc. zapotrzebowania. Obecnie wyłączonych jest ok. 28 reaktorów, w których przeprowadzane są niezbędne prace konserwacyjne. Prace przebiegają jednak zgodnie z planem, a ostatecznie wyprodukowanej energii ma być tyle, ile w roku 2021. Gaz odpowiada za 7 proc. i jest przez obywateli Francji używany przede wszystkim do ogrzewania.\n\nCzytaj także: Francja ograniczy podwyżki cen prądu i gazu. Wyda ponad 30 mld euro\n\nAby zapobiec kryzysowi energetycznemu, pomocne może okazać się kupno energii elektrycznej od Niemców. Oprócz tego Francja stworzyła specjalną aplikację — Ecowatt, dzięki której zarówno firmy, jak i zwykli ludzie będą na bieżąco informowani o zużyciu prądu. Będą także proszeni, aby zużywać go mniej.\n\nNajgorszy scenariusz, czyli czasowe pozbawienie prądu obywateli, może się zdarzyć — jednak ryzyko jest bardzo niewielkie, informuje RTE. Jeśli zaś chodzi o całkowite czasowe odcięcie od prądu, czego gdzieniegdzie obawiają się Francuzi, to jest to sytuacja, która z pewnością nigdy nie wystąpi.\n\n\"Nie ma ryzyka całkowitej awarii we Francji, ale trzeba zachować czujność\" — podaje RTE, cyt. przez agencję Reutersa.\n\n\"Może się tak zdarzyć, że odetniemy prąd na dwie godziny\"\n\nSzacuje się, że jeśli zużycie prądu w całym kraju zmniejszy się od 1 do 5 proc., a w sytuacji bardzo niesprzyjającej (m.in. przy bardzo niskich temperaturach) — do 15 proc, to realizacja \"najgorszego scenariusza\", czyli dwóch godzin dziennie bez prądu, nie będzie konieczna.\n\nElisabeth Borne, francuska premier, ostrzegała już pod koniec sierpnia o możliwym \"najgorszym scenariuszu\", który może mieć miejsce po jesieni.\n\n— Produkujemy mniej energii elektrycznej i mogą być chwile, wtedy gdy będzie bardzo zimno, gdzie możemy mieć problem z dostawą energii elektrycznej. (...) W takim przypadku (...) odcięlibyśmy [prąd — przyp. red.], poprzez rotacje, dzielnica po dzielnicy, na nie więcej niż dwie godziny — mówiła, cytowana przez ABC News.\n\nParyż w ciemności\n\nMer Paryża Anne Hidalgo ogłosiła decyzję o wygaszaniu oświetlenia w nocy miejskich budynków — dotknie muzea, ratusze czy monumenty.\n\nWśród najbardziej imponujących zabytków stolicy Hotel de Ville był do tej pory oświetlony do godz. 1 w nocy, podobnie jak wieża Eiffla, która teraz wyłączy oświetlenie, gdy ostatni gość wyjedzie z konstrukcji, czyli o godz. 23.45.\n\nTemperatura budynków w stolicy zostanie obniżona o jeden stopień Celsjusza w ciągu dnia, z 19 do 18°C z wyłączeniem domów opieki i żłobków oraz do 12°C wieczorem i w weekendy, czyli wtedy, kiedy nie będzie w nich ludzi.\n\nŹródła: \"Daily Mail\", ABC News, Reuters, PAP\n\nW tekście umieszczono link reklamowy naszego partnera:",
    "objazdówka wokół Alp z psem :-)": "Pierwszą część opowieści o naszych alpejskich wakacjach zakończyłem w trasie na zachód, w szwajcarskim l’Etivaz („Alpy z psem na lajcie (cz. I — Bawaria, Austria, Liechtenstein, Szwajcaria)”). Biorąc pod uwagę, że wszystko zaczęło się w Chamonix, trudno nie zgadnąć, że naszym na kraju Helwetów nie poprzestaliśmy, a skoro to objazdówka… Dziś zatem czas na drugą część lajtowej epopei, czyli kilka zdjęć z Francji i Italii… i nie tylko ;-)\n\nNo właśnie, nie tylko: z l’Etivaz dotarliśmy nad położone wciąż w Szwajcarii sztuczne jezioro Lac d’Emosson, jednak formalnie będąc wciąż w Szwajcarii mogliśmy zaznać w znacznej mierze francuskich klimatów (zwłaszcza, że najlepsze widoki są na stronę francuską, Zuzanna lubi je nie tylko jesienią), na parkingu dominują auta z literą „F” na tablicy rejestracyjnej, zaś przyjeżdżający nimi ludzie idą się wspinać na ściany położone po francuskiej stronie granicy. Na zdjęciu Masyw Mont Blanc (od Aiguille du M, poprzez Aig. du Midi, Mt. Blanc du Tacul i Mont Blanc, aż do Dôme du Goûter) — czyli Francja pełną gębą, acz widziana ze szwajcarskiego kantonu Valais\n\nKolejny dzień zaczęliśmy od przejścia przez zaporę Barrage d’Emosson i próby dotarcia do górnego zbiornika wodnego, jednak szybko się okazało, że wybrany przez nas szlak jest zbyt trudny i niebezpieczny dla psinki… więc szybko musieliśmy zrewidować plany i udać się na wycieczkę wzdłuż Lac d’Emosson (słowem: do Francji poszliśmy tylko na chwilkę, a później zostaliśmy jednak w Szwajcarii)\n\nMarsz wzdłuż jeziora zaczyna się bardzo emocjonująco, bo kilkusetmetrowym tunelem wykutym w skale… jest chłodnawo i ciemno, więc warto wziąć latarkę (albo chociaż wyjąć z plecaka ;-)\n\nZapora Barrage d’Emosson zasługuje na kilka chwil uwagi choćby ze względu na interesujące rozwiązania technologiczne; mnie zaciekawiła informacja, że system hydrologiczny jest zasilany m.in. z lodowca d’Argentière, który znajduje się po przeciwnej stronie doliny — woda pochodząca z wiosennych roztopów spływa z wysokości 1800 m kilkaset metrów w dolinę, aby następnie trafić do położonego na wysokości ok. 2 tys. m n.p.m. Lac d’Emosson\n\nWycieczka wzdłuż Lac d’Emosson okazała się jedną z najprzepiękniejszych widokowo podczas naszej całej alpejskiej objazdówki — nie będę ukrywał, że tak bardzo uwielbiam takie obrazki, że… (chyba znów mi nieco padło na głowę, więc mogę znów sarkać nie tylko na kopce, ale także na nadmiernie zalesione pagórasy…)\n\nNiestety, Lac d’Emosson nie da się bezpiecznie obejść dookoła — trawers zachodniego (znacznie bardziej stromego) brzegu wyklucza brak ścieżki, na przeszkodzie stoi też spory potok spływający z lodowca spod Tour Sallière. Ale to nic, bo i tak jest pięknie!\n\nPo odpoczynku i popodziwianiu widoczków trzeba było wracać; wracając zadawałem sobie retoryczne pytanie: czy Alpy i pies mogą iść ze sobą w parze? mam na ten temat parę przemyśleń, przy czym ich wdrożenie zajmie jeszcze trochę czasu\n\nAiguille Verte i Les Drus (to ten „mnich” po prawej) — tego widoku mi strasznie brakowało przez ostatnie ćwierć wieku, choć przyznam, że podczas moich niegdysiejszych wypadów w Alpy najczęściej widywałem te szczyty z przeciwnej strony (czyli z Mer de Glace)\n\nA na deser: to tak Alpy szwajcarskie wyglądają o wczesnoporannej porze. Nie umiem ponazywać tych wierzchołków, ale też i chyba nie o to w tym wszystkim chodzi ;-)\n\nZnad Lac d’Emosson zjechaliśmy do Chamonix Mont Blanc, które okazało się brudnym, cuchnącym, zatłoczonym (choć byliśmy przed południem) miasteczkiem — czy ono się aż zmieniło przez te ćwierć wieku, czy po prostu młodszy ja nie dostrzegałem tych bolączek?!?\n\nToteż kolejny dzień zastał nas w Tignes — jednym z tych paskudnie syntetycznych, acz naprawdę urokliwie położonych francuskich alpejskich kurortów\n\nNajbardziej imponującym szczytem w okolicach Tignes jest położony po przeciwnej stronie doliny Aiguille de la Grande Sassière; tej nocy nieźle lało, więc powyżej 3000 metrów n.p.m. należało się spodziewać świeżego opadu śniegu\n\nPodejściu na Col du Palet towarzyszyły nieco lepsze warunki pogodowe (jak widać na obrazku było dość chłodno, a zwłaszcza wietrzyście), jednak niektórzy i tak byli całkiem nieźle wypompowani ;-)\n\nA oto nasz cel na tamten dzień: przełęcz Col du Palet (2652 m n.p.m.), najwyższy dotąd punkt (nadal nie wierzchołek), na który wdrapała się psiapsółka; za naszymi plecami rozpoczyna się Parc national de la Vanoise, w który pieskom niestety wstęp wzbroniono…\n\nA szkoda, bo masyw Vanoise to kawał niezwykle urokliwych gór, zaś podchodzące tu i ówdzie chmury piękno to tylko podkreślały (ale też zwiastowały nocne ulewy, silny wiatr i dalsze ochłodzenie, które nieco dały się nam we znaki następnego dnia)\n\nNastępny dzień to podjazd szosą na Col de l’Iseran, która może robić wrażenie ze względu na swoją wysokość, zaś co do widoczków… Niestety, paskudna pogoda (temperatura sięgała dokładnie + 4 st. C, do tego wietrzysko i lekki, acz mocno zacinający deszczyk) skutecznie zniechęciły nas do dokładniejszego przyjrzenia się okolicy (marzeniem byłoby podjechać tam kiedyś rowerem…)\n\nW kategoriach emocji szosa na Col de l’Iseran wypada całkiem nieźle, a licznym zawijasom towarzyszą wspaniałe widoki, które można podziwiać nawet przez auta szybę (toć to cały czas Masyw Vanoise, na zdjęciu most Pont de la Neige). Mniej-więcej taką szosą jedzie się aż na Col du Mont Cenis (2083 m n.p.m.) położoną przy Italii\n\nA to już ruiny Fortu de Variselle wzniesionego tuż przy sztucznym jeziorze Lac du Mont Cenis. Ciekawostka: te położone na pograniczu Sabaudii i Piemontu ziemie wielokrotnie przechodziły z rąk do rąk — ostatni raz w 1947 r., kiedy na mocy pokoju paryskiego Italia przekazała je Francji — trudno się więc dziwić, że zamieszkująca ją (nieliczna) ludność mówi po włosku (obstawiam, że to jakiś dialekt). Krowy natomiast są wszędzie…\n\nNastępnego dnia wędrówka zaczęła się dość nietypowo, bo od niedługiego przemarszu przez urokliwe zaułki miejscowości o nazwie Exilles — dzięki czemu zrozumiałem upodobanie Włochów do maluśkich autek jak Fiat Panda czy Suzki Ignis (to nie zawsze moda, to czasem konieczność — przy czym ten na zdjęciu jest całkiem szeroki, bo miejscami wchodzi nawet dostawczak)\n\nForte di Exilles, kolejna pamiątka historii, która wcale nie oszczędzała tamtych ziem; jak dobrze się przyjrzeć mapie, pogranicze włosko-francuskie jest nafaszerowane różnymi umocnieniami, niejednokrotnie starszymi niż Vallo Alpino del Littorio\n\nClot Vacher d’Amoun, jedno z licznych zrujnowanych gospodarstw (zwykle owczarni), na które można natknąć się wędrując przez Parco Naturale del Grand Bosco di Salbertrand. Ślady życia ludzi w tych rewirach trochę przypominają mi Karłówek\n\nA to już Alpi Biellesi w północnej części Piemontu, które nie tylko dzięki nazwie mogą kojarzyć się z Tatrami Bielskimi. To był niezwykle gorący dzień, a zbocza były bardzo strome, więc bardzo długo się tam nie szwendaliśmy\n\nAlpi Biellesi mogą się podobać, aczkolwiek szosa Panoramica Zegna (tak, tak, od tych Zegnów, wybudował ją niejaki Ermenegildo, który pochodził z Bielli) pozwala ogarnąć wzrokiem głównie nieogarniętą ekspansję urbanistyczną — aż po mediolańskie drapacze chmur…\n\nPodjechawszy nad Lago di Como postanowiliśmy wdrapać się na Monte Barro (górka o zawrotnej wysokości 922 m n.p.m.), jednak dość szybko się okazało, że i ten szczyt jest nieco za trudny i zbyt niebezpieczny dla psich łapek… Na osłodę pozostało nam cieszyć się zdobyciem niższego Monte San Michele (na zdjęciu drugie, bo w drodze powrotnej, podejście na ten wierzchołek)\n\nStety czy nie, Italię zamieszkuje o połowę więcej ludzi niż Polskę, przy ociupinkę mniejszej powierzchni kraju, który w dodatku w znacznej części pokrywają góry. Takie warunki kończą się nieziemskim upakowaniem wszystkiego w każdym możliwym miejscu (zwłaszcza na północy kraju), co znów dość negatywnie odbija się\n\nKilka słów godzi się poświęcić powożeniu przez Italię: jak Szwajcaria i Austria urzekała pięknymi widokami, tak włoskie stradale zapamiętam głównie ze względu na to, co wyczyniają włoscy kierowcy… ale też ze względu na wąskie, wijące się drogi prowadzące przez niezliczone tunele (to głównie w okolicach Lago di Como)\n\nA to już to, co tygrysy kochają najbardziej: okolice (mało pięknego, bo taki obiekt nie wygląda dobrze jeśli w nim niewiele wody) Lago di Gera, czyli nieupalny parking na dwóch tysiącach (to były zdecydowanie najchłodniejsze poranki podczas całego wyjazdu), nagie skały, lodowce… czy ja już mówiłem, że w takich miejscówkach właściwie mógłbym palnąć się na kilka godzin i tylko patrzeć, podziwiać, napawać się, zachwycać?\n\nKrowy, konie, kozy, nawet świstaki (czasem tuż przy parkingach) — nic nie zrobiło na nas takiego wrażenia jak spotkanie z koziorożcem. Skubany stał na naszej ścieżce i nie miał wielkiej ochoty się odsunąć (wydawało się, że być może nawet nieco czai się na psiapsiółkę)\n\nRelacja nie byłaby pełna bez zdjęcia z cyklu „ten pies pojechał w Alpy i ma się świetnie” ;-) mnie za każdym razem urzeka zapał tej psinki: za każdym razem, choćby wróciła z wycieczki na ostatnich łapach, rankiem następnego dnia, jakby nigdy nic, pruje na kolejną wędrówkę\n\nI jeszcze jeden familijny pstryczek ze szlaku; jakby ktoś pytał: wysoko za naszymi plecami lodowiec Vedretta di Fellaria, ale gdzieś jeszcze dalej Piz Palü (pozdro dla kumatych!)\n\nKażdy szlak ma dwa końce, więc po krótkim odpoczynku przy schronisku Roberto Bignami musieliśmy wracać, aby dzień później wyruszyć na dalszy etap naszej objazdówki… o tym jednak dopiero w następnym odcinku ;-)\n\nDla chętnych do ruszenia na szlak w Alpy, nawet jeśli nie towarzyszy Wam pies, garść odnośników do mapy:\n\n(ciąg dalszy nastąpi ;-)\n\n(wszystkie zdjęcia — część z nich warto kliknąć! — fot. Olgierd Rudak, CC-BY-SA 3.0)",
    "Francja oszczędza prąd w najsłynniejszych zabytkach": "Pomagajmy Ukrainie - Ty też możesz pomóc\n\nPiramida Luwru zostanie wyłączona o 23.00 - dwie godziny wcześniej niż zwykle. Z 23.00 na 22.00 przesunięto wyłączanie oświetlenia fasady Wersalu. A nie o 1.00 tylko o 23.45 zgaśnie 20 tysięcy żarówek oświetlających wieżę Eiffla.\n\nOszczędności od piątku\n\nDecyzję o ograniczeniu zużycia prądu w najbardziej emblematycznych budowlach Paryża przekazała w wywiadzie udzielonym stacji telewizyjnej France 2 minister kultury Rima Abdul Malak. - To symboliczne działanie ważne dla podniesienia wrażliwości społeczeństwa – powiedziała minister. Przyznała jednak, że „te symboliczne środki” nie wystarczą. Malak wezwała do konkretnych działań na rzecz oszczędności energii w muzeach, kinach, teatrach i wszystkich miejscach związanych z kulturą.\n\nReklama\n\nDecyzje o zmniejszeniu zużycia prądu podjęły też władze Paryża. Od piątku, o godzinę wcześniej (22.00) będzie wyłączane oświetlenie budynku Urzędu Miasta, urzędów władz dzielnic i muzeów miejskich. W paryskich basenach temperatura wody spadnie do 26 stopni Celsjusza. A do 19 stopni zostanie obniżona temperatura ogrzewania budynków użyteczności publicznej. W nocy, w budynkach tych będzie najwyżej 12 stopni Celsjusza. Decyzja nie obejmie domów opieki i przedszkoli.\n\nOszczędzanie trwa od lipca\n\nW połowie lipca prezydent Emmanuel Macron zapowiedział, że w ciągu dwóch najbliższych lat zużycie energii zostanie zmniejszone we Francji o dziesięć procent w porównaniu do roku 2019. Rząd apelował wtedy o nieużywanie klimatyzacji jeśli temperatura w pomieszczeniu nie przekracza 26 stopni Celsjusza. Zakazano też włączania ogrzewania, jeśli temperatura nie spada poniżej 19 stopni.\n\nZgodnie z rządowym dekretem, lotniska i dworce zostały zobowiązane do wygaszania podświetlanych reklam. A dworce i lotniska - wyświetlaczy informacji pasażerskich. Ma to następować tylko, kiedy spadnie napięcie w sieci - uspokajał przed tygodniem Clement Beaune, francuski sekretarz stanu do spraw transportu.\n\nWideo Odtwarzacz wideo wymaga uruchomienia obsługi JavaScript w przeglądarce. Kryzys energetyczny w zimie coraz bardziej realny Newseria Biznes\n\nWładze Paryża kalkulują, że mimo wciąż obowiązujących długoterminowych umów na energię elektryczną i gaz, w tym roku rachunek za energię wyniesie w stolicy 90 milionów euro - o 35 milionów więcej niż zwykle.\n\nEwa Wysocka\n\n",
    "Francja. Kolejne makabryczne odkrycie w ciągu kilku dni. Nastolatek natknął się na nagie ciało bez głowy": "Według francuskich mediów, ciało, które miało należeć do młodej kobiety, znalazł nastoletni chłopak. \"Na początku myśleliśmy, że to lalka, ale gdy podeszliśmy bliżej, zobaczyliśmy tatuaże i piercing, i zrozumieliśmy, że to ciało\" - mówi jeden ze świadków, który był obecny przy odkryciu zwłok. Lokalna prokuratura podkreśla, że \"to wyraźnie kryminalna sprawa\".\n\nREKLAMA\n\nNa miejsce odkrycia w Mont-Saint-Martin wezwano policję. Funkcjonariusze z lokalnego posterunku natychmiast wytyczyli strefę, do której nie można było wchodzić. Na miejscu pracowali także prokuratorzy i śledczy. \"Le Parisien\" podaje, że ciało znaleziono za nieużywanym budynkiem handlowym, rzut beretem od lokalnego ratusza. \"Nagie, rozczłonkowane ciało bez głowy zostało znalezione po południu przez przechodnia w pobliżu opuszczonego budynku w Mont-Saint-Martin\" - potwierdził zastępca prokuratora, Stéphane Javet.\n\nWięcej aktualnych informacji z kraju i ze świata na stronie głównej Gazeta.pl\n\nZobacz wideo Czy Polska dostanie w końcu Leopardy od Niemców? Pytamy szefa Gabinetu Prezydenta RP\n\nFrancja. Kryminalna seria przy granicy z Luksemburgiem?\n\nW ostatni czwartek (15 września) w odległości 30 km od Mont-Saint-Martin również odkryto ciało pozbawione głowy - tym razem należało ono do mężczyzny. Spacerowicz znalazł je w lesie Moyeuvre-Grande (Mozela). \"Zwłoki są w znacznym stanie rozkładu\" - wyjaśniła prokurator Republiki Val-de-Briey, Catherine Galen. Prowadzi ona także poniedziałkową sprawę. Jej zdaniem śmierć mężczyzny mogła nastąpić kilka miesięcy temu.\n\nJak przekazała, na razie nie ma dowodów na to, aby pomiędzy obydwoma sprawami istniał jakiś związek.\n\n\n\nPomóż Ukrainie, przyłącz się do zbiórki. Pieniądze wpłacisz na stronie pcpm.org.pl/ukraina >>>",
    "Francja jest lepiej przygotowana do zimy niż zakładała": "Francja do tej pory wypełniła swoje magazyny gazu w ponad 95 proc. – powiedział w środę na antenie stacji radiowej France Inter Jean-Pierre Clamadieu, szef koncernu energetycznego Engie.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\n- Nasze magazyny gazu są teraz zapełnione w ponad 95 proc. Jesteśmy lepiej przygotowani na nadchodzącą zimę, niż myśleliśmy trzy lub cztery miesiące temu – powiedział Clamadieu. Wcześniej rząd francuski wyznaczył zadanie całkowitego zapełnienia magazynów gazu do początku listopada.",
    "Francja: Deputowani chcą śledztwa ws. możliwego finansowania partii przez Rosję": "Członkowie Zgromadzenia Narodowego, izby niższej francuskiego parlamentu, złożyli w sobotę wniosek o powołanie komisji śledczej w sprawie możliwego finansowania partii politycznych we Francji przez rosyjskie podmioty. To reakcja na ujawnione przez władze USA dane wywiadowcze, z których wynika, że Rosja wydała w ostatnich latach setki milionów dolarów, by wpływać na polityków i władze w innych państwach.\n\nRozpoczęła się rejestracja na naszą najnowszą konferencję. PRECOP 27 pod patronatem WNP.PL odbędzie się 18-19 października i poprzedzi Szczyt Klimatyczny COP27 w Egipcie. Zapraszamy!\n\nWniosek złożyło ośmiu deputowanych, członków partii Odrodzenie (wcześniej Republiko, Naprzód!; LREM) prezydenta Emmanuela Macrona. W pokazanym mediom liście do przewodniczącej Zgromadzenia Narodowego Yael Braun-Pivet wskazali oni na niedawne odtajnienie dokumentów amerykańskiego wywiadu.",
    "Strajk kontrolerów lotów we Francji. W piątek połowa rejsów odwołana": "Ryanair poinformował w czwartek o odwołaniu 420 piątkowych lotów. Połowę rejsów, także do Warszawy, odwołuje również Air France. Decyzje te są związane z zapowiadanym na piątek 24-godzinnym strajkiem francuskich kontrolerów lotów.\n\nFrancja: tysiące lotów odwołanych Tysiące rejsów lotniczych odwołano we Francji w środę, w drugim dniu strajku kontrolerów lotów, przeciwnych liberalizacji wspólnej europejskiej... zobacz więcej\n\nNajwiększy związek kontrolerów ruchu lotniczego – SNCTA wezwał do strajku w piątek we Francji kontynentalnej i za granicą. Dyrekcja Generalna Lotnictwa Cywilnego (DGAC) zwróciła się do linii lotniczych o rezygnację z połowy planowanych lotów tego dnia.\n\n\n\n\n\nStrajk może mieć wpływ na ruch europejski, zakłócając trasę samolotów przelatujących nad Francją. DGAC współpracuje „z zarządcą europejskiej sieci (Eurocontrol) w celu zaoferowania liniom lotniczym środków mających na celu obejście krajowej przestrzeni powietrznej” – poinformowano w komunikacie.\n\n\n\n\n\nKolejne linie odwołują loty\n\n\n\n\n\nW czwartkowym komunikacie Ryanair poinformował o odwołaniu w związku ze strajkiem 420 lotów, głównie nad Francją. Protest określono jako „nieuzasadniony”. Przewoźnik zapewnił, że pasażerowie dotknięci utrudnieniami zostali dziś rano powiadomieni o możliwościach dokonania zmian za pośrednictwem poczty elektronicznej lub SMS.\n\n\n\n\n\nPolskie Linie Lotnicze LOT odwołały kilka rejsów z Paryża i Nicei do Warszawy.\n\nFrancuskie linie Air France będą obsługiwać 45 proc. swoich lotów krótko- i średniodystansowych oraz 90 proc. lotów długodystansowych. Odwołane zostały wszystkie piątkowe loty do i z Warszawy.\n\n\n\n\n\nBrussels Airlines poinformowały, że zostały zmuszone do odwołania 12 lotów. Z kolei turecki flagowy przewoźnik Turkish Airlines odwołał loty ze Stambułu do wszystkich miast, do których linie latają we Francji.\n\n\n\n\n\nŻądania kontrolerów\n\n\n\n\n\nKontrolerzy domagają się podwyżek płac w związku z rosnącą inflacją i zwiększenia liczby personelu.\n\n\n\n\n\nNa początku lata przerwy w pracy pracowników lotniska wymusiły już na liniach lotniczych odwołanie setek lotów nad terytorium Francji.",
    "Francja. Relacja i wynik na żywo": "Przed młodzieżową reprezentacją Polski siatkarzy trzeci mecz w fazie grupowej mistrzostw Europy U20. Rywalami podopiecznych Mateusza Grabdy we włoskim Montesilvano będą Francuzi, ale to biało-czerwoni są fawporytami tego spotkania. Czy po raz kolejny zejdą z parkietu w roli zwycięzców? Relacja i wynik na żywo z meczu na Polsatsport.pl.\n\nPolscy siatkarze mają już za sobą dwa grupowe starcia podczas finałów ME do lat 20. Na inaugurację wygrali 3:1 ze Słowacją, a dzień później okazali się lepsi od Serbów, których pokonali bez straty seta.\n\nZOBACZ TAKŻE: ME U20 siatkarzy: Dobry początek Polaków. Zwycięstwo Biało-Czerwonych w pierwszym meczu\n\n\n\n\"Trójkolorowi\" rozpoczęli turniej we Włoszech od porażki 0:3 z Serbami. W kolejnym dniu ich rywalami byli Włosi. Po pięciosetowym boju górą okazali się Francuzi, którzy na ten moment zajmują piątą lokatę w grupie I.\n\n\n\nRelacja i wynik na żywo z meczu Polska - Francja na Polsatsport.pl. Pocżatek o 17:30.\n\nPN, Polsat Sport",
    "Francja. Zamknięto około 30 basenów z powodu wysokich cen energii; zagrożone stacje narciarskie": "Firma Vert Marine, która w imieniu władz lokalnych zarządza dziesiątkami basenów we Francji, ogłosiła w poniedziałek zamknięcie około 30 obiektów „na okres przejściowy” i wysłała pracowników na częściowe bezrobocie - wskazano w komunikacie prasowym przesłanym AFP.\n\nZ powodu rosnących cen energii we Francji zamknięto już około 30 basenów publicznych. Rachunki za energię wzrosły z 15 do 100 mln euro, czyli całego rocznego obrotu firmy – twierdzi Vert Marine i apeluje do władz lokalnych oraz rządu o podjęcie niezbędnych decyzji w sprawie zmniejszenia kosztów energii, aby umożliwić kontynuowanie nauki pływania dla uczniów.\n\nWedług organizacji Urban France, która skupia metropolie i duże miasta Francji, z około 4000 dużych parków wodnych we Francji 10 proc. zarządzanych jest przez państwo, a 60 proc. basenów publicznych ma ponad 30 lat i duże zużycie wody i energii.\n\nZimowe kurorty ostrzegają natomiast, że zagrożone jest funkcjonowanie w najbliższym sezonie wyciągów narciarskich.\n\nStacje narciarskie negocjują ceny z dostawcami energii. Część kurortów ostrzega, że nie będzie w stanie uruchomić wyciągów narciarskich w sezonie zimowym z uwagi na zbyt wysokie koszty.\n\nDyrektor generalny wyciągów narciarskich w miejscowości Villard-de-Lans w departamencie Isere Sebastien Giraud stwierdził w telewizji France 3, że w obliczu 20-krotnego wzrostu ceny megawatogodziny może być zmuszony do zamknięcia stacji narciarskiej, ponieważ koszt elektryczności stanowiłby nawet do 25 proc. obrotów obiektu.\n\nZ Paryża Katarzyna Stańko (PAP)\n\nmmi/",
    "Francja/ Na Międzynarodowym Kongresie Astronautycznym można zobaczyć produkty 25 polskich firm": "Francja/ Na Międzynarodowym Kongresie Astronautycznym można zobaczyć produkty 25 polskich firm\n\nNa trwającym w Paryżu Międzynarodowym Kongresie Astronautycznym (IAC) można zobaczyć na stoisku Polskiej Agencji Kosmicznej (POLSA) produkty 25 polskich firm - informuje POLSA.\n\nNajważniejsze na świecie wydarzenie w sektorze kosmicznym odbywa się od 18 do 22 września w Parc des Expositions w stolicy Francji z udziałem firm i organizacji z około 70 krajów. W spotkaniu bierze udział ponad 7 tys. osób, w tym szefowie agencji kosmicznych, astronauci, inżynierowie i studenci oraz przedstawiciele biznesu.\n\nFrancja jest gospodarzem IAC pierwszy raz od 1982 roku, a organizatorem 73. edycji kongresu jest Narodowe Centrum Studiów Kosmicznych (CNES).\n\nNa stoisku polskiego sektora kosmicznego prezentują się m.in. firmy: Scanway Sp. z o.o., ELPROMA Elektronika Sp. z o.o., PIAP Space Sp. z o.o., Creotech Instruments S.A. , Łukasiewicz-Instytut Lotnictwa, Progresja Space Sp. z o.o., Cloudferro Sp. z o.o., Centrum Nauki Kopernik/ESERO, SatRev S.A., Akademia Górniczo-Hutnicza, N7 Space Sp. z o.o., Astronika Sp. z o.o., Europejska Fundacja Kosmiczna / Planet Partners, SYDERAL Polska sp. z o.o., Thorium Space Sp. z o.o., KP Labs Sp. z o.o., GMV Innovating Solutions Sp. z o.o., Blue Dot Solutions Sp. z o.o., Jakusz SpaceTech Sp. z o.o., SpaceForest Sp. z o.o., Wasat Sp. z o.o., Wiran Sp. z o.o., PILC Sp. z o.o., EUROTECH Sp. z o.o., Hertz Systems Ltd Sp. z o.o. – informuje POLSA.\n\nTuż przed otwarciem kongresu premier Francji Elisabeth Borne poinformowała, że rząd zainwestuje 9 mld euro w ciągu trzech lat w sektor kosmiczny. „Pierwszą strategią jest utrzymanie naszego niezależnego dostępu do przestrzeni kosmicznej wraz z Europą, a do tego potrzebujemy silnych zasobów i najnowocześniejszych badań” – powiedziała Borne cytowana przez AFP.\n\nPolska Agencja Kosmiczna (POLSA) jest agencją wykonawczą Ministerstwa Rozwoju i Technologii, powołaną w 2014 roku. Jej zadaniem jest wspieranie polskiego przemysłu kosmicznego poprzez realizację priorytetów Polskiej Strategii Kosmicznej. POLSA współpracuje z międzynarodowymi agencjami oraz administracją państwową w zakresie badania i użytkowania przestrzeni kosmicznej. Odpowiada za promocję polskiego sektora kosmicznego w kraju i za granicą.\n\nZ Paryża Katarzyna Stańko (PAP)\n\nksta/ ap/",
    "Francja ograniczy podwyżki cen prądu i gazu. Wyda ponad 30 mld euro": "— Ograniczymy podwyżki cen gazu do 15 proc. w styczniu 2023 r. i 15 proc. dla energii elektrycznej w lutym – poinformowała Elisabeth Borne, dodając, że dzięki wsparciu rządu ceny nie wzrosną o 120 proc.\n\n— Podwyżka doprowadzi do średniego wzrostu rachunków o ok. 25 euro miesięcznie dla gospodarstw domowych ogrzewających się gazem, zamiast ok. 200 euro miesięcznie; rachunki wzrosną o 20 euro miesięcznie dla gospodarstw domowych ogrzewających się energią elektryczną, zamiast 180 euro miesięcznie – dodała premier Francji.\n\nBorne zapewniła również, że do końca roku 12 mln najbiedniejszych gospodarstw domowych otrzyma bony na energię o wartości 100 lub 200 euro.\n\nZapowiedziane przez premier utrzymanie tarczy taryfowej na energię będzie kosztować w 2023 r. 16 mld euro. 11 mld euro to koszt ograniczeń podwyżek cen gazu i 5 mld euro – prądu. Bony mają z kolei kosztować budżet państwa 1,8 mld euro.",
    "Francja: Skrajna prawica z nadzieją patrzy na wybory we Włoszech": "Francuska skrajna prawica ma nadzieję na zwycięstwo prawicowej koalicji we Włoszech pod wodzą Giorgii Meloni w wyborach zaplanowanych na 25 września i stara się wykorzystać szansę na pogłębienie współpracy w przyszłości, powiedział EURACTIV eurodeputowany i polityk Zjednoczenia Narodowego Jean-Paul Garraud.\n\nNa kilkanaście dni przed wyborami parlamentarnymi we Włoszech, perspektywa zostania przez liderkę skrajnie prawicowego ugrupowania Bracia Włosi (FdI) Giorgię Meloni nowym premierem przyczynia się do planowania przyszłej współpracy przez polityków reprezentujących podobny nurt w sąsiedniej Francji.\n\nWłochy: Silvio Berlusconi nowych wyborców szuka na TikToku 85-letni były premier Włoch Silvio Berlusconi założył konto w serwisie TikTok na trzy tygodnie przed końcem kampanii wyborczej.\n\nFrancja: Czas na eurosceptyczny zwrot\n\n„We Włoszech obserwujemy to, co wszędzie. Wola społeczna zmierza w tym samym kierunku i nie ma w tym nic ekstremalnego. To jest demokratyczne podejście”, podkreślił w rozmowie z EURACTIV.fr Jean-Paul Garraud. Francuski eurodeputowany wskazał przy tym na niedawne rozstrzygnięcia w Szwecji, gdzie – jak informowaliśmy na EURACTIV.pl – w środę wieczorem, po przeliczeniu 99 proc. głosów, dotychczasowa premier Magdalena Andersson zapowiedziała rezygnację z funkcji. Prawicowy blok opozycji przejmie władzę po niedzielnych wyborach do Riksdagu, jednoizbowego parlamentu kraju.\n\nGarraud wskazał także na kwietniowe wybory prezydenckie we Francji, w których kandydatka skrajnej prawicy Marine Le Pen wprawdzie przegrała z Emmanuelem Macronem, lecz otrzymała znacząco więcej głosów niż w 2017 r.\n\nPartia Garrauda jest związana z antyeuropejską frakcją Tożsamość i Demokracja (ID) w Parlamencie Europejskim, natomiast partia Bracia Włosi Meloni należą do eurosceptycznej frakcji Europejskich Konserwatystów i Reformatorów (ECR). Tej samej, do której należy m.in. Prawo i Sprawiedliwość.\n\nMeloni stoi na czele prawicowej koalicji z Ligą Matteo Salviniego i Forza Italia Silvio Berlusconiego. Włoska prawica prowadzi zdecydowanie w sondażach przed wyborami parlamentarnymi zaplanowanymi na 25 września. Blok ugrupowań Bracia Włosi, Liga i Forza Italia ma prawie 20 punktów przewagi nad centrolewicą na czele z Partią Demokratyczną byłego premiera Enrico Letty.\n\nDla Garrauda zwycięstwo Meloni może stworzyć impet dla ogólnoeuropejskiego zwrotu ugrupowań, które są nastawione eurosceptycznie.\n\n„Ewolucja polityczna Włoch wydaje mi się oczywiście bardzo korzystna. Zwłaszcza, że mamy wielu przyjaciół wśród Europejskich Konserwatystów i Reformatorów. Chodzi oczywiście o to, by stworzyć dużą frakcję (w Parlamencie Europejskim – red)”, powiedział Garraud.\n\nZapytany, czy fakt, że Meloni należy do ECR może być problemem, francuski polityk odpowiedział:\n\n„Perspektywa jest korzystna, ponieważ zgadzamy się co do wielu wspólnych idei, zwłaszcza w odniesieniu do ewolucji Europy. Istnieją niuanse, ale podzielamy stanowisko w wielu sprawach. To może stanowić wspólny fundament, na którym możemy zbudować coś jeszcze ważniejszego”.\n\nW wywiadzie dla EURACTIV.it z 15 września, Roberta Metsola, przewodnicząca Parlamentu Europejskiego, potępiła jakąkolwiek współpracę z unijną skrajną prawicą.\n\n„Nie można współpracować z ekstremistami. Nie można pracować z tymi, którzy chcą zniszczyć Europę”, podkreśliła.\n\nWłochy: Dwie wizje współpracy z Europą przed wyborami parlamentarnymi Im bliżej wyborów kampania wyborcza staje się coraz ostrzejsza.\n\nFrancuski rząd „zaniepokojony\n\nWbrew optymizmowi Garrauda, Pałac Elizejski nie postrzega zwycięstwa Meloni w pozytywnym świetle.\n\nFrancuska sekretarz stanu ds. europejskich Laurence Boone powiedziała na antenie France Inter, że sukcesy skrajnej prawicy w Szwecji i we Włoszech są niepokojące.\n\n„Odzwierciedla to rozchwianie wyborców, którzy odwracają się od tradycyjnych partii. Odpowiedzi proponowane przez skrajną prawicę są niestabilne, czy to w sprawie euro, czy Rosji”, podkreśliła francuska minister.\n\nZapytana o to, jak wynik wyborów zaplanowanych na 25 września może wpłynąć na stosunki między Rzymem a Paryżem, Boone przywołał traktat kwirynialski, który zakotwicza relacje między ludźmi, kręgami biznesowymi, społeczeństwem obywatelskim, szkołami, studentami i administracją w obu krajach.\n\nPrzywódcy Włoch i Francji podpisali w listopadzie traktat kwirynalski. Celem porozumienia jest wzmocnienie dwustronnych relacji między Paryżem a Rzymem oraz wspólne działanie na rzecz wzmocnienia autonomii i suwerenności Unii Europejskiej.\n\n„To, co uważam za niepokojące, to cofanie się i niepewność, jaką (ewentualny wynik wyborów – red.) może stworzyć w kwestiach tak ważnych jak Rosja i prawa socjalne”, dodała francuska minister.\n\nBoone wyjaśniła, że Meloni będzie trzymał się stanowiska UE wobec Rosji, jednak wyraziła swoje obawy dotyczące europejskich rządów z tak wieloma skrajnie prawicowymi rządami:\n\n„Zrobiliśmy duży postęp w kwestiach zdrowia, obrony, klimatu, energii, spraw społecznych (…) i to się nie zmieni. Ale są tematy, w których będzie trudniej o porozumienie, kiedy mówimy o imigracji czy kwestiach społecznych lub aborcji”, podsumowała.",
    "Francja: Były doradca Macrona szefem jego nowej partii": "Podczas kongresu w Luwrze prezydencka partia La République en marche została oficjalne przekształcona w nowe ugrupowanie Odrodzenie. Jej nowym przewodniczącym będzie europoseł Stéphane Séjourné.\n\nPrezydent Francji Emmanuel Macron stworzył swoją partię w 2016 r., w roku poprzedzającym jego wybór na stanowisko głowy państwa.\n\nNowa partia Odrodzenie (fr. „Renaissance”) ma być bardziej awangardowa i antyestablishmentowa od swojej poprzedniczki. Członkostwo nie będzie bezpłatne. Chętni do wstąpienia w szeregi ugrupowania będą musieli uiścić wpisowe.\n\nBliski współpracownik Macrona szefem liberałów w Parlamencie Europejskim Renew Europe jest trzecią co do wielkości frakcją w Parlamencie Europejskim.\n\nFrancja: Z Séjourné w erę po Macronie\n\nPodczas kongresu doszło też do powołania władz nowej partii. Jej liderem zostanie 37-letni Stéphane Séjourné, który będzie zarazem przewodniczącym grupy Odnowić Europę w Parlamencie Europejskim.\n\n„Odrodzenie będzie prawdziwą partią polityczną, która będzie posiadała pewną, ale nie sztywną strukturę”, zapowiedział Séjourné, cytowany przez „Le Figaro”.\n\nByły doradca Macrona będzie miał za zadanie stworzenie struktury partii, zdobycie pozycji na francuskiej scenie politycznej i wprowadzenie ugrupowania w „erę postmacronowską”.\n\nZgodnie z konstytucją w 2027 r. Macron nie będzie bowiem mógł już ubiegać się o kolejną reelekcję. Partia będzie musiała zatem wybrać nowego kandydata na prezydenta. Tym ugrupowanie zamierza jednak zająć się dopiero po następnych wyborach do Parlamentu Europejskiego, a więc w 2024 r.\n\nStéphane Séjourné nie zamierza jednak rezygnować z mandatu eurodeputowanego, donosi gazeta „L’Obs”. „Pozostanie tam (w PE – red.) przynajmniej do wyborów europejskich w 2024 roku to rozsądne rozwiązanie”, uważa polityk.",
    "Francja: Macron rozmawiał z Putinem": "„Należy usunąć ciężką i lekką broń z elektrowni w Zaporożu”, zaapelował prezydent Francji Emmanuel Macron do Władimira Putina w niedzielnej rozmowie telefonicznej. Politycy omawiali sytuację w Zaporoskiej Elektrowni Atomowej oraz kwestię przywrócenia suwerenności i integralności terytorialnej Ukrainy\n\nWedług oświadczenia Pałacu Elizejskiego Władimir Putin stwierdził, że dochodzi do „regularnych ukraińskich ataków na tereny elektrowni w Zaporożu, w tym na składowisko odpadów radioaktywnych, co może doprowadzić do katastrofalnych skutków”.\n\nW połowie sierpnia Putin i Emmanuel Macron zgodzili się co do konieczności przeprowadzenia inspekcji na miejscu, by sprawdzić stan elektrowni. W niedzielę, gdy wyłączano ostatni reaktor w Zaporożu, Putin ostrzegł swego francuskiego odpowiednika o „katastrofalnych konsekwencjach” ataków Kijowa na okolicę elektrowni.\n\nPrzywódcy Rosji i Francji zgodzili się co do potrzeby „odpolitycznionych działań” przy wsparciu Międzynarodowej Agencji Energii Atomowej.\n\nWedług Pałacu Elizejskiego, Macron poprosił też swojego odpowiednika o wycofanie wszelkiej rosyjskiej „ciężkiej i lekkiej broni” z terenu elektrowni.\n\n„Prezydent Macron potępił kontynuację rosyjskich operacji wojskowych w Ukrainie i przypomniał swoje żądanie ich jak najszybszego zakończenia, rozpoczęcia negocjacji oraz przywrócenia suwerenności i integralności terytorialnej Ukrainy”, napisał Pałac Elizejski.\n\nUkraina: Międzynarodowa misja dotarła do Zaporoskiej Elektrowni Atomowej Misja Międzynarodowej Agencji Energii Atomowej (MAEA) rozpoczęła inspekcję w Zaporoskiej Elektrowni Atomowej.\n\nWalka z kryzysem żywnościowym\n\nObaj przywódcy rozmawiali także o globalnym bezpieczeństwie żywnościowym.\n\n„Wspólną odpowiedzialnością partnerów międzynarodowych, w tym Rosji, jest zapewnienie, że najbardziej narażone kraje nadal będą otrzymywać potrzebną im żywność”, powiedział Macron.\n\nUE „nie powinna utrudniać” eksportu rosyjskiego zboża i nawozów wysyłanych do Afryki, Bliskiego Wschodu i Ameryki Łacińskiej, powiedział Putin Macronowi, o czym poinformował Kreml w komunikacie.\n\nMacron pozostanie w kontakcie z prezydentem Ukrainy Wołodymyrem Zelenskim i dyrektorem MAEA Rafaelem Mariano Grossim, podał Pałac Elizejski, dodając, że prezydent Francji w najbliższych dniach ponownie porozmawia z Putinem o sytuacji w elektrowni.\n\nW sobotę Macron rozmawiał telefonicznie z Wołodymyrem Zełeńskim. Ostatnia rozmowa z Putinem miała natomiast miejsce trzy tygodnie temu.",
    "Francja gotowa dostarczyć gaz do Niemiec": "Francja w razie potrzeby wyśle gaz ziemny do Niemiec, podczas gdy Niemcy są gotowe dostarczyć energię elektryczną, powiedział w poniedziałek prezydent Emmanuel Macron.\n\nDo zdecydowanej europejskiej reakcji, od wspólnych zakupów gazu po reformę rynku energetycznego, wezwał w poniedziałek prezydent Francji Emmanuel Macron, by przeciwdziałać kryzysowi energetycznemu i ryzyku przerw w dostawach prądu.\n\n„Niemcy potrzebują naszego gazu, a my potrzebujemy energii z reszty Europy, zwłaszcza z Niemiec”, powiedział Macron na konferencji prasowej po rozmowie telefonicznej z kanclerzem RFN Olafem Scholzem.\n\nMorawiecki: Polska i Francja powinny współpracować ws. atomu Francuskie i polskie firmy powinny współpracować, aby możliwe było wyjście z kryzysu, powiedział w Paryżu premier.\n\nFrancja: Macron przeciwko budowie nowego gazociągu\n\nMacron przekazał, że niezbędne połączenia, aby Francja w razie potrzeby mogła dostarczać gaz do Niemiec, zostaną sfinalizowane w nadchodzących tygodniach.\n\nDodał, że jego kraj, który od dawna był eksporterem netto energii elektrycznej, będzie potrzebował pomocy od sąsiadów z powodu problemów technicznych w swoich elektrowniach jądrowych.\n\nJednocześnie prezydent odrzucił postulaty dotyczące uruchomienia trzeciego połączenia gazowego między Francją a Hiszpanią. Zastrzegł, że może zmienić zdanie w tej sprawie, jeśli Scholz lub premier Hiszpanii Pedro Sanchez przekonają go argumentami.\n\nRozpoczęty w 2013 r. projekt Midcat miałby połączyć się z hiszpańskim gazociągiem na północ od Barcelony i mógłby zwiększyć import algierskiego gazu do północnej Europy. Projekt został zawieszony w 2019 r. ze względów finansowych i środowiskowych.\n\nW obliczu rosnących cen energii i gazu Macron przypomniał o konieczności zmniejszenia przez UE zależności od rosyjskiego gazu. Zainicjowana przez unijną „27” na początku wojny w Ukrainie redukcja ma zostać osiągnięta przede wszystkim dzięki agendzie „Fit for 55”, w której planuje się odejście od paliw kopalnych, ale także poprzez przyspieszenie oszczędności energii i dywersyfikację źródeł dostaw, przypomniał francuski prezydent.\n\nOdnosząc się do kryzysu energetycznego, Macron oświadczył, że konieczne jest przeciwdziałanie spekulacjom cenami energii na poziomie UE i że Francja jest za wprowadzeniem limitu cen rosyjskiego gazu z rurociągów.\n\nPolityk ponowił również apel do wszystkich o wyłączenie klimatyzacji, gdy jest gorąco i ograniczenie ogrzewania do 19 stopni Celsjusza tej zimy. „Każdy musi coś zrobić”, stwierdził francuski prezydent.\n\nJednocześnie Macron z zadowoleniem przyjął fakt, że plany magazynowania gazu przez kraje UE wyprzedzają o kilka tygodni pierwotny harmonogram. Na poziomie europejskim „cel 80 proc. jest realizowany”, a na poziomie krajowym, we Francji, zapasy są wypełnione „do około 92-93 proc.”."
}