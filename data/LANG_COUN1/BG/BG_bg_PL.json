{
    "Забрана за руски граждани да влизат в Полша по въздух и море": "Полша забрани влизането на руски граждани, които преминават на нейна територия по въздух и море.\n\nСедмица по-рано Естония, Латвия, Литва и Полша затвориха сухопътните си граници за руснаци, припомня БГНЕС. Така те забраниха влизането на повечето от тях, включително на тези с шенгенски визи.\n\nЗаместник-министърът на вътрешните работи Бартош Гродецки обясни, че ще има едноседмично забавяне за забраната, за да имат техническото време въздушните и морските превозвачи да се приспособят към новите условия.\n\nАко някой превозвач позволи на гражданин с наложена забрана да влезе в ЕС през полските гранични пунктове съгласно новите разпоредби, той ще бъде отхвърлен и транспортиран обратно до първоначалната отправна точка, съобщи анадолската агенция.\n\nБГНЕС припомня, че миналия месец ЕС постигна политическо споразумение за спиране на споразумението за облекчаване на визовия режим с Русия. Това решение значително ще намали броя на визите, издавани от държавите - членки на ЕС, на руснаци.\n\nПървоначално Естония, Латвия и Финландия предложиха обща забрана за издаване на туристически визи за руснаци в целия ЕС.",
    "Полша ще предлага основен еднодневен курс по военно обучение за всички полски граждани през октомври и ноември": "Полската армия ще предлага основен еднодневен курс по военно обучение за всички граждани на възраст между 18 и 65 години, съобщи днес министерството на отбраната във Варшава, предаде ДПА.\n\nКурсът ще включва боравене с оръжие, стрелба, близък бой и разчитане на карти. Той ще се провежда в 17 военни бази в съботните дни през октомври и ноември, се казва в съобщението. Право на участие имат само полски граждани.\n\nВойната в Украйна ускори изпълнението на дългоочакваните планове за увеличаване на числеността на полската армия.\n\nНаскоро беше въведена и доброволна военно служба, а назначените работници в пощенските служби на страната бяха призовани да преминат обучение по боравене с оръжие в Силите за териториална отбрана на Полша.\n\nВ момента полската армия наброява 110 000 души, както и още 30 000 мъже и жени в Силите за териториална отбрана. Правителството има за цел да увеличи броя на служещите в армията на 250 000, а тези в Силите за териториална отбрана - на 50 000 души.",
    "Тленните останки на трима президенти в изгнание ще бъдат пренесени в Полша": "Тленните останки на трима полски президенти в изгнание ще бъдат пренесени в Полша от военно гробище във Великобритания през ноември, съобщи БТА.\n\nУрните с праха на Владислав Рачкевич, Август Залески и Станислав Островски ще пристигнат в Полша на 12 ноември, беше обявено на пресконференция в Кралския замък във Варшава в понеделник.\n\nВъзпоменателните и погребални церемонии ще се проведат същия ден в новосъздадения Мавзолей на президентите на Република Полша, разположен в „Храма на Божественото провидение“ във Варшава.\n\nНа пресконференцията правителственият комисар за полската диаспора Ян Джеджичак каза, че урните с праха на тримата президенти в изгнание ще бъдат пренесени в Полша от полското военно гробище в Нюарк, където се съхраняват в момента.\n\nПроектът за връщане на тленните останки е под патронажа на президента Анджей Дуда, като неговото осъществяване започна през 2018 г. на стогодишнината от възстановяването на независимостта на Полша.",
    "Полша отмени концерти на Роджър Уотърс заради негови изказвания за войната в Украйна": "Отменени са два концерта на съоснователя на рок групата „Пинк флойд“ Роджър Уотърс, които трябваше да се състоят в полския град Краков. Причината са негови изказвания за войната в Украйна, предизвикали вълна от критики предадоха Франс прес и Ройтерс.\n\nОсвен това Градският съвет в Краков трябва да се произнесе тази седмица дали Роджър Уотърс да не бъде обявен за „персона нон грата“. Градският съветник Лукаш Вантух призова гражданите на града да бойкотират концертите му.\n\nВ началото на септември в отворено писмо британският музикант беше написал, че Западът трябва да спре да изпраща оръжие на Украйна и обвини украинския президент Володимир Зеленски, че е толерирал краен национализъм, преди да му нареди да сложи край на „тази убийствена война“.\n\nОрганизаторът на концертите „Лайв нейшън Полска“ написа в Туитър, че концертите, които бяха програмирани за април 2023 г. в голямата спортна зала на Краков, са били отменени, но без да направи уточнения, предаде БТА.\n\nРоджър Уотърс, който в момента е на турне в САЩ, отрече във Фейсбук твърденията, че той или неговия мениджър са отменили концертите и обвини градския съветник Вантух, че прилага „драконовски мерки“ към работата му.\n\nУотърс написа, че Вантух заплашва да свика заседание, на което да поиска от Градския съвет да го обяви за „персона нон грата“ „заради моите открити усилия да насърчавам всички въвлечени в тази гибелна война в Украйна, особено правителствата на САЩ и Русия, да работят за постигане на мир чрез преговори.“\n\nСпоред Уотърс, ако Вантух постигне целта си и неговите предстоящи концерти в Краков бъдат отменени, това ще е „тъжна загуба за мен, защото очаквах с нетърпение да споделя посланието си за любов с хората в Полша“.\n\nВантух написа тази сутрин във Фейсбук, че в момента е в Украйна и ще коментира казаното от Уотърс тази вечер.",
    "Полша оцеля за сметка на Бейл и компания": "Полша оцеля за сметка на Бейл и компания\n\nПолша спечели с 1:0 гостуването си на Уелс и по този начин запази мястото си в елитната дивизия на Лигата на нациите. Карол Швидерски отбелязаха единствения гол в Кардиф след пас на Роберт Левандовски в 58-ата минута. По този начин поляците събраха 7 точки и финишираха на трета позиция в група 4, а Уелс остана на дъното и в следващото издание на турнира ще играе в Лига \"В\".\n\nДвата отбора видимо отстъпват като класа на Нидерландия и Белгия и още след първите мачове стана ясно, че не могат да се борят за първото място. Уелсците измъкнаха точка само в домакинството си на \"червените дяволи\", но победа днес щеше да ги остави в Лига \"А\". \"Дружина полска\" знаеше, че ще изпълни целта си дори при равенство и затова селекционерът Чеслав Михниевич заложи на по-предпазлива тактика.\n\nГарет Бейл изведе домакините с капитанската лента. Бренан Джонсън беше другият нападател на \"драконите\", a в средата на терена Робърт Пейдж гласува доверие на Неко Уилямс, Дилан Левит, Джоузеф Морел и Даниел Джеймс.\n\nЗад Роберт Левандовски в състава на Полша започнаха Карол Швидерски и Пьотър Жиелински, а изненадата беше, че нямаше нито една промяна в защитното трио, съставено от Ян Беднарек, Камил Глик и Якуб Кивиор.\n\nУелсците наложиха високо темпо в началото, но едно неразбирателство между Рис Норингтън-Дейвис и Уйен Хенеси можеше да им струва скъпо. Привидното надмощие на домакините не носеше никакви опасни положения пред вратата на Войчех Шчесни. В 21-ата минута Джеймс стреля след центриране от корнер, но неточно. Полша рядко атакуваше, а най-активен беше Никола Залевски по левия фланг.\n\nВ 39-ата минута Шчесни показа, че следи внимателно играта и излезе навреме, за да попречи на Бейл да стигне до топката след проницателен пас на Конър Робъртс. В самия край на първата част шанс се откри и пред Бренан Джонсън, но той стреля в аут. Левандовски често се връщаше да поема топката в средата на терена, но не получи възможности да се разпише.\n\nПолша доминираше на старта на второто полувреме и включилият се в атака Беднарек пропусна да открие резултата след центриране от десния фланг. В 58-ата минута Левандовски демонстрира огромната си класа. Звездата на поляците се справи с Джо Родън и по перфектен начин подаде на Швидерски, който с удар между краката на Хенеси откри резултата.\n\nГостите се прибраха дълбоко в половината си и за Уелс стана още по-трудно. Гарет Бейл с жестове окуражи съотборниците си, но те нямаха идея как да преодолеят солидната отбрана на Полша. В 65-ата минута Джонсън напредна отляво и стреля, но в аут. В игра за поляците се появи Кшищоф Пьонтек вместо голмайстора Швидерски, но тимът на Михниевич много рядко поглеждаше към противниковата врата.\n\nKONIEC MECZU\n\nKarol Świderski strzela gola, reprezentacja Polski wygrywa i zostaje w dywizji A Ligi Narodów. 😍😍😍\n\nI to by było na tyle dzisiaj! 😎\n\n___________#WALPOL 🏴󠁧󠁢󠁷󠁬󠁳󠁿🇵🇱 0:1 #NationsLeague pic.twitter.com/ANdp5yIhqF — Łączy nas piłka (@LaczyNasPilka) September 25, 2022\n\nХаотичният натиск на Уелс продължи до самия край на двубоя, но \"драконите\" така и не можаха да изравнят. Отборът показа желание, но за разлика от предишните си двубои, не отбеляза попадение и финишира на дъното в групата.",
    "Войчек Пжибилски: Русия е заплаха за Полша, но поляците вече не се страхуват": "Заплахата от Русия е важен фактор в политиката и стратегията на Полша през последните 30 години, който ускори присъединяването на страната към ЕС и НАТО. Полското общество не иска да влиза във война с Русия, но има твърдото усещане за съпротива и ще бъде солидарно, ако някоя от страните на НАТО бъде нападната. Това каза Войчек Пжибилски, главен редактор на Visegrad Insight и президент на Res Publica Foundation, в ефира на предаването \"В развитие\" с водещ Делян Петришки.\n\n\"В момента схващането сред обществото е, че разглеждаме Русия като заплаха. Общото настроение е значително по-различно от 2014 г., когато Русия завзе земи от Украйна - тогава имаше опозиция. Да видим украинците да се сражават и да си връщат територии, да помагаме на украинските бежанци дава сила на хората - те се чувстват с повече контрол над съдбата си и не се страхуват толкова от тази заплаха.\"\n\nЧленството в ЕС се счита в Полша за \"мек\" фактор за безопасността на страната. Полша има амбициозни цели за модернизирането на своята армия през следващите десетилетия, за да бъде устойчив член на НАТО, който може да отговаря на общите стандарти за защитата на източния фланг на алианса, каза Пжибилски. Страната наскоро обяви нови покупки на танкове от САЩ и Южна Корея.\n\n\"Полша е надигаща се сила. Все още гледаме на тази сила като потенциал за изграждане на влияние и привлекателност, отколкото на груба сила. Полша не е способна и няма за цел да бъде фактор в грубата сила.\"\n\nОт 2021 г. Полша е \"в състояние на защита\" на границата на ЕС с Беларус, която е заплашена от \"незаконни посегателства, които се оркестрират от специалните служби и военните на Русия\", каза Пжибилски.\n\nПоляците отвориха сърцата и домовете си за бежанците от войната в Украйна и от \"страна, която не беше харесвана заради проблеми с върховенството на закона, Полша показа истинското си и общество, което се издига над тези неща\".\n\nПолша бе яростен защитник на присъединяването на Украйна към ЕС и НАТО и макар двете държави да имат съседски противоречия и исторически претенции, политиците им работят заедно за съвместно бъдеще и свободна Украйна, каза Пжибилски. Полша подкрепя и всички държави от Източното партньорство на ЕС, включително Армения, в опитите им да намерят мирен път към обединена Европа.\n\nВ коментар за отношенията с Берлин, Пжибилски каза, че малка част от по-старото поколение поляци обвинява Германия за страданията на страната им през 20-и век и техните чувства се експлоатират от политици, особено с оглед на изборите през 2023 г.\n\n\"Не сме реваншисти - разглеждаме някои твърдения, които имат морална основа, за компенсиране на жестокостите от Втората световна война. Става дума за недовършени отношения и помирение - това са теми, които очевидно присъстват.\"\n\nЦелия разговор може да гледате във видеото.\n\nВсички гости на предаването \"В развитие\" може да намерите тук.",
    "Посланикът на Полша получи почетния знак на Банско": "По време на Международния БАНСКО ФИЛМ ФЕСТ 2022, секретарят на Община Банско Иван Докторов връчи почетния знак на Община Банско на посланика на Република Полша в България Н. Пр. г-н Мачей Шимански.\n\nВ рамките на фестивалната програма, полският посланик води workshop и направи презентация на тема „Птиците на България“, а във фоайето на читалище „Никола Вапцаров“ е подредена и неговата изложба „Птиците на България“. Основният предмет на интересите му сред природата са птиците, които наблюдава повече от 30 години. Г-н Шимански е автор на много снимки, публикувани в атласи, книги и списания (в т.ч. в National Geographic). Той представя своите работи на десетки изложби. Макар че птиците са в центъра на вниманието му, дипломатът не пропуска да снима всичко, което му изглежда красиво и интересно: пейзажи, архитектура, диви и домашни животни, растителния свят, а когато няма други интересни обекти, снима и хора.\n\nПо време на посещението му в общинската администрация, Н.Пр. г-н Шимански изказа прекрасните си впечатления от Банско и Пирин, от възможностите за туризъм и практикуване на различни видове спорт и активности на открито. Посланикът сподели, че Банско е известна туристическа дестинация в Полша и интересът към града и планината ще нарастват в бъдеще. За това ще спомогне и активизирането на отношенията на Банско с побратимения полски град Закопане.",
    "Протест срещу украинизацията на Полша се проведе във Варшава": "/КРОСС/ Акция срещу \"украинизацията на Полша\" се проведе в събота, в центъра на Варшава. В протестите участваха най-малко 200 души, предаде GlasNews.\n\nСъобщава се, че демонстрацията се ръководи от полската партия \"Конфедерация на полската корона\". Хората излязоха в центъра на столицата със знамена и транспаранти.\n\nПротестиращите излязоха с лозунги „Тук е Полша, не Укропол\", „Президентът направи повече за украинците за месец, отколкото за седем години за поляците\", „Спрете да спонсорирате чужда война\", съобщава агенцията. Протестиращите ще отидат до администрацията на президента и ще му дадат списък с исканията си.\n\nУчастниците в събитието обясняват, че са недоволни от политиката на властите спрямо украинските бежанци. Според тях в страната има закони, които дават повече права на гостите от съседна Украйна, отколкото на самите поляци. На митинга има и обвинения, че украинците проявяват негативно отношение към Полша, а властите в страната си затварят очите за това.",
    "Уелс - Полша 0:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "АНА-МПА: Гърция, Италия, Белгия и Полша изпратиха писмо до Европейската комисия относно тавана на цените на природния газ": "Гърция, Италия, Белгия и Полша, изпратиха писмо до Европейската комисия преди срещата на министрите на енергетиката на ЕС в петък относно предложеното ограничение на цените на природния газ, предаде специално за БТА гръцката агенция АНА-МПА.\n\nСпоред чернова, видяна от АНА-МПА, в писмото се посочва, че таванът може да бъде проектиран по такъв начин, че да гарантира сигурността на доставките и свободния поток в Европа, като в същото време отговаря на общата цел за намаляване на търсене на природен газ. Досега 11 държави подкрепят това.\n\nОсвен четирите страни членки на ЕС, изпратили писмото (които осъществиха координацията и приемането на обща линия), подкрепа изразиха Румъния, Малта и други, макар и с известни модификации. Обсъждането на предложенията все още продължава и може да има промени.\n\n(Това е новина от деня в Гърция, избрана от агенция АНА-МПА за публикуване от БТА съгласно споразумението за обмен на информация и професионално сътрудничество, което предвижда всеки ден националните информационни агенции на България и Гърция да си разменят директно избрана от другата агенция новина на деня от съответната страна, а другата агенция да я публикува на своя интернет сайт без промяна с изрично посочване и цитиране на партньора й като източник.)",
    "Инфлацията в Полша може да достигне своя връх тази година": "Страната няма да навлезе в рецесия, но със сигурност ще премине през икономическо забавяне, каза финансовият министър\n\nИнфлацията в Полша може да се ускори леко през септември, заяви финансовият министър на страната в събота, като добави, че все още вярва, че покачването на цените ще достигне своя връх тази година, пише Ройтерс.\n\nЕвропейската страна се бори с инфлация, достигнала най-високото си ниво от 25 години насам, комбинирана със забавяне, което според някои икономисти може да потопи най-голямата икономика в източната част на Европейския съюз (ЕС) в рецесия.\n\n\"Прогнозираме, че през септември може да има ръст на инфлацията до около 16,4%\", каза Магдалена Жечковска, финансов министър на Полша.\n\nОфициалната статистика показа, че през август инфлацията в страната се е равнявала на 16,1%. \"Все още се надявам, че най-високата точка на инфлацията ще е достигната тази година... в края на следващата година инфлацията би трябвало да започне да намалява\", допълни финансовият министър.\n\nПо думите ѝ Полша няма да навлезе в рецесия, но със сигурност ще премине през икономическо забавяне.",
    "Полша откри канал към Балтика, за да избегне руските териториални води": "Полша откри днес нов плавателен канал, който ще позволи корабите вече да не трябва да получават разрешение от Русия, за да плават от Балтийско море до пристанищата, намиращи се в лагуната на Висла.\n\n\"Отварянето на канала е голяма победа на Полша, на патриотите, на\"всички, които разбират значението на думата суверенност и значението на суверенитета“, каза на церемонията по откриването полският президент Анджей Дуда, предаде ПАП.\n\nОтговаряйки на критиките, че през канала няма да могат да преминават големи кораби, Дуда каза, че не това е било най-важното.\n\nСтаваше дума този път да бъде символично отворен, \"за да не трябва повече да искаме съгласието на страна, която не е приятелска, чиито власти не се колебаят да атакуват и отнемат свободата на други\", каза полският президент, имайки предвид Русия.\n\nДатата на откриването на канала не е избрана случайно - днес се навършват 83 години от нахлуването на СССР в Полша по време на Втората световна война. Това става по силата на тайно споразумение с нацистка Германия, която на 1 септември същата година - 1939 г., вече е влязла в Полша.\n\nЦелта е да се покаже, че е сложен край на влиянието на Москва върху икономиката и развитието на региона, който граничи с руския анклав Калининград.\n\nПолското правителството казва, че водният път дава на Полша пълен суверенитет в североизточния ѝ регион, който се нуждае от инвестиции и икономическо развитие, предаде Асошиейтед прес.\n\nКаналът е дълъг един километър и струва около 2 млрд. злоти (420 милиона долара). Той пресича пясъчната коса на Висла, източно от Гданск. Проектиран е така, че да позволи корабите да стигат от Балтийско море и Гданския залив до Елблонг и по-малките пристанища в лагуната на Висла, без да получават разрешение за преминаване през руския Пилавски проток. Това скъсява маршрута от Балтийско море до Елблонг с около 100 км (54 морски мили).\n\nОчаква се малките кораби и яхти да бъдат допуснати в неделя.\n\nТоварните кораби обаче няма да могат да използват новото съоръжение, докато подходът към пристанище Елблонг не бъде удълбочен до 5 метра. Очаква се това да струва 100 милиона злоти (21 млн. долара) и това е източник на противоречия между правителство и градските власти.\n\nМеждувременно полски еколози предупреждават за негативното отражение върху околната среда на новия канал. Други се чудят дали този скъп проект изобщо е бил необходим, предаде ДПА.\n\nСпоред Кшищоф Чибор от \"Гринпийс Полска\" на дъното на лагуната са отложени азотни съединения и фосфати, използвани в земеделието.\n\n\"В момента, когато започне прокопаването на канала, тези субстанции ще се смесят. Това може да предизвика цъфтеж на водораслите, а ние видяхме трагичните последици с умрялата риба в река Одер\", каза той.\n\nТранспортният експерт от Гданския университет Влоджимеж Риджковски не вижда смисъл от инвестицията. Според него през канала ще могат да минават кораби с дължина до 100 м, широчина 20 м и с газене не повече от 4.5 м, тоест с товароподемност до 3500 тона.\n\n\"В Балтийско море не плават толкова малки кораби. Те плават по Рейн\", казва експертът. Той добавя, че плавателното съоръжение е приумица на лидера на управляващата партия \"Право и справедливост\" Ярослав Качински.",
    "Полша се почувства застрашена заради изявление на канцлера Шолц": "Властите във Варшава очакват разяснения от официален Берлин заради изявлението на германския канцлер Олаф Шолц за ревизия на границата между двете държави, заяви пред националната телевизия TVP директорът на Бюрото за национална сигурност на Полша Павел Солох, съобщи Агенция \"Фокус\".\n\n\"За да си възвърнем доверието след тези думи, от германска страна, от страна на самия канцлер, трябва да се чуят други, които да обяснят подробно всичко. Ако това не се случи, ще имаме основание да тълкуваме изявлението като сигнал, ако не и заплаха“, предупреди Солох.\n\nИзявлението на германския канцлер бе направено на фона на дискусия за репарациите, които Полша иска от Германия за щетите, причинени в годините на Втората световна война. \"Това съвпадение не е случайно. Фактът, че то остана без опит не само за замазване, но и за подробно обяснение от германска страна, може да предизвика най-лоши асоциации“, добави директорът на службата за сигурност.\n\nПри връчването на медийната награда M100 в Потсдам Шолц, обръщайки се към присъстващия в залата бивш председател на Европейския съвет, бивш министър-председател на Полша и настоящ лидер на полската опозиция Доналд Туск, каза, че границата между двете съседни страни е установена веднъж завинаги. \"След сто години не бихте искали някои хора да преглеждат историческите книги и да правят ревизии на това, което е установено“, припомня телевизията думите на лидера на правителство в Берлин.\n\nАркадиуш Муларчик, член на управляващата партия \"Право и справедливост“ коментира в социалната мрежа \"Туитър“, че думите на Шолц са добре позната практика в Берлин. \"В продължение на много десетилетия германските правителства плашат поляците с ревизия на границите, ако се повдигне въпросът за репарациите. Г-н Шолц не е измислил барута. Наистина се надявах на по-изобретателен и интелигентен отговор“.\n\nТемата за репарациите се обсъжда в Полша от юли 2018 г., когато лидерът на управляващата \"Право и справедливост“ Ярослав Качински отбеляза, че Варшава никога не се е отказвала да търси компенсации от Германия. На 1 септември полските власти представиха тритомен експертен доклад за загубите, понесени от Полша в резултат на нападението на нацистка Германия и последвалата окупация в периода1939-1945 г. Обявената обща сума беше 6 220 609 000 000 злоти (около 1,3-1,5 трилиона долара). Очаква се в близко бъдеще Полша да изпрати официална нота до Германия с искане за изплащане на репарациите.\n\nГерманското правителство многократно е посочвало, че не вижда основания за каквито и да било плащания, тъй като през 1953 г. Полша официално се отказва от всякакви претенции за репарации. Варшава твърди, че споразумението от 1953 г. е подписано под натиска на СССР и се е отнасяло само до вече несъществуващите Германска демократична република и Полска народна република, която според трактовката на съвременните полски анализатори не е била суверенна държава.\n\nМиналата седмица Качински намекна, че правителството трябва да предяви искане за репарации и към Русия.",
    "Смразяваща новина от Полша! Говори премиерът": "Русия ще се опита да унищожи Украйна и да промени границите ѝ, заяви полският премиер Матеуш Моравецки, коментирайки обявената от Москва частична мобилизация.\n\n\"Ще направим всичко възможно с нашите съюзници НАТО още повече да подкрепи Украйна, за да може тя да се защити\", каза Моравецки, цитиран от Ройтерс. Той настоя за повече помощ за Киев от западните съюзници.",
    "Полша се запасяват с йодни таблетки": "Противопожарните служби в Полша са заредени с йодни таблетки, които да бъдат раздадени на население в случай на радиоактивно замърсяване, пише \"Ройтерс\", като цитира заместник министъра на вътрешните работи.\n\nПричината са притеснения от боевете около ядрената електроцентрала \"Запорожие\" в Украйна.\n\n\"Бих искал да успокоя всички граждани, че това са рутинни, превантивни действия, които да ни защитят в случай на ситуация, до която се надявам да не се стигне\", заяви пред частна радиостанция Блажей Побожи.\n\nhttps://btvnovinite.bg/search/?o=date&q=%D0%B9%D0%BE%D0%B4%D0%BD%D0%B8+%D1%82%D0%B0%D0%B1%D0%BB%D0%B5%D1%82%D0%BA%D0%B8\n\nРуските военни са изстреляли девет ракети по град Запорожие днес, съобщи областният управител. Били са поразени хотел и електроцентрала.\n\nГрад Запорожие се намира на около 50 километра от едноименната атомна централа. Обстрелът по нея по време на бойните действия през последните месеци доведе до щети по сградите около шестте реактора и прекъсване на захранващи кабели.",
    "Победи за Хърватия, Дания, Полша и Нидерландия в неделя вечер в Лигата на нациите": "В неделя се изиграха десет срещи от последния шести кръг в тазгодишното издание на Лигата на нациите.\n\nВ група А1 Дания надгира световния шампион Франция с 2:0. \"Петлите\" загубиха като гости и завършиха груповата фаза само с една победа от шест двубоя, но победата на Хърватия в Австрия с 3:1 спаси световните шампиони от изпадане. Селекционерът Дидие Дешан ще се надява редица ключови играчи да се възстановят от контузии до началото на Световното първенство в Катар през ноември, когато тимът ще защитава титлата си от Русия. На Мондиала французите ще се изправят отново датчаните още в груповата фаза, като полуфиналистите от Евро 2020 показаха, че са повече от способни да създадат проблеми на Франция след два месеца. И двата гола паднаха през първото полувреме, като първо Каспер Долберг се протегна, за да вкара във вратата на Алфонс Ареола, а след това Андреас Сков Олсен стреля от воле от границата на наказателното поле за 2:0. Франция, която в този мач беше без Уго Лорис, Жул Кунде, Н'Голо Канте, Пол Погба и Карим Бензема поради контузии, завършва на трето място в група 1 с пет точки от шест мача, само една повече от последния Австрия.\n\nВъпреки успеха \"червения динамит\" финишира на втора позиция в групата с 12 точки, една по-малко от тима на Хърватия, който победи Австрия с 3:1 като гост. Хърватия продължава към финалната фаза на Лига на нациите, докато Австрия изпадна в Лига В. Лука Модрич изведе хърватите напред с попадение в 7-ата минута, две минути по-късно Кристоф Баумгартнер изравни. Марко Ливая и Деян Ловрен се разписаха за Хърватия през второто полувреме.\n\nСтарши треньорът на Хърватия Златко Далич коментира победата над Австрия. Хърватите първи стигнаха до \"финалната четворка\" на турнира: „Това е страхотна победа, страхотен резултат. Мачът беше труден, открихме рано резултата, но съперникът бързо се върна. Бяхме малко бавни, имахме проблеми, но през второто полувреме всички видяха истинската Хърватия, особено след гола. Заслужено победихме и показахме силата си. Благодаря на феновете за тяхната подкрепа“, каза Далич пред пресслужбата на Хърватската футболна федерация.\n\nЗа финалната четворка се класира и Нидерландия след победа над Белгия с 1:0 у дома в група А4, като единственото попадение в двубоя отбеляза централният защитник Върджил ван Дайк. Тимът на Луис ван Гаал спечели група 4 след пет победи и едно равенство, финиширайки с цели шест повече от \"червените дяволи\".\n\nВ другия мач от групата Уелс загуби домакинството си на Полша с 0:1 и изпадна. Капитанът на Уелс Гарет Бейл коментира поражението от Полша. “Лошо е, че не успяхме да отбележим, но самата игра според мен беше фантастична. Атакувахме опасно и създадохме много положения. Играхме на високо ниво срещу много добър отбор. За съжаление не постигнахме резултата, който очаквахме, но качеството на играта беше на най-високо ниво. Щеше да е много по-лошо, ако не бяхме създали всички тези положения“, каза Бейл, цитиран от пресслужбата на УЕФА.\n\nЕто и останалите резултати:\n\nГрупа С1:\n\nФарьорски острови - Турция 2:1\n\nЛюксембург - Литва 1:0\n\nГрупа C3:\n\nАзербайджан - Казахстан 3:0\n\nСловакия - Беларус 1:1\n\nГрупа D1:\n\nАндора – Латвия 1:1\n\nМолдова - Лихтенщайн 2:0\n\nПоследвайте нашия канал \"Спорт по БНТ\" във Viber\n\nПоследвайте ни и във Фейсбук, за да сте винаги в час с последните спортни новини\n\nНамерете БНТ в социалните мрежи:\n\nInstagram: https://go.bnt.bg/instagram\n\nFacebook: https://go.bnt.bg/facebook\n\nLinkedIn: https://go.bnt.bg/linkedin\n\nTikTok: https://go.bnt.bg/tiktok",
    "Историческа ловна пушка, плячкосана през ВСВ, бе върната в Полша": "© pixabay\n\nСлушай новината Слушай новината\n\nПосланикът на САЩ в Полша Марек Бжежински каза, че благодарение на сътрудничеството между полското министерство на културата и американските правоприлагащи органи, ценната ловна пушка, подарена на граф Винценти Крашински през 19 век, е върната в Полша, съобщи БТА.\n\nБжежински и министърът на културата и националното наследство Пьотр Глински участваха в петък във Варшава в представянето на античната ловна пушка. Тя е подарена на Крашински от Наполеон I и открадната по време на Втората световна война.\n\nМъж застреля съседско куче в казанлъшко село\n\nБжежински каза, че откриването на огнестрелното оръжие в музея на изкуствата в Кливланд, Охайо, се дължи и на работата на специално звено на ФБР, което се занимава с издирването на откраднати артефакти.\n\n„Ако произведение на изкуството, ценен предмет бъде откраднат, ФБР няма да остави камък необърнат, ще проследи всяка следа, ще проучи всяко доказателство, докато намерим това, което търсим, и го върнем на законните му собственици. Това, че пушката е върната обратно в Полша, е доказателство за невероятната сила на партньорството между нашите страни – САЩ и Полша“, каза Бжежински.\n\n0\n\n\n\n\n\n\n\n\n\nКопирано",
    "Полша, Естония, Латвия и Литва няма да приемат руснаци дори с европейски визи": "Полша и трите балтийски държави Литва, Латвия и Естония съобщиха, че са взели съвместно решение да забранят достъпа до техните страни за повечето руснаци, включително и за такива, които имат визи за Европейския съюз. Забраната очакват да въведат до 19 септември.\n\nВ края на август Европейският съюз премахна облекчения визов режим за граждани на Русия. В решението беше оставена и възможност страните членки да въведат и собствени по-строги ограничения. Още тогава държавите, граничещи с Русия, казаха, че обмислят такива.\n\nВ съвместно изявление Естония, Латвия, Литва и Полша казват, че причините за този ход са нарастващите опасения за сигурността в четирите държави, както и „значителният и нарастващ приток“ на руснаци към териториите им. Те са резултат от руската инвазия в Украйна, която продължава вече повече от 6 месеца.\n\nВ изявлението се казва, че Естония, Латвия, Литва и Полша „са се договорили за общ регионален подход и с настоящото изразяват своята политическа воля и твърдо намерение да въведат национални временни мерки за руски граждани, притежаващи визи за ЕС“.\n\nЦелта е справяне със заплахите за обществения ред и сигурността и ограничаване на влизането в Шенгенското пространство на руски граждани, пътуващи с цел туризъм, култура, спорт и бизнес, допълват още те.\n\nТе подчертават, че координираният ход „не е директна забрана за влизане и общоприетите законни изключения ще останат в сила за дисиденти, хуманитарни случаи“ и няколко други обстоятелства, включително дипломатически мисии и руснаци със семейни връзки в страните.",
    "Полша: защо учат децата да стрелят с оръжие": "Никола е сложила пръст на спусъка. Тя е обилно гримирана, има черен маникюр. Борави с огнестрелното оръжие доста непохватно и се опитва да се прицели в мишената. Инструкторът коригира позицията ѝ и преминава към следващия ученик на стрелбището.\n\nНикола е на 15 години и за първи път държи оръжие в ръце. Целият ѝ клас е на обучение по стрелба в един лицей в Лодз. Като цяло настроението е добро, включително това на Никола, която е само малко нервна. Но би искала да опита нещо ново. „Любопитна съм\", казва тя и добавя, че е добре, че получават такава възможност в днешните неспокойни времена.\n\nОт тази учебна година обучението по стрелба е задължително за всички ученици от осми и девети клас в Полша. То е част от часовете по безопасност. В тях младите хора се учат как да реагират при опасни ситуации, усвояват уменията за първа помощ, а от септември вече и посещение на стрелбище - еднократно.\n\n\"Трябва да се защитаваме\"\n\nВключването на това обучение в програмата се дължи на министъра на образованието Пжемислав Чарнек. След руското нападение над Украйна той настоя, че младежите трябва да се научат да боравят с оръжие. Подобно на военното обучение, което мнозина поляци от поколението на 40-годишните помнят и до днес. „Войната в Украйна показва, че историята не е приключила. Тя се повтаря и трябва да се защитаваме\", казва Чарнек.\n\nИнициативата на министъра обаче се натъква на остра критика. Така например от Полския съюз на учителите заявиха, че нито има достатъчно стрелбища, нито достатъчно инструктори за целта, а и са необходими значителни инвестиции. При това има много по-неотложни въпроси, заяви председателят на съюза Славомир Броняж: „Например заплатите на полските учители, които са най-ниските в Европа, материалната база в училищата, която е лоша, както и компенсациите заради поскъпналите енергоносители\".\n\nСпоред него плановете на правителството да осигури на всяко училище съответното количество оръжия и стрелбища са чиста илюзия, която вероятно никога няма да се реализира.\n\nРодителите не роптаят\n\nПсихоложката Александра Пьотровска също критикува идеята. Тъй като, за да се намери място в програмата за обучението по стрелба, ще трябва да се съкратят други учебни предмети, които биха осигурили на учениците други знания и умения, например психологическа компетентност в сферата на междучовешката комуникация: изграждането на връзки и постигането на компромиси.\n\nНа стрелбището\n\nВместо това учениците ще трябва да се учат да стрелят, в което Пьотровска вижда политически ход: децата отсега ще започнат да цитират наратива на политиците, съгласно който е важно да можеш да се отбраняваш. Това е само опит „да се повдигне бойния дух на населението\". Но не е реалистично да се твърди, че „войната се състои само в това да обикаляме с оръжие в ръка, да се крием зад някой ъгъл и да стреляме по врага\".\n\n\"Часовете не са достатъчно\"\n\nПолските родители обаче не роптаят особено. Вероятно и поради това, че повечето от тях по време на обучението си не са имали тренировки по стрелба. Военното обучение в Полша е отменено едва през 2012 година. Майката на Никола - Агнешка - която специално е дошла да наблюдава тренировката по стрелба, смята дори, че щом е еднократна, не е достатъчна. Според нея тези тренировки би трябвало да се провеждат поне веднъж месечно, „за да могат децата наистина да усвоят уменията\".",
    "Полша ще търси репарации и от Русия за войната": "Полша трябва да получи обезщетение и точка. И ми се струва, че Германия осъзнава това. Смятам, че трябва да изискваме репарации и от Русия, заявява Анджей Дуда.\n\nСлед като Варшава обяви претенциите си към Германия в размер на 1,3 трлн. евро\n\nИсторическите прецеденти са на страната на поляците\n\nПолският президент Анджей Дуда заяви, че не само Германия, но и Русия трябва да изплати на Полша репарации за нанесените щети през Втората световна война, предаде АФП.\n\n“Ако днес някой казва, че предизвикваме излишно конфликт, като искаме репарации, то нека питат германците защо предизвикаха през 1939 г. този конфликт. Полша трябва да получи обезщетение и точка. И ми се струва, че Германия осъзнава това. Смятам, че трябва да изискваме репарации и от Русия”, казва той пред полското списание “Впрост” в интервю.\n\nНа въпрос на изданието дали приема аргумента на една бивша участничка във Варшавското въстание, че Западна Германия е помагала много на Полша па време на комунистическия режим, Дуда отговаря, че тази помощ е само частица от размера на щетите от нацистката окупация. По повод твърдението на полската опозиция, че правителството претендира за репарации от Германия, но не и от Русия като приемник на СССР, президентът припомня, че Германия първа напада Полша през септември 1939 г. от запад, а малко по-късно СССР прави същото от изток.",
    "Полша - Нидерландия 0:2 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Полша се готви за война с Русия след 3 - 10 години": "© Reuters\n\nИма сериозен риск от война между Полша и Русия след 3 до 10 години, заявява заместник-министърът на отбраната на Полша Марчин Очепа в интервю във вестник \"Дженник газета правна\".\n\nОчепа казва още, че времето трябва да се използва за максимално довъоръжаване на полската армия.\n\nВаршава е предвидила да задели рекордните 97 милиарда злоти (20.55 млрд. евро) в бюджета си за отбрана за догодина.\n\nПолша ще използва парите основно за модернизация, като се сдобие с танкове \"Ейбрамс\" и \"Кей 2\", самоходни гаубици \"Краб\" и \"Кей-9\", ракетни системи за залпов огън \"Хаймарс\" с прилежащите им разпознавателни и комуникационни спътници, а също фрегати ракетоносци за бойния флот и дронове.\n\nМеждувременно Беларус, най-близкият съюзник на Русия, започна в четвъртък военни учения в близост до полската граница. Маневрите се провеждат около Брест, Минск и североизточния регион Витебск, съобщи \"Ройтерс\", като се позова на министерството на отбраната.\n\nУченията, които трябва да продължат до 14 септември, ще практикуват \"освобождаване на територия, временно превзета от врага\", и възстановяване на контрола над граничните региони, казват от Минск.",
    "Италия спечели титлата на Евроволей 2022 за младежи след драма срещу Полша": "Италия спечели шампионската титла на Европейското първенство за младежи до 20 години, на което беше домакин. Воденият от Матео Батокио тим се наложи след изключителна драма над Полша с 3:2 гейма, в отделните чести 25:19, 25:19, 24:26, 17:25, 15:6 точки, в големия финал на шампионата, игран тази вечер в препълнената с над 1700 зрители зала \"Палацето дело Спорт Корадо Рома\" в Монтесилвано.\n\nТова е второ поредна титла за този отбор през 2022-а след спечеленото злато на Европейския младежки олимпийски фестивал в Банска Бистрица през юли, където на финала победи България.\n\nБългария стигна до бронзовите медали, след като взе реванш и надигра Белгия с 3:1 гейма.\n\nНай-полезен за Италия стана Алесандро Боволента с 20 точки (2 блока, 3 аса и 50% успеваемост в атака) за победата. Лука Поро добави още 16 точки (6 аса, 43% успеваемост в атака и 57% позитивно посрещане) за успеха.\n\nЗа младата \"Дружина полска\" Титус Новик реализира 19 точки (1 ас и 43% успеваемост в атака), а Пьотър Сливка се отчете с още 16 точки (2 блока, 1 ас, 65% успеваемост в атака и 44% позитивно посрещане), но и това не бе достатъчно за победа.",
    "Рисунки на деца от Полша и Украйна ще бъдат представени в изложбата „Мамо, аз не искам война“": "Рисунки на деца от Полша от 1946 г. и на деца от Украйна, създадени по време на настоящия въоръжен конфликт в страната, ще са акцент в изложбата „Мамо, аз не искам война“. Експозицията ще бъде открита на 26 септември (понеделник) в полското посолство в София. На събитието ще присъстват посланиците на Полша и Украйна - Мачей Шимански и Виталий Москаленко, съобщават организаторите.\n\nИзложбата е създадена от дирекция „Държавни архиви“ на Полша на базата на проекта „1939-45 Полша / 2022 Украйна“.\n\n„Това са много красноречиви и прочувствени творби, които, въпреки разликата си от 76 години, са обединени от един и същи образ на ужасите на войната, видени през очите на дете. Посланието на изложбата не е само да напомни ужаса на войната или антивоенните размисли, а и надеждата, че най-младите поколения, осъзнали собствената си идентичност, ще оцелеят след най-тежките сътресения в историята на своята нация“, коментират организаторите от посолството на Полша в София. / ГН",
    "ПАП: Военните разходи на Полша са рекордно високи, каза военният министър": "Полският министър на отбраната Мариуш Блашчак заяви, че полската армия трябва да е силна, за да отговори на заплахите и че рекордно високите разходи за отбрана са инвестиция в сигурността на страната.\n\nНай-добрият отговор на заплахите е изграждането и укрепването на полската армия\", каза Блашчак по време на общите военни учения \"Мечка-22\", които се провеждат в Нова Демба, Югоизточна Полша.\n\n\"И тъкмо това се случва\", продължи Блашчак, като допълни, че има предвид увеличаването на числеността на въоръжените сили, създаването на нови поделения, модернизирането на оборудването и подобряването на оперативната съвместимост.\n\n\"Въпреки че управляващите в Кремъл са решили отново да построят империята на злото, полската армия става все по-силна\", каза той. \"Благодарение на това Полша ще може да възпре агресора и да стане безопасна страна\", каза още военният министър.\n\nТой допълни, че днес Полша \"не само получава сигурност от НАТО, но и предоставя такава\".\n\nСпоред Блашчак целта на военното учение \"Мечка-22\" е да се проверят ефикасността и уменията на полската, британската и американската армия. \"Те издържаха теста с отличен\", заключи той.\n\n(Новина, избрана от полската агенция ПАП за публикуване от БТА без намеса в текста съгласно договора за сътрудничество между агенциите)",
    "Бургаски волейболист е MVP при дебюта си в Полша": "Младият национал Денис Карягин спечели отличието за MVP при дебюта си за Закса (Кенджежин-Кожле).\n\nВоденият от Туомас Самелвуо тим триумфира с купата на турнира „Мемориал Аркадиуш Голаш“, изигран в Заласево (Полша).\n\nСрещу украинския Барком-Кажани (Лвов) отборът на Закса победи с 3:0 (25:21, 25:19, 25:17) в първия двубой от надпреварата.\n\nКарягин направи много добър мач, като реализира 12 точки и бе най-резултатен за тима си, печелейки заслужено отличието.\n\nБургазлията сложи край на срещата със своя атака. За съперника игра бившият съотборник на Карягин в „Нефтохимик“ – Юлиус Фиркал.\n\nВъв финала на турнира Закса победи Алурон Вирту Варта (Заверче) с 3: 2 (22:25, 25:23, 25:20, 20:25, 15:8), като по този начин повтори миналогодишния успех в надпреварата. Денис Карягин излезе като титуляр и завърши със 7 точки в мача.\n\n20–годишният Карягин се присъедини към състава на ЗАКСА за сезон 2022/2023. През миналия сезон той дебютира в италианската Серия А, защитавайки цветовете на Веро Волей (Монца).",
    "И Полша отказа да приеме бягащи от Русия запасняци": "Поредна европейска страна заяви, че няма да приема руснаци, които искат да избягат от мобилизацията. Така Полша се присъедини към Латвия, Литва и Естония, които вече обявиха, че няма да предоставят убежище на запасняци.\n\nА Финландия, на чиято граница броят на руснаците, които чакат да преминат, се е удвоил два пъти за часове, заяви, че ще ограничи значително влизането на тези граждани. Даването на визи за руснаци ще бъде затруднено, посочиха властите.\n\nХиляди руснаци продължават да се опитват да избягат от страната, след решението на Путин да мобилизира резервисти. Наплив от желаещи има и към границата с Грузия.\n\nА Министерството на отбраната на Русия разкри секторите, които са освободени от военна служба. Това са IT специалисти, банкери и журналисти, работещи за държавни медии. На този фон: Европейската комисия призова за обща рамка за решаване на кризата.\n\nХаресайте страницата ни във Facebook ТУК",
    "Представители на сдружение „Взаимопомощ” участваха в два младежки обмена в Полша": "Младежи от сдружение „Младежки център за развитие-Взаимопомощ” взеха участие в два младежи обмена в Полша с наименование \"Log Out and Start the Wave\" от 03.09 до 11.09.2022 и \"Gender Equality for Sustainable Community” от 12.09 до 20.09.2022 с посрещащи организации Grupa Dzialania и Association for Supporting of Youth Initiatives \"FENIKS”.\n\nПроектите се проведоха един след друг в Murzasichle, Закопане, курортен комплекс в Полша.\n\nДаниел Дочев от българската група сподели: „Може да се чувствате притеснени, преди да отидете на проект, защото сте далеч от дома си с хора, които не познавате и нямате представа какво ще се случи. Това притеснение започна да изчезва, когато се запознах с българските участници. Тяхната позитивност и енергия, която беше толкова ценна по време на 20-часовото пътуване с кола до Закопане, ме накара да се почувствам сигурен и оптимистично настроен за това, което предстои. Ние бяхме първите, които пристигнаха и затова поздравявахме всяка нова група, когато идваше. Този първи ден започна впечатляващо и емоционално. Всички бяха уморени, но вълнението ни държеше будни до късно през нощта.\n\nТемата за пристрастяването към социалните медии беше близка до сърцето на някои от нас и много от участниците споделиха своите истории за ефекта, който има върху тях. Заедно обсъдихме и измислихме здравословни начини за въздействие със социалните медии. Въпреки че научих за темата, това далеч не е всичко, което получих от ходенето по проекта. Създадох много добри приятели и научих за тяхната култура (дори участвах в литовски ритуал за сауна).\n\nЧувствах се толкова свободен от ежедневието си, докато бях в проекта. Отидохме на разходка, високо в планината и видяхме красивото „Морско око”. Бях толкова поразен от това, че трябваше да прекарам известно време в седене и да размишлявам върху живота и връзката си с природата. Беше удоволствие да споделя гледката с новите си приятели и това ни сближи.”, сподели Даниел Дочев.\n\nСдружение „Младежки център за развитие-Взаимопомощ” има свободни места за няколко проекта до края на годината, ако проявявате интерес се свържете с тях на емайл ydcma2004@gmail.com с текст участие в младежи обмени в чужбина и България.",
    "Марица стартира в Шампионска лига с гостуване в Полша": "Марица стартира в Шампионска лига с гостуване в Полша\n\nЖенският волейболен шампион на България на Марица (Пловдив) разбра програмата си в груповата фаза на Шампионската лига за новия сезон. Маричанки попаднаха в група Е заедно с отборите на полския Азоти Хемик (Полша), турския Еджзаджъбашъ ВитрА (Истанбул) и румънския КСМ Търговище (Румъния).\n\nМаричанки за шести пореден път ще са в групите на Шампионската лига.\n\nЗа пореден път Марица започва с гостуване, но този път в Полша за мач срещу Азоти Хемик, като по традиция шампионките стартираха във Франция, но този сезон отборът не срещна френски тим. Следват две домакинства на Еджзаджъбашъ и КСМ Търговище, гостуване в Истанбул на Еджзаджъбашъ, домакинство на Азоти Хемик и груповата фаза за пловдивчанки завършва с гостуване на КСМ Търговище.\n\nЗа първи път откакто Марица участва в групите те ще стартират през месец декември. До сега груповата фаза винаги е започвала през ноември. Първият мач на Жълто-сините ще бъде между 6 и 8 декември.\n\nНа по-късен етап ще стане ясна и пълната програма по точни дни и часове.\n\nЕто и програмата:\n\n1 кръг 6-8 декември 2022 Азоти Хемик – Марица\n\n2 кръг 20-22 декември 2022 Марица – Еджзаджъбашъ\n\n3 кръг 10-12 януари 2023 Марица – КСМ Търговище\n\n4 кръг 17-19 януари 2023 Еджзаджъбашъ – Марица\n\n5 кръг 31 януари – 2 февруари 2023 Марица – Азоти Хемик\n\n6 кръг 8 февруари 2023 КСМ Търговище – Марица\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "БТА :: ПАП: Полша планира да добави към армията си още 20 000 войници през 2023 г.": "Полша иска да увеличи размера на своята армия с 20 000 войници през 2023 г., предаде специално за БТА полската агенция ПАП, цитирайки полския премиер в сряда.\n\nНа пресконференция, проведена по време на военните учения „Мечка-22“ (Bear-22) в югоизточния град Нова Демба, Матеуш Моравецки каза: „На първо място, искаме да създадем допълнителни дивизии през следващите години. Искаме да наемем най-малко 20 000 войници във въоръжените сили през 2023 г. Не говоря само за териториалната отбрана, но и за основната военна служба“.\n\nТой добави, че това ще наложи внедряването на модерни системи за обучение. \"След като с нашите съюзници разгледахме как изглежда това, искаме армията да е максимално гъвкава и да обучава колкото се може повече хора\", каза премиерът.\n\nПолша ускорява ремонта на въоръжените си сили заради войната в Украйна. Правителството започва кампания за набиране на персонал, за да увеличи размера на полската армия, като същевременно прави поръчки за много милиарди долари за нови танкове, артилерия и щурмови хеликоптери.\n\n(Новина, избрана от полската агенция ПАП за публикуване от БТА без намеса в текста съгласно договора за сътрудничество между агенциите)",
    "Полша - Нидерландия 0:1 /първо полувреме/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Полша купува 48 изтребитeли FA-50 от Южна Корея": "Полша сключи сделкa на стойност 3 милиарда долара с Южна Корея за закупуването на 48 корейски изтребителя FA-50, информира Асошиейтед прес. Централноевропейската страна предприема спешни стъпки за увеличаване на възпиращите и отбранителните си способности на фона на войната на Русия срещу съседна Украйна.\n\nПрезидентът на Полша Анджей Дуда, който е върховен главнокомандващ на въоръжените сили, и министърът на отбраната на Южна Корея, Администрация на програмата за придобиване, Еом Донг-хван, ще присъстват на церемонията по подписването в петък във военна база и летище в Янов, в централна Полша.\n\nДокументите трябва да бъдат подписани от вицепремиера на Полша, който е и министър на отбраната Мариуш Блашчак, и от южнокорейски служители.\n\nСпоред едно от споразуменията първите 12 самолета трябва да бъдат доставени в началото на втората половина на следващата година. Втората сделка е за 36 самолета с технически и бойни характеристики, определени от Полша, които ще бъдат доставени между 2025 и 2028 г. Самолетите са съвместими с произведените в САЩ изтребители F-16, с които са оборудвани военновъздушните сили на Полша, и с договорените F- Изтребители 35A.\n\nСделките включват обучение, логистика и трансфер на някои технологии, които ще позволят обслужването на самолетите в Полша. Варшава каза, че това е една от най-големите и важни сделки в областта на отбраната на Полша през последните години.\n\nКонсервативното правителство на Полша предприема стъпки за укрепване на въоръжените сили на членката на НАТО в отговор на агресията на съседна Русия в Украйна.\n\nПолша, подобно на други европейски държави и Съединените щати, изпрати военно оборудване в Украйна по време на почти седем месеца война. Варшава се стреми да замени част от това оборудване, включително с произведени в САЩ танкове Abrams.",
    "Украйна, Полша и Великобритания обсъдиха противопоставяне на Русия": "В Ню Йорк се проведе среща между външните министри на Украйна Дмитро Кулеба , Полша Збигнев Рау и Великобритания Джеймс Клевърли. Министрите се срещнаха в тристранния формат на Украйна, Полша и Обединеното кралство, който беше основан тази година в Киев. Това съобщиха от пресслужбата на Министерството на външните работи на Украйна.\n\nРъководителите на дипломациите координираха стъпките за противодействие на руската агресия в контекста на обявяването на частична мобилизация на руснаците за продължаване на войната на Руската федерация срещу Украйна.\n\nСлед срещата министрите приеха съвместно изявление:\n\nМинистрите се съгласиха:\n\n- да продължи твърдата подкрепа на Украйна от Полша и Великобритания в противодействието на руската агресия до победата на Украйна;\n\n- разработване на предложения за дългосрочна подкрепа за Украйна, за да й помогне да предотврати и отблъсне бъдещи атаки;\n\n- да развива тристранното сътрудничество, по-специално за укрепване на отбранителните способности на трите страни и източния фланг на НАТО.\n\n„Министрите осъдиха по-нататъшното мобилизиране на сили в Русия, което само изключва възможността за установяване на мир“, се казва в изявлението.\n\nПрпомняме, на 21 септември Владимир Путин се обърна към народа по федералните телевизионни канали, в което обяви \"частична\" мобилизация в Русия и \"подкрепа\" за референдумите в окупираните територии.\n\nПревод: GlasNews",
    "Полски министър обвини Германия, че цели да смени властта в Полша": "Германия иска да разполага с колониално правителство в Полша и затова блокира полския Национален план за възстановяване, каза министърът на правосъдието на Полша Збигнев Жобро в интервю за полското радио RMF FM 24.\n\n\"Зад прекрасните думи за правосъдие се криеха брутални политически цели спрямо Полша, главно на Берлин, който иска да смени властта тук с такава, която да е подчинена на Берлин, която да не иска репарации от Германия, която да е съгласна с хегемонията на Германия в Европа\", каза той, цитиран от БТА.\n\nЖобро посочи, че в условията на война в Украйна Полша трябва първа да се отрече от енергийната политика на ЕС, която помага на Путин. Относно предположението, че Обединената десница може да загуби следващите избори, ако не дойдат парите по плана за възстановяване интервюираният каза, че не е песимист.\n\n\"Поляците виждат, че това са пари, използвани да повлияят на резултата от изборите, което е цинична игра от страна на Европейския съюз\", каза лидерът на партията \"Солидарна Полска\".\n\nПо въпроса за репарациите за щетите от нацистката окупация през Втората световна война Жобро каза, че това е предмет на международни отношение и не е в негови ресор, работа е на полското външно министерство.\n\nВодещият на радиопредаването попита госта дали вярва, че ще дочака деня, която поляците ще получат парични компенсации за щетите от войната. На това Збигнев Жобро отговори: \"Слабите веднага се отказват, вдига ръце и развяват белия флаг. Ние имаме моралната задача да изискваме тези репарации\".\n\nПо думите му така ще бъде даден пример на Украйна, която един ден да поиска военни репарации от Русия.",
    "Полша и Италия са финалисти на световното по волейбол": "Домакинът Полша и тимът на Италия ще играят във финала на световното първенство по волейбол за мъже. Европейските шампиони от Италия ще се изправят срещу поляците тази вечер от 22 часа българско време, след като надделяха над съдомакина Словения с 3:0 (25:21, 25:22, 25:21) във втория полуфинал в Катовице. По-рано през деня Полша отстрани Бразилия в зрелищен двубой с 3:2 (23:25, 25:18, 25:20, 21:25, 15:12).\n\n\n\nИталианците и поляците са печелили световното първенство по три пъти, а сблъсъкът помежду им ще бъде номер 28 в историята. Тимът на Полша има превъзходство с 16 успеха в срещите с Италия. От 19 часа Словения и Бразилия ще си оспорват бронзовите медали. За Италия класирането за финала е първо от 24 години, след като през 1998-а отборът спечели третата си титла.\n\nНай-резултатен срещу Словения бе Даниеле Лавиа с 15 точки, а Клемен Чебул отбеляза 14 точки за словенския състав.\n\n„Невероятно е. Честно казано не мислех, че ще спечелим двубоя с 3:0, защото Словения има много силен отбор и имам голямо уважение към тях. Много съм щастлив“, коментира капитанът на италианците Симоне Джанели.\n\nПоляците ще опитат да спечелят трета поредна световна титла, след като надделяха трудно над бразилците, които за първи път от 20 години не успяха да стигнат до финал на шампионата.\n\nБартош Курек бе най-резултатен за Полша с 24 точки, а Рикардо Лукарели завърши с 18 точки за Бразилия, преди да се контузи в края на четвъртия сет.\n\n„Изключително емоционален двубой, просто извънземен. Много сме развълнувани. Това е възможно най-високо ниво, тъй като на първенството са най-добрите в света“, заяви полският национал Александър Шливка.",
    "Полша е против въвеждането на такса върху свръхпечалбите на енергийните фирми": "Полша възнамерява да блокира въвеждането на такса върху свръхпечалбите на енергийните фирми на европейско ниво, както предложи вчера председателката на Европейската комисия Урсула фон дер Лайен с цел набиране на 140 милиарда евро в помощ на домакинствата и предприятията заради високите цени на тока и на газа.\n\nПолската министърка на енергетиката Анна Москва посочи, че такива такси трябва да се налагат на национално ниво - заради спецификите на енергийните системи на отделните страни членки на Европейския съюз.\n\nСпоред нея Полша не е единствена против.",
    "Километрични опашки за въглища се извиха в Полша": "Километрични опашки от чакащи пред пунктовете за продажба на въглища в Полша. Според прогнозите над 3 милиона и 800 хиляди домакинства в страната ще разчитат тази зима на отопление с твърдо гориво.\n\nНезависимо от жегата през деня и неудобното спане в колите през нощта, опашките пред пунктовете за продажба на въглища в Полша не намаляват.\n\nПолша е от най-големите производители на въглища в Европа. В страната се добиват над 50 милиона тона годишно. Но те са предназначени почти изцяло за електрическите централи.\n\nЕдва около 1% от производството на всяка мина се продава на домакинства. Досега на частни клиенти се предлагаха и внесени от Русия въглища. Полша вече се опитва да компенсира с доставки от Индонезия, Колумбия и Африка.\n\n\"Бързо си спомнихме за опашките от комунистическите времена. Спим в колите, храним се в колите. Не можем да мръднем никъде. Не ми е хрумвало, че ще преживеем нещо дори по-лошо от тогава\", казват поляците.\n\nПрез последните години Полша беше от най-големите критици на европейската политика за климата и неохотно се съгласи да изпълни целите на Европейския съюз за климатичните промени. Миналата година правителството подписа споразумение с минната индустрия всички мини в Полша да бъдат затворени до 2049 година.\n\nЧуйте последните новини, където и да сте!\n\nПоследвайте ни във Facebook и Instagram\n\nСледете и канала на БНТ в YouTube: https://go.bnt.bg/youtube",
    "Пестене: Швеция затваря църкви и сауни, в Полша отменят ЧНГ партита": "Швеция затваря църкви и изключва сауни в много от градовете си. Страната се опитва да намали потреблението на енергия и разходите си тази зима.\n\nАндреас Мансон, инженер, заяви, че 150 от 540-те църкви в епархията на Лунд ще бъдат напълно или частично затворени тази зима. Това е част от националните усилия за намаляване на потреблението на енергия. Мансон следи за енергийните нужди на църквите в епархията.\n\n\"Няма съмнение, че отоплението е най-големият разход, много от сградите са с доста лоша изолация\", казва той пред местния ежедневник „Dagens Nyheter“, предаде анадолската агенция.\n\nОсвен това сауните и отопляемите плувни басейни или ще бъдат затворени, или ще работят с понижена температура.\n\nГрадският съвет на Малмьо планира да затвори изцяло съоръженията или да намали температурата в плувните басейни.\n\nВ интервю за обществената телевизия „SR“ кметът на Малмьо Катрин Джаме заяви: \"Имаме много енергоемки центрове за отдих със сауни, с отопляеми плувни басейни.\"\n\nПравителствените органи в 200 шведски общини също бяха помолени от правителството да намалят потреблението на енергия преди зимните месеци.\n\nПолските градове се подготвят за зимата\n\nВ югозападния полски град Вроцлав тази година няма да има новогодишно парти и освен на пазарния площад няма да има коледно осветление.\n\nОсветлението на мостовете ще бъде съкратено, а от 22:00 ч. постепенно ще бъде изключено, съобщиха от кметството на Вроцлав. Анализират се и възможностите за изключване на уличните лампи, предаде анадолската агенция.\n\nВаршава пък трябва да плати близо 950 млн. полски злоти (196 млн. долара) за енергийни доставки, което е два пъти повече, отколкото преди година.\n\nВ Познан градът трябва да се съобрази със сметките за енергия. Те са с 370% по-високи от тези през 2021 г., а в Радом увеличението ще достигне цели 900%.\n\nПредставители на местните власти също обмислят преминаване към дистанционно обучение на учениците.\n\n\"Училищата, болниците или културните институции не са в състояние да поемат разходите, които произтичат от увеличението на цените на електроенергията и донякъде на топлинната енергия. Олщин ще плаща с 540 % повече за електроенергия.\n\n\"За града това е увеличение на разходите с над 11 млн. злоти (2,3 млн. долара)\", казва кметът на града Пьотр Гюмович в интервю за местния вестник \"Gazeta Olsztynska\".\n\nТой добави, че \"дистанционното обучение заради температурата е реална възможност\".\n\nСпоред проучване на „UCE Research“ почти 70% от поляците се подготвят за предстоящата енергийна криза.\n\nВсеки пети анкетиран (20,1%) ще поддържа по-ниска температура в апартамента/къщата, отколкото преди. 18,3% от анкетираните ще изключат осветлението в стаите, които не използват.",
    "Samsung, Galaxy Z Fold, Z Flip и защо в Полша искат да съдят компанията": "Група от около 1100 души в Полша се готви да заведе дело срещу Samsung и сипе упреци срещу компанията в социалните мрежи, съобщи наскоро SamMobile.\n\nСтава дума за проблеми със сгъваемите смартфони Galaxy Z Flip и Z Fold, като потребителите се оплакват от надеждността на устройствата и липсата на адекватни сервизни услуги.\n\nОсновният проблем изглежда е тънкият защитен слой, който покрива вътрешните екрани на устройствата и склонността му да се отлепя и да създава проблеми.\n\nИзточник: iFixit\n\nНе е ясно точно за кои версии на Z Flip и Fold става въпрос, но помним, че първите модели действително имаха определени проблеми със защитния слой на екраните си.\n\nВажно е да отбележим, че тези проблеми се проявяват поне година след покупка, което води и до втория проблем на поляците - телефоните им вече са извън гаранция и много сервизни центрове на Samsung oтказват да ремонтират.\n\nОт липса на добър сервиз се оплакват и потребители в Холандия, разкрива SamMobile.\n\nИзточник: GettyImages\n\nСамите ремонти пък отнемат немалко дни и изискват фабричен рестарт на устройството, което означава, че потребителите губят данните си, ако преди това не са ги съхранили по друг начин.\n\nНе е ясно дали делото ще бъде входирано в полски съд, или потърпевшите ще търсят алтернативни компенсации.\n\nЕдно подобно дело може да отнеме години и едва ли ще доведе до повече от номинална компенсация за всеки ищец.\n\nМного възможно е Samsung да потърси начин за извънсъдебно споразумение и да утеши потърпевшите с ваучери за нови продукти например, ако проблемите продължат.",
    "Българските кадетки четвърти отборно на сабя за Европейската купа в Полша": "Българските кадетки четвърти отборно на сабя за Европейската купа в Полша\n\nБългарските кадети и кадетки се представиха много добре в турнира на сабя в Конин (Полша), валиден за Европейската купа. В надпреварата участваха Никола Господинов (Младост), Михаил Стайков (Младост), Николай-Томас Георгиев (Пловдив БГ), Мариела Георгиева (Пловдив БГ), Сияна Епитропова (Пловдив БГ) и Виктория Витлиемова (Младост).\n\nНай-добро класиране записа отборът ни кадетки в състав Мариела Георгиева, Сиана Епитропова и Виктория Витлиемова, завършили четвърти от 13 тима. В първата си среща, за място на полуфиналите, българките победиха петия отбор на Полша с 45:35. В срещата за място на финала сабльорките ни загубиха от втория отбор на Полша с 33:45. В боя за бронзовите медали фехтовачките ни се изправиха срещу тима на Турция и след изключително оспорван и емоционален двубой отстъпиха с 44:45, като останаха на крачка от медалите.\n\nВ индивидуалната надпревара Мариела Георгиева завърши на 11-то място от 66 участнички. Сиана Епитропова се класира 20-та, а Виктория Витлиемова, за която това беше първи международен турнир, е 23-та.\n\nКадетите ни също показаха характер, като най-добре се класира тимът ни в отборната надпревара. Николай-Томас Георгиев, Никола Господинов и Михаил Стайков спечелиха първия си двубой срещу петия отбор на Полша с 45:21, след което отстъпиха пред втория отбор на Полша с 35:45 и завършиха турнира на пето място.\n\nВ индивидуалния турнир при кадетите Никола Господинов завърши 14-ти, Николай-Томас Георгиев е 29-ти, а Михаил Стайков – 84-ти.",
    "Полковник Баранец: Едно решение на Зеленски ще доведе до война между Полша и Русия": "https://blitz.bg/analizi-i-komentari/polkovnik-baranets-edno-reshenie-na-zelenski-shche-dovede-do-voyna-mezhdu-polsha-i-rusiya_news910680.html Blitz.bg\n\nРешение на президента на Украйна може да доведе до война между Русия и Полша. За това говори военният наблюдател Виктор Баранец в интервю.\n\nПолският министър на отбраната Мариуш Блашчак призова Полша да се подготви за война с Русия. По негово мнение, в рамките на 3-10 години ще започне открит конфликт, така че е необходимо да се превъоръжи цялата полска армия, независимо от разходите.\n\nТова не е първото агресивно изказване на Варшава. Този път обаче изглежда доста сериозно. Както Виктор Баранец, полковник в оставка и военен наблюдател на Комсомолская правда, отбеляза в интервю за кореспондента на PolitRussia, има три основателни причини да се смята, че Полша наистина може да влезе в открита война с Руската федерация.\n\n„Някой ще си помисли, че това е поредната полска глупост, но аз не мисля така. Първо: Полша вече участва във войната с Русия на територията на Украйна и кой ще каже, че това не е така? Въпрос номер две: как участва тя? Тя участва с оръжия и персонал.\n\nПолски батальони са забелязани край Днепър, има ги и в посока Херсон, има ги и край Харков. Има полски наемници. Наскоро те бяха размазани от нашия \"Калибър\", когато се криеха в хостел в Харков. Трето: Полша вече понася човешки и материални жертви“, каза колумнистът от КП.\n\nСпоред Баранц в близко бъдеще може да избухне война поради решение на украинския президент Володимир Зеленски. Според полковника до края на руската спецоперация полските власти ще искат да въведат армията на територията на западните украински региони.\n\nОфициално това ще стане по искане на Зеленски, смята полковникът. При такъв сценарий сблъсъкът между въоръжените сили на РФ и редовната полска армия ще бъде почти неизбежен.\n\n„Представете си, че спецоперацията вече е към своя край. Какво казва Полша: „Вовка (Зеленски – бел. ред.), проляхме кръв за теб, похарчихме пари, загубихме оръжие. Защо трябва да бягаме в Полша с празни джобове? Дайте ни парче от земята, която винаги е била полска. Никога не си имал Лвов, забрави го.\n\nКиев ще се откаже с надеждата, че полската армия ще се установи в Западна Украйна. И в този момент ще се приближим. Със сигурност ще се справим със Западна Украйна и ще има полски войски. Това ще бъде пряка руско-полска война. Ще се бием с поляците, докато не избягат извън границите на Украйна“, каза Баранец.\n\nПо думите на полковника, в Москва дълго време са помнили каква роля са изиграли полските власти в разпалването на украинския конфликт. Има и съзнание, че Полша се превръща в антируски плацдарм за НАТО. Както припомня Баранец, отдавна се говори за разполагане на американските ядрени оръжия в Полша, които сега са разположени в Германия.\n\nПо-рано PolitRussia разказа как пристигането на Путин в Калининград предизвика паника в Полша.",
    "Отмениха концерт на Роджър Уотърс в Полша заради коментари за войната в Украйна": "© Концерти на съоснователя на Pink Floyd Роджър Уотърс в полския град Краков бяха отменени в неделя, след като коментарите на артиста за войната в Украйна предизвикаха буря от критики, съобщава Reuters.\n\n\n\nУотърс трябваше да се появи в Краков следващия април, но съобщения в полските медии за отворено писмо, което той е написал до първата дама на Украйна Олена Зеленска, призовавайки я да помоли съпруга си да избере \"различен път“ и критикувайки Запада, че доставя оръжие на Украйна, провокира яростна обратна реакция.\n\n\n\n\"Live Nation Polska и Tauron Arena Krakow отмениха концерта на Роджър Уотърс“, съобщиха организаторите в изявление на уебсайта на залата. Те не уточняват причината за отмяната.\n\n\n\nВ събота държавната информационна агенция PAP съобщи, че говорител на Tauron Arena е казал, че мениджърите на Уолтърс са отменили концерта, без да посочват причината.\n\n\n\nПолша се счита за един от най-верните съюзници на Киев и обществената подкрепа за украинската кауза е много висока, отбелязва агенцията.\n\n\n\nМестните съветници в Краков трябваше да гласуват резолюция, обявяваща Уотърс за \"персона нон грата“ в сряда.\n\n\n\nВ публикация в социалните медии Уотърс заявява, че не е вярно, че той или ръководството му са отменили концертите и критикува местния съветник Лукаш Вантух за гласуването да бъде обявен за нежелан в старата полска столица.\n\n\n\n\"Лукаш Вантух заплаши, че ще проведе среща с искане съветът да ме обяви за \"персона нон грата“ заради публичните ми усилия да насърча всички участници в катастрофалната война в Украйна, особено правителствата на САЩ и Русия, да работят за преговори мир“, написа Уотърс в публикация във Фейсбук. \"Ако г-н Лукаш Вантух постигне целта си и моите предстоящи концерти в Краков бъдат отменени, това ще бъде тъжна загуба за мен, защото очаквах с нетърпение да споделя моето послание за любов с народа на Полша“.\n\n\n\nВ ответна публикация във Фейсбук в неделя сутринта, Вантух анонсира, че е в Украйна и ще коментира изявлението на Уотърс вечерта.",
    "Митинг в Москва в подкрепа на референдумите, Полша отказа да приема дезертьори от Русия": "16428 Скрийншот: Телеграм\n\nМитинг под мотото \"Не изоставяме своите\" започна на Манежния площад в Москва в подкрепа на референдумите в Донбас, Херсон и Запорожие, съобщава РИА \"Новости\". На площада са се събрали хиляди хора с руски знамена.\n\nСпоред украинското онлайн издание \"Политика\" мероприятието е организирано от Кремъл и по-точно от подкрепящата властта организация \"Народен фронт\" в подкрепа на присъединяването на четирите украински области в състава на Руската федерация.\n\nТакива митинги са планирани и в други големи градове на страната. Опозиционните руски медии съобщават, че на мероприятията се извозват организирано студенти, служители, работещи на бюджетна издръжка, както и партийни активисти. Митинг-концерт се проведе и в Симферопол, на полуостров Крим.\n\nАктьорът и директор на театъра, наречен на Олег Табаков - Владимир Машков, беше сред ораторите в подкрепа на населението на Донбас.\n\nЗападният свят вече осъди референдумите в ДНР, ЛНР, Херсонска и Запорожска област като незаконни и заяви, че те няма да бъдат признати от международната общност, тъй като нарушават териториалната цялост на Украйна. Г-7 също се присъедини към тази позиция, както и България в лицето на Външно министерство и президента Румен Радев.\n\nМеждувременно опозиционното издание \"Медуза\" съобщава, че в руската армия ще бъдат призовани с повиквателни 1 200 000 руснаци. Твърди се, че мобилизираните от Москва ще бъдат до 16 000, а от Санкт-Петербуг 3 200 души. Готви се и мащабна мобилизация в селските райони, тъй като там \"няма медии, опозиция и е налице по-голяма подкрепа за войната\".\n\nПо-рано \"Нова газета\" твърдеше, че става въпрос за милион души, които ще бъдат мобилизирани, докато Кремъл нарече това фейк и продължи да твърди, че става дума само за 300 000 души, по думите на военния министър Шойгу.\n\nМеждувременно Полша заяви, че няма да приема руснаци, които искат да избегнат мобилизацията.\n\nСтанислав Жарийн, който отговаря за сигурността на информацията в полското правителство, заяви, че страната му няма да ги приема, съобщава ТАСС. \"Ние не сме длъжни да приемаме такива хора масово. Тези хора може да представляват опасност за нашата страна\", каза той. И подчерта, че Полша не е длъжна да възприема дезертьорството като бунт против властта в Русия или срещу войната в Украйна. Ден по-рано пък Германия заяви, че ще прави обратното и ще дава убежище на избягалите от военна мобилизация руснаци.",
    "Полша хвърли поредната бомба на Евробаскет, след като детронира Словения и Дончич": "Полша хвърли поредната бомба на Европейското първенство, след като стана последният отбор, класирал се за полуфиналите на турнира. Поляците детронираха настоящия шампион Словения в драматичен и напрегнат мач с 90:87, за да си осигурят двубой с Франция, който преди това победи много трудно Италия след продължения.\n\nПоляците направиха фантастично първо полувреме, в което надиграха словенците. Дончич и компания се върнаха в мача в третата част и изоставаха с 63:64.\n\nВ крайна сметка Дончич бе изхвърлен от игра с пет лични фаула, след което поляците се върнаха в мача и поведоха с 89:82, преди Драгич да вкара тройка, а при следващата атака Полша загуби топката и Драгич вкара за 90:87 31 секунди преди края.\n\nНа финала обаче словенците не направиха нарушение и в крайна сметка бяха елиминирани.\n\nДежавю: Франция победи Италия със същата рецепта\n\nНовините на Dsport и във Facebook, Viber, YouTube и TikTok!",
    "Украинците започват да устройват стачки във фабрики в Полша": "/Поглед.инфо/ Украинците започнаха да протестират срещу нарушаването на трудовите им права в Полша. Наскоро имаше стачка във фабрика за производство на коледна украса и играчки в полския град Гливице.\n\n18-годишният бежанец Роман каза, че работодателите удържат пари на украинците заради обедната почивка, но такива мерки не се прилагат за поляците.\n\n„Ние трябва да работим по 10-15 часа на ден, плащат дребни стотинки“, каза той.\n\nУкраинка на име Галина си е намерила работа във фабрика близо до Вроцлав. Тя разказа, че е била принудена да живее \"като добитък\": в малка стаичка има четири легла. Много малко хора могат да си позволят да наемат отделен апартамент, отбеляза тя.\n\n\"Цял ден „ореш“, прекарваш нощта и от сутринта обратно на работа. Получаваш пари, достатъчни само за да оцелееш\", каза Галина в интервю за Strana.ua.\n\nСлед началото на спецоперацията в Украйна мигрантите станаха много повече. Тогава полските работодатели се възползваха от ситуацията и направиха условията на работа още по-трудни, надявайки се, че украинците все пак ще работят, тъй като нямат друг изход.\n\nПревод: ЕС\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Полша откри плавателен канал към Балтика, за да избегне преминаването през руски териториални води": "Полша откри днес нов плавателен канал, който ще позволи корабите вече да не трябва да получават разрешение от Русия, за да плават от Балтийско море до пристанищата, намиращи се в лагуната на Висла.\n\n/ЛМ/",
    "Европейските съдии съдят ЕС заради милиардите за Полша": "Четирите най-големи съдийски организации в Европа атакуваха пред Съда на ЕС решението да се предостави достъп на Полша до милиардите от Плана за възстановяване.\n\nПрез миналата година достъпът до парите бе блокиран след няколко решения на Съда на ЕС, в които съдът видя сериозен риск за независимостта на полските съдии от вмешателството на правителството.\n\nПрез юни тази година Съветът на ЕС и Европейската комисия дадоха зелена светлина за достъпа на Варшава до парите, ако бъдат изпълнени три условия, свързани със съдебната реформа в страната.\n\nПървото е дисциплинарната камара на Върховния съд на Полша да бъде разпусната и заменена с независим съд. Второто условие бе режимът за дисциплинарна отговорност на съдиите да бъде реформиран. Третото условие е съдиите, които са били засегнати от решенията, взети от Дисциплинарната камара да имат право делата им да бъдат гледани от новата камара.\n\nПолша има възможност да усвои близо 24 милиарда евро безвъзмездни средства от ЕС и 12 милиарда евро нисколихвени кредити.\n\nЧетирите най-големи съдийски организации обаче посочват, че поставените три условия не дават гаранции за ефективна защита на независимостта на съдиите в Полша и пренебрегват досегашните решенията на Съда на ЕС.\n\nНа тази позиция са Асоциацията на европейските административни съдии (AEAJ), Европейската асоциация на съдиите (EAJ), “Съдии за съдии“ (Rechters voor Rechters) и Европейски магистрати за демокрация и свободи (MEDEL).\n\n\"Решението на Съвета на ЕС уязвява положението на отстранените съдии в Полша: например Съдът на ЕС постанови, че полските съдии, засегнати от незаконни дисциплинарни процедури, трябва незабавно да бъдат възстановени на работа, без забавяне или процедура, докато третото условие предвижда въвеждане на процедура, можеща да продължи повече от една година, с несигурен изход“, се казва в иска.\n\nСпоред съдиите решението на Съвета на ЕС уязвява и европейската съдебна система като цяло, както и положението на всеки един европейски съдия.\n\n“Всички съдии от всяка отделна държава-членка са и европейски съдии, които трябва да прилагат правото на ЕС в рамките на система, основана на взаимно доверие. Ако съдебната система на една или повече държави-членки вече не предлага гаранции за независимост и зачитането на основните принципи на върховенството на закона, цялата европейска съдебна система безспорно е засегната\", коментират съдийските организации."
}