{
    "ОАЕ и Германия се договориха за доставка на дизелово гориво...": "1884210\n\nНационалната петролна компания на Обединените арабски емирства (ОАЕ) ADNOC и германската Wilhelm Hoyer GmbH & Co. се договориха за доставка на дизелово гориво. Беше заявено, че компанията на ОАЕ се е съгласила да доставя 250 хиляди тона дизелово гориво на месец през 2023 г.\n\nСпоред новините на информационната агенция на ОАЕ WAM президентът на ОАЕ Мохамед бин Зайед Ал Нахаян се срещна с германския канцлер Олаф Шолц, който е на посещение в страната като част от обиколката му в Персийския залив.\n\nПо време на срещата бяха обсъдени начини за сътрудничество за развитие на всеобхватно стратегическо партньорство между ОАЕ и Германия, на регионално и международно ниво.\n\nНа церемонията, на която присъстваха и президентът на ОАЕ Ал Нахаян и германският канцлер Шолц, бяха подписани редица споразумения в областта на енергетиката между съответните институции и компании на двете страни.\n\nБеше постигнато споразумение между националната петролна компания на ОАЕ ADNOC и германската енергийна компания Hoyer за доставка на до 250 000 тона дизелово гориво на месец през 2023 г.\n\nСъгласно споразумението, подписано между ADNOC и германската енергийна компания RWM, беше посочено, че националната петролна компания на ОАЕ ще достави на германската компания втечнен природен газ, а първата доставка ще бъде направена в края на 2022 г.\n\nГерманският канцлер Шолц, който вчера посети Саудитска Арабия в рамките на обиколката си в Залива, днес отиде в Катар след контактите си в ОАЕ.\n\nВ германските медии се появи новина, че Шолц е бил на обиколка в Персийския залив, за да води преговори и споразумения в областта на енергетиката.",
    "ОАЕ искат предсрочно да увеличат добива си на петрол, какво ги спира": "Обединените арабски емирства (ОАЕ) - един от основните конкуренти на Русия в областта на петролната индустрия - планират да достигнат показатели за добив на петрол от 5 милиона барела на денонощие още до 2025 г. - въпреки че по-рано беше планирано да достигнат това ниво чак към 2030 г., пише Bloomberg.\n\nПромяната в плановете за целевите показанели по добив на петрол, е свързана с желанието на ОАЕ да печелят колкото се може повече от изкопаемите горива, преди светът да премине към по-чисти енергоносители, посочва агенцията.\n\nНовата цел за добив на 5 милиона барела петрол на денонощие до 2025 г., обаче ще бъде изключително трудно да бъде постигната, отбелязват експерти. Освен това, разходите за реализирането на многото проекти за добив на петрол в страната рязко ще нараснат.\n\nЗатова първоначално националната петролна компания на Абу Даби Adnoc и правителството на страната се опитаха да съгласуват достигане на нивото от добив на 5 милиона барела петрол на денонощие, да се осъществи до 2027 година.\n\nНаскоро Adnoc се обърна към международни партньори, които участват в разработването на местни находища за петрол, с молба да осигурят дългосрочно нарастване на добива на нефт от 10% и повече.\n\nИзточници на Bloomberg смятат, че ако ОАЕ все пак успеят да увеличат добива на нефт до набелязяните нива до 2025 г., то тогава към 2030 г., страната ще се стреми да добива по 6 милиона барела петрол на денонощие.\n\nПонастоящем ОАЕ са обвързани с ограниченията върху добива на петрол в рамките на квотите на ОПЕК+. Страната има капацитет да добива 4 милиона барела нефт на денонощие, но е принудена да добива само по 3,4 милиона барела.\n\nНезависимо от това, от компанията Adnoc смятат, че на света все още са необходими петрол и природен газ, за ​​да поддържа енергийната си сигурност. И затова, в контекста на енергийния преход, \"е много важно да има барели петрол на достъпни цени, добити с възможно най-малко изхвърлени в атмосферата въглеродни емисии\".\n\nНа 3 август страните участници в петролния картел ОПЕК+, където влиза и Русия, се споразумяха от септември да увеличат добива само със 100 хиляди барела на денонощие, а такива количества се потребяват в световен мащаб в рамките на само 86 секунди.\n\nРешението за ниския ръст на добива на петрол, беше обяснено тогава от Reuters, със стремежа да се запазят резерви от мощности в случай на енергийна криза през зимата.\n\nНезависимо от това, на 5 септември ОПЕК+ реши да намали добива на петрол със същите тези 100 000 барела на денонощие, и така на практика се върна към нивата на квотите за добив, действащи през август.",
    "Още едно известно име подписа в ОАЕ": "Още едно известно име подписа с клуб от ОАЕ след Миралем Пянич, Костас Манолас и Адел Таарабт. Халфът Алан смени Евертън с Ал Уахда. 31-годишният бразилец премина успешно медицински изследвания и подписа договор за 2 години с новия си клуб.\n\nАлан премина при \"карамелите\" през лятото на 2020 година, като за него бяха платени над 20 млн. евро на Наполи. Полузащитникът изигра 57 мача за мърсисайдци.\n\nОт началото на сезона бразилецът не се появи на терена в нито един мач за отбора на Франк Лампард.",
    "ОАЕ получи 20 бойни дрона от Турция, иска да купи още": "Турция достави 20 бойни дрона на Обединените арабски емирства този месец, съобщава \"Ройтерс\", позовавайки се на двама турски източници.\n\nМеждународното търсене на дроновете на турската компания Baykar нарасна след въздействието им в конфликтите в Сирия, Украйна и Либия.\n\nСега ОАЕ и техният съюзник Саудитска Арабия се надяват да използват сближаването си с Турция, за да се противопоставят на нарастващото предизвикателство от страна на Иран и неговите проксита.\n\nДвете арабски държави понасят атаки с безпилотни самолети срещу градове и петролни съоръжения, за които обвиняват свързаните с Иран бойци хути в Йемен.\n\nИзточник твърди, че Абу Даби и Рияд са преговаряляи за придобиване на дронове Bayraktar TB2 от Анкара. По време на преговорите с ОАЕ те решиха бързо да доставят 20 въоръжени дрона, посочи той и добави, че апаратите са били изпратени по-рано този месец.\n\nВисокопоставен турски служител е потвърдил, че Турция е доставила няколко дрона на ОАЕ, като Абу Даби иска да получи още. Саудитска Арабия също иска да закупи дронове и да създаде фабрика за производството им, посочи служителят.\n\nПо негови думи Baykar разглежда саудитското искане, но това е стратегическо решение на президента Реджеп Тайип Ердоган. Той допълни, че други въпроси, като саудитските инвестиции в Турция, \"не се движат толкова бързо, колкото е възможно\".\n\nЕдинствените други производствени мощности на компанията извън Турция се изграждат в Украйна.\n\nКъм момента Baykar произвежда по 20 дрона Bayraktar TB2 на месец.\n\nВисшият турски служител разкри, че има заявки за въоръжени дронове от много страни и региони. \"Някои държави, които са ги закупили, отправят допълнителни искания. Те са много доволни от резултатите, но технически не е възможно да се задоволи цялото търсене\", обясни той.\n\nВъпреки че турските дронове не могат да се сравнят с технологията на моделите, произведени от лидерите на пазара Израел и САЩ, те са по-евтини и имат по-малко ограничения за износ. Те също така се представят по-добре от китайските или иранските дронове, които Русия е разположила в Украйна.",
    "Пулев: От най-големия фонд на ОАЕ идват за партньорства с наши иновативни предприятия": "Новини\n\nОт България\n\nПулев: От най-големия фонд на ОАЕ идват за партньорства с наши иновативни предприятия\n\nАВТОР: publics.bg\n\n\n\n© Пресцентър на Министерство на иновациите и растежа\n\n\n\nПари за иновации има. Планът за възстановяване и устойчивост (ПВУ) работи. Само по линия на Министерството на иновациите и растежа (МИР) по ПВУ до края на годината за микро-, малките и средните компании има предвидени 600 млн. лв. с основен фокус – иновации. Освен осигуряване на необходимия ресурс, работим приоритетно и по друга ос - стратегическо партниране по темата за иновациите. От най-големия фонд на ОАЕ идват у нас в края на седмицата, именно тук в София тех парк, за партньорства с български иновативни предприятия.\n\nТова заяви министърът на иновациите и растежа Александър Пулев, който заедно с Мария Габриел, еврокомисар за иновации, научните изследвания, култура, образование и младеж, откри Български иновационен форум 2022 в София тех парк. Министър Пулев подчерта големия успех на първата отворена в България мярка за бизнеса по ПВУ, по която се кандидатстваше до 21 септември. „Над 2500 фирми кандидатстваха, а очакванията ни бяха за около 1300 проектни предложения. 260 млн. лв. ще получи малкият и среден бизнес за иновации и модернизация по нея“, заяви на форума Пулев. Той информира още, че до дни се отваря и втора процедура по ПВУ - за ИКТ решение и киберсигурност. Тя е с бюджет 30,6 млн. лв. и с мярката предприятията ще могат да си направят уебсайтове, мобилни приложения, онлайн магазини, системи за управление и др. Българските компании могат да получат грантове от 3000 лв. до 20 000 лв., като няма да се налага съфинансиране, стана ясно още от думите му.\n\n„Предстои да отворим за кандидатстване и третата мярка за бизнеса по ПВУ – тя е за изграждане на ВЕИ за собствено производство и съхранение на енергия (фотоволтаици и батерии) с бюджет 200 млн. лв., а четвъртата е за иновации, развойни дейности и интелектуална собственост с общ бюджет от 120 млн. лв.“, каза още министърът. Пулев подчерта, че по линия на структурните фондове на ЕС от следващата година МИР ще насочи фокус към подкрепа на микро-, малки и средни предприятия, научни центрове, стартъпи, иновационни и високотехнологични компании. Две от програмите са на обща стойност 5 млрд. лв. и са в процес на одобрение от Европейската комисия.\n\nЕдната е Програма „Конкурентоспособност и иновации в предприятията“ 2021-2027 с бюджет около 3 млрд. лв., а другата е „Програма за научни изследвания, иновации и дигитализация за интелигентна трансформация“ с бюджет от 2,14 млрд. лв. МИР е в пълна мобилизация да осигури средства за българския бизнес и научна и изследователска общности. Надяваме се съвместните усилия да бъдат продължени и от следващите управляващи в името на развитието на иновационния потенциал на страната, стана ясно от думите на министъра. Припомняме, че в началото на месеца министър Пулев подписа в Абу Даби меморандум за стратегическо партньорство в областта на технологиите на бъдещето с водещата технологична организация на ОАЕ, зад която са капиталите на държавния инвестиционен фонд на Абу Даби и американски специализиран технологичен фонд.\n\nСтруктурата разчита на екип от учени и инженери на световно ниво и е специализиран в развойна дейност във високи технологии, а от скоро реализира и директни инвестиции в сферата на дигиталната свързаност, изкуствения интелект, като и ще осъществява допълнителни дялови инвестиции в иновативни стартиращи компании. Очаква се в края на седмицата представители на организацията да пристигнат у нас. Събитието „Нова европейска иновационна стратегия – възможности и предизвикателства“ е организирано от Изпълнителната агенция за насърчаване на малки и средни предприятия (ИАНМСП) и платформата „Български иновационен форум“. В него участва и министърът на образованието проф. Сашо Пенов, председателят на БАН акад. Юлиан Ревалски, представители на бизнеса, академичните среди и др.",
    "Израел ще продаде система за противовъздушна отбрана на ОАЕ, твърдят източници": "© Израел се е съгласил да продаде усъвършенствана система за противовъздушна отбрана на Обединените арабски емирства, съобщиха двама източници, запознати с въпроса, като това е първата подобна известна сделка между тях, откакто двете държави установиха връзки през 2020г., предаде Reuters.\n\n\n\nСделката потвърждава как за някои арабски държави разрешаването на продължаващия от десетилетия израелско-палестински конфликт вече е засенчено от националните приоритети, като сигурността и икономиката.\n\n\n\nИзраел и съюзените със САЩ ОАЕ споделят общ страх - Иран да се сдобие с ядрено оръжие, амбиция, която Техеран отрича.\n\n\n\nЗапитан дали Израел предоставя на ОАЕ системи за противовъздушна отбрана, председателят на парламентарната комисия по външни работи и отбрана Рам Бен-Барак заяви по израелското радио, че има широко сътрудничество с ОАЕ, но отказа допълнителен коментар.",
    "Обединените арабски емирства се готвят да изстрелят първия си ровър към Луната през ноември": "Обединените арабски емирства (ОАЕ) ще изпратят първия си безпилотен ровър към Луната през ноември, съобщи АП.\n\nАпаратът „Рашид“, кръстен на дубайската управляваща фамилия, ще бъде изстрелян от космическия център „Кенеди“ във Флорида в периода между 9 и 15 ноември, обясни пред вестник „Нешънъл\" Хамад ал Марзуки, мениджър на мисията. Точната дата ще бъде уточнена през следващия месец.\n\nРовърът ще бъде изведен на борда на ракета „Фалкон 9\" на компанията \"Спейс екс“ и се очаква да достигне Луната през март догодина. Проектът е съвместен с Япония.\n\nТестовете вече са приключили и резултатите са радващи, съобщи Хамад ал Марзуки.\n\nМисията е част от стратегия на ОАЕ за се превърне в значим играч в космическата надпревара. Ако лунната мисия е успешна, ОАЕ и Япония ще се присъединят към САЩ, Русия и Китай. Засега само тези три страни са успели да изпратят свой апарат на лунната повърхност.\n\nСателит на ОАЕ вече обикаля около Марс с цел изучаване на атмосферата на Червената планета. В тази мисия ОАЕ си партнират с японската компания „Мицубиши“. Сателитът е в орбитата на Марс от февруари 2021 г.\n\nРовърът „Рашид“ трябва да изследва лунната повърхност. 10-килограмовия апарат е снабден с две камери с висока резолюция и много други инструменти.\n\nОАЕ имат амбицията да изградят човешка колония на Марс до 2117 г., отбелязва АП.",
    "УАМ: Седмото издание на Форума на писателките от Обединените арабски емирства акцентира върху литературата и изкуствения интелект": "Под патронажа на съпругата на Негово Височество владетеля на Шарджа, Шейха Джавахер бинт Мохамед Ал Касими, председател на Върховния съвет по семейни въпроси в Шарджа, седмото издание на Форума на писателките в Обединените арабски емирства (ОАЕ), организиран от Културния и медиен офис на Върховния съвет по семейни въпроси ще бъде открито идния понеделник сутринта, предаде информационната агенция на ОАЕ – УАМ.\n\nВ четиридневното събитие от 26 до 29 септември с тема „Литература и изкуствен интелект“ ще участват около 25 писатели и поети от емирствата. Сесиите включват диалектическата връзка между съвременната литература и читателя, а също [образа на] града от емирствата в романите на емирствата.\n\nСалха Габиш, директор на Службата за култура и медии, каза: „По време на предишното си издание и до днес Форумът на писателките на ОАЕ е в крак с много литературни и културни въпроси, които са свързани главно с творби, създадени от жени, както и с повдигнатите въпроси за връзката на литературата с живота и човека и всички промени, наложени от съвременния живот.\"\n\nТя добави: „Няма съмнение, че творчеството не е изолирано от всичко това, а по-скоро отразява образа на текущата реалност, предвиждайки бъдещето с визията, която творецът има, основана на текущия човешки продукт във всички области. Затова избрахме тази година лозунга на литературата и изкуствения интелект, за да зададем въпроса „Може ли изкуственият интелект да служи на литературата и творчеството, особено след като чухме за стихове, съставени от роботи, както каза един от западните поети?“.\n\n(Тази информация се разпространява от БТА по споразумение с агенция УАМ)",
    "Наши митничари спасиха фазани от защитени видове, готвени за износ в ОАЕ": "Митнически инспектори от сектор \"Авиоконтрол\" в ТД Митница \"София\" спасиха 6 фазана от три защитени вида. Птиците са били предназначени за износ за Обединените арабски емирства (ОАЕ).\n\nНа 15.09.2022 г. митнически служители на МП \"Летище София – Товари\" извършват проверка на пратка от България за ОАЕ с живи фазани, изпратена от физическо лице - български гражданин. Птиците са по два броя от защитените видове Елиотов фазан, Седлат фазан и Сатир трагопан фазан и попадат в Приложение A и Приложение C на Регламент (ЕО) № 338/97 на Съвета от 9 декември 1996 година относно защитата на видовете от дивата флора и фауна чрез регулиране на търговията с тях.\n\nМитническите инспектори установяват, че фазаните са редовно декларирани като товар, но при съвместна проверка със служители на Регионална инспекция по околната среда и водите - София и \"Граничен контрол\" към Българската агенция за безопасност на храните, се потвърждава, че за първите два вида фазани няма издадени разрешителни по CITES за износ, а за третия вид няма разрешително по CITES за износ или друг сертификат, указващ произхода.\n\nПодобно нарушение се санкционира с глоба в размер на от 100 до 200% от митническата стойност на стоките. Фазаните са настанени в Зоологическата градина в София.\n\nСнимка: Агенция \"Митници\"\n\nХаресайте страницата ни във Facebook ТУК",
    "БТА :: АНА-МПА: Обединените арабски емирства ще бъдат почетната страна на 86-ия Международен солунски панаир през септември": "86-ият Международен панаир в Солун ще се проведе на 10-18 септември 2022 г., като тази година Обединените арабски емирства (ОАЕ) са почетна страна, предаде специално за БТА гръцката агенция АНА-МПА. ОАЕ възнамерява да участва с голям брой фирми и агенции, представляващи западноазиатската страна, с фокус върху технологиите и инвестициите.\n\nОАЕ ще заеме палата 13 в изложбения център и ще представи най-напредналите сектори на своята икономика, потенциалните области за сътрудничество с гръцкия бизнес и перспективите, създадени от последните действия за по-нататъшно укрепване на връзките между Гърция и ОАЕ на национално ниво.\n\nЦикас от Международния солунски панаир: Емирствата виждат Солун като „мост“ към пазарите на Балканите и Югоизточна Европа\n\nПриемането от страна на ОАЕ на поканата на Гърция да участват като почетна страна в 86-ия Международен панаир в Солун се дължи на желанието им да подобрят бизнес отношенията си с Гърция и да се възползват от ключовата позиция на Солун като мост към Балканите и Югоизточна Европа, каза президентът на „ТИФ-Хелекспо“ (TIF-Helexpo SA) Тасос Цикас пред Атинско-македонската информационна агенция (АНА-МПА).\n\nЩо се отнася до решението на „ТИФ-Хелекспо“ да отправи тази покана към ОАЕ, той посочи две причини: първо, фактът, че страната е от стратегически интерес за Гърция на бизнес ниво, и второ, че днес няма достатъчно бизнес партньорства между двете страни, така че има голямо пространство за действие, докато се отварят важни перспективи.\n\nГоворейки пред агенция АНА-МПА, той каза, че на 86-ия Солунски панаир ще присъстват приблизително 60 важни компании, организации и институции от различни сектори и само за пет дни ще се проведат около 300 бизнес срещи.\n\nОтношенията между Гърция и ОАЕ са изключителни, каза посланик Алмазруи\n\nПреди 86-ия Международен панаир в Солун посланикът на Обединените арабски емирства Сюлейман Алмазруи определи двустранните отношения на страната му с Гърция като изключителни.\n\n„ОАЕ и Гърция, както знаете, споделят отлични двустранни отношения, които бяха надградени през ноември 2020 г. по време на посещението на гръцкия министър-председател в ОАЕ и подписването на Съвместната декларация за стратегическо партньорство между двете страни. Ето защо посолството обърна специално внимание на изграждането и насърчаването на двустранните икономически отношения, които бяха потвърдени по време на второто посещение на гръцкия министър-председател в Обединените арабски емирства миналия май (2022 г.), когато бяха подписани 12 важни споразумения и беше обявено създаването на фонд от 4 милиарда евро за инвестиции в Гърция“, каза посланикът на ОАЕ пред агенция АНА-МПА.\n\nОбединените арабски емирства, както той обясни, идват на Солунския панаир, водени от министъра на икономиката Абдула бин Тук Ал Мари, с впечатляващо участие на компании и организации и с целта, от една страна, да се проучат възможните области на сътрудничество с гръцки компании , а от друга по-нататъшно укрепване на икономическите отношения с Гърция.\n\n(Това е новина от деня в Гърция, избрана от агенция АНА-МПА за публикуване от БТА съгласно споразумението за обмен на информация и професионално сътрудничество, което предвижда всеки ден националните информационни агенции на България и Гърция да си разменят директно избрана от другата агенция новина на деня от съответната страна, а другата агенция да я публикува на своя интернет сайт без промяна с изрично посочване и цитиране на партньора й като източник.)",
    "България с първи стъпки да се договори с ОАЕ за екстрадиция на обвиняеми": "Българи, които живеят в Дубай, са издирвани у нас. Сред тях са Васил Божков, Иван Танев - Универсалния. Божков е с 19 висящи обвинения по 4 различни дела и не може да бъде екстрадиран. Причината е, че няма спогодба между България и ОАЕ за екстрадиране на обвиняеми. А тези, които са инвестирали в Дубай, се ползват със закрила.\n\nКрум Зарков е направил първите стъпки България да се договори с ОАЕ за екстрадицията на обвиняеми. Тече и обсъждане на меморандум с емирствата за сътрудничество в различни сфери.\n\n\"Не са само тези популярни имена, които излизат в публичното пространство. Много са българските граждани, към които се водят дела. Получаваме много молби, които съгласно законодателството на Обединените арабски емирства, трябва да изпратим към техен представител и той да поеме следващите действия. До този момент не сме получавали никога отговор от ОАЕ. Не искам да предизвикам дипломатически скандал, не казвам, че е тенденциозно. Надявам се с това сътрудничество да решим дългогодишни проблеми. Десетки години хора със сериозни обвинения се укриват в Дубай. Това е една от големите цели на ведомството\", заяви служебният правосъден министър Крум Зарков в студиото на \"Опорни хора\".\n\nТой коментира пред Bulgaria ON AIR недоволството и протестите на СДС за сградата, която трябва на напуснат на \"Раковски\" 134.\n\n\"Относно обвиненията, че сградата на СДС, ще се ползва от Европейската прокуратура, нямам никакви угризения. Не е направено тенденциозно, просто сградата не се ползва от 2017 година. И дори няма да коментирам обвиненията на СДС, че го правя с някакви задни цели. Моля Ви, звучи несериозно\", каза Зарков.\n\n\n\n",
    "Министър Никола Стоянов ще участва в делегация на президента Румен Радев в ОАЕ": "© Министерство на икономиката и Министърът на икономиката и индустрията Никола Стоянов ще бъде част от делегацията на президента на Република България Румен Радев в Обединени арабски емирства (ОАЕ) на 1 и 2 септември 2022 година, съобщиха от Министерство на икономиката и индустрията. Визитата е по покана на президента на ОАЕ и владетел на Абу Даби Н.В. Шейх Мохамед бин Зайед Ал Нахаян.\n\n\n\nОчаква се по време на посещението да се проведе бизнес форум с участието на наши компании, организиран от Търговската камара на Абу Даби. Министър Стоянов ще парафира Споразумение за насърчаване и взаимна защита на инвестициите между Правителството на Република България и Правителството на Обединените арабски емирства.\n\n\n\nПо време на визитата ще бъдат представени и възможностите за инвестиции в България, както и мерки за насърчаване на търговския стокообмен между двете държави.\n\n\n\n",
    "Сръбският президент Вучич договори в ОАЕ заем от 1 млрд.": "Министърът на финансите на Сърбия Синиша Мали е подписал много важно споразумение в Обединените арабски емирства, според което Сърбия получава „един милиард при невероятни условия, при почти невъзможен лихвен процент“. „Това на практика е подарък“, каза президентът Александър Вучич, който с делегация е на посещение в Обединените арабски емирства (ОАЕ). Там той се срещна с шейх Мохамед бин Зайед, съобщават сръбски медии.\n\nВучич изтъкна, че ОАЕ уважават независимостта и позициите на Сърбия и страната може да разчита на този партньор в трудни моменти, предаде БТА.\n\nТова, което е важно за нас – Белград на вода, много инвестиции, но най-важното е, че когато ни е трудно, можем да разчитаме на Емирствата, каза Вучич.\n\nТой припомни, че ОАЕ са помогнали на Сърбия по време на пандемията от КОВИД-19, а през 2014 г., когато състоянието на финансите е било трудно и когато Сърбия е въвела мерки за фискална консолидация, шейх Мохамед и емирствата също са помогнали.",
    "Германският канцлер Олаф Шолц е с коронавирус": "1724 Снимка: БТА/АР\n\nГерманският канцлер Олаф Шолц днес е дал положителна проба за коронавирус, съобщи неговият говорител Щефан Хебещрайт, цитиран от ДПА.\n\n64-годишният Шолц е проявил симптоми на лека настинка и веднага се е изолирал, след като научил резултата си за COVID. Той е отменил участието си във всички събития през тази седмица, припомня ТАСС. В момента канцлерът е в Берлин.\n\nМиналата седмица канцлерът взе участие в Общия дебат на 77-та сесия на Общото събрание на ООН в Ню Йорк, а вчера се завърна от пътуване в страните от Залива. Той посети Саудитска Арабия, Обединените арабски емирства и Катар. Основната тема на преговорите беше осигуряването на газови доставки за Германия.\n\nГермания и Обединените арабски емирства (ОАЕ) подписаха вчера споразумение, което предвижда арабската държава да достави през 2022 г. и 2023 г. на Берлин втечнен природен газ и дизел. Шолц се срещна с президента на ОАЕ Мохамед бин Зайед Ал Нахаян, който също присъства на подписването и \"приветства\" споразумението за енергийна сигурност, добавя WAM.\n\nОфициалният документ предвижда износ на втечнен природен газ за Германия (ВПГ) в края на 2022 г., а след това доставки на допълнителни количества през 2023 г.\n\nОсведомителната агенция WAM съобщава за директна доставка на дизел този месец и за споразумение за доставка на 250 000 тона дизел месечно през 2023 г.\n\nСъгласно споразумението ОАЕ ще осигурят \"товар ВПГ, който ще бъде доставен в края на 2022 г. и използван за пускането в експлоатация на германския плаващ терминал за ВПГ в пристанището на Северно море Брунсбютел.\n\nДържавната петролна компания на ОАЕ АДНОК (ADNOC) осъществи първата си директна доставка на дизел за Германия този месец и \"ще осигури до 250 000 тона дизел месечно през 2023 г.\", според същия източник.\n\nОт Саудитска Арабия германският лидер започна обиколката в държави от Залива с надежда да сключи нови енергийни сделки, които да заменят руските доставки и да облекчат енергийната криза, предизвикана от войната в Украйна. В Абу Даби Шолц подчерта, че е много важно да не се разчита на един енергиен доставчик, а на възможно най-много. Зависимостта от един доставчик \"със сигурност няма да се случи отново\", каза федералният канцлер, цитиран от ДПА.\n\nОАЕ разполагат със седмия по големина запас от природен газ в света.\n\nПо време на посещението си канцлерът засади дърво в мангров парк и по този начин символично отдели внимание и на околната среда, съобщи Асошиейтед прес. По-късно Шолц замина за Катар, богата на газ държава, за срещи с емира Тамим бин Хамад Ал Тани.",
    "Обединените арабски емирства мълчат за искането за видеоразпит на Васил Божков": "© NA Пресконференция на Васил Божков, който отговаря на въпроси за Борисов, Горанов и Севдалина Арнаудова. Скрийншот\n\nБлизо пет месеца и половина Обединените арабски емирства (ОАЕ) не отговарят на искането на българските власти за видеоразпит на бизнесмена Васил Божков. Това заявиха от Министерството на правосъдието на питане на \"Дневник\". Ведомството е посредник по изпращане на искането.\n\nБожков се намира в Дубай от близо две години, като срещу него има повдигнати 18 обвинения. По негова информация съдът в ОАЕ е отказал да го екстрадира, досега прокуратурата не е коментирала този казус. Преди година обвиняемият дори се надяваше заповедта на Интерпол за ареста му да отпадне и той да се прибере в София.\n\nИскането за разпита му беше отправено в началото на април, две години след акцията на прокуратурата срещу Божков и малко след ареста на бившия премиер Бойко Борисов, бившия финансов министър Владислав Горанов и пиарката Севделина Арнаудова.\n\nБожков твърди, че е бил изнудван от тях, но по тези си твърдения засега не е разпитван от прокуратурата. По случая беше образувано досъдебно производство, заради което от държавното обвинение изпратиха официално искане за разпит.\n\nУсловие за приемането на молбата на прокуратурата е преценката на Обединените арабски емирства за допустимост на такъв вид разпит съобразно местното законодателство.\n\nБлизо две години прокуратурата твърдеше, че не може да разпита Божков от дистанция. Оправданието беше, че срещу него има 18 повдигнати обвинения, а той не е получил лично постановленията за тях. А бившият вътрешен министър Бойко Рашков твърдеше, че бизнесменът може да бъде разпитан като свидетел.\n\nВ средата на март тази година Божков даде видео пресконференция, на която отново повтори твърденията си, че е бил изнудван от Борисов, Горанов и Арнаудова. Той съобщи, че на 8 март е бил разпитан и от европейската прокуратура по тези твърдения.\n\nБорисов, Горанов и Арнаудова бяха задържани за 24 часа от МВР на 17 март, но прокуратурата отказа да им повдигне обвинение заради липса на доказателства. Арестът им беше във връзка със сигнал на гражданското сдружение \"Боец\". В отговор на запитване на \"Дневник\" от прокуратурата заявиха, че по това разследване няма движение. Последно в средата на юни оттам съобщиха, че са изготвени 10 технически експертизи, които разследващите ще анализират.\n\nСправка на \"Дневник\" показа, че Божков все още го няма обявен в списъка на издирваните от Интерпол 45 български граждани, сред които са Евелин Банев-Брендо и Ангел Христов и Пламен Галев, известни като Братя Галеви. Той обаче не е фигурирал там и през 2020 г. след като напусна България. На въпрос на \"Сега\" защо, тогава от международната организация са отговорили: \"Ако червената бюлетина не е на публичния сайт на Интерпол, значи такава бюлетина не е издавана за съответния човек или страната, която е отправила искането за издирване, е поискала тя да бъде достъпна единствено за останалите органи на реда.\" Божков твърди, че има червена бюлетина за ареста му.",
    "Министър Пулев: Пари за иновации има! От най-големия фонд на ОАЕ идват за партньорства с наши иновативни предприятия": "Пари за иновации има. Планът за възстановяване и устойчивост (ПВУ) работи. Само по линия на Министерството на иновациите и растежа (МИР) по ПВУ до края на годината за микро-, малките и средните компании има предвидени 600 млн. лв. с основен фокус – иновации. Освен осигуряване на необходимия ресурс, работим приоритетно и по друга ос - стратегическо партниране по темата за иновациите. От най-големия фонд на ОАЕ идват у нас в края на седмицата, именно тук в София тех парк, за партньорства с български иновативни предприятия.\n\nТова заяви министърът на иновациите и растежа Александър Пулев, който заедно с Мария Габриел, еврокомисар за иновации, научните изследвания, култура, образование и младеж, откри Български иновационен форум 2022 в София тех парк.\n\nМинистър Пулев подчерта големия успех на първата отворена в България мярка за бизнеса по ПВУ, по която се кандидатстваше до 21 септември. „Над 2500 фирми кандидатстваха, а очакванията ни бяха за около 1300 проектни предложения. 260 млн. лв. ще получи малкият и среден бизнес за иновации и модернизация по нея“, заяви на форума Пулев. Той информира още, че до дни се отваря и втора процедура по ПВУ - за ИКТ решение и киберсигурност. Тя е с бюджет 30,6 млн. лв. и с мярката предприятията ще могат да си направят уебсайтове, мобилни приложения, онлайн магазини, системи за управление и др. Българските компании могат да получат грантове от 3000 лв. до 20 000 лв., като няма да се налага съфинансиране, стана ясно още от думите му.\n\n„Предстои да отворим за кандидатстване и третата мярка за бизнеса по ПВУ – тя е за изграждане на ВЕИ за собствено производство и съхранение на енергия (фотоволтаици и батерии) с бюджет 200 млн. лв., а четвъртата е за иновации, развойни дейности и интелектуална собственост с общ бюджет от 120 млн. лв.“, каза още министърът.\n\nПулев подчерта, че по линия на структурните фондове на ЕС от следващата година МИР ще насочи фокус към подкрепа на микро-, малки и средни предприятия, научни центрове, стартъпи, иновационни и високотехнологични компании. Две от програмите са на обща стойност 5 млрд. лв. и са в процес на одобрение от Европейската комисия. Едната е Програма „Конкурентоспособност и иновации в предприятията“ 2021-2027 с бюджет около 3 млрд. лв., а другата е „Програма за научни изследвания, иновации и дигитализация за интелигентна трансформация“ с бюджет от 2.14 млрд. лв.\n\nМИР е в пълна мобилизация да осигури средства за българския бизнес и научна и изследователска общности. Надяваме се съвместните усилия да бъдат продължени и от следващите управляващи в името на развитието на иновационния потенциал на страната, стана ясно от думите на министъра.\n\nПрипомняме, че в началото на месеца министър Пулев подписа в Абу Даби меморандум за стратегическо партньорство в областта на технологиите на бъдещето с водещата технологична организация на ОАЕ, зад която са капиталите на държавния инвестиционен фонд на Абу Даби и американски специализиран технологичен фонд. Структурата разчита на екип от учени и инженери на световно ниво и е специализиран в развойна дейност във високи технологии, а от скоро реализира и директни инвестиции в сферата на дигиталната свързаност, изкуствения интелект, като и ще осъществява допълнителни дялови инвестиции в иновативни стартиращи компании. Очаква се в края на седмицата представители на организацията да пристигнат у нас.\n\nСъбитието „Нова европейска иновационна стратегия – възможности и предизвикателства“ е организирано от Изпълнителната агенция за насърчаване на малки и средни предприятия (ИАНМСП) и платформата \"Български иновационен форум\". В него участва и министърът на образованието проф. Сашо Пенов, председателят на БАН акад. Юлиан Ревалски, представители на бизнеса, академичните среди и др.",
    "Чудесни новини за Барселона: Пянич отива в ОАЕ, а Гави ще бъде картотекиран": "2108\n\nМиралем Пянич ще напусне незабавно Барселона, за да се присъедини към ФК Шарджа от Обединените арабски емирства, съобщава Фабрицио Романо.\n\nБосненският полузащитник разбра, че участието му в плановете на Шави е много сложен процес и мислейки за нова дестинация, прие предоставената милионерска оферта.\n\nПолузащитникът е дал съгласие на напускането си, след като получи предложението вчера и то е, че въпреки че пазарът в Испания и Европа е затворен, той остава отворен в ОАЕ Про Лига.\n\nВ следващите няколко часа е планирано пристигането му в Шарджа, за да подпише с новия си отбор, след като премине медицинския преглед. Тази операция е изключително важна за Барселона, която освобождава сметки за заплати и също може да завърши картотекирането на Гави.\n\nВижте още: Шави се прехласна по Левандовски: Фантастичен! Победите! И е скромен",
    "Актуализираният NDC на ОАЕ увеличава целта за намаляване на емисиите до 31% до 2030 г.": "„Бисквитки“\n\nКакво представляват „бисквитките“?\n\nКак става използването на „бисквитките“?\n\nКак се контролира използването на „бисквитките“?\n\nУправление на „бисквитките“ във Вашия браузър\n\nда виждате какви „бисквитки“ са съхранени и да ги заличавате поотделно\n\nда блокирате „бисквитки“ на трета страна\n\nда блокирате „бисквитки“ на конкретни сайтове\n\nда блокирате инсталирането на всякакви „бисквитки“\n\nда заличите всички „бисквитки“ при затваряне на браузъра\n\nX\n\n„Бисквитката“ е малък текстови файл, който даден уебсайт съхранява на Вашия компютър или мобилно устройство при всяко Ваше посещение на сайта. Използването на такива файлове е широко разпространено, за да могат да функционират уебсайтовете или да са по-ефективни, както и за да се предоставя информация на собствениците на сайта.Уеб сайта Google Analytics — услуга за уеб анализ, предоставяна от Google, Inc. („Google“), за да се подпомогне анализът на използването на уебсайта. За тази цел Google Analytics използва „бисквитки“ — текстови файлове, които се съхраняват на Вашия компютър.Получената чрез тези файлове информация относно начина Ви на ползване на уебсайта — стандартна информация за регистрация в интернет (вкл. Вашия IP адрес) и информация за поведението на посетителите в анонимна форма — се предоставя на Google и се съхранява от него, включително на сървъри в САЩ. Google ще направи анонимна изпратената информация чрез премахване на последния октет от Вашия IP адрес преди нейното запазване.Google използва тази информация съгласно условията за ползване на Google Analytics, за да прави оценка на начините на ползване на уебсайта и да докладва относно дейностите, извършвани на уебсайта.Няма да използваме и няма да допуснем трета страна да използва инструмента за статистически анализ с цел проследяване или събиране на каквато и да било информация, чрез която би могла да се установи самоличността на посетителите на сайта. Google може да предоставя на трети страни информацията, събрана чрез Google Analytics, когато това се изисква от закона или когато тези трети страни обработват информацията от името на Google.Съгласно условията за ползване на Google Analytics Вашият IP адрес няма да бъде свързван от Google с никакви други данни, с които Google разполага.Имате право да откажете ползването на „бисквитки“ на Google Analytics, като изтеглите и инсталирате приложението Google Analytics Opt-out Browser Add-on. Приложението се свързва с Google Analytics JavaScript (ga.js), за да посочи, че информацията относно посещението на уебсайта следва да не се изпраща на Google Analytics.„Бисквитките“ се използват и за регистриране на Вашето съгласие (или несъгласие) с използването на такива файлове на този уебсайт, така че да не се налага този въпрос да Ви бъде задаван при всяко Ваше посещение на сайта.Можете да контролирате и/или изтривате „бисквитките“, когато пожелаете. Можете да заличите всички „бисквитки“, които вече се съхраняват на Вашия компютър, както и да настроите повечето браузъри така, че да не допускат съхраняването на „бисквитки“.Повечето браузъри Ви позволяват:Ако сте избрали опцията да заличите „бисквитките“, трябва да знаете, че настройките за предпочитания ще бъдат изгубени. Освен това, ако блокирате изцяло съхраняването на „бисквитки“, много сайтове, включително и този, няма да работят оптимално, а опцията за излъчване в интернет (webcast) изобщо няма да функционира. Ето защо не е препоръчително да се изключва опцията за „бисквитки“ при използване на услугите ни за излъчване в интернет.",
    "Председателят Мишел на посещение в Алжир, Катар и ОАЕ": "Между 5 и 8 септември 2022 г. председателят Мишел посети Алжир, Катар и Обединените арабски емирства. Посещенията изпратиха силен политически сигнал за желанието на ЕС да укрепи политическите връзки и да задълбочи сътрудничеството по общи цели като регионалната стабилност, енергийното сътрудничество и просперитета.\n\nЕС–Алжир: задълбочено партньорство\n\nПредседателят Мишел се срещна с президента на Алжир Абделмаджид Тебун.\n\nНа 5 септември 2022 г. председателят Мишел посети Алжир. По време на посещението той се срещна с президента на Алжир Абделмаджид Тебун, за да обсъди, наред с другото, сътрудничеството в областта на енергетиката. Председателят Мишел подчерта, че Алжир е надежден и коректен партньор, който е ангажиран с това сътрудничество. Той заяви също така, че ЕС и Алжир споделят амбицията за постигане на стабилност, сигурност и просперитет и че партньорството между ЕС и Алжир може да бъде засилено още повече.\n\nРегионалната стабилност, енергетиката, търговията и просперитетът са нашите общи цели. Председателят на Европейския съвет Шарл Мишел в Алжир, 5 септември 2022 г.\n\nПредседателят Мишел се срещна и с министър-председателя на Алжир Аймен Бенабдерахман и посети Великата джамия и Мемориала и Музея на мъчениците.\n\n„Приятелството с Катар е важен фактор“\n\nПредседателят Мишел присъства на откриването на делегацията на ЕС.\n\nНа 7 септември 2022 г. председателят Мишел посети Катар. В рамките на посещението си председателят Мишел присъства на откриването на делегацията на ЕС. В речта си председателят Мишел подчерта, че посещението е важен сигнал за политическата воля на ЕС, а именно за укрепване на връзките с Катар и повишаване на равнището на общите амбиции за преодоляване на глобалните предизвикателства, свързани с енергетиката, икономиката и сигурността.\n\nРаботим съвместно за укрепване на всички аспекти на нашето партньорство. Енергийните доставки, регионалната и икономическата стабилност са в основата на нашето сътрудничество. Председателят на Европейския съвет Шарл Мишел в Катар, 7 септември 2022 г.\n\nПо време на посещението председателят Мишел се срещна с емира на Катар Тамим бин Хамад Ал Тани. Той се срещна също и с представители на международни организации и посети фондация „Катар“ и Града на образованието.\n\nПосещение в Обединените арабски емирства\n\nПредседателят Мишел се срещна с президента на Обединените арабски емирства Н.В. Шейх Мохамед бин Зайед Ал Нахаян.\n\nНа 8 септември 2022 г. председателят Мишел посети Обединените арабски емирства. При посещението си на мемориала „Wahat Al Karama“ („Оазис на достойнството“) председателят Мишел благодари на домакините си за възможността да посети мястото, което отдава почит на героите на Обединените арабски емирства, чиято служба е допринесла за изграждането на нацията.\n\nВ Абу Даби председателят Мишел посети и Лувъра, който той описа като място, което показва как изкуството може да подпомогне разбирателството и помирението между народите.\n\nКато част от посещението председателят Мишел се срещна и с президента на Обединените арабски емирства Н.В. Шейх Мохамед бин Зайед Ал Нахаян и с министъра на енергетиката и инфраструктурата Сухаил Ал Мазруей.",
    "Радев след ОАЕ: Огромният скок в цената се дължи на два танкера за втечнен газ, договорени през юли (Видео)": "Президентът Румен Радев определи като шокираща цената на природния газ за септември, след като се прибра от официално посещение в ОАЕ. Вчера Комисията по енергийно и водно регулиране определи тя да се повиши с близо 19% спрямо август и да е 353.21 лв./Mwh. Помолен да коментира изказване на служебния премиер Гълъб Донев, че работата на правителството ще се оценява по цената на газа, президентът заяви, че задачите на служебната власт са провеждането на изборите и овладяването на инфлацията. Изявление на президента Радев след визитата му в ОАЕ Изявление на президента Радев след визитата му в ОАЕ Публикувахте от \"По света и у нас\" - новините на БНТ в Петък, 2 септември 2022 г.\n\nРадев подчерта, че \"огромният скок\" в цената се дължал на два танкера за втечнен газ, договорени през юли, когато на власт все още бе кабинетът \"Петков\" и предишното ръководство на \"Булгаргаз\". Добави, че цената на газа от тях е почти два пъти по-висока от обявената от бизнеса и потребителите за пределно поносима.\n\n\"Дори миксирането с азерския газ не може да смекчи тези шокиращо високи стойности\", каза Радев.\n\nДнес Радев заяви, че доставки от \"Газпром\" са една от възможностите, която не е изчерпана, но трябва да е ясно, че не е единственото решение и не е на всяка цена. Прехвърли към Министерството на икономиката въпрос за отговора на руснаците след българското предложение за възобновяване на преговорите за доставка, след едностранното спиране от края на април.\n\n\"Решение е ако се постигнат добри условия като цена и разсрочване на доставките\", каза той.\n\nНай-важният резултат от тези избори трябва да бъде България да има работещ парламент и устойчиво редовно правителство, които да продължат политиката в защита на българските граждани и бизнеса в условия на криза, да приемат законовата рамка по Плана за възстановяване и устойчивост и да предприемат решителните реформи с дългодсрочен хоризонт, които всички очакваме. Силно се надявам партиите да са си извлекли поуки и в тази кампания да не горят мостовете, по които ще трябва да преговарят за съставяне на правителството.\n\nТова заяви президентът Румен Радев на Летище София след пристигането си от визита в Обединените арабски емирства.\n\nВизитата на българския държавен глава Румен Радев беше по покана на президента на ОАЕ и владетел на Абу Даби Н.В. Шейх Мохамед бин Зайед Ал Нахаян. В рамките на посещението в присъствието на двамата държавни глава бяха подписани двустранни документи в различни сектори. Проведе се и бизнес форум с участието на наши компании, организиран от Търговската камара на Абу Даби.",
    "Бъдещето на Дубай е в ръцете на двама много различни принцове": "Гостите се надпреварват да си правят селфита с лъчезарния бъдещ владетел, заобиколен от десетки местни служители. Кралската особа се движи из залата с лекотата на знаменитост от Instagram, свикнала да общува със суперзвезди като футболиста Кристиано Роналдо.\n\nНа няколко метра зад него, сливайки се с тълпата по време на събитие в рамките на Дубай Експо по-рано тази година, стоеше друг човек, който може би не е толкова забележим на социалната сцена в града, но чието влияние печели похвали от чуждестранните инвеститори и същевременно държи нащрек ръководителите на управляваните от правителството компании.\n\nТъй като 73-годишният им баща, владетелят на Дубай, им възлага все повече отговорности, 39-годишният шейх Хамдан бин Мохамед Ал Мактум и 38-годишният му брат шейх Мактум са си извоювали собствена ниша. Пред тях стои задачата да запазят статута на Дубай като водещ бизнес център в Близкия изток в условията на конкуренция от страна на регионалните съперници и международен контрол след войната на Русия в Украйна.\n\n\"Мислете за него като за компания\", каза Насер Ал-Шаикх, бивш финансов министър на Дубай, който помогна на емирството да премине през дълговата криза през 2009 г. \"Хамдан е председател, а Мактум е главен изпълнителен директор. Хамдан е лицето на Дубай и престолонаследникът, но решенията по всички въпроси се вземат след консултации между двамата братя.\"\n\nШейх Хамдан, харизматичният престолонаследник и престолонаследник, е главният маркетолог в един град, изграден върху блясъка и способността му да привлича капитали и милиони туристи. Шейх Мактум се оказва ключов за Дубай като финансов пазар през тази година, тъй като той управлява всички държавни предприятия в емирството. Той е част от усилията за продажба на дялове на инвеститори - последно този месец на оператора на пътни такси Salik - и от време на време привиква шефове на компании, за да обсъди техните цифри.\n\nОсвен на финансовите пазари Дубай е подложен на натиск за ограничаване на незаконните парични потоци, докато енергийната криза може и да е дала тласък на приходите от петрол в Обединените арабски емирства, но в дългосрочен план ще ускори глобалното оттегляне от изкопаемите горива.\n\nБратята, които са родени с една година разлика от една и съща майка, трябва също така да поддържат деликатния баланс на силите в ОАЕ. Това се случва, след като ръководството на Дубай убеди Абу Даби да се съсредоточи върху бизнеса и икономиката и по-малко върху външната политика, което доведе до военни ангажименти в конфликти, простиращи се от Йемен до Либия и Турция. Междувременно Саудитска Арабия представлява друго предизвикателство с желанието си да подражава на Дубай като магнит за чуждестранни таланти и инвестиции.\n\n\n\nШейх Хамдан бин Мохамед Ал Мактум, престолонаследник на Дубай, в средата, и шейх Мансур бин Мохамед бин Рашид Ал Мактум, вляво, на Международното изложение за лодки в Дубай, Обединените арабски емирства. 9 март 2022 г. Снимка: Кристофър Пийк/Bloomberg\n\nДвамата мъже рядко говорят с медиите, а медийната служба на Дубай не отговори на писмените молби за интервюта или коментар за тази статия.\n\nШейх Хамдан е известен с прозвището Фазза, което на арабски означава човек, който се притичва на помощ на другите. Назначен е за престолонаследник през 2008 г., заобикаляйки по-големия си брат шейх Рашид, който почина през 2015 г. на 33-годишна възраст.\n\nМакар че профилите му в социалните мрежи са изпъстрени с по-официални снимки от правителствени дела, шейх Хамдан също така се е появявал, скачайки с парашут, катерейки се в планината, яздейки кон или стоейки на върха на най-високата кула в света. Той има 14,6 млн. последователи в Instagram, което се равнява на повече от населението на ОАЕ, и общува с хората в търговските центрове и ресторантите на Дубай, продължавайки да поддържа имиджа на достъпен лидер, който баща му е създал, докато се подготвя за бъдещата си роля.\n\nХамдан придружава баща си на повечето срещи с други владетели в шейхствата на ОАЕ и председателства 22-членния Изпълнителен съвет на Дубай, в който влиза и брат му. На уебсайта на Съвета се казва, че Хамдан \"се характеризира с млада и динамична личност\", която му е помогнала да изгради връзки с населението на Дубай. Той е и председател на държавния инвестиционен фонд на емирството - Инвестиционната корпорация на Дубай.\n\nМеждувременно Мактум е описан от Съвета като притежаващ \"чертите на амбициозен млад лидер\". Той се изстрелва в светлината на прожекторите, когато е назначен за финансов министър на ОАЕ през септември 2021 г. след смъртта на чичо си. Ръководенето на продажбите на акции на отдавна ценни държавни фирми го привлече към вниманието на инвеститорите. В продължение на години те призоваваха за листване на държавните компании, за да се стимулира фондовата борса в Дубай.\n\n\"В момента шейх Мактум играе ролята, която му е определена, която е дефинирана и техническа\", каза Шейха Наджла Ал Касими, старши изследовател в Центъра за изследване на обществената политика в Дубай, Б'хут, която е работила и като посланик на ОАЕ. \"Ролята на шейх Хамдан като престолонаследник е по-скоро политическа. Той е харесван от местните жители и племената, като в същото време може да се свърже и да се хареса на голямата емигрантска общност в Дубай.\"\n\n\n\nПо-натоварени времена. Миналата година ликвидността на фондовата борса в Дубай достигна най-високата си стойност от 2016 г. насам\n\nТазгодишните публични листвания поставят началото на вълна от акции, които ще бъдат предложени на инвеститорите от общо 10 държавни компании. Шейх Мактум помогна за продажбата на дяловете в главната комунална компания Dubai Electricity and Water Authority, както и в оператора на бизнес паркове Tecom Group, с което бяха набрани общо над 6 млрд. долара.\n\nПрез септември инвеститорите изкупиха всички предложени акции на оператора за пътни такси Salik и Дубай увеличи размера на продажбата. Сделката, координирана между другото от Goldman Sachs Group Inc. и Merrill Lynch, има за цел да набере 1 млрд. долара.\n\n\"Като финансов център на региона, пазарите на Дубай не отразяват напълно този статут\", каза Мохамед Абу Баша, ръководител на макроикономическите изследвания в египетската инвестиционна банка EFG Hermes. \"Ако искате да дадете допълнителен тласък на историята на Дубай, трябва да продължите този тласък на първичните публични предлагания, който според мен отдавна е закъснял.\"\n\nШейх Мактум също така е насочил вниманието си към корпоративното управление. Като ръководител на правителствения одиторски отдел той следи с ястребов поглед финансите на контролираните от държавата дубайски предприятия, някои от които бяха в основата на финансовите проблеми на Дубай преди повече от десетилетие. Фокусът е логичен - той е един от основните служители, натоварени да следят финансите на града.\n\nОткакто е поел ръководството на Органа за финансов одит, кралският служител е разпоредил финансови проверки на няколко държавни фирми при съмнения за възможна корупция, твърдят запознати, като отказват да говорят официално за поверителни дискусии. Според тях той държи официалните срещи да са кратки, сериозни и по същество в регион, в който дългите разговори на чаша чай често предшестват започването на работа.\n\nРъководител на предприятие, собственост на Дубай, казва, че е бил изненадан, когато е получил обаждане от офиса на шейх Мактум с призовка. Когато пристигнал в офиса, той бил въведен само за да влезе шейх Мактум няколко минути по-късно с бутилка вода в ръка. Веднага започнал да преглежда някои транзакции, като питал за подробности и причини.\n\nНеспокоен от срещата, изпълнителният директор нервно започнал да посяга към досиетата си, преди шейхът да го успокои, каза той, като отказа да бъде идентифициран по име, когато говори за частна среща. Когато си тръгнал, шейх Мактум му дал прекия си телефонен номер.\n\nИзвестно е, че шейх Мактум, който заема и длъжностите на заместник министър-председател и заместник на владетеля на Дубай, понякога късно през нощта или през уикендите иска актуална информация за конкретни проекти, казва един от банкерите.\n\n\"Откакто шейх Мактум пое властта, на борсите в ОАЕ настъпиха положителни промени\", каза Тарек Фадлалах, ръководител на бизнеса на Nomura Asset Management в Близкия изток. \"Определено помага фактът, че той е син на владетеля на Дубай и че е от поколение, което не се притеснява от бързи промени.\"\n\nЦелта на шейх Мактум е да гарантира, че сривът на Дубай от 2009 г., когато се наложи спасяване с 20 млрд. долара от Абу Даби, няма да се повтори. Когато шейх Мактум е бил в началото на 20-те си години и Дубай е бил на ръба на фалита, той се е обърнал към Ал-Шаикх, тогавашния финансов директор, за подробен преглед на финансовата ситуация.\n\n\"Той ме помоли да седна с него и да го преведа през числата\", казва Ал-Шаикх. \"Искаше да знае къде точно са били точките на напрежение и какво ги е предизвикало.\"\n\nСега Дубай е изправен пред нови препятствия. По-рано тази година ОАЕ бяха добавени към така наречения \"сив списък\" на базираната в Париж надзорна организация Financial Action Task Force, което показва недостатъците на страната от Персийския залив в борбата с незаконните средства. Оттогава насам ОАЕ заяви, че ще засили споразуменията за екстрадиция.\n\n\n\nШейх Хамдан бин Мохамед Ал Мактум, престолонаследникът на Дубай, в средата. Снимка: Кристофър Пийк/Bloomberg\n\nСлед нахлуването на Русия в Украйна международният контрол върху начина, по който Дубай се справя с незаконното финансиране, се засили. В политическо отношение ОАЕ поддържат връзки с Русия. Представители на ОАЕ заявиха, че страната ще спазва международните санкции.\n\nОтварянето на Саудитска Арабия под ръководството на нейния де факто милениал престолонаследник принц Мохамед бин Салман също започва да привлича чуждестранни таланти, които обикновено биха се озовали в Дубай.\n\nОАЕ отговориха с усилия да направят страната по-привлекателна за чуждестранните фирми и да насърчат пристигащите да пуснат по-дълбоки корени. Той декриминализира съжителството на несемейни двойки, позволи на емигрантите да сключват брак, да се развеждат и да използват законите за наследяване на родните си страни и премахна изискването да притежават лиценз за консумация на алкохол. Също така е премахната необходимостта от местни партньори за започване на бизнес. Страната инициира схеми за издаване на дългосрочни визи и селективно отвори вратите за предоставяне на гражданство на ОАЕ - рядък ход в региона на Персийския залив.\n\nНачинът, по който Дубай ще премине през следващата фаза, ще зависи от динамиката между двамата братя, тъй като шейх Хамдан в крайна сметка ще наследи баща си като лице на държавата, а шейх Мактум ще затвърди ролята си на човека на цифрите.\n\n\n\nМохамед бин Рашид Ал Мактум, в центъра, разглежда изложбената площ на Saudi Aramco по време на Международното петролно изложение и конференция в Абу Даби (ADIPEC) в Абу Даби, Обединени арабски емирства. Снимка: Кристофър Пийк/Bloomberg\n\nКогато шейх Мактум беше назначен на поста, \"очакванията бяха доста ниски\", казва Джим Крейн, автор на книгата \"Град от злато\" от 2009 г: Дубай и мечтата за капитализъм. \"Той беше някак непознат. Но той се наложи толкова ярко благодарение на силата на своята личност и на желанието си да се включи\".",
    "Сняг насред пустиня и още 5 чудеса на ОАЕ, които трябва да видите СНИМКИ": "https://blitz.bg/ptuvane/snyag-nasred-pustinya-i-oshche-5-chudesa-na-oae-koito-tryabva-da-vidite-snimki_news907729.html Blitz.bg\n\nБогатите и амбициозни емирства не спират да учудват с рекорди. Princess Tower в Дубай отдавна е най-високата жилищна сграда в света, Rose Tower е най-високият хотел и дори най-скъпата коледна елха е поставена не някъде в Скандинавия, а но в Emirates Palace в Абу Даби.\n\nЛидерството обаче е нещо непостоянно: Ню Йорк е на път да завърши жилищен масив близо до Сентръл парк, 600-метров хотел Abraj al-Beit е построен в Мека, а коледна елха на стойност 14 милиона USD беше взета и украсена в Марбея за Коледа. Вярно, нищо не е по-високо от Бурж Халифа.\n\nОт друга страна, струва ли си да залагаме само на „най-най“, ако ОАЕ има достатъчно чудеса от различен вид, които не изискват суперлативи? В pochivka.blitz.bg ще откриете кои са чудесата на ОАЕ, за които малко се говори, а са достойни за вниманието ви",
    "Кои са държавите, които все още са монархии?": "Доста голям брой държави по света в момента имат управляващи монарси. Разбира се, в различните типове монархии, управляващата фигура има различни роли. Тук ще разгледаме различните видове монархии в 43-те държави, които все още са монархии.\n\nВидове монархии\n\nМонарх в най-опростения смисъл е крал, кралица, султан и т.н. на дадена страна. Като цяло има четири вида монархии.\n\n1. Конституционна монархия\n\nМонархът разделя властта с правителство. В тази ситуация монархът няма политическа власт, въпреки че има церемониални задължения и определени отговорности. Например монархът на Обединеното кралство трябва да подпише всички закони, за да ги официализира, но няма власт да променя или отхвърля нови закони.\n\nЕто няколко примера за държави с конституционни монархии: Япония, Обединено кралство, Дания.\n\n2. Абсолютна монархия\n\nМонархът има абсолютна политическа власт. Той може да променя, отхвърля или създава закони, да представляват интересите на страната в чужбина, да назначава политически лидери и т.н.\n\nПримери за държави с абсолютни монархии са Есватини, Саудитска Арабия, както и Ватикана.\n\n3. Федерална монархия\n\nМонархът е важна фигура във федерацията от държави, които имат свои собствени правителства или дори монархии, които ги управляват.\n\nТакива държави са ОАЕ и Малайзия.\n\nМалайзия е уникална форма на федерална монархия. На всеки пет години кралските лидери на всеки \"щат\" избират помежду си кой ще бъде монарх на Малайзия. Освен това, монархията също е конституционна, позволявайки на демократично избран орган да управлява.\n\n4. Смесена монархия\n\nПри този вид монархия, абсолютен монарх може да раздели правомощията по различни начини, специфични за страната.\n\nЕто някои примери за държави със смесени монархии: Йордания, Лихтенщайн и Мароко.\n\nЛихтенщайн е единствената европейска монархия, която все още практикува стриктно агнатско първородство, което общо взето означава наследяване на първородния син.\n\nКонституционните монархии несъмнено са най-популярната форма на този тип управление в съвременната епоха⁠ - близо 70% от всички монархии са конституционни. Демократично избрани правителства управляват страната, докато монархът изпълнява церемониални задължения.\n\nПовечето монарси са наследствени. Уникален случай е папа Франциск, който има абсолютна власт в малкия независим град⁠, но не благодарение на наследства, а чрез изборен процес, известен като папски конклав.\n\nРолята на монархиите\n\nЕдна от най-забележителните и известни управляващи монархии е в Обединеното кралство.. Крал Чарлз III вече се качи на трона, което го прави държавен глава в общо 15 държави, включително Канада, Австралия и Нова Зеландия, припомня Money.bg.\n\nКралското семейство на Япония също е отличен пример за стабилност, управлявало в страната над 2600 години под една и съща наследствена линия.\n\nКритики към монархията\n\nНякои твърдят че монархията е отживелица и няма реални функции в днешно време, а критики за огромното богатство и власт на монарсите са широко разпространени.\n\nСпоред холандското правителство например бюджетът на крал Вилем-Александър за 2022 г., финансиран от държавата и следователно от данъкоплатците, възлиза на повече от 48 милиона евро.\n\nПри абсолютните монархии обикновено липсват политически права и свободи. Саудитска Арабия например няма национални избори. Кралят Салман бин Абдулазиз Ал Сауд остава на власт до живот, назначава сам кабинета и приема закони с кралски указ.\n\nБъдещето на монархията през 21 век със сигурност не е много сигурно.\n\nСнимка: БГНЕС\n\nХаресайте страницата ни във Facebook ТУК",
    "Първият в света фитнес за домашни любимци: Кучета в ОАЕ горят калории на бягащи пътеки": "Оскар преодолява летните горещини в Обединените арабски емирства, като тренира във фитнес зала, натоварвайки се на бягащата пътека два или три пъти седмично. В това няма нищо необичайно - освен че... Оскар е куче.\n\n\n\nТъй като все по-силните температури в Персийския залив стават опасни за здравето на фона на опасенията за темповете на климатичните промени, тези, които могат да си позволят да не работят навън под палещото слънце, остават вътре при климатиците. А за собствениците на разглезени домашни любимци, които могат да отделят пари, климатизираната фитнес зала за кучета се превръща в привлекателна възможност.\n\n\n\n\"През зимата го извеждах навън, но през лятото той оставаше изолиран\", казва собственикът на Оскар Мозалфа Хан, пакистански емигрант. \"Защото винаги, когато го извеждам навън, той се разболява от жегата.\"\n\n\n\nБогатият на ресурси Персийски залив е сред регионите, които са най-застрашени от глобалното затопляне, като някои градове са изправени пред перспективата да станат необитаеми до края на века. Температурите в ОАЕ често се покачват над 45 градуса по Целзий и могат да останат над 40 градуса по Целзий дори след полунощ. ОАЕ, подобно на други страни от Персийския залив, изпадат в частична хибернация по време на дългите и горещи лета, като тези, които могат да си го позволят, остават затворени в климатизирани домове и работни места.\n\n\n\nОскар, уелско корги, сега тренира в Posh Pets Boutique and Spa в Абу Даби - магазин и салон за разкрасяване, който предлага това, което е обявено за първата фитнес зала за кучета в света.\n\n\n\nПреди да започне да тича, персоналът внимателно го закрепва с ремък на една от двете адаптирани машини за бягане, като от двете му страни има стъклени прегради, за да не падне. Вместо да бъдат настроени на определена скорост, бягащите пътеки автоматично се адаптират към темпото на всяко куче.\n\n\n\nСобственикът на Оскар започнал да го води във фитнес залата, след като ветеринарният лекар го посъветвал да не го разхожда навън през лятото заради риска от топлинен удар.\n\n\n\nМансур ал-Хамади, собственик на \"Posh Pets\", който обича кучетата, взима по един дирхам (25 американски цента) на минута за ползване на бягащите пътеки, или 7,5 долара за половинчасово бягане. Експертите твърдят, че кучетата трябва да се упражняват поне 30 минути дневно.\n\n\n\n\"Внимателно проучихме проекта, за да го направим 100 процента безопасен. Всичко беше подбрано внимателно, за да се избегнат всякакви бъдещи проблеми и за да не навредим на кучетата\", добавя той за АФП.\n\n\n\nДесъни, седеммесечна немска овчарка, е друг редовен посетител, който посещава залата и си играе с другите кучета.\n\n\n\n\"За здравето на кучето е по-добре то да прави упражнения и да се изморява\", казва собственикът на Дестъни Фахед ал-Монджед. \"Използването на машината за бягане на закрито е най-доброто решение.\"\n\n\n\nА Дестъни наистина се мори яко. По време на скорошно състезание на бягащите пътеки, тя записала най-висока скорост.",
    "10-годишен максимум при продажбата на жилища": "Недвижимите имоти продължават да бъдат най-горещата дестинация за местни и чуждестранни инвеститори, като обемът на продажбите достигна 10-годишен връх през второто тримесечие на 2022 г. Броят на транзакциите за периода надхвърли 22 000, а общата им стойност надхвърли 59 милиарда дирхама на ОАЕ (повече от 16 млрд. USD).\n\nИнициативите на правителството на ОАЕ, включително разширяването на 10-годишната програма за Златна виза и гамата от опции за разрешение за пребиваване, подхраниха повишенията на цените през последните месеци, с особено изразено увеличение в сектора на луксозните недвижими имоти. Например, в началото на юли беше регистриран рекорд - най-скъпият обект беше закупен за 280 милиона дирхама (над 76 млн. USD).\n\n„Специализирайки се в продажбата на първокласни имоти, виждаме, че такъв висококачествен продукт просто не може да не бъде търсен сред богатите и свръхбогатите клиенти и продължаващото преобладаване на търсенето над предлагането потвърждението. Основната движеща сила зад експанзията и пробивите в областта на недвижимите имоти в Дубай са силният икономически растеж, стабилността, силният приток на мозъци и инвеститори, инфраструктура от световна класа, въвеждането на модерни технологии, които подобряват условията на живот, и отличната възвръщаемост на инвестициите. Всичко това е резултат от целенасочени усилия и стратегически решения, от които Дубай едва започва да жъне плодовете“, коментират експерти от Metropolitan Premium Properties, една от най-големите агенции за недвижими имоти в ОАЕ.\n\nОчаква се цените да останат високи през втората половина на годината, според анализаторите на Property Monitor и нито забавянето, нито охлаждането на растежа на този етап трябва да бъде причина за безпокойство, а знак за здрав пазар, който продължава да напредвайте и растете с постоянни темпове. В потвърждение анализаторите цитират данни за юли, когато цените бяха коригирани надолу със стотни от процента спрямо майските стойности, но на годишна база ръстът беше над 10%.",
    "Министър Минеков ще участва в конференцията на ЮНЕСКО “MONDIACULT 2022”": "/КРОСС/ Министърът на културата проф. Велислав Минеков ще участва в Световната конференция на ЮНЕСКО за културни политики и устойчиво развитие - \"MONDIACULT 2022\", която ще се проведе в Мексико Сити от 28 до 30 септември 2022 г. Във водената от него българска делегация е и ресорният зам.-министър на културата доц. д-р Пламен Славов, съобщават от Министерство на културата.\n\nКонференцията е свикана от ЮНЕСКО четиридесет години след първата Световна конференция за културни политики на \"MONDIACULT\", проведена в Мексико Сити (Мексико) през 1982 г., както и 24 години след Световната конференция на ЮНЕСКО за културни политики за развитие, проведена в Стокхолм (Швеция) през 1998 г. Домакин на Световната конференция на ЮНЕСКО \"MONDIACULT 2022\" е правителството на Мексико.\n\nНавлизайки в последното Десетилетие на действие за изпълнение на Целите на ООН за устойчиво развитие, договорени от международната общност като обща амбициозна пътна карта, ЮНЕСКО приканва своите държави членки и международната общност да започнат съвместен размисъл върху културните политики за справяне с глобалните предизвикателства и очертаване на непосредствени и бъдещи приоритети. Целта е да се оформи по-здрав и устойчив културен сектор, изцяло опиращ се на перспективите за устойчиво развитие, както и насърчаване на солидарността, мира и сигурността, в съответствие с визията, заложена в доклада на генералния секретар на ООН (септември, 2021), който се отнася до културните ресурси като наше глобално общо достояние. Конференцията ще проправи пътя за пълното интегриране на културата като глобално обществено благо в Програмата след 2030 г. за приобщаващо и устойчиво развитие.\n\nПо време на посещението си в Мексико министър Минеков ще проведе двустранни срещи с министъра на културата и спорта на Гърция г-жа Лина Мендони, с министъра на културата и младежта на ОАЕ г-жа Нура бинт Мохамед ал Кааби, с министъра на културата на Албания г-жа Елва Маргарити, с първия заместник-министър на културата, спорта и туризма на Република Корея г-н Чон Пьонг-Гък, който е с ранг на министър с ресор „култура\", както и с ректора на художествената академия на Мексико.\n\nВ рамките на Конференцията на 29 септември е предвидено изказване на министър Минеков в тематичната сесия: „Културно наследство и културно многообразие в период на криза\".",
    "Цените на европейския газ скочиха, след спряна атака срещу Турски поток": "Цените на европейския газ скочиха, след като руските сили за сигурност предотвратиха терористичен акт срещу инфраструктура за пренос на енергия за Турция и Европа. Тази новина предизвика тревога за доставките за региона. \"Турски поток\", газопроводът от Русия за Турция и Южна Европа, е единственият път на доставки на газ, който досега оставаше незасегнат. Това каза Наталия Княжевич, Bloomberg News - Ню Йорк, в предаването \"В развитие\" на Bloomberg TV Bulgaria с водещ Делян Петришки.\n\nВ момента Русия изпраща около 80 млн. куб метра газ за Европа, рекордно малко количество в новата история. И половината от този обем минава по \"Турски поток\", а останалите обеми минават през Украйна. Това е около 20% от обичайния износ на Русия за Европа.\n\nПазарът на газ е особено чувствителен към подобни събития и сега европейските трейдъри търсят още сигнали за начина, по който правителствата ще се справят с кризата.\n\nНа 28 септември ЕК планира да публикува документ за бъдещите стъпки за намаляване на волатилността и увеличаване на търговските обеми.\n\nМежду европейските страни обаче няма единодушие по въпроса. Таванът на цените на газа е сред най-важните предложения на комисията, но страни, които са против твърдят, че това би насърчило потреблението на горива и в резултат на това цените ще скочат още повече.\n\nВеликобритания се опитва да сключи дългосрочни договори за доставка на втечнен газ от американски производители преди зимата, коментира Княжевич. Работната група към британското правителство обяви търг за износители на LNG, които да доставят на местни купувачи по договори, който обикновено са със срок 20 години - това ни казаха хора, запознати с въпроса.\n\nОсвен това знаем, че частният сектор във Великобритания също се намеси. През юни компанията за комунални услуги Centrica подписа договор за покупка на газ с норвежката Equinor, а миналия месец договори да купува LNG от американската компания Delfin Midstream.\n\nВ събота германският канцлер Олаф Шолц ще пътува за Саудитска Арабия, Катар и ОАЕ и енергийната тема е начело в дневния му ред.\n\nГермания може да си осигури доставки на втечнен природен газ от ОАЕ. Въпреки че Саудитска Арабия не е износител на LNG, тя инвестира милиарди долари в производство на син и зелен водород.\n\nВижте целия коментар във видеото.\n\nВсички гости на предаването \"В развитие\" може да гледате тук.",
    "Министър Минеков: Ще превърнем остров ”Св. св. Кирик и Юлита” в световен център на изкуствата": "Министърът на културата проф. Велислав Минеков обяви днес пред медии, че подновява работата по проекта за превръщането на остров „Св. св. Кирик и Юлита“ в световен център на изкуствата.\n\nТова се случи днес по време на инспекция на острова край Созопол, която министърът на културата направи заедно с кмета на града Тихомир Янакиев и областния управител на Бургас Мария Нейкова. На място министър Минеков констатира, че островът се намира в изключително тежко състояние, а сградите на бившето военноморско училище и казармите там тънат в разруха. Проектът по обновяването на острова отлежаваше с години, поради липса на финансиране, но сега работата по него е подновена, съобщиха от пресцентъра на министерството.\n\n„Идеята остров „Св. св. Кирик и Юлита“ да стане музей, европейски и световен център, в който да има музей на археологията и съвременното изкуство, е от години. Проектът е прекрасен, но досега по него нищо не е свършено“, информира по време на инспекцията си на място министър Минеков. Той припомни, че през мандата си като министър на културата още миналата година е подновил преговорите в търсене на финансова подкрепа.\n\n„Със започването си като министър се върнах към тези добри намерения. Съжалявам, че шест месеца бяха пропуснати“, сподели министър Минеков и посочи, че вече е разговарял с кмета на Созопол, с представители на американска фондация, с посланика на ОАЕ у нас, Н. Пр. Султан Рашид Султан Алкайтуб Алнуайми, като с ОАЕ съвсем скоро предстои и подписването на Меморандум за сътрудничество. Министър Минеков посочи, че проектът, който е от преди 11 г., е достоен и всичко разписано в него е възможно и осъществимо за реализацията на този световен център, който ще работи целогодишно.\n\n„Имаме обещание за помощ не само от ЮНЕСКО, но ЮНЕСКО е в непрекъснат контакт с фондации, които подпомагат подобен вид културно наследство и неговото консервиране и реставриране“, поясни министърът на културата. Допълни, че финансиране на проекта се търси и от още няколко различни източника, включително и от европейските фондове по програмата за регионално развитие. По думите на министър Минеков най-важното е да започнат на място спешни действия. Във връзка с това министър Минеков съобщи, че от Министерството на културата са отпуснати аварийни средства за ремонт на покрива на бившето военноморско училище.\n\nОт своя страна областният управител на Бургас Мария Нейкова посочи, че проектът е от съществено значение и на местно ниво, но общината сама не разполага с този огромен ресурс, необходим за осъществяването му. „Общината има желание да стопанисва тук част от вълнолома, за да може, докато вървят тези реставрационни и други дейности, общината да инвестира средства и да се случват паралелно нещата“, коментира областният управител Нейкова, която получи пълна подкрепа от министър Минеков.\n\nМинистър Минеков съобщи още, че по проекта вече са осъществени теренни проучвания, както е направено и обследване на сградите, но все още се изчислява колко точно средства ще са нужни за цялостната реализация на проекта за превръщането на о-в „Св. св. Кирик и Юлита“ в музей и европейски и световен център на изкуствата.\n\n„Вероятната цена на целия обект е равна на половингодишния бюджет на цялото министерство. Не е възможно без чужда помощ“, посочи министърът на културата Велислав Минеков.\n\nТази вечер министър Минеков ще присъства на официалното откриване на празниците на изкуствата „Аполония“, подкрепени от Министерството на културата.",
    "Руснаците бягат от мобилизация: ето къде, по какъв начин и колко им струва": "Повечето полети от и до Русия бяха отменени, след като страните от ЕС затвориха въздушното пространство за руски самолети. Това затруднява още повече хората, които искат да напуснат страната след като преди два дни руският президент Владимир Путин обяви частична мобилизация. Последваха масови протести, бяха задържани хиляди хора, а милиони се опитват да напуснат страната - по въздух и суша.\n\nИзточник: БГНЕС Руски полицаи се готвят да задържат участници в неразрешен протест срещу частичната мобилизация поради конфликта в Украйна, в центъра на Санкт Петербург, Русия, 21 септември 2022 г.\n\nОгромен брой руснаци се впуснаха да намерят еднопосочни полети от страната още в сряда, след като президентът Владимир Путин обяви частична мобилизация на резервисти.\n\nFlightradar24, акаунт в Twitter, който проследява полети по света, публикува видео, показващо големия обем полети, напускащи Москва и Санкт Петербург.\n\nWhere are the flights leaving Russia going? Data on the most popular destinations for international departures since the beginning of 2022 and the surprising rise of a new international workhorse—the Superjet 100. https://t.co/x4GSRAHXqD pic.twitter.com/ff8HHYOPGz — Flightradar24 (@flightradar24) September 22, 2022\n\nРуснаците изглежда бягаха от страх от потенциална наборна армия, когато резервистите бяха призовани да действат.\n\nПоради санкциите има малко директни полети за излизане от Русия, а цените на билетите са се увеличили драстично. Често полетите с прекачване излизат много по-евтино. С голяма разлика най-популярната дестинация (или транзитна точка) е Турция. От повече от 75 000 международни заминавания от Русия досега през 2022 г., 25% от полетите са летели до Турция.\n\nИзточник: БГНЕС Просести в Русия\n\nКакви дестинации все още са налични?\n\nПрез септември 2022 г. руските граждани могат да летят директно от страната до Азербайджан, Армения, Египет, Турция, Сърбия, Обединените арабски емирства, Катар, Бахрейн, Израел, Казахстан и няколко други страни. Страната граничи общо с 18 държави и варианти за напускане на страната по суша са към Грузия, Беларус, Казахстан, Финландия и редица други държави. Някои категории граждани все още могат да пътуват с кола или автобус до Естония, Литва и Латвия. Но за да пресечете руската сухопътна граница с тези държави, са необходими специални основания, например разрешение за пребиваване. И в момента се наблюдават километрични опашки по граничните пунктове.\n\nЕто и до кои страни пътуващите могат да стигнат директно от Русия без специална причина със самолет и по суша и колко струват билетите за самолети, влакове и автобуси. Всички цени в артикула са на човек в едната посока с багаж, освен ако не е посочено друго. Те са валидни от 23 септември, но цените се променят на всеки час.\n\nДиректни полети от Русия има до: Армения, Азербайджан, Бахрейн, Беларус, Венецуела, Грузия, Египет, Израел, Индия, Иран, Казахстан, Катар, Киргизстан, Малдивите, Монголия, ОАЕ, Сърбия, Таджикистан, Турция, Узбекистан и Армения.\n\nТе се изпълняват от Aeroflot, Azimuth, Utair, FlyOne Armenia, Armenia Airways, Red Wings, IrAero, Turkish Airlines, Air Serbia и други. Цените на директните полети от Москва на 1 октомври с FlyOne до Йереван започват от €973 и достигат €2400, но евтините билети вече са изкупени. Същата дестинация, ден по-късно с авиокомпания Azimut струва €1600. Полетите с авиокомпания FlyOne от Москва до Истанбул за първата възможна дата - 26 септември струват най-малко €6300, а до Тбилиси - €6200. Полет с Air Serbia от Москва до Белград, но чак за 14 октомври струват €556. Билет до една от най-предпочитаните дестинации - Анталия с Turkish Airlines за 1 октомври струва минимум €1500.\n\nСамолетен билет с Red Wings от Мослва до Ташкент на първата възможна дата 2 октомври в момента струва €1000, сходна е и цената за билет от Екатерининбург до Ереван за същата дата. Билет от Москва до Ленкоран за първата възможна дата - 30 септември пък струва €3500.\n\nЛетенето с прекачване до Сочи вече е нерентабилно: билетите само до там струват около €250.",
    "Васко Начев: Няма техническа възможност за бартер с Азербайджан": "Коментарът му е по повод думите на служебния министър на икономиката Никола Стоянов, който заяви, че се водят преговори с Баку за подобна размяна - България да изнесе електроенергия, а Азербайджан да даде на страната ни газ.\n\n“Може и от ОАЕ по веригата да се случи по същия начин. Говорим за реално изпълними неща. Хипотези, опции и възможности можем да обсъждаме и до утре. Търсим от днес за утре ефективно решение, което да сработи с цел покриване на недостига”, посочи още Начев.\n\nВъвеждането на таван на цената на руския газ е меко казано неадекватно предложение от страна на Европа, смята още енергийният експерт.\n\n“Нито една от мерките, които чухме, няма да дадат като резултат това, което очакваме. Не мога да си представя таван върху цената на руския газ. Не искам начинът, по който се случват нещата. В руския газ няма нищо различно”, посочи още Начев.\n\nПовод за коментара му са предложените от Европейската комисия общи решения за справяне с енергийната криза. Засега няма общо решение за таван на цените, но има препоръки за пестене по отношение на цените на електроенергията.\n\nСпоред него е било възможно да се направят суапови сделки между държавите, които добиват газ, и тези, които добиват електроенергия по друг начин, каквато е България.\n\n“Имаме излишък на електроенергия, а в същото време Румъния потребява 6 мбрд. куб. м. газ само за производство на ток. Ето ви един перфектен пример, който би могъл да бъде реализиран и от който Европа би спечелила”, посочи още Начев.\n\nПолитиците не си дават сметка, че отблъскват хората, смята Начев. Според него има нужда от “хигиена на говоренето” в публичното пространство и има “див популизъм” по въпроса с енергетиката и мерките срещу инфлацията.",
    "Скопие: София приватизира пристанището, от което ще получаваме газ": "Българското посолство в Киев ще отвори до края на септември\n\nБългария се интересува от приватизацията на гръцкото пристанище Александруполис, съобщи македонската агенция МИА, която се позова на външния ни министър Николай Милков. София притежава 20% от капитала на газовия терминал в този гръцки град, който трябва да заработи през 2023 г., интересува се от втория газов терминал, който ще бъде построен в Александруполис, както и от приватизацията на пристанището там, съобщи МИА.\n\nМакедонските медии излязоха със заглавие: \"България иска да приватизира пристанището, от което Македония трябва да получава газ\"\n\nТази сутрин Милков даде интервю за БНР, в което съобщи: \"Доколкото морските пътища в Черно море могат лесно да се компрометират, се полагат усилия с гръцките партньори за развиване на проекти като този в Александруполис. По този начин България ще стане средиземноморска страна и ще се избегнат тесните места в Истанбулския пролив и рисковете за морския транспорт в Черно море\".\n\nДържавният фонд за приватизация TAIPED се опитва от 4 години да приватизира пристанищата в Александруполис, Игуменица и Корфу. Срокът за подаване на оферти изтече в края на юли и за фаворит се смята милиардерът Димитрис Копелузос. НАТО също се интересува от пристанището в Александруполис, тъй като на него се стоварва военна техника за Украйна и за учения в региона.\n\nПрез март правителството на Кирил Петков даде заявка, че страната ни ще участва в консорциум, който да се състезава за пристанището. Собствеността на държавата ни в този консорциум ще бъде между 10% и 15%.\n\n\"Чрез евентуалното придобиване на концесионни права до 2062 г. България ще има достъп до пристанище в Егейско море. По този начин страната ни ще се превърне в стратегически партньор в търговските отношения в региона, което ще е от изключителна полза за българския бизнес\", написаха тогава от Министерския съвет на Facebook страницата си.\n\n\n\n\"Очаквам до края на месец септември българското посолство в Киев да възстанови своята дейност. Първата група дипломати замина за там тази седмица, за да провери на място състоянието на сградата и комуникациите\", това обяви още в ефира на „Неделя 150“ на БНР служебният министър на външните работи Николай Милков. Милков уточни, че в Украйна на избори обикновенно гласа си дават около 100 души, но това е само една от дейностите, които трябва да се организира. Посолството на България в Киев официално затвори на 28 февруари.\n\nСрокът за подаване на заявления за гласуване от българит зад граница изтича на 6 септември. До момента са подадени 30 000 заявления, 17 000 от тях са в Турция. За вота зад граница ще бъдат разкрити 750 секции. Според външния министър това е близо до поставените при предходни избори рекорди.\n\nБългария постигна успех на бизнес форума в ОАЕ, защото отиде с подготвени проекти, коментира още Милков. Той допълни, че наесен предстои откриване на офис на държавния инвестиционен фонд на ОАЕ в България. Бе проявен интерес към пристанище Варна и към разкриване на голям капацитет за складиране на петрол до Бургас, заяви още Милков.",
    "ЕК: Бягащите от Русия имат право на убежище в ЕС": "\"За тези, които искат убежище в ЕС, то е гарантирано от правото на Общността\" - това каза говорителката на Европейската комисия Анита Хипер в отговор на очакваната сериозна вълна от руски граждани след обявената вчера частична мобилизация от страна на Владимир Путин в Русия. По-рано беше съобщено, че руснаците са изкупупили самолетни билети за различни дестинации като Турция, Сърбия и ОАЕ, а на границата между Русия и Финландия се образуваха километрични опашки.\n\nХипер определи ситуацията като \"безпрецедентна\". Тя допълни, че трябва да се държи сметка за геополитическите притеснения и подчерта, че кодексът на Шенген допуска автоматичен отказ за виза поради специфични причини, най-често вътрешна сигурност и обществена сигурност. Според нея трябва да се изготви общ подход със страните членки по въпроса.\n\n\n\nНаскоро Съветът на ЕС отмени споразумението с Русия за визово облекчение с Русия и усложни процедурите по издаване на визи за руски граждани.",
    "И пак Пеевски е виновен": "https://blitz.bg/obshtestvo/i-pak-peevski-e-vinoven_news910311.html Blitz.bg\n\nЯвно някой много е искал да стане посланик на страната ни в ОАЕ, но не го е огряло.\n\nПоне с такова усещане остава човек, след като изчете поредния пасквилен текст нa кагебейските птички от BIRD.\n\nЗа тези с по-слаба памет ще припомним, че сайтът се списва от кремълския зет Атанас Чобанов, който от години заработва частпром при няколко български олигарси като медийния монополист и енергиен бос Иво Прокопиев и банкера-беглец Цветан Василев. Все отбрана компания от сделани по СССР-ски модел олигарси, с дебели връзки с Москва и до днес, които много обичат да държат медиите на\n\nкаишка. Но Чобанов самоотвержено (вероятно след съответното финикийско поощрение)\n\nполага всички усилия да ги прави щастливи. И ги обслужва почти библейски като ката ден изфабрикува някой и друг пасквил за най-сериозните им врагове. А кой е враг № 1 назадкулисието у нас? Делян Пеевски, разбира се.\n\nДепутатът от опозиционната ДПС от десетилетие е дъвка в устата на обслужващия персонал на олигархията у нас заради нескончаемата му битка с аферите на същите тези босове. Заради това се е превърнал в нещо като дежурен заподозрян за всяко зло, което може да сполети държавата и гражданите й. Или поне олигарсите полагат сериозни усилия обществеността да си мисли така. Но да се върнем на драмата с неуспелия мераклия за задграничен пост.\n\nВ сайта на руския зет Чобанов през уикенда се пръкна текст с гръмкото заглавие „Събраха се: Радев\n\nодобри човек на Пеевски за посланик в ОАЕ“. И нататък следва комичен текст пасквил, в който, в типичния стил на овладените от Прокопиев медии, името на Делян Пеевски се пришива към някаква почти митична история. Използвайки думички като „свързван с Пеевски“ и серия от внушения. Любим прийом, когато на някоя перодръжка на Прокопиев е поръчано да оплюва депутата, но няма доказателства, с които да докаже участието му в каквато и да е било афера. С две думи – истинско показно по шев и кройка на олигархична пропаганда. За капак в текста има един доста забавен момент, в който (явно заради творческо безсилие) авторът се е опитал да оплюе Пеевски, като му пришие и медии.\n\nЧе Пеевски няма медии вече почти две години е ясно на всички. Творческата мисъл обаче е родила гениалната формулировка: „Друг ясен знак, че няКОЙ си подготвя „свой посланик“ в ОАЕ беше медийният залп в близки до Пеевски медии за възхвала на „добрия консул“, който спасил две украински „деца“. Децата всъщност са пълнолетни на 20 години, но преглъщането на поредното прокси на Пеевски от публиката изискваше подходяща легенда“ . Какво всъщност иска да каже лирическият герой? Преди няколко месеца у нас се съобщава за украински младежи, които войната заварва в Дубай, а те започват да търсят помощ от различните дипломатически мисии там. И така попадат на нашето консулство, откъдето пък се захващат да помогнат на бежанците. И тук идва любопитния момент – историята е разказана от бившия депутат от ДСБ и автор на \"Дневник“ Борис Станимиров. Тоест, според мислителите от BIRD, човек на Иван Костов и Иво Прокопиев прави реклама на въпросния нов посланик на България в ОАЕ. Който от своя страна пък пак според Чобанов и сие бил човек на Пеевски... Тази чудна дедукция трудно може да бъде обяснена, освен в контекста на тежко ментално състояние на пишещия.\n\nИли на творческо безсилие при заработването на хонорара му. А може и на двете. Кой точно е отговорът предстои да се изясни, но най-вероятно до края на предизборната кампания (а може и след това) тепърва ще четем още подобни писания.",
    "Министър Милков: Мислим, че от 1 октомври интерконекторната връзка ще заработи": "Това каза служебният министър на външните работи Николай Милков по БНР.\n\nОтносно посещението в ОАЕ, където Милков беше част от делегацията на президента Румен Радев, външният министър каза, че интересът към контактите между бизнесите от двете страни е бил много голям.\n\n\"Беше проявен много сериозен интерес към сътрудничеството с България. Ние не отидохме да молим за инвестиции.\"\n\nЕсента у нас ще бъде открит офис на държавния инвестиционен фонд на ОАЕ, стана ясно от думите на Милков. Бил е проявен интерес към пристанище Варна и към разкриване на голям капацитет за складиране на петрол до Бургас.\n\nНиколай Милков е на мнение, че по отношение на България Турция не е прилагала политика на контролиран мигрантски натиск: \"На нас ни беше спестяван засилен мигрантски натиск, какъвто се наблюдаваше по отношение на гръцките граници.\"\n\nНа 6 септември изтича срокът за подаване на заявленията за гласуване зад граница. В зависимост от тези заявления е възможно да бъдат разкрити още секции. Подадените заявления към момента са около 30 000, като 17 000 от тях са в Турция. Броят на секциите е близо до поставените рекорди, отбеляза Милков.",
    "Имение за 45 млн. долара крие гараж с 14 суперколи": "Имотът е в Дубай, а централното място е за Bugatti Divo (ВИДЕО)\n\nТова, което не може да се купи с пари, се купува с... много пари. Има едно такова място на планетата, където всичко струва много, много пари – Дубай. Там живеят, или имат имоти, едни от най-богатите хора в света и за един такъв човек разказва YouTube каналът Enes Yilmazer.\n\nВ града на Обединените арабски емирства (ОАЕ) богатите и известните живеят в разкош и притежават спиращи дъха домове и луксозни коли. Тези на снимките и видеото се намират на световноизвестния изкуствен остров Palm Jumeirah (разработен във формата на палма). Имението на богаташа, чието име е спестено, струва 45 милиона долара, разполага с пет спални, седем бани и 1576 кв. метра застроена площ. Но не това е най-важното – какво има в подземния гараж?\n\nГаражът е на долното ниво на луксозната къща и в него са паркирани 14 суперавтомобила. Централното място е за Bugatti Divo. Има няколко причини, поради които този хиперавтомобил се смята за златен. Първо - това е Bugatti. Второ, произведени са само 40 бройки. Трето - всички коли са продадени в рамките на седмици след първата среща с клиента.\n\nНа Pebble Beach Concours d'Elegance през 2018 г. цената на един от тези изключително редки хиперавтомобили беше 5,9 милиона долара. Днес цените са се увеличили повече от два пъти, като този се оценява на 10 000 000 долара. Divo разполага със 8-литров W16 двигател с четири турбокомпресора и мощност 1500 к.с. Ускорява до 97 км/ч за 2,4 секунди, а максимална скорост е 380 км/ч.\n\nЛуксозният гараж включва и McLaren SLR 722 S Roadster, от който са произведени само 150 бройки, като този автомобил се оценява на 1,4 милиона долара. Той разполага с 5.4-литров V8 двигател с компресор с мощност 650 к.с. SLR 722 S Roadster достига 200 км/ч за малко повече от 10 секунди.\n\nВ гаража има и McLaren Senna, Porsche 911 GT2 RS Weissach Edition, Ferrari 488 и Aston Martin V8 Series 3, същият като този филми за Джеймс Бонд.\n\nОсвен скъпите автомобили, има и рядък мотоциклет - 2021 Ducati Diavel 1260 Lamborghini Edition. Черпейки вдъхновение от Lamborghini Sian FKP 37, този уникален мотоциклет е построен от Ducati в сътрудничество с италианския производител на луксозни автомобили. Има само 630 бройки. Работи с 1262-кубиков двигател Testastretta L-twin с мощност от 159 к.с. и се оценява на 100 000 долара.\n\nГаражът включва много LED осветление, като със светлинни рамки е рамкирано всяко парко място. Има работилница за поддръжка на автомобили и отделен вход към двора. Освен това към гаража има и подобие на хотелска стая с едно легло и баня, където може да пренощува личен шофьор, например.\n\n\n\n",
    "Градушка колкото орех се изсипа в пустиня при 46-градусова жега ВИДЕО": "В пустинните райони на Обединените арабски емирства (ОАЕ) в Дубай и Шарджа валя проливен дъжд с едра градушка, а температурата на въздуха надхвърли 40 градуса по Целзий.\n\nСпоред Националната метеорологична служба на ОАЕ проливен дъжд с голяма градушка е бил отбелязан в районите Муркваб в Дубай и Млейха в Шарджа.\n\nНа фона на лошата видимост поради дъжда, синоптиците от Обединените арабски емирства предупредиха шофьорите за повишена опасност по пътищата в някои райони на Шарджа, а също така специално отбелязаха опасността от дъжд за жителите на град Ал Айн в столичното емирство на Абу Даби, където във вторник, 13 септември, беше регистрирана най-високата температура на въздуха в страната - 46,2 градуса.\n\nТази година в страните от Персийския залив повече от веднъж са наблюдавали метеорологични явления, неочаквани за горещия сезон, а такива аномалии са отбелязани няколко пъти в ОАЕ. Така през юли 2022 г. в продължение на няколко дни в Обединените арабски емирства падна най-голямото количество дъжд за последните 27 години, което доведе до образуването на кални потоци, които доведоха до смъртта на няколко души.\n\nПревод: GlasNews",
    "Русия не е доволна: Иранските дронове дават много дефекти": "Иран е доставил на Русия първата партида дронове, но те явно дават дефекти. „Вашингтон пост“ се позовава на източници от тайните служби и съобщава, че още на 19 август руснаците са получили два вида ирански дронове, които се използват във войната срещу Украйна. Тези дронове обстрелват радарни установки, артилерийски позиции и други военни обекти. Но още при първите пробни полети руските въоръжени сили са констатирали редица дефекти и никак не били доволни, пише американският вестник.\n\nИран ще достави още стотици дронове\n\nСпоред медията, администрацията на САЩ смята, че Иран тепърва ще достави още стотици дронове на Русия – и то въпреки изричните предупреждения от Вашингтон, че тази сделка е нежелана. Сега Западът внимателно ще наблюдава как се използват иранските дронове в Украйна.\n\nПредставители на тайните служби и на администрацията в САЩ съобщават, че иранските дронове са от моделите „Мохаджер-6“ и „Шахед“, като руски транспортни машини са ги натоварили на едно иранско летище и са ги транспортирали в Русия. Тези два модела се смятат за най-добрите ирански дронове и могат не само да атакуват наземни цели, но и да осигурят наблюдение на военни и други обекти и да участват във воденето на „електронна война“.\n\nПо принцип иранските дронове имат добра репутация. Тъкмо такива машини успяха да пробият противовъздушната отбрана на Саудитска Арабия и на Обединените арабски емирства, която е произведена в САЩ. Но Русия всъщност няма други алтернативи за доставка на безпилотни самолети, защото е окована от икономическите санкции. Самата Руска федерация досега не е успяла да разработи собствен ефикасен дрон с далечен обсег, твърди военният експерт Марсел Берни от Военната академия в швейцарския Технически университет в Цюрих.\n\n„Руските технологии за производство на дронове не предлагат особена стабилност и иновативност“, казва експертът и припомня, че Украйна получава дронове от Запада и от Турция. „Тези дронове през последните седмици очевидно успяха многократно да проникнат във вражеското въздушно пространство, без да бъдат забелязани“, припомня Берни.\n\nРусия не успя да разработи добри собствени дронове\n\nДори руски експерти като Руслан Пухов признават, че Русия има проблем с разработването на собствени дронове. Пухов е директор на Центъра за анализ на стратегии и технологии и е тясно свързан с руското военно министерство, а и членува в експертен борд по военните въпроси към руското правителство. В едно интервю той казва: „Украинците се научиха как да използват старите си съветски оръжия и да ги правят по-добри с помощта на дронове. Затова и имат по-добър прицел, затова и при артилерийски дуел често ни побеждават. Използването на малки дронове направи революция в използването на артилерията. Ние пропуснахме тази революция и трябва да наваксваме“.\n\nАмериканските източници съобщават, че техническите проблеми са започнали още при доставката на иранските дронове за Русия и са се увеличили при използването им срещу Украйна. Включително и заради тези проблеми руските оператори на дронове се обучават в Иран.\n\n*****\n\nВижте и това видео на ДВ:",
    "Предстоящи събития в страната (Агенция \"Фокус\"), 1 септември 2022": "© ***\n\n\n\nОАЕ.\n\n\n\nМинистърът на икономиката и индустрията Никола Стоянов ще бъде част от делегацията на президента на Република България Румен Радев в Обединени арабски емирства (ОАЕ).Визитата е по покана на президента на ОАЕ и владетел на Абу Даби Н.В. Шейх Мохамед бин Зайед Ал Нахаян.\n\n\n\n***\n\n\n\nСофия.\n\n\n\nОт 10.00 часа в сградата на МВнР, заместник-министърът на външните работи и говорител на МВнР Костадин Коджабашев ще даде брифинг за представителите на медиит\n\n\n\n***\n\n\n\nСофия.\n\n\n\nОт 10.00 часа в района на Военната академия, министърът на отбраната Димитър Стоянов и началникът на отбраната адмирал Емил Ефтимов ще участват в тържественото откриване на новата учебна година във Военната академия \"Георги Ст. Раковски“.\n\n\n\n***\n\n\n\nСофия.\n\n\n\nОт 13.30 часа в централата на Националния институт по метеорология и хидрология (НИМХ) на бул. \"Цариградско шосе“ 66, за представяне на надградената система за хидрометеорологична информация \"Метеоаларм“, съобщиха от Министерството на околната среда и водите (МОСВ).\n\n\n\nНа събитието ще присъстват министърът на околната среда и водите Росица Карамфилова и генералният директор на НИМХ проф. Христомир Брънзов.\n\n\n\n***\n\n\n\nСофия.\n\n\n\nОт 14.00 часа ще се проведе редовният брифинг на Централната избирателна комисия във връзка с предстоящите избори за народни представители, насрочени за 2 октомври 2022 г.\n\n\n\nБрифингът ще се състои в сградата на Народното събрание, пл. \"Княз Александър І“ № 1, вход откъм Ларгото.\n\n\n\n***\n\n\n\nСофия.\n\n\n\nОт 16.00 часа в Галерия на открито \"Градска градина“ пред Народния театър в София, председателят на Националния статистически институт доц. д-р Атанас Атанасов ще открие изложба на тема \"Статистика за всеки“.\n\n\n\n***\n\n\n\nСофия.\n\n\n\nОт 18.00 часа в галерия nOva art space в София вицепрезидентът Илияна Йотова ще открие фотоизложбата \"Деца (не) като другите“.\n\n\n\n***\n\n\n\nСофия.\n\n\n\nОт 18.00 часа в СБХ – Шипка 6, зала 1А ще бъде открита юбилейната изложба на известния график Буян Филчев има ретроспективен характер, но съдържа и над 50 нови творби. С нея авторът отбелязва своята 70-годишнина и 40 години членство в Съюза на българските художници.\n\n\n\n***\n\n\n\nСофия.\n\n\n\nОт 19.00 часа в Дома на киното ще се състои официалното откриване на фотоизложбата на Елица Матеева - BACKSTAGE като на кино“\n\n\n\n***\n\n\n\nВарна.\n\n\n\nОт 10.15 часа в радио Варна (зала Концертна), водачът на листата на Изправи се България за Варна - Мая Манолова и кандидати за народни представители от 3-ти МИР - Варна ще проведат среща с граждани.\n\n\n\n***\n\n\n\nВарна.\n\n\n\nОт 10.30 часа в Зала 1 на Икономически университет – Варна, ще бъде официално открита Девета национална конференция по електронно обучение във висшите училища\n\n\n\n***\n\n\n\nВарна.\n\n\n\nОт 16.00 часа на площад \"Севастопол\" (На самия площад срещу HAPPY) ще бъде представена листата на кандидатите за народни представители от КОАЛИЦИЯ \"БЪЛГАРСКИ ВЪЗХОД“ - Варна от 3 МИР за предстоящите предсрочни парламентарни избори на 2 октомври.\n\n\n\n***\n\n\n\nВарна.\n\n\n\nОт 18.30 часа в Арт Галерия Ларго във Варна ще се открие самостоятелна изложба – живопис на пловдивския художник Юли Шумарев. Експозицията се нарича \"Макгахански блусове и балади“ и представя творби, създадени специално за Варна. Към почти всяка от представените картини има кратки есета, написани от художника.\n\n\n\n***\n\n\n\nМонтана.\n\n\n\nОт 18.00 часа в Градската градина ще се проведе концерт на Духов оркестър \"Дико Илиев“ към НЧ \"Раузм 1883“\n\n\n\n***\n\n\n\nМонтана.\n\n\n\nОт 17.00 часа във фоайе на РБ \"Гео Милев“, ще бъде открита изложба (живопис) на Цветана Горанова\n\n\n\n***\n\n\n\nМонтана.\n\n\n\nОт 17.30 часа в експозиционна зала \"Кутловица“, бул. \"Трети март“ 64, ще бъде открита изложба (живопис) на Севда Потурлян – София\n\n\n\n***\n\n\n\nМонтана.\n\n\n\nОт 18.00 часа в парк \"Монтанезиум“ ще се състои концерт на Китаро-мандолинен оркестър \"Монтана“ – художествен ръководител Жулиета Калчева, диригент аранжор Андерей Колев \"Песен моя, обич моя“\n\n\n\n***\n\n\n\nПазарджик.\n\n\n\nОт 10.30 часа от входа на УТК \"Црънча“, ще стартира медиен ден на тристранната съвместна подготовка \"Balkan Spirit - 2022“ на Специалните сили на България, Гърция и Румъния.\n\n\n\n***\n\n\n\nСтара Загора.\n\n\n\nОт 19.00 часа в Парк \"Загорка“ продължава Beerфестът 2022 с концерт на: WOSH MS\n\n\n\nСекта, DJ STEVIE G + DJ STANCHIKA и др.\n\n\n\n***\n\n\n\nСтара Загора.\n\n\n\nОт 20.00 часа на сцена язовир Копринка ще бъде представена оперетата \"Хубавата Елена“ –от Жак Офенбах\n\n\n\n***\n\n\n\nШумен.\n\n\n\nОт 14.00 часа на пл. Кристал Мая Манолова ще проведе среща с граждани и ще представи листата на Изправи се България за МИР - Шумен. Начело на листата в областта е адвокат Лидия Ангелова.",
    "Н.Пр. Хронопулос: Интерконекторът с Гърция ще е абсолютно готов на 1 октомври": "България и Гърция нямат конкурентно отношение в енергийната сфера, а едната страна допълва другата , каза гръцкият посланик у нас\n\nИнтерконекторът България - Гърция ще е абсолютно готов на 1 октомври. До броени дни ще можем да говорим за търговската експлоатация на газовата връзка между двете държави, която ще може да свързва страни от Централна Европа през Балканите до арабския свят. Това каза Н.Пр. Димитриос Хронопулос, посланик на Гърция в България, в ефира на предаването \"В развитие\" на Bloomberg TV Bulgaria.\n\nОбщите действия на България и Гърция в енергетиката могат да донесат сигурност и инвестиции в региона и това трябва да се чува най-много в Брюксел, посочи той.\n\n\"Бъдете сигурни, че на 1 октомври ще бъде абсолютно готов - газопроводът е готов, извършени са всички необходими тестове, пълен с газ под налягане от 40 бара\", заяви посланикът.\n\nАвтоматизираната система ще бъде готова в рамките на четири-пет дни, а довършителни работи, като противопожарни системи по трасето, ще бъдат готови до 10 септември, каза посланик Хронопулос, цитирайки информация от гръцкия строител.\n\nОсвен терминала за втечнен природен газ (LNG) на остров Ревитуса и проекта Александруполис, Гърция готви изграждането на още два такива терминала и заради това търси нови доставчици и производители от арабския свят като Катар, ОАЕ, Саудитска Арабия.\n\n\"Сътрудничеството се развива на изключително добро ниво. Важното е, че двете страни координират техните действия в тази област. Много значим факт е, че президентът Радев говори за тристранно сътрудничество - например Катар, Гърция и България или ОАЕ, Гърция и България. Това може да стане, само защото България и Гърция нямат конкурентно отношение в енергийната сфера, а едната страна допълва другата - Гърция може да осигурява терминали, а България да предоставя пространство за транзит към други балкански страни, Румъния и към Централна Европа\", коментира Н.Пр. Хронопулос.\n\nЗа първи път през последните години отношенията между България и Гърция са достигнали ниво на зрялост, което приближава двете страни към общото разбиране на нещата - на политическо и геополитическо ниво и всички сфери на общ интерес, каза още посланик Хронопулос.\n\nЦелия разговор може да гледате във видеото на Bloomberg TV Bulgaria.",
    "Самандов: Армията дълго време бе подценявана, но сега трябва е приоритет": "Трябва да модернизираме и синхронизираме армията си със съюзниците от НАТО. Армията дълго време е била подценявана, но сега трябва да бъде приоритизирана предвид ситуацията. Това коментира за \"Твоят ден\" Георги Самандов, кандидат-депутат от „Български възход” и бивш зам.-министър на енергетиката.\n\nПо думите му думата \"частична\" за мобилизацията в Русия означава, че има шанс дипломацията да проработи. „Български възход” осъжда действията на Путин. Конфликтът в Украйна засяга човешките животи, както и директно и индиректно членовете на ЕС. България трябва да заеме проактивна позиция за разрешаване на конфликта чрез съюзите, в които участва. Имаме шанс, като страна с близки връзки и с двата народа, да бъдем парламентьорът, който да достигне до разрешаване на конфликта. България може да бъде проводник на дълго чакания мир в Украйна. Изпуснахме момента да сме дипломатически посредник. Трябва да се съсредоточим върху това да изразим готовност за възстановяване страната им след края на конфликта”, заяви той.\n\nСамандов: Българите не ги интересува дали газът е руски или американски, а цената на живота\n\nСпоред него служебният кабинет спазва Закона за енергетиката - газ се доставя чрез тръжни процедури. \"Никой не разбра кой е договорил седем танкера. \"Булгаргаз\" единствено трябва да разговаря с \"Газпром\", но това е само една от възможностите. Не трябва да се късат взаимоотношенията, но не бива и да се фокусираме само върху тях. Трябва да гледаме към нови хоризонти. Германия погледна към ОАЕ, Франция към Катар. България да погледне наблизо, а не само отвъд Океана за втечнен газ. Източник на природен газ може да бъде и Израел\", подчерта Самандов. И допълни, че при арбитраж с \"Газпром\" не се знае какво може да се случи.\n\nЦелия разговор гледайте във видеото.",
    "Германия строи терминал за втечнен газ на изхода на \"Северен поток\" в Лубмин": "878\n\nГерманската енергийна компания Deutsche ReGas започва изграждането на терминал за втечнен природен газ в град Лубмин, разположен в североизточната част на страната. Строителството ще започне утре, съобщи компанията, цитирана от Deutsche Presse-Agentur.\n\nЛубмин е едно от няколкото крайбрежни места в Германия, където се предвиждат терминали за регазификация на втечнен природен газ, доставян с кораби, които целят да заменят спрените доставки от Русия. Строителството ще включва и обновяване на индустриалното пристанище, използвало досега само от по-малки кораби.\n\nСпоред енергийната компания първият газ трябва да бъде доставен през терминала, изграден с частни средства, още през декември. Втечненият газ ще се прехвърля от големите танкери в по-малки кораби, които ще го транспортират до порта. Шолц и Трюдо проучват възможността Канада да доставя газ на Европа\n\nЛубмин е и мястото, където газопроводите \"Северен поток 1\" и \"Северен поток 2\" в Балтийско море \"акостират\" на германския бряг от Русия, но в момента по тях не тече газ. Затова на крайбрежието, където излизат тръбите, започват три мощни германски газопровода – Opal, Eugal и Nel, изградени за транспортиране на руския газ до различни региони в Германия, а също и към Чехия и по-нататък към газовия хъб Баумгартен в Австрия. Новият терминал за втечнен газ ще ползва инфраструктурата на \"Северен поток\".\n\nОчаква се германският канцлер Олаф Шолц да договори доставка на втечнен газ при посещението си в ОАЕ в неделя, обяви вицеканцлерът и министър на икономиката Роберт Хабек, цитиран от Reuters. Германия търси нови партньори, за да замести руския газ. По време на визитата си на Арабския полуостров Шолц ще посети и Саудитска Aрабия и Катар. \"Предлагането на газ бавно се увеличава. Правителството постоянно води преговори с много страни\", заяви Хабек, като подчерта пътуването си до Катар и ОАЕ през март. Qatar Energy ще си партнира с Eni и Total в най-големия проект за втечнен газ в света\n\nПрез май източници съобщиха пред Reuters за разногласия по ключови условия, включително и продължителността на всеки договор.\n\nХабек подчерта нуждата от форсирано изграждане на терминали за втечнен газ по крайбрежието на Северна Германия.\n\nГерманската енергийна компания RWE и норвежката компания Stena-Power също планират да изградят плаващ газов терминал в Лубмин. Съоръжението трябва да е готово до края на 2023 г. Норвегия трябва да свали цената на газа, за да спаси Европа\n\nМинистърът се надява и наетата от държавата плаваща единица за съхранение и регазификация (FSRU) да влезе в експлоатация най-рано до края на 2023 г. \"Трябва да покажем, че във времена като тези можем да планираме, да издаваме разрешителни и да строим по-бързо от обикновено\", заяви Хабек и добави, че LNG проектите във Вилхлемсхавен и Брунсбютел са пример за това. \"Има реален шанс терминалите в двата града да захранват германската газова мрежа от началото на годината\", отбеляза германският икономически министър.\n\nОЩЕ ПО ТЕМАТА:\n\nПолша може без руски газ: Разчита на Балтийския газопровод и пълни газохранилища\n\nАфрика на новата енергийна карта: Италианската Eni с втора LNG платформа край Мозамбик\n\nИзносът на втечнен газ от САЩ за Европа надмина всички очаквания",
    "Александър Пулев:Всички сме обединени около това да имаме устойчиви доставки на газ на пазарни цени": "/КРОСС/ Всички сме обединени около това да имаме устойчиви доставки на газ на пазарни цени. Има проблем с ликвидността и той е продиктуван от увеличената цена на газа за септември. Това каза служебният министър на иновациите и растежа Александър Пулев в предаването „Тази събота\" по бТВ.\n\nТой подчерта, че правим всичко възможно да бъде осигурен необходимия ресурс. „Правим всичко възможно да установим бърз контакт с топ мениджмънта на различните международни банки и работим с пълна пара\", добави Пулев.\n\nМинистерството на иновациите и растежа дава глътка въздух за най-уязвимите предприятия в българската икономика. До края на годината към най-уязвимия сегмент на бизнеса ще влязат 735 милиона лева, 600 милиона от които са по линия на Плана за възстановяване и устойчивост, обяви служебният министър. 260 милиона лева от тях са за технологична модернизация. Срокът за кандидатстване е 21 септември. „Работим упорито с екипа да отворим още една процедура по плана за около 30 милиона лева. Следващия месец тя ще бъде достъпна\", допълни той.\n\nАлександър Пулев потвърди, че има нови идеи за Българската банка за развитие, но заяви, че приоритет в ББР трябва да остане кредитирането на малки и средни предприятия.\n\n„ББР ще бъде един съинвеститор в големите процеси, които ще са водени от такъв тип репутационно издържани институции като Европейската инвестиционна банка и Европейската банка за възстановяване и развитие. Фокусът трябва да бъде в по-доброто управление на риска. Когато в банката има хора с нужния интегритет, тогава може да говорим за изменение на лимити\", каза още министърът.\n\nПреди седмици той назначи одит с фокус процесите върху конфликта на интереси и връзки с политически личности във Фонда на фондовете, но все още няма резултати. „Работим приоритетно по одита, проверката е активна. Бих се въздържал от по-сериозни коментари. Искам да избегна политическия натиск. Проверката е насочена към това да няма политическа намеса във Фонда на фондовете. Очакваме 2 милиарда лева да влязат във Фонда и искаме да осигурим по-ясно поведение за предприемачите. През втората половина на септември трябва да приключи одитът\", обяви Пулев.\n\nСамо в рамките на два дни са подписани пет меморандума за насърчаване на инвестициите в различни приоритетни сегменти на българската икономика от ОАЕ, обяви министър Пулев. Договорено е и споразумение за стратегическо партньорство на ниво Министерство на иновациите и растежа и водещата структура за технологичен трансфер в ОАЕ. „Тук говорим за инвестиции в технологии за бъдещето. Говорим за съвместна развойна дейност, за стратегическо партньорство с една от най-влиятелните държави в Близкия изток\", обясни Пулев.",
    "Лиз Тръс: Скоро няма да има търговско споразумение между САЩ и Великобритания": "Вместо това британският премиер ще търси съюзи другаде\n\nТърговско споразумение между Великобритания и САЩ е малко вероятно да бъде постигнато в краткосрочен до средносрочен план, заяви премиерът на Обединеното кралство Лиз Тръс по време на визитата си в Ню Йорк – нейното първо задгранично посещение като министър-председател. Тя добави, че ще се фокусира върху реализирането на съюзи другаде, съобщава Bloomberg.\n\nСлед Brexit търговското споразумение със САЩ се очакваше от Лондон с надежда, но коментарите на Тръс показват примирението на британските политици на фона на нежеланието на Вашингтон да стартира официални преговори.\n\nПремиерът говори пред журналисти преди Общото събрание на ООН, където се очаква Тръс да се застъпи за Украйна относно продължаващата война на Русия срещу Киев.\n\n„В момента не се водят преговори със САЩ и не очаквам те да започнат в краткосрочен до средносрочен план“, заяви Тръс късно в понеделник. Вместо това Великобритания се фокусира върху влизане във Всеобхватното и прогресивно споразумение за транстихоокеанско партньорство (СРТРР), Съвета за сътрудничество на страните от Персийския залив (GCC) и пряка търговска сделка с Индия, добавя тя.\n\nТръс отказа да уточни времевата рамка за това.\n\nGCC включва Бахрейн, Кувейт, Оман, Катар, Саудитска Арабия и Обединените арабски емирства (ОАЕ) и е шестият по големина експортен пазар на Европейския съюз (ЕС). Групата CPTPP включва Австралия, Канада и Япония и е един от най-големите търговски блокове в света.\n\nВместо да настоява за постигане на търговско споразумение със САЩ, Тръс каза, че планираната среща с президента Джо Байдън в сряда ще се съсредоточи върху глобалната сигурност, справянето с „руската агресия и гарантиране, че Украйна ще надделее и че Путин няма да има успех в Украйна“.\n\nАнализатори очакват да видят дали Байдън ще използва срещата с Тръс, за да повдигне неудобния въпрос за протокола за Северна Ирландия. В САЩ – със своята голяма ирландска диаспора и множеството политици, включително Байдън, които имат ирландски корени – продължава силната подкрепа относно бъдещето на Ирландия още от подписването на Белфасткото споразумение, известно като Споразумението от Разпети петък, през 1998 г.\n\nТръс също прие по-дипломатически тон за отношенията на Великобритания с Франция, в сравнение с изказванията си в предизборната кампания. След смъртта на Елизабет Втора Макрон подчерта дългогодишните връзки между двете страни и присъства на погребението на кралицата в Лондон в понеделник. Тръс каза пред журналисти, че иска „конструктивни“ отношения с Франция преди срещата си с Макрон, насрочена за вторник.",
    "Отивате в музей и купувате жилище": "Дубай, Абу Даби и Сеул може да са първите градове, които ще се появят в метавселената. Преди разработчиците създаваха само измислени светове или отделни фрагменти от реални градове, но сега очакват да пресъздадат реални градове, отчитайки реалния мащаб на сградите. Потребителите ще могат да посещават градове с цел туризъм или пазаруване, както и да получават обществени услуги там.\n\nДубай и Абу Даби ще бъдат първите градове в света, които ще имат реплики в метавселената. Това обяви в началото на септември 2022 г. дубайската компания Metaverse Holdings. Бета версията на проекта се планира да бъде пусната в края на текущата година и скоро след това ще бъде достъпна за потребители по целия свят. Компанията планира да отдели 200 милиона дирхама за развитието на проекта.\n\n„След стартирането на бета версията, метавселената също ще пресъздаде ключовите места в ОАЕ, които ще бъдат „визуално, топографски и геометрично“ правилно свързани с реални обекти“, казва Карин Нейду, стратегически консултант в Metaverse Holdings. Потребителите ще могат да посещават метавселената с помощта на VR слушалки, приложение на смартфон или друго устройство. Сред кандидатите за \"дигитализация\" след пускането на ОАЕ са Саудитска Арабия и Катар.\n\nЕдин от първите в метавселената също може да бъде и Сеул. „Сега потребителите на метавселената на Сеул могат да създадат аватар в нея и да посетят виртуалния офис на кмета на столицата“, казва Йонг-су Парк, представител на кметството на Сеул. Според плана на проекта в близко бъдеще, в допълнение към административната сграда, метавселената ще има университетски кампус, Seoul FinTech Lab, инвестиционен център за финтех стартиращи компании Seoul FinTech Lab, инвестиционен център Invest Seoul, както и туристическа зона с основни атракции, като двореца Deoksugung, площад Gwanghwamun и пазара Namdaemun.\n\nЗащо са необходими дигитални близнаци\n\nПроектът Seoul Digital Twin има три цели: да опрости взаимодействието на потребителите с отделите и помежду си, както и да преодолее бариерите на езика, времето и пространството. Проектът се планира да улесни бизнеса, образование и градските услуги за подаване на жалби, данъчни документи и недвижими имоти.\n\nВ средата на юли Дубай прие стратегия за развитие на метавселена, която включва създаването на 40 000 виртуални работни места, които ще донесат 4 млрд. USD. Дубай предприе тази стъпка, защото почувства въздействието на блокчейн бизнеса върху икономиката си: днес над 1000 метавселени и блокчейн професионалисти работят в града, добавяйки 500 млн. USD към БВП на града.\n\nВ метавселената ще бъде възможно да получавате същите услуги като в истински град: посещение на музеи, конференции и концерти, посещение на банка, магазини за дрехи, посещение на училища или храмове, твърди Илингин. Предоставянето на услуги в метавселената е естествено: ако дойда на онлайн бизнес конференция в метавселената, ще искам да купя продукти, които съм харесал на презентацията там, или да кандидатствам за откриване на компания в безмитната зона на Дубай.\n\nВъзможно ли е да се изгради бизнес във VR\n\nПрез месец май 2021 г. южнокорейските власти създадоха съюз за развитието на метавселените. Сега той вече включва около 500 компании, сред които производители на оборудване (LG, Samsung), автомобилният концерн Hyundai Motors, най-големите телекомуникационни компании (SK Telekom, KT), банки и много други.\n\nЗа традиционния бизнес обаче все още не е ясно защо да отиде в метавселената: бизнесът ще следва потребителя, който иска не просто „3D копие на познати услуги“, а ново и интересно изживяване.",
    "Германия губи 60 милиарда от цените на енергията през 2022-ра и 100 милиарда през 2023-та": "© Германският вицеканцлер, министър на икономиката и опазването на климата Роберт Хабек заяви, че икономическите загуби на страната през 2022 г. ще възлязат на 60 милиарда евро, а през 2023 г. - 100 милиарда в резултат на високите цени на енергията, съобщава Reuters в четвъртък.\n\n\n\nХабек обясни, че Германия е принудена да купува енергийни ресурси на скъпи цени. В същото време, според Reuters, страната трябва да използва пълноценно фискалната политика, за да подкрепи икономическата активност в Германия. В същото време ръководителят на германското министерство на икономиката подчерта, че канцлерът Олаф Шолц планира да сключи договори за доставка на втечнен природен газ (ВПГ) за Германия по време на посещението си в ОАЕ през идните почивни дни.\n\n\n\nЕнергийната криза в Европейския съюз се влоши в началото на юли, когато настъпиха първите прекъсвания на доставките на газ от Русия за редица страни от блока. След това Европейската комисия призова страните от ЕС да се подготвят проактивно за пълно спиране на доставките от Русия и да приведат в действие план за доброволно намаляване на потреблението на газ от всички държави от общността с 15% за периода от 1 август 2022 г. до 31 март 2023 г.\n\n\n\nВестник Bild, позовавайки се на прогнозите на Германската жилищна асоциация, съобщи, че увеличението на цените на електроенергията в Германия ще бъде по-забележимо за потребителите през 2022 г., отколкото се смяташе досега. Асоциацията предложи допълнителните разходи за домакинствата, състоящи се от един човек, ще бъдат 2700 евро на година и 5000 евро за четирима.",
    "Петролният добив на Саудитска Арабия надхвърля 11 млн. барела през август": "Това е най-високото месечно ниво на производство, което Рияд докладва на ОПЕК от април 2020 г., когато добивът надхвърли 12 млн. барела на ден\n\nСаудитска Арабия е информирала останалите членове на Организацията на страните износителки на петрол (ОПЕК) и нейните съюзници, носещи общото название ОПЕК+, че е повишила производството си на суров петрол до малко над 11 млн. барела на ден през миналия месец, надхвърляйки символичния таван за първи път от две години насам, тъй като Кралството е изпълнило обещанието си да стабилизира глобалните пазари, съобщава Bloomberg.\n\nУвеличението на добива, отразено в месечния доклад на ОПЕК, следва споразумението на страните от картела за ускоряване възстановяването на изключените преди това количества на фона на увещанията на САЩ и други ключови потребители да ускорят растящите разходи за покупка на петрол.\n\nТова е най-високото месечно ниво на производство, което Рияд докладва на ОПЕК от април 2020 г., когато добивът надхвърли 12 млн. барела на ден по време на краткотрайна ценова война с другия лидер на ОПЕК+, Русия.\n\nДобивът на Саудитска Арабия рядко достига 11 млн. барела през последните десетилетия.\n\nОсигуряването на допълнителни барели за петролните пазари съответства на спада при цените на петрола, който поевтиня с около 23% през последните три месеца. Фючърсите върху европейския сорт Брент надхвърлиха 120 долара за барел в началото на юни на фона на опасенията от прекъсване на доставките след нахлуването на Русия в Украйна. Сега те се търгуват за около 95 долара за барел, охлаждайки до известна степен инфлацията, която продължава да притиска световната икономика.\n\nСпоразумението на ОПЕК+ за ускоряване на възстановяването на доставките, намалени по време на пандемията от коронавирус през 2020 г., отразява няколко месеца на дипломатически усилия от страна на американските дипломати. Посещението на президента Джо Байдън в Саудитска Арабия през юли не успя да осигури така желаното от Вашингтон допълнително увеличение на производството, но Байдън все пак приветства спада на цените на бензина след визитата си.\n\nРияд казва, че е увеличил доставките с 236 000 барела до 11,05 млн. барела на ден през август, според месечен доклад на базирания във Виена секретариат на ОПЕК. Съседните Обединени арабски емирства (ОАЕ) заявиха, че са добавили 51 000 барела до 3,18 млн. барела на ден към производството си през разглеждания месец.\n\nУвеличаването на доставките изглежда е приключило засега, тъй като Кралството и неговите съюзници отново затягат производството в отговор на влошената икономическа среда. Миналата седмица 23-членният алианс ОПЕК+ обяви символично съкращаване на добива с 100 000 барела на ден, за да се справи с „по-голямата волатилност и повишената несигурност“ на петролния пазар.\n\nСаудитският министър на енергетиката принц Абдулазиз бин Салман посочи в интервю, че групата ще продължи да бъде „внимателна, превантивна и проактивна“.\n\nОПЕК повтори твърдението си в месечния си доклад, като казва, че петролните фючърси не отразяват вярно реалностите при търсенето и предлагането, нарушавайки способността на компаниите да хеджират. „Пазарът е в състояние на шизофрения и това създава един вид йо-йо пазар и изпраща погрешни сигнали“, предупреждава картелът.\n\nГрупата ще проведе следващото си месечно събиране на 5 октомври.\n\nВ допълнение към директното подаване на данни за продукцията от членовете на ОПЕК, докладът включва и прогнози за производството, събрани от редица външни източници като консултанти и медии. Тази средна стойност, която ОПЕК използва, за да оцени изпълнението на своите цели, изчислява добива на Кралството малко по-ниско - на 10,9 млн. барела на ден.\n\nОПЕК до голяма степен запазва прогнозите си за глобалното търсене и предлагане през тази и следващата година непроменени спрямо доклада от миналия месец. Групата предвижда „стабилен“ ръст на търсенето от 3,1 млн. барела на ден за тази година и 2,7 млн. барела на ден за 2023 г.\n\nПерспективата може да бъде подкрепена от мерките за фискална подкрепа в Европа и Китай или от прекратяването на конфликта в Украйна, добавят от ОПЕК.",
    "В Пакистан продължават да пристигат помощи от САЩ за засегнатите от наводненията": "/КРОСС/ Още два американски военни самолета на САЩ, натоварени с тонове помощ за засегнатите от предизвиканите от мусонните дъждове наводнения в Пакистан, кацнаха в южната провинция Синд, съобщи Асошиейтед прес.\n\nГоворителят на пакистанската Служба за гражданска авиация Сайф Ула заяви, че всеки самолет е натоварен с около 35 тона хуманитарна помощ, която ще бъде разпределена в провинцията от Световната програма на ООН по прехраната.\n\nУла добави, че започналата в четвъртък операция на САЩ ще продължи до 16 септември.\n\nПакистан беше засегнат от изключително силни мусонни дъждове, които тази година започнаха още в средата на юни. Множество служители и експерти обвиниха изменението на климата за дъждовете и произтичащите от тях наводнения.\n\nУла добави, че днес в Карачи са пристигнали и още два полета с помощи от Обединените арабски емирства. Досега агенциите на ООН и няколко държави са изпратили множество самолети с помощ. Според властите ОАЕ е един от най-щедрите дарители.\n\nБлизо 1400 души загинаха, 13 000 бяха ранени и милиони останаха без дом вследствие на тежките наводнения, които разрушиха и пътна и комуникационна инфраструктура. В най-тежко засегнатата провинция Синд загинаха 621 души, включително 270 деца, а 8400 души бяха ранени. Наводненията потопиха посеви и овощни градини, а хиляди къщи от кал и тухли се срутиха под потопа. Останалите без дом се приютиха в палатки край повредените пътища. Според последния доклад на властите безпрецедентните мусонни дъждове и наводнения са унищожили над 1,5 милиона къщи, 63 моста, 2688 километра пътища. Близо половин милион животни са се удавили при наводненията в провинция Синд, които са оставили без жилище над 30 милиона души."
}