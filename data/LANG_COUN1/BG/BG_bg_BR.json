{
    "ЦСКА - София договори креативен халф от Бразилия": "ЦСКА - София договори креативен халф от Бразилия\n\nЦСКА - София е постигнал пълна договорка с креативен полузащитник. Скаутът на тима в сянка Стойчо Стоилов е пътувал поне три пъти зад граница, за да гледа футболиста в периода май, юни и август.\n\nСтава въпрос за бразилец, който имал отлични качества, твърди \"Блиц\". Тъй като договорът с настоящия му клуб изтичал през лятото догодина, \"червените\" ще откупят неговите права и ще го привлекат от януари.\n\nЦСКА - София не срещна трудности срещу Септември в контрола\n\nЗа целта те ще платят немалка трансферна сума. Единият от собствениците на ЦСКА - София Данаил Ганчев вече се е срещнал в европейска столица с шефовете на тима, където играе бразилецът.",
    "Бразилия с лесен успех над Гана, Ричарлисон с дубъл": "Ричарлисон вкара два гола и националният отбор на Бразилия победи с 3:0 Гана в контролна среща, проведена в Льо Авър, Франция.\n\nБразилия надигра категорично съперника си през първото полувреме и защити репутацията си на отбор, от който се очаква да стигне до финала на предстоящото световно първенство и евентуално до рекордна шеста купа.\n\nБразилците наложиха свирепа преса с Винисиус, Рафиня, Ричарлисон и Неймар, който завърши мача с две асистенции. Маркиньос вкара първото попадение в деветата минута след центриране на Рафиня от корнер, а Ричарлисон удвои преднината на бразилците само десет по-късно с шут от границата на наказателното поле в долния ляв ъгъл.\n\nНападателят на Тотнъм оформи крайното 3:0 пет минути преди полувремето с удар с глава от центриране на Неймар.\n\n\"Надявам се феновете в Бразилия вече да имат повече доверие към мен, защото вкарвам често за националния отбор. Това е резултат от много работа\", каза той.\n\nПрез втората част за Бразилия се появиха много резерви, но Неймар остана на терена през всичките 90 минути.",
    "200 години независимост: Бразилия можеше да е сред най-богатите страни в света": "Историята на Бразилия всъщност може да бъде разказана като историята на едно обещание. Тази нация, както никоя друга в света, разполага с най-добрите предпоставки да бъде богата и просперираща. Гигантски плодородни площи, хиляди реки, някои от които са огромни, най-голямата тропическа гора в света, огромно биоразнообразие, брегова линия с дължина почти 11 000 километра, изобилие от минерални ресурси. А населението ѝ едва ли би могло да бъде по-разнообразно - то съчетава влиянията, опита и уменията на четири континента.\n\nСериозният въпрос е защо Бразилия не е в състояние да изпълни това обещание? Защо около 63 милиона бразилци живеят под прага на бедността? И защо 125 милиона души трябва да се страхуват за хляба си? Защо в само 1% от бразилците са концентрирани 5 на сто от доходите, а по-малко от 1% от фермерите притежават 45 процента от обработваемата земя? Защо почти няма черни бразилци на ръководни постове, въпреки че те са повече от половината население? И още много други „защо“.\n\nВсяка година 50 000 души стават жертви на убийства, което е средно по 130 на ден. \"Страната на бъдещето\", от която виенският писател Стефан Цвайг изрази възторга си през 1941 г., тъй като съзря в нея огромния потенциал. Той, впрочем, все още чака да бъде оползотворен 200 години след обявяването на независимостта.\n\nОснована като монархия, не като република\n\nРаждането на бразилската нация през 1822 г. започва с един недостатък. За разлика от испаноговорящите колонии в Латинска Америка, Бразилия възниква не като република, а като монархия. Първият държавен глава е император Дом Педро I, който преди това е престолонаследник на Португалия. От XVI в. насам Бразилия се крепи на производството на захар в североизточната част на страната. Култивирането ѝ се контролира от няколко семейства, които подкрепят монархията и нямат интерес от промени. Но златната треска през XVIII в. доведе до възход на бразилския югоизток и до преместването на старата колониална столица Салвадор в Рио.\n\nПървите десетилетия от съществуването на новата държава са по-малко хаотични, отколкото за испаноезичните републики на континента. Въпреки това популярността на императора спада. Той сключва търговски договори с Англия, които задължават Бразилия да спре вноса на роби. Търговците на хора от африканския континент обаче продължават бизнеса си. Белият елит възприема експлоатацията и потисничеството на другите народи като свое върховно право – манталитет, характерен за бразилския елит и до днес.\n\nПрез 1840 г. Педро де Алкантара, едва 15-годишен, поема управлението и започва епоха, която историците определят като една от най-плодотворните за Бразилия. Педро II е просветен монарх - сериозен, скромен и искрено любопитен. По негово време икономиката на Бразилия продължава да разчита на плантациите и робството. Смята се, че приблизително половината от 12-те милиона роби, прехвърлени през Атлантическия океан от XVI в. насам, са попаднали в Бразилия. Морските пътища са по-кратки и затова робите били евтини.\n\nПоследната държава, премахнала робството\n\nЕдва през 1888 г. е поставен край на робството. Бразилия е последната държава в Северна и Южна Америка, която го прави. Решението е и логичен израз на промяната на позициите на властта. Захарната индустрия в североизточната част на страната е загубила влияние. Същевременно градската средна класа и плантаторите на кафе в югоизточната част се борят за по-голямо влияние. Появяват се нови индустрии, особено в югоизточната и южната част, в които често работят европейски имигранти. През XIX и XX в. в Бразилия се местят хиляди обеднели португалци, италианци, испанци и германци.\n\n\"Бичуване на черни роби в Бразилия\" - литография от Жан-Батист Дебре\n\nА робите били освободени, без да получат начален капитал, образование, земя, работа или дори извинение. Това предопределя тяхната зависимост и експлоатация, продължаваща и днес. Робството е големият срам на Бразилия. Дългото му съществуване под различни имена и последиците от него са огромна пречка за всички.\n\nПочти без промени по вертикала\n\nЗа 200 години вертикалният социален ред в Бразилия почти не се е променил въпреки многобройните стремежи за модернизация. През 50-те години на миналия век страната е домакин на Световното първенство по футбол, създадена е държавната петролна компания \"Петробрас\" и е построена новата столица. Откритият през 1960 г. град Бразилия се превръща в символ на мечтаното величие на нацията.\n\nСамо четири години по-късно военните сложиха край на този блян и на демокрацията. На 1 април 1964 г. генералите, подкрепяни от САЩ, извършват преврат. Оправдават го с комунистическа дейност. През 21-годишното им управление са убити 434 политически затворници и почти 8500 души от коренното население. Десетки хиляди са хвърлени в затвора и измъчвани. За тези престъпления така и не бе получено възмездие, а военните и до днес имат влияние в бразилската политика.\n\nПри повторната демократизация се прояви старият проблем на Бразилия, заметен под килима при военната диктатура - корупцията. Висшите слоеве изглежда смятат за нормално да отклоняват обществени средства.\n\nНа кръстопът\n\nСтремежът към справедливост доведе Лула де Силва от лявата Работническа партия на власт в началото на века. Бившият синдикалист започна амбициозни програми за борба с бедността. Това бяха години на икономически растеж. Когато той напусна поста си през 2011 г., Бразилия бе шестата по големина икономика в света.\n\nФилип Лихтербек\n\nСлед това дойде катастрофата, която продължава и до днес. Страната изпадна в икономическа криза, съпътствана от гигантски корупционен скандал около петролната компания \"Петробрас\". Всеобхватната криза не е приключила и до днес. През 2018 г. за президент беше избран ултрадесният политически аутсайдер Жаир Болсонаро.\n\nТой започна да саботира държавата и да намалява средствата за образование, култура и околна среда. Под негово ръководство се ускори изчезването на едно от най-ценните съкровища на страната - амазонската гора. Болсонаро вкарва военните в държавния апарат и укрепи допълнително ултраконсервативните евангелистки църкви.\n\n200 години след обявяването на независимостта си Бразилия отново се намира на кръстопът: ще има ли сили да се превърне в модерна и справедлива и ще успее ли най-сетне да разгърне своя потенциал? Алтернативата на това е да продължи да съществува под сянката на демоните на своето историческо минало.",
    "Неймар: Това е най-добрият отбор на Бразилия, в който съм играл": "Нападателят на ПСЖ е оптимист преди Катар 2022\n\nГолямата звезда на националния отбор на Бразилия – Неймар смята, че Селесао има сили да спечели титлата на Световното първенство тази година.\n\nМондиалът ще се проведе между 20-ти ноември и 18-ти декември, а футболистът на ПСЖ определи този състав на кариоките като „най-добрият, в който някога е играл“.\n\n„Това е най-добрият бразилски отбор, за който съм играл, откакто направих своя дебют. Ние сме силен отбор, печелим и това е много добре. Имаме силна офанзивна линия. В този отбор всеки има определена роля и всички имаме обща цел. Има смесица от опит и младост. Стараем се един за друг. Играем като отбор, имаме всички шансове да стигнем далеч на Мондиал 2022″, каза Неймар.",
    "Запасите от кафе в Бразилия": "Най-големия доставчик на кафе в света алармира, че запасите от бразилски кафе зърна може да достигнат исторически минимум заради сушата до пролетта, съобщи агенция Блумбърг, позовавайки се на ръководителя на Националния съвет по кафето Силас Бразилейру.\n\nСпоред неговите оценки, до март запасите от кафе в страната може да намалеят до 7 милиона чувала от по 60 кг, при нужда от 9-12 милиона торби.\n\n„Запасите достигнаха толкова ниско ниво, че даже при добра реколта следващата година Бразилия трудно би успяла да удовлетвори търсенето. Просто имаме нужда от дъжд”, убеден е Нелсън Карваляиш, член на управата на групата износители Cecafe.\n\nВ същото време световното търсене продължава да нараства. Според изследователския център hEDGEpoint Global Markets, употребата на кафени зърна тази година се е увеличила с 1,5% и с 2% миналата година. Успоредно с това нарастват и цените. Агенцията отбелязва, че стойността на фючърсите за сорта арабика в Ню Йорк са се увеличили с 11% на годишна база, като анализаторите са на мнение, че тази тенденция ще продължи.\n\n\"Световните цени ще продължат да се покачват и една от причините за това е несигурността относно бразилските доставки\", обяснява Гилерме Мория, старши икономически анализатор в холандската банка Rabobank.\n\nСитуацията едва ли ще се промени в близко бъдеще, прогнозира още изданието. В публикацията се посочва, че сушата в Бразилия ще се засили през следващите месеци, докато в Колумбия, втората по големина страна производител на кафе, ще има прекомерни валежи.\n\nНеблагоприятни метеорологични условия очаква плантациите за кафе в Гватемала, Хондурас и Никарагуа.",
    "За Стоичков Аржентина и Бразилия са №1": "Бразилия и Аржентина са основни фаворити за спечелване на световната титла, но очаква силна конкуренция от водещите европейски отбори. Мондиалът през тази година в Катар ще се състои в нетрадиционното време през ноември и декември, което също ще окаже своето влияние.\n\nТова каза легендата на българския и световен футбол Христо Стоичков.\n\nТой на посещението си в Пазарджик във връзка с прояви в града за Седмицата на мира.\n\nМного са отборите, които са фаворити за Световното първенство. Естествено, Бразилия и Аржентина са двата отбора, които играят най-добър футбол, но от Европа не изключвам Испания, Германия, Франция, Белгия, Дания. Ще бъде голяма битка. За първи път ще се играе Мондиал по това време на годината, което е ново за футболисти и треньори, защото сега вървят националните първенства, те ще трябва да се спрат, подготовката и нагласата е съвсем друга. Но това е съдбата на футболиста - трябва да бъде подготвен и готов да изиграе седем мача и да вдигне купата на световен шампион\", заяви Стоичков.\n\nПреди дни легендата на българския футбол се видя с голямата звезда на Аржентина Лионел Меси и взе интервю от него.\n\n\"Много неща си говорихме. Готви се по най-добрия начин. Мисълта му е също тази година да направи силен сезон с ПСЖ - щастлив и по-спокоен и по-концентриран от миналата година . Все пак да смениш Барселона след толкова години, да отидеш в друга държава, с друг език и друга култура не е лесно\", каза Стоичков",
    "Класически победи за Аржентина и Бразилия в контролни срещи": "В контрола, играна в Маями Аржентина се наложи с 3:0 над състава на Хондурас. Лаутаро Мартинес откри за аржентинците в 16-ата минута, а Меси бе точен на два пъти - първо от дузпа в края на първото полувреме, а после и в 69-ата минута.\n\nБразилия надигра категорично Гана също с 3:0 в контролна среща в Льо Авър, Франция. Маркиньос вкара първото попадение в деветата минута след центриране на Рафиня от корнер, а Ричарлисон удвои преднината на бразилците само десет по-късно с шут от границата на наказателното поле в долния ляв ъгъл. Нападателят на Тотнъм оформи крайното 3:0 пет минути преди полувремето с удар с глава от центриране на Неймар.\n\nПоследвайте нашия канал \"Спорт по БНТ\" във Viber\n\nПоследвайте ни и във Фейсбук, за да сте винаги в час с последните спортни новини\n\nНамерете БНТ в социалните мрежи:\n\nInstagram: https://go.bnt.bg/instagram\n\nFacebook: https://go.bnt.bg/facebook\n\nLinkedIn: https://go.bnt.bg/linkedin\n\nTikTok: https://go.bnt.bg/tiktok",
    "Бразилия вероятно ще надмине целите за климата от Парижкото споразумение": "Амазонската джунгла съхранява значителни количества въглерод. Очаква се обаче голяма част от региона да се превърне в савана\n\nБразилия ще надхвърли целта за емисиите на парникови газове, заложена в Парижкото споразумение за климата, със 137% през 2030 г., ако политиката на правителството в областта на околната среда продължи да се прилага, сочи проучване, цитирано от DPA. Без промяна на политиката 25% от бразилската Амазония ще бъде обезлесена, което ще превърне голяма част от региона в савана.\n\nПроучването е представено в четвъртък от Федералния университет на Рио де Жанейро (UFRJ) и Instituto Clima e Sociedade (ICS) в Рио. Амазонската джунгла съхранява значителни количества въглероден диоксид (CO2) и играе ключова роля за световния климат и биоразнообразието. В момента там бушуват най-тежките пожари от почти пет години насам.\n\nВъз основа на математически модели учените от Федералния университет на Рио са направили прогнози за 2026 и 2030 г., според които обезлесяването ще се стабилизира на сегашното ниво или ще продължи да се увеличава с темповете от 2018-2021 г. ICS подкрепя проекти и институции в борбата срещу изменението на климата в Бразилия.\n\n\n\nДесният президент Жаир Болсонаро беше избран в края на октомври 2018 г. Той вижда в Амазонския регион преди всичко икономически потенциал. Темата може да изиграе роля и при президентските избори в началото на октомври. Опонентът на Болсонаро, левият бивш президент Луис Инасио Лула да Силва, обеща да засили защитата на околната среда.\n\nВ проучването се посочва, че без преминаване към нисковъглеродна икономика Бразилия няма да изпълни ангажимента си към международната общност. Негативните последици могат да доведат до увеличаване на безработицата, неравенството и по-лошо качество на живот на населението.",
    "Крузейро на Роналдо вече е в елита на Бразилия": "Pрез 2021 г. Роналдо купи Крузейро, клубът, в който стана известен и който направи възможен скока му в европейския футбол към ПСВ Айндховен през 1994 г.\n\nФеноменът обеща обеща „непопулярни действия“, за да се опита да спаси отбора, който имаше голям финансов дълг.\n\n„Това е трагичен сценарий, но трябва да спрем кървенето. Крузейро е пациент в тежко състояние, той е в интензивното отделение и ние предлагаме необходимото лечение, за да го изведем от това състояние“, каза Роналдо в своето представяне като нов собственик на Крузейро от Бело Оризонте.\n\nПо-малко от година по-късно Роналдо върна Крузейро в Серия А, бразилската Първа дивизия, след като победи Васко да Гама с 3-0.\n\nС тази победа Крузейро достигна 68 точки, с 15 преднина пред втория Гремио и 20 пред Васко да Гама, който заема четвъртата и последна позиция за промоцията.\n\n\n\n\"Това е само черешката на тортата. Работихме здраво, за да спечелим това. Тази вечер беше много специална. Поздравления за играчите, треньорския щаб, моя административен екип, но преди всичко за тези фенове, които страдаха почти три години. Днес е денят на славата. Благодаря ви, искам да ви благодаря за вашата подкрепа. Сега нека празнуваме няколко дни и да започнем да мислим за следващата година\", каза Роналдо пред „Глоуб Еспорте“.",
    "Лула да Силва стопява преднината си през Болсонару в Бразилия": "Преднината на левия лидер Лула да Силва пред крайнодесния действащ президент Жаир Болсонару за изборите в Бразилия през октомври е намаляла леко. Това сочат резултатите от проучване на CNT/MDA във вторник, цитирано от \"Ройтерс\".\n\nНовото допитване потвърждава показаното и от други големи социологически проучвания доближаване на кандидатите малко повече от месец преди вота.\n\nЛула има 42,3% подкрепа на гласоподавателите срещу 34,1% за Болсонару в първия тур на гласуването. За сравнение с предишното проучване на CNT/MDA през май - Лула имаше 40,6% срещу 32% на Болсонару.\n\nЛула би спечелил очаквания втори тур срещу Болсонару с 50,1% от гласовете срещу 38,8%, което е спад с 11,3% от преднината му от 14 точки през май и 18 пункта през декември, показва проучването.\n\n\"Разликата между първите двама кандидати Лула и Болсонару продължава да намалява\", каза директорът на MDA Марсело Соуза.\n\nТой каза, че броят на отказите на Болсонаро е с 10 процентни пункта по-висок от този на левия му съперник, което може да се превърне в решаващ фактор в полза на Лула на балотаж.\n\nЛула води сред тези с доходи до две минимални заплати, образование до 9 клас, римокатолици и в по-бедния североизточен регион на Бразилия.\n\nБолсонару е предпочитан от гласоподаватели с доходи над две минимални заплати, със средно или висше образование, евангелисти и в южните и средните региони, както и в бразилската Амазония, се казва в съобщението.\n\nПроучването сочи, че основните притеснения на гласоподавателите са високите цени на храните и горивата, с които Болсонару се е опитал да се справи, и безработицата, която Лула обещава да намали чрез увеличаване на работните места в индустрията.\n\nПроучването на MDA, поръчано от лобито на транспортния сектор CNT, анкетира 2002 гласоподаватели между 25-28 август.",
    "Селекционерът на Бразилия Тите моли Винисиус да продължава да танцува": "Селекционерът на Бразилия Тите окуражи своите футболисти да продължават да танцуват, когато това е акт на щастие. Изказването му е в отговор на вихрушката, която се разрази около нападателя на Реал Мадрид Винисиус, след като президентът на Испанската асоциация на футболните агенти Педро Браво каза по негов адрес: „да спре да се държи като маймуна“.\n\nНа своята пресконференция Тите бе запитан какво мисли по повод на скандала. Той отговори: „Дриблирайте, танцувайте и продължавайте да бъдете себе си в своята същност. Това е Винисиус, това е щастието, вибрациите и празнуването“.\n\n„Знам много добре как да различа кога е провокация и кога е акт на щастие. Нека продължават да бъдат щастливи, каквито са“, завърши селекционерът на Бразилия.\n\nРеал Мадрид взима наследник на Каземиро от Фламенго\n\nРеал Мадрид се готви за изхвърляне от ШЛ\n\nНовините на Dsport и във Facebook, Viber, YouTube и TikTok!",
    "Аржентина и Бразилия са последните четвъртфиналисти на световното първенство по волейбол": "Аржентина и Бразилия си осигуриха последните два билета за четвъртфиналите на световното първенство по волейбол за мъже, което се провежда в Полша и Словения.\n\nВ Гливице двата представителя на Южна Америка записаха чисти победи над Сърбия и над Иран и ще се срещнат един срещу друг в четвъртък за място във финалната четворка.\n\nАржентина записа изненадващо категоричен успех над Сърбия с 3:0 (25:23, 25:21, 25:23). Първите два гейма на мача се развиха по сходен сценарий, като Сърбия имаше преднина от 2-3 точки до средата, но след това Аржентина обръщаше с много добра игра в защита и много премерено нападение.\n\nВ третия гейм \"гаучосите\" бяха тези, които дръпнаха от самото начало в точки и имаха преднина от 14:10. В края на гейма Сърбия опита да осъществи обрат, но силите на играчите на треньора Игор Колакович стигнаха само до съкращаване на изоставането на една точка.\n\nБруно Лима завърши с 14 точки за Аржентина, 13 прибави Факундо Конте, а с 12 остана Аугустин Лосер. За Сърбия Урош Ковачевич постигна 13 точки, а с 12 остана Сречко Лисинац.\n\nВ другия полуфинал трикратните световни шампиони от Бразилия се справиха с 3:0 (25:17, 25:22, 25:23) с Иран.\n\nВ първите два гейма Бразилия не позволи на Иран да поведе нито веднъж в резултата. Играта се завърза чак в третата част, в която бразилците водеха с 14:10 точки, но Иран успя да обърне и да излезе напред при 23:22.\n\nБразилците обаче отново повишиха концентрацията си в най-важните моменти и след три поредни точки затвориха мача.\n\nНад всички в срещата бе Йоанди Леал, който завърши с 20 точки за победителите. За Иран с по 8 приключиха Милад Ебадипур, Амирхосеин Асфандиар и Мохамадджавад Манавинежад.\n\nДвойки в четвъртфиналите на световното първенство:\n\nИталия - Франция\n\nСловения - Украйна\n\nАржентина - Бразилия\n\nПолша - САЩ",
    "Някога Ромарио и Роналдо бяха най-страховитият тандем във футбола. Но издържаха само една година": "Ромарио и Роналдо бяха неудържими в 16-те двубоя, в които започнаха заедно за Бразилия. Звездният тандем обаче не успя да просъществува до световното първенство във Франция\n\nМалко неща във футбола стоплят сърцето така, както едно идеално функциониращо нападателно дуо.\n\nВеликите атакуващи тандеми се появяват в много различни форми през годините, но споделят една обща черта: двамата играчи са напълно наясно със зависимостта си един от друг. Затова и партньорствата в нападение съдържат в себе си есенцията на футбола, комбинирайки индивидуалната класа с отборната игра.\n\nЗа феновете на легендарните дуети, 90-те бяха особено благодарно време и ни дадоха Сътън и Шиърър, Йорк и Коул, Индзаги и Дел Пиеро, Креспо и Киеза, Клинсман и Бирхоф, Бергкамп и Клуйверт. Всички те ни осигуриха незабравими моменти на терена.\n\nНо ако погледнем към бразилския национален отбор, ще се сетим за едно дуо, което удряше в земята всички други.\n\nТо не просъществува дълго и не се изяви на световно първенство, затова и може би остава недооценено 25 години по-късно. Но Ромарио и Роналдо през календарната 1997 г. изпепелиха всичко, което се изпречи на пътя им и си заслужава да си спомним как го направиха.\n\nВ онази година Бразилия изигра 26 мача, а двете звезди стартираха заедно в 16 от тях. В тези 16 двубоя Селесао наниза 52 гола, 31 от които бяха дело на дуото Ро-Ро.\n\nТри пъти Ромарио асистира на Роналдо, девет пъти ролите им се размениха. А вдъхновеният от маниашката голова серия бразилски национален отбор вдигна два трофея за шест месеца.\n\nКак изобщо се стигна до сформирането на тандема? Изглежда съвсем логично всеки треньор да иска тези играчи рамо до рамо в своя състав, но всъщност събирането им не се случи лесно, отчасти заради 10-те години разлика във възрастта им.\n\nСлед като Бразилия стана световен шампион в САЩ през 1994-та, селекционерът Марио Загало извади Ромарио от сметките си и потърси подмладяване на състава.\n\nЗатова един от лидерите на тима прекара две години и половина далеч от националния отбор, а през това време младият Роналдо се утвърди като титуляр в атаката.\n\nРомарио се върна през февруари 1997 г. и с Феномена веднага откриха химията помежду си.\n\nПървата им жертва беше Полша в един мач, изигран в Гояс в западната част на Бразилия. Още в началото Роналдо пусна перфектен пас към съотборника си в Барселона Джовани, който откри резултата. После Джовани се разписа още веднъж, а самият Роналдо добави нови две попадения.\n\nИ двата пъти на Феномена асистира Ромарио, като го изведе на позиции, от които фамозният голмайстор не пропускаше.\n\nПрез април Бразилия се изправи срещу два опонента, които привидно не бяха за подценяване - Чили и Мексико. Две победи с по 4:0 обаче показаха съотношението на силите.\n\nДве от попаденията вкара Роналдо, а цели пет бяха дело на опитния Ромарио, вече прехвърлил 30-те, но и преоткрил най-добрата си форма.\n\nВсяко тяхно голово изпълнение беше нов аргумент към тезата, че те са не просто сред най-добрите в света в индивидуален план, но и се допълват идеално.\n\nПри втория гол срещу Чили, Роналдо центрира, за да може нисичкият Ромарио да вкара с глава, а последното попадение срещу Мексико беше след отнета топка от Феномена дълбоко в половината на противника и нова асистенция за Ромарио.\n\nПрез май дойде първата загуба на дуета - 2:4 от летящата Норвегия с Торе Андре Фло. Все пак Ромарио вкара страхотен гол, за да гарантира, че бразилците ще запомнят срещата и с нещо хубаво.\n\nДвубоят беше част от подготовката за минитурнира във Франция през юни, който от своя страна беше загрявка за предстоящия догодина Мондиал 1998.\n\nНа въпросния минитурнир Роберто Карлош изстреля един от най-прочутите си снаряди от пряк свободен удар срещу Фабиен Бартез, а при атрактивното 3:3 срещу Италия, Ромарио и Роналдо вкараха по един впечатляващ гол, след като Бразилия изоставаше с 1:3.\n\nАнглия спечели турнира със събраните 6 т. от три мача, но загуби двубоя с бразилците заради попадение на обичайния заподозрян Ромарио при типично бразилска комбинация между него, Роналдо и Леонардо.\n\nСамо три дни след срещата с Англия в Париж, Селесао стартира участието си на Копа Америка с мач срещу Коста Рика.\n\nСмятате ли, че дългото пътуване и часовата разлика се отразиха на тандема Ро-Ро? Бразилия спечели с 5:0, Роналдо вкара два пъти (една асистенция на Ромарио), а Ромарио веднъж (асистенция на Роналдо).\n\n\"Кариоките\" взеха и следващите два мача в групата си, после и четвъртфинала (с два точни изстрела на Роналдо), но по някаква причина това не беше достатъчно за най-невротичните елементи в бразилските медии и сред бразилската публика.\n\nКритиците видяха криза в играта, смятаха, че отборът не създава достатъчно положения, селекционерът Загало се оказа глупак, а завоюването на трофея стана задължително, за да запази той поста си - нищо, че националите никога не бяха печелили Копа Америка извън пределите на Бразилия.\n\nПротивник на полуфинала беше Перу, който вече беше отстранил Уругвай и Аржентина.\n\nБразилия не просто спечели, а унищожи Перу със 7:0 и може би единствената изненада беше, че Роналдо не се записа сред реализаторите в головата фиеста. Но той отново се прояви като плеймейкър и подаде за едно от двете попадения на Ромарио.\n\nКъм края Ромарио получи разтежение и се хвана за коляното. Бразилия играеше девети мач в рамките на 28 дни и нещо такова можеше да се очаква.\n\nМарио Загало обаче никога не е криел, че не харесва своенравния нападател, който пък не обичаше да спазва дисциплината и да се съобразява с наложените правила. В странен изблик, селекционерът обвини Ромарио, че се е престорил на контузен и го изхвърли от състава за финала.\n\nБразилия грабна купата с победа с 3:1 над Боливия, а Роналдо не пропусна да блесне с превъзходен гол с левия крак - но звездният тандем беше развален, тъй като Ромарио изобщо не беше повикан за контролите от август до ноември.\n\nКогато дойде време за Купата на конфедерациите, желанието за победа на Загало явно взе връх над ненавистта му към постоянно купонясващия, пиещ и мърморещ Ромарио.\n\nНемирникът се завърна и дуото се активира веднага в първия мач срещу Саудитска Арабия - Ромарио вкара два пъти, а Роналдо асистира за втория гол.\n\nЗагало пробва да се лиши от Ромарио в следващия двубой срещу Австралия и да заложи на Бебето, но Бразилия не успя да вкара и крайното 0:0 само подчерта колко фундаментална е ролята на скандалджията в този състав.\n\nСелесао преодоля групата с още една победа над Мексико (трета за последните 9 месеца срещу този съперник), в която Ромарио откри резултата от дузпа.\n\nСледваше полуфинал с Чехия и там двете звезди в нападение се разписаха за успеха с 2:0, пратил тима на финал.\n\nОще веднъж Австралия беше на пътя на бразилците, само седмица след нулевото равенство в груповата фаза. Този път разликата беше, че Ромарио стартира до Роналдо и вече нямаше какво да спре двамата.\n\nФеномена разстреля Марк Боснич в 15-ата минута и добави още един гол, след като се промъкна между двама противници и деликатно чукна топката в далечния ъгъл.\n\nКогато Марк Видука беше изгонен за влизане срещу Кафу, надеждите на Австралия приключиха, а още не беше изтекло дори първото полувреме.\n\nРомарио покачи на 3:0 и после се възползва от пас на Роналдо, за да се разпише още веднъж. До края двамата си правеха каквото искат на терена и всеки от тях стигна до хеттрик, а дъждът от голове приключи едва щом Роналдо спечели дузпа и Ромарио я превърна в гол за крайното 6:0.\n\nБразилия беше на върха! Два хеттрика на двете звезди, нов трофей и рекорд: Селесао стана първият тим, държащ едновременно трофея на своя континент, Купата на конфедерациите и световната купа.\n\nТогава тандемът Ро-Ро нямаше равен в света на футбола, но за жалост, видяхме двойката заедно на терена само в още три случая.\n\nПричината за разпадането на дуото беше отчасти в здравословното състояние на Ромарио и отчасти в отношението на Загало към него.\n\nИграчът отново разтегна сухожилие преди световното първенство (този път скенер потвърди, че контузията е истинска) и макар че настояваше, че ще се възстанови до началото на турнира, Марио Загало изобщо не го включи в състава.\n\nРомарио се срина и се разплака на пресконференция, на която коментираше случилото се, а само два дни след четвъртфинала на Бразилия срещу Дания, нападателят вкара за Фламенго в двубой от бразилското първенство.\n\nОчевидно беше годен за игра, но тогава вече беше твърде късно.\n\nНа Мондиал 1998 Бразилия стигна до финала с Бебето и Роналдо в атака, но катастрофира в мача за трофея с 0:3 от домакина Франция.\n\nСтранният припадък на Роналдо в часовете преди големия двубой, довел до бледото му представяне на терена, си остава една от великите футболни загадки.\n\nОще по-мъчителна загадка е какво щеше да се случи на Селесао с Ромарио в състава - но на фамозния нападателен тандем просто не му беше писано да се изяви на най-голямата сцена.",
    "Лула да Силва не очаква победа на първи тур в Бразилия": "Кандидатът за президент на Бразилия и бивш държавен глава Лула да Силва не очаква да спечели на първия тур, съобщи \"Ройтерс\".\n\n\"Всеки кандидат мисли за победа на първия тур. Никога не съм имал късмет да спечеля на първия тур, но ми харесват два кръга\", каза той пред репортери в Рио де Жанейро. Лула добави, че харесва балотажите, тъй като предоставят възможност за дебат с опонента.\n\n\"Ако има втори тур, ние ще спечелим и аз ще продължа да работя до 1 октомври в полунощ, за да се опитам да убедя избирателите да гласуват и да реша този проблем скоро\", каза той.\n\nПрипомняме, че въпреки че Лула води в повечето проучвания тази година, преднината му намалява през последните няколко месеца. Последното проучване на Genial/Quaest показа, че преднината му е намаляла до 10 точки от 12 точки в първия кръг.\n\nВ началото на септември Лула да Силва призова и за радикално преразглеждане на политиките на Бразилия спрямо Амазония заради ускоряващото се обезлесяване.\n\nСлед проведените тази седмица срещи с местни лидери в тропическите гори в Северна Бразилия, Лула каза, че ще засили опазването на околната среда, ако спечели изборите следващия месец.\n\nПри президента Жаир Болсонару нарастващото унищожаване на най-голямата тропическа гора в света развали връзките със съюзниците и търговските партньори на Бразилия и предизвика критики от неправителствени организации и известни личности. Лула, който беше президент от 2003 г. до 2010 г., е на път да победи Болсонару на гласуването, показват социологически проучвания.\n\nЛула каза, че ще назначи специален пратеник за климата, който да помогне за подобряване на екологичния имидж на Бразилия в чужбина.\n\nЛула също така обеща да създаде Министерство на местните народи, което да представлява местното население и потомците на африкански роби.",
    "Изборите в Бразилия: Лула води пред Болсонаро с 13 пункта": "© Getty Images\n\nСлушай новината Слушай новината\n\nПреднината на Луиз Инасио Лула да Силва пред сегашния държавен глава Жаир Болсонаро в кампанията за президентските избори в Бразилия през другия месец е намаляла до 13 пункта, което увеличава вероятността от втори тур. Това сочат резултатите от нова анкета, предаде Франс прес.\n\nЗа бившия държавен лидер (2003-2010 г.) от левицата на първия тур на 2 октомври смятат да гласуват 45 на сто от запитаните. 32 процента от респондентите поддържат крайнодесния президент, показват данните на центъра \"Датафоля\". Според тях при евентуален балотаж на 30 октомври Лула ще спечели срещу Болсонаро с 53 срещу 38 процента, допълни БТА.\n\nТази анкета е първата след първите дебати от кампанията в неделя, по време на които Лула и Болсонаро си размениха тежки обвинения и според анализатори са показали слабости, отбелязва АФП.\n\nДвамата изпреварват с огромна разлика останалите кандидати на тези избори, които се очертават като най-поляризираните в Бразилия от десетилетия.\n\nПодкрепата за третия участник по брой на гласовете - левоцентристкия кандидат Сиро Гомис, според новата анкета е 9 на сто, а за следващия - сенаторката Симоне Тебет от центристкото Бразилско демократично движение - 5 процента.\n\nЛула да Силва нарече Болсонаро \"лошо копие на Тръмп\"\n\nЦентърът \"Датафоля\" е анкетирал в сряда и четвъртък 5 734 души от 285 града в Бразилия.\n\n0\n\n\n\n\n\n\n\n\n\nКопирано",
    "Почина и последният мъж на изчезнало племе в Бразилия, живял 26 години в изолация": "Човек, живял близо трийсет години в доброволна изолация в Бразилска Амазония - предполагаемо последният представител на изчезнало местно племе, е открит мъртъв. Това съобщиха властите, предаде Франс прес.\n\nИзвестен като \"индианеца танару\", мъжът бе намерен без признаци на живот на 23 август в колиба в района Танару, земя на местен етнос, съобщи през уикенда бразилската правителствена агенция по въпросите на коренните народи FUNAI.\n\nТой бил познат и с прякора \"Indio do buraco\" - \"Индианеца от дупката\" - заради навика си да копае дълбоки дупки в колибите, където живее.\n\nСпоред НПО \"Сървайвъл\" племенната зона Танару на границата с Боливия е късче джунгла, заобиколено от обширни скотовъдни ферми. Разположена е в един от най-опасните региони на Бразилия - главно заради нелегалния добив на полезни изкопаеми и изсичането на горите.\n\nВластите не посочват възрастта на починалия, нито причината за смъртта му, но твърдят, че на мястото не е имало \"никакви признаци на насилие или борба\".\n\n\"Всичко показва, че смъртта е предизвикана от естествени причини\", заяви в комюнике правителствената агенция. Тя уточни, че няма и признаци за присъствието на други хора на мястото.\n\nВластите предполагат, че мъжът е прекарал 26 години сам, скитайки из джунглата, след като през 90-те постепенно изчезнала бездруго малката му общност, докато дървосекачи и скотовъдци заграбвали околните земи.\n\n\"Със смъртта му приключва геноцидът над този коренен народ\", заяви Фиона Уотсън, научен директор в \"Сървайвъл\", посетила района Танару през 2004 г..\n\nСпоред оценки на FUNAI присъствието на отделни групи коренно население без контакти с останалия свят е открито на 114 места в Бразилия. Данните обаче варират според различните доклади, информира БТА.\n\nПо данни от преброяването през 2010 г. в 212-милионна Бразилия има над 800 000 души, които се определят като част от коренното население. Над половината живеят в Амазония и много от тях са застрашени от мащабната нелегална експлоатация на природните ресурси, от които се нуждаят, за да оцеляват.\n\nСнимка: БГНЕС\n\nХаресайте страницата ни във Facebook ТУК",
    "Германски консул уби мъжа си, Бразилия го издирва": "Бразилия издирва германския консул в Рио де Жанейро Уве Херберт Хан, който бе обвинен в убийството на своя съпруг – белгиеца Валтер Хенри Максимилиан Биот. Убийството е извършено на 5 август“.\n\nХан беше задържан на 6 август, но миналата седмица беше освободен, тъй като срокът, в който прокуратурата е можел да внесе искане за удължаване на задържането му, е изтекъл. Държавното обвинение оспорва това. Паспортът на Хан не е бил отнет и той заминал незабавно за Германия.\n\nБелгийският съпруг на дипломата е починал, след като е бил жестоко пребит в апартамента, където двойката живеела.\n\nХан твърди, че съпругът му си ударил главата при падане. Според обвинението обаче той развил към жертвата чувство за собственост и бил подчинил Биот „финансово и психологически“.\n\nБразилия настоява консулът да бъде включен в списък с издирваните международни престъпници.",
    "Полша сломи драматично САЩ и си уреди сблъсък с Бразилия": "Действащият двукратен световен шампион Полша се класира за полуфиналите в тазгодишното издание на първенството на планетата по волейбол, на което е съ-домакин заедно със Словения. В „Арена Гливице“ „Дружина полска“ надигра САЩ с 3:2 гейма в последния четвъртфинал от надпреварата – в отделните части 25-20, 27-25, 21-25, 22-25, 15-12.\n\nДвубоят започна по-добре за поляците, които подкрепяни неистово от своите привърженици, спечелиха убедително откриващия гейм. Във втория американците играха по-добре и в края на два пъти имаха шанс да стигнат до равенство, но изпуснаха инициативата и позволиха на съперника да се доближи на гейм от последните четири в турнира. „Янките“ обаче не бяха казали последната си дума и възстановиха паритета, за да вкарат мача в тайбрек. Там световните шампиони показаха по-здрави нерви, за да се поздравят с крайната победа и място на полуфиналите. Най-резултатен за победителите бе капитанът Бартош Курек с 21 точки. Якуб Кохановски добави 18, Матеуш Биеник се отчете с 16, а 11 пункта реализира Александър Сливка. За американците Аарън Ръсел завърши с 24 точки, а единственият друг състезател на тима с двуцифрен актив бе Матю Андерсън с 18.\n\nВ спор за място на финала Полша ще спори с добре познат съперник – съставът на Бразилия, който падна жертва на поляците на последните два финала на световни първенства. Селесао надви Аржентина с 3:1 гейма – 25-16, 23-25, 25-22, 25-21, за поредното си участие на полуфинал на шампионат на планетата. Бразилците започнаха по-силно и спечелиха категорично откриващия гейм, преди аржентинците да окажат съпротива в следващите три части. Силите им обаче стигнаха само за един гейм. Йоанди Леал бе най-резултатен за Бразилия с 25 точки, а още трима волейболисти на отбора приключиха с двуцифрен актив – Уолъс Да Соуза, Рикардо Лукарели и Лукас Сааткамп. За аржентинците Бруно Лима се отчете с 13 пункта, а по 12 и 11 съответно добавиха Агустин Лосер и Факундо Конте.\n\nВ другия полуфинал съперници са Италия и другия съ-домакин Словения. И двата полуфинала ще се играят в събота, 10 септември, в полския град Катовице. Финалът и мачът за третото място ще се проведат ден по-късно.\n\nБФВ разглежда оставката на Желязков във вторник\n\nНовините на Dsport и във Facebook, Viber, YouTube и TikTok!",
    "В Бразилия: Флуминензе все още не може да намери заместник на Нонато": "Футболистът на Лудогорец - Нонато вече е основна част от състава на разградчани след трансфера му от Флуминензе.\n\nВсе пак, бразилският гранд изпитва сериозни затруднения на домашната сцена, където загуби с 0:3 от Коринтианс за Купата на страната, а в Серия А изостава на девет точки от лидера Фламенго след 26 изиграни кръга.\n\nМестните медии посочиха няколко причини за слабата форма на Флуминензе в последните мачове. Една от тях е трансферът на Нонато.\n\n\"Може да изглежда спорно, но Нонато беше много важна част от отбора. Флуминензе все още не може да намери заместник на халфа. Той играеше под наем от Интернасионал в клуба и беше продаден на Лудогорец. Несъмнено напускането му е голяма загуба за отбора, написа изданието \"netflu.com.br\".",
    "Лудогорец е договорил защитник за 1 млн. долара от гранд в Бразилия": "807 Снимка: Bulphoto\n\nЛудогорец се е споразумял за трансфера на бранителя Педро Енрике Сантана, който играе за чилийския Унион ла Калера.\n\n21-годишният бразилец е собственост на гранда Интернасионал от Порту Алегре, но играе под наем в Чили. Преди това имаше престой под наем и в Спорт Ресифе, бразилски тим от първа лига.\n\nСпоред медиите в родината му, Енрике струва 1 милион долара и това е договорката между Интер и Лудогорец.\n\nОчаква се играчът да пътува за България и да подпише до дни.\n\nВ същото време друг играч на Интернасионал - Нонато, е отказал да дойде при шампиона на България, твърдят местните медии.\n\nПолузащитникът играе във Флуминензе под наем, а цената му е поне 1.5 милиона долара.\n\nНонато е изиграл 17 двубоя като титуляр в първенството през сезона, докато Енрике е титуляр в Унион с 13 дотук в чилийската лига.",
    "В Бразилия сложиха вендинг машини за албума на Световното": "Малко над два месеца ни делят от началото на Мондиала в Катар, който ще бъде между 20 ноември и 18 декември. Треската по Световното вече завладява целия свят, а в страната рекордьор по трофеи от турнира – Бразилия, логично еуфорията е голяма.\n\nБразилците очакват силно представяне от Неймар, Винисиус и компания, като наред с това, в страната са се погрижили феновете да имат възможност да се сдобият с един от традиционните атрибути за големите първенства – албумите със стикери.\n\nВ много от търговските центрове в страната сложиха вендинг машини, които продаваха единствено албумите и стикерите на италианското издателство „Panini“, посветени на Мондиала в Катар.\n\nВ Дания: 3300км = безплатна бира (ВИДЕО)\n\nНовините на Dsport и във Facebook, Viber, YouTube и TikTok!",
    "Звездата на Камерун се закани на Бразилия: Големите имена не вършат работа": "Нападателят на националния отбор на Камерун Винсент Абубакар коментира групата, в която попадна неговия тим за Мондиала в Катар. „Лъвовете“ се паднаха с Бразилия, Сърбия и Швейцария.\n\n„Попаднахме в трудна група. Ние обаче не се страхуваме от Бразилия. Не са същият отбор като преди. Очевидно имат добри играчи, но трябва и добра група. Големите имена не вършат много работа, ако нямаш колектив“.\n\nКамерун среща „Селесао“ в третия кръг на груповата фаза.\n\nНовините на Dsport и във Facebook, Viber, YouTube и TikTok!",
    "Лула да Силва: Бразилия трябва да е готова за политическо насилие след станалото в Аржентина": "Бивишият президент на Бразилия Луис Инасиу Лула да Силва и кандидат на нов мандат заяви вчера преди предизборен митинг, че страната трябва да е готова за политическо насилие, предаде Ройтерс.\n\nДен след науспешното покушение срещу вицепрезидента на Аржентина Кристина Фернандес да Силва, извършено от бразилец, Лула да Силва каза на пресконференция: \"Мисля, че всички ние, които сме политици, трябва да осъзнаем насилието, предизвикано от тези, които не знаят как да живеят демократично\". По-рано през деня той написа в \"Туитър\", че \"насилието и политическата омраза, подстрекавани от някои хора, е заплаха за демокрацията в нашия регион\". Това бе завоалирана критика на левия Лула да Силва към десния му опонент и действащ президент Жаир Болсонаро, отбеляза Ройтерс.\n\nАгенцията цитира неназовани източници, според които покушението срещу Кирхнер е накарало основните кандидати за президентските избори в Бразилия на 2 октомври да преосмислят мерките за своята сигурност. Кирхнер остана невредима, след като в четвъртък 35-годишен мъж от бразилски произход стреля срещу нея на публично място, като куршумът мина на сантиметри от главата ѝ. Националността на стрелеца засили опасенията за задаващо се политическо насилие в силно поляризираната Бразилия преди изборите.\n\nБившят армейски офицер Болсонаро е приканил своите привърженици да се въоръжат преди вота поради риска да бъдат \"поробени\". Критици твърдят, че критиките му срещу Лула да Силва, когото той нарича корумпиран комунист, допринасят за взривоопасната атмосфера в страната. Болсонаро, който ходи на предизборни прояви предимно с бронирана жилетка, едва не загина през 2018 г., когато бе прободен с нож по време на предизборната си кампания, припомни Ройтерс.",
    "60 млн. спират Реал за новия бразилски вундеркинд": "Реал Мадрид не е готов да даде 60 милиона евро за новия бразилски вундеркинд, пише \"Марка\".\n\n\"Кралете\" имат сериозен интерес към Ендрик от Палмейрас, но цената е голямата пречка пред трансфера на 16-годишния талант на \"Сантяго Бернабеу\".\n\nТова обаче е цената, която от Палмейрас му поставят, и тя важи не само за Реал, но и за абсолютно всеки, който се опита да го привлече.\n\nМладият нападател едва тепърва навлезе във втория отбор на бразилския гранд, но вече има шест гола в седем мача за тима до 20 г.\n\nЕндрик е и младежки национал на Бразилия с пет гола в четири мача с националната фланелка.\n\nВ последните години Реал разви огромна скаутска мрежа в Бразилия, която доказва качеството на работата си с трансферите на Винисиус и Родриго.",
    "Амазонка с нов черен рекорд по обезлесяване": "Горите на Амазонка в Бразилия са регистрирали най-лошия месец за пожари през август от 2010 г. насам. Това са съобщили в четвъртък от Националния институт за космически изследвания (INPE).\n\n18% е увеличение от миналия август в регион, считан за важен естествен буфер срещу изменението на климата.\n\nСателитите на INPE са регистрирали 33 116 пожара по време на сухия сезон през август - време, което обикновено е по-тежко за обезлесяването и пожарите.\n\nСпоред Световния фонд за природата на Бразилия (WWF Бразилия), така се продължава черната статистика от последните 4 години.\n\n\"Амазонка е влажна тропическа гора и огънят не е част от нейния естествен цикъл. Следователно пожарите не възникват естествено и винаги са свързани с човешки действия - особено обезлесяването на горите\", се казва в изявлението.\n\nОт януари до края на август са регистрирани повече от 46 000 пожара, според WWF Бразилия. Пожарите надминаха пламъците през август 2019 г., които предизвикаха критики от световните лидери.\n\nТемата беше повдигната по време на президентския дебат между двамата водещи кандидати; левият и бивш президент Луис Инасио Лула да Силва и крайнодесният Жаир Болсонару.\n\nЛула обвини Болсонаро, че е унищожил Бразилия, като подчерта, че обезлесяването по време на неговото правителство е било значително по-малко.\n\nМиналия месец Болсонару нападна критиците по отношение на Амазонка, твърдейки, че е трябвало да запазят горите в собствените си страни, тъй като \"Амазонка принадлежи на бразилците и винаги ще бъде така\".",
    "Бразилският президент обяви тридневен траур след смъртта на кралица Елизабет Втора": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Левски търси нов централен нападател в Бразилия, \"сините\" са набелязали 7 футболисти": "1205\n\nРъководството на Левски е все по-близо до привличането на нов централен нападател на стадион \"Георги Аспарухов\", пише \"Мач Телеграф\" и пояснява, че по всяка вероятност футболистът ще бъде бразилец!\n\nТвърди се, че скаути на \"сините\" са набелязали общо 7 играчи от южноамериканската страна, които се подвизават в трите основни дивизии. Разкриват се и две имена - Лукас Барселос и Габриел Консейсао.\n\nДоговорите и на двамата изтичат в края на 2022 година, което означава, че 26-кратните шампиони на България могат да си спестят плащането на трансферна сума. В момента Барселос играе за КСА, а Консейсао - за КРБ. И двата тима са част от местната Серия Б.\n\nДопълва се още, че представителите на Левски водят разговори с всички набелязани играчи, но някои от тях не са много убедени, че искат да идват в България, а други са поставили много високи финансови изисквания.\n\nОчакванията са, че до края на месец ноември родният гранд ще е подписал договор с новия си нападател и той ще стартира зимна подготовка под ръководството на Станимир Стоилов.\n\nПРОЧЕТЕТЕ ОЩЕ - Последният нов в Левски - Абдулахи Шеху, ще заработва най-много пари на \"Герена\"?",
    "Изненадващи повиквателни в националния на Бразилия два месеца преди Мондиал 2022": "Защитникът на Рома Рожер Ибанес и нападателят на Фламенго Педро бяха повикани за пръв път в националния отбор на Бразилия за предстоящите в края на септември контролни срещи с Гана и Тунис.\n\nСелекционерът Тите повика и новата придобивка на Ювентус Глейсон Бремер, който също ще дебютира за \"златистите\".\n\nИбанес игра цял мач в четвъртък за Рома при поражението с 1:2 от Лудогорец, но не впечатли с представянето си и имаше сериозна вина и при двата гола, които допуснаха гостите от Рим. В същото време Педро е едно от най-нашумелите имена в Южна Америка, след като е лидер в голмайсторската листа на Копа Либертадорес с 12 попадения.\n\nЗа сметка на Педро от състава на Бразилия отпадна нападателят на Арсенал Габриел Жезус. В състава не бяха включени и ветеранът Дани Алвеш, както и халфът на Астън Вила Филипе Коутиньо.\n\nДвубоите с Гана и Тунис ще се играят във Франция на 23 и 27 септември и ще бъдат репетиция преди световното първенство в Катар през ноември и декември. На Мондиала Бразилия е в група \"G\" заедно с тимовете на Сърбия, Швейцария и Камерун.\n\nЩе инструктират английските национали как да се държат в Катар\n\nБразилия обяви две контроли преди Мондиала\n\nАржентина репетира за Мондиала с две контроли през септември\n\nНовините на Dsport и във Facebook, Viber, YouTube и TikTok!",
    "Лудогорец привлече лидер на топ отбор в Бразилия – Новини Разград": "Силен входящ трансфер реализира ПФК Лудогорец. Единадесеткратните шампиони привлякоха халфа Густаво Нонато Сантана, който бе собственост на Интернасионал, но игра като преотстъпен в борещия се за титлата гранд от Рио де Жанейро Флуминенсе. Ръководствата на Лудогорец и клуба от Порто Алегре финализираха сделката в петък. Нонато пристига в България през уикенда, като официално ще бъде представен пред медиите в началото на следващата седмица.\n\nГуставо Нонато Сантана е роден на 3 март 1998 г. в Сао Пауло. Започва кариерата си в Сао Каетано, като впоследствие преминава в Интернасионал. В периода 2018-2020 г. полузащитникът изиграва 91 мача за клуба от Порто Алегре, като отбелязва 7 гола. От 2021 г. играе под наем във Флуминенсе. Този сезон Нонато се представи отлично с екипа на гранда от „Маракана“, където до последно бе твърд титуляр. Халфът изигра 37 мача, отбеляза 4 гола и записа 5 асистенции, което го превърна в един от основните играчи на Флуминенсе, който в момента е на второ място в класирането и се бори за титлата с Палмейрас.\n\nГуставо Нонато Сантана е третият нов футболист в Лудогорец този сезон. Преди месец шампионите привлякоха халфа Якуб Пьотровски, а преди дни с клуба подписа норвежкия десен бек Аслак фон Витри.\n\nИзпращайте ваши снимки и информация на [email protected]",
    "Музеят на независимостта в Бразилия отваря врати след близо десетилетен ремонт": "Музей Ипиранга е основан през 1895 г. недалеч от мястото край малка река, където император Педру Първи обявява независимостта на страната от Португалия\n\nЕдин от най-популярните музеи в Бразилия отваря отново врати след близо десетилетие на ремонт и обновление в навечерието на тържествата за двеста години от основаването на държавата, съобщи Асошиейтед прес, цитирана от БТА.\n\nМузеят Паулиста е в сърцето на парк \"Независимост\", в колекцията му са над 3000 експоната, 2800 от които са реставрирани от затварянето му за посетители през 2013 г. Сред тях са исторически документи, картини, предмети от бита.\n\nКартината \"Независимост или смърт\" на Педру Америко от 1888 г., година преди Бразилия да бъде провъзгласена за република (Снимка: АП/БТА)\n\nИзвестният сред бразилците като Музей Ипиранга е основан през 1895 г. недалеч от мястото край малка река, където император Педру Първи обявява независимостта на страната от Португалия.\n\nРемонтът струва около 40 милиона щатски долара и след него музеят е достъпен за хора с увреждания, възстановена е фасадата на сградата, а застроената площ е удвоена. Нова климатична инсталация позволява представянето пред публика на деликатни експонати.\n\nВ Музея Паулиста, известен като Музей Ипиранга в Сао Пауло (Снимка: АР/БТА)\n\nКураторите и директорите от университета на Сао Пауло, който управлява музея, очакват около един милион посетители през следващите 12 месеца. Музеят ще бъде отворен за обществеността от 8 септември, ден след националния празник.\n\nМузеят Паулиста, известен като Музей Ипиранга в Сао Пауло (Снимка: АР/БТА)\n\nКъща на малък хълм в парка също е приютила ценни експонати, свързани с независимостта. Тя е точно на мястото, откъдето Педру Първи произнася думите \"Независимост или смърт!\" пред поддръжниците си. Тленните му останки са погребани в крипта в южната част на парка, а сърцето му е запазено в стъкленица с формалдехид в църква в португалския гр.Порто.\n\nРеликвата е пренесена в Бразилия под наем за празненствата по повод 200 г. от обявяването на независимостта и е изложена публично.\n\nВ Музея Паулиста, известен като Музей Ипиранга в Сао Пауло (Снимка: АР/БТА)\n\nСградата не е построена за музей, трябвало е да бъде монумент на бразилската независимост, каза кураторката Соланж Фераз де Лима пред журналисти. Музеят е бил далеч от града, но след това е погълнат от него.\n\nВ най-посещаваната зала в музея е изложена картината \"Независимост или смърт\" на Педру Америко от 1888 г., година преди Бразилия да бъде провъзгласена за република.\n\nКартината \"Независимост или смърт\" на Педру Америко от 1888 г., година преди Бразилия да бъде провъзгласена за република (Снимка: АП/БТА)\n\nНационалният музей в Рио де Жанейро с най-богатата колекция от исторически артефакти в Латинска Америка, също има нова фасада след пожара, унищожил го почти напълно през 2018 г. Бразилски всекидневник съобщи в четвъртък, че реконструкцията му се очаква да приключи през 2026 г.",
    "Тръмп призова за преизбиране на бразилския президент Жаир Болсонаро, нарече го Тръмп на Тропиците": "Бившият американски президент Доналд Тръмп обяви днес своята \"пълна подкрепа\" за кампанията за преизбиране на сегашния бразилския президент Жаир Болсонаро, като го нарече \"невероятен човек\", предава Франс прес.\n\n\"Бразилският президент Жаир Болсонаро, този Тръмп на Тропиците, както го наричат, свърши отлична работа за прекрасния народ на Бразилия\", заяви бившият американски президент в собствената си социална мрежа \"Трут соушъл\".\n\nFormer US President Donald Trump threw his weight behind his protege Jair Bolsonaro, officially endorsing the Brazilian leader’s stagnated bid for another four-year term https://t.co/knHGUam5nY — Bloomberg Politics (@bpolitics) September 8, 2022\n\nКрайнодесният лидер на южноамериканската държава е голям почитател на Доналд Тръмп, известен с невъздържаните си постове онлайн, провокативния си стил и многобройни гафове.\n\n\"Той е невероятен човек, който има пълната ми подкрепа\", написа още републиканецът милиардер.\n\nПрезидентските избори на 2 октомври са най-оспорваните в най-новата история на Бразилия. Според социологическите допитвания Болсонаро ще загуби вота от бившия президент Луиз Игнасио Лула да Силва.\n\nМнозина се опасяват, че в случай на загуба Жаир Болсонаро ще оспори резултатите от президентските избори, което ще доведе до прояви на насилие, подобни на тези около и в сградата на Конгреса на САЩ във Вашингтон, с участието на привърженици на Тръмп през януари 2021 г.",
    "Трима адаши от Арсенал останаха извън състава на Бразилия, трима от Ливърпул получиха повиквателни": "3312\n\nТрима футболисти на Арсенал - Габриел Жезус, Габриел Магаляеш и Габриел Мартинели, бяха оставени извън състава на Бразилия за предстоящата пауза за националните отбори в края на месец септември.\n\nТези играчи на Микел Артета са с ключова роля за силния старт на сезона на \"артилеристите\" във Висшата лига - Жезус и Мартинели са допринесли за девет от 14-те гола на \"топчиите\" през кампанията, докато централният защитник Габриел е много солиден на терена и донесе важни три точки при драматичния късен обрат срещу Фулъм.\n\nИ тримата бяха част от групата на Селесао през изминалата година, като отсъствието им се обяснява с това, че селекционерът на тима иска да даде възможност на други футболисти по време на контролите преди Мондиала в Катар, който стартира на 18 ноември.\n\nНападателят на Фламенго Педро, който има 12 гола в Копа Либертадорес този сезон, получи повиквателна на мястото на Жезус. Бранителите на Ювентус и Рома - Глейсон Бремер и Рожер Ибанес, също получиха дебютни повиквателни от Тите. Сред другите ключови отсъстващи са Коутиньо от Астън Вила и легендарния защитник Дани Алвеш. Триото на Ливърпул Алисон, Фабиньо и Роберто Фирмино попаднаха в групата, както и новите летни попълнения на Манчестър Юнайтед Каземиро и Антони.\n\n*Бразилия ще се изправи срещу Гана и Тунис на 23 и 27 септември в последните си мачове преди старта на Катар 2022. Петкратните световни шампиони попаднаха в Група \"G\", заедно с отборите на Сърбия, Швейцария и Камерун.\n\nГрупата на Бразилия:\n\nВратари: Алисон, Едерсон, Вевертон\n\nЗащитници: Бремер, Едер Милитао, Рожер Ибанес, Маркиньос, Тиаго Силва, Алекс Сандро, Алекс Телеш, Данило\n\nХалфове: Бруно Гимараеш, Каземиро, Евертон Рибейро, Фабиньо, Фред, Лукас Пакета\n\nНападатели: Антони, Педро, Матеус Куня, Неймар, Рафиня, Ричарлисон, Родриго, Винисиус Жуниор, Фирмино\n\nПРОЧЕТЕТЕ ОЩЕ - Националният селекционер на Бразилия Тите обяви каква ще е новата роля на Неймар!",
    "Бразилия с трета поредна победа на Мондиал 2022": "Бразилия с трета поредна победа на Мондиал 2022\n\nВолейболистите на Бразилия постигнаха трета поредна победа на Световното първенство за мъже.\n\n“Селесао” взе чист успех срещу Катар с 3:0 (25:13, 25:23, 26:24) в “Арена Стожице” в Любляна (Словения) в мач от 3-ия кръг на Група В.\n\nВъзпитаниците на Ренан Дал Зото доминираха напълно през първата част. След това обаче бразилците трябваше да положиха сериозни усилия, за да спечелят втората и третата част.\n\nЦентърът Флавио Жуалберто стана най-резултатен за “Селесао” с 10 точки (1 ас, 1 блок).\n\nЙоанди Леал (1 ас) и Рикардо Лукарели (1 блок) добавиха по 9 точки.\n\nЗа Катар Юсеф Оугхлаф реализира 11 точки.\n\nТака Бразилия спечели първото място в Група В с актив от 8 точки.\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "13 мача без загуба: летяща Бразилия среща 4-кратен континентален шампион": "Лигата на конференциите определено обединява най-интересните и зрелищни двубои по време на тази пауза за срещите на националните отбори по футбол. Както е известно обаче, тя е само за европейски отбори. Някои други световни сили пък ще бъдат забелязани в действие в приятелски двубои. Такъв е случаят и на Бразилия.\n\nСедмици преди началото на дългоочакваното Световно първенство в Катар, един от фаворитите за трофея ще изиграе няколко приятелски мача. Първият от тях за \"селесао\" е срещу Гана - отборът, който е спечелил континенталната си надпревара (Купа на африканските нации) цели четири пъти. Той ще има тежката задача да прекрати впечатляващата серия от 13 поредни мача без загуба на своя опонент.\n\nКоефициентът на efbet това да се случи успешно и в крайна сметка звездната селекция на Бразилия да бъде победена е 20,00, докато ставката за успех в полза на южноамериканския състав е 1,18. Пазарът за равенство е оценен на 8,00. Двубоят между двата тима ще се състои в петък, 23-ти септември, от 21:30 часа българско време.\n\nДвата отбора не са се срещали един срещу друг вече над 10 години, като сблъсъците им през този век са три - два приятелски (и двата завършващи при минимален успех с 1:0 за фаворита) и онзи, който се състоя на осминафиналите на Световното първенство по футбол през 2006 година. Тогава бразилците спечелиха с категоричното 3:0.\n\nМогат ли да се спретнат голово зрелище Бразилия и Гана?\n\nКоефициентът на efbet за това и в този случай попаденията в мача да са над 2,5 е 1,67, докато за под 2,5 гола е 2,30. Съответно ставката за това и Бразилия, и Гана да съумеят да си отбележат по поне едно попадение в двете врати е 2,85, докато за няма гол/гол е 1,47.\n\nКоефициентите, предлагани от букмейкъра, могат да търпят промени.",
    "Жоао Феликс: Бразилия не е по-добър от Португалия, искам да накарам Куня да млъкне": "Нападателят на Атлетико Мадрид Жоао Феликс говори пред бразилското издание „TNT”, като коментира потенциален двубой между националните отбори на Португалия и Бразилия.\n\n„Би бил много интересен мач. Никога не съм играл срещу Бразилия, любопитен съм да усетя тръпката и наистина искам да спечеля, за да накарам Матеус Куня да млъкне.\n\nТой винаги казва, че Бразилия е по-добър отбор от Португалия. Имат страхотни играчи, но не са по-добри. Само заради това искам да играем с тях и да сложа край на дискусията“, каза надъханият Феликс.\n\n\"A SELEÇÃO BRASILEIRA NÃO É MELHOR QUE A DE PORTUGAL\" ???????? João Félix bateu um papo EXCLUSIVO com nossa @tatimantovani e respondeu sobre a possibilidade de enfrentar o Brasil na Copa. Ele brincou sobre uma discussão que tem com Matheus Cunha. Quem ganharia? #CasaDaChampions pic.twitter.com/9J7nTe60gv — TNT Sports Brasil (@TNTSportsBR) September 9, 2022\n\nНовините на Dsport и във Facebook, Viber, YouTube и TikTok!",
    "Бразилия: Църквата избира възобновяемата енергия": "Мечта, която днес се превърна в реалност: така енорийският свещеник на Натал, отец Валдир Кандидо де Мораис, говори за проекта за енергийна ефективност, който включва 115 енории. Слънчеви панели, и не само, в полза на човека и природата, която често е брутално малтретирана в тази земя\n\nБианка Фракалвиери – Светла Чалъкова - Ватикана\n\nСлънце 300 дни в годината, а през лятото то грее почти 15 часа на ден: това е Натал, столицата на щата Рио Гранде до Норте, в североизточния регион на Бразилия. С толкова много налична светлина, архидиоцеза разбработи проект за фотоволтаична слънчева енергия, за да отговори на енергийните нужди на всички енории в района, общо 115. Амбициозна инициатива, която започна през 2019 г., когато беше въведена безпрецедентно в пет енории. Предложението беше разширено в края на април същата година по желание на енорийските свещеници и местното население, с инсталирането на слънчеви панели в 13 други енорийски църкви, в стратегически точки на региона, които започнаха да действат като дистрибутори на чиста енергия за другите седалища, които по този начин обслужват целия архидиоцез. „Разбира се, това е проект, който струва много, сложен за изпълнение, но по това време имахме смелостта да изберем пет енории, включително централата, архидиоцеза на Натал, като пилотен проект и той проработи. Това беше мечта, която днес стана реалност!”, казва енорийският свещеник на катедралата в Натал, отец Валдир Кандидо де Мораис.\n\nПриключването на проекта за ефективност беше планирано за миналия 30 юни, когато централите влязоха едновременно в експлоатация. След около месец енергията започна да се разпределя и използва от всичките 115 енории на територията на архизио;еца, с незабавни ползи за околната среда и населението: „централите всъщност са в състояние да генерират общо 150 MWh на месец“, казва Саид Итало Ногейра, административен директор на архидиоцеза, който сподели, че е доволен от това как са се развили нещата.\n\nПроектът\n\nПроектът за инсталацията на слънчева енергия е разработен и финансиран от специализирана фирма и ще позволи възстановяване на инвестицията плюс нови печалби за около 80 месеца. Освен това в работния екип участва и архитект, който картографира църквите, за да установи кои са с най-голяма архитектурна практичност, за да може правилно да монтира слънчевите панели на покрива на сградите. Днес архидиоцеза харчи горе долу 140 000 реала на месец, което се равнява на около 26 хиляди евро, за електричество, докато проектът ще спести повече от един милион реала годишно. Според Витал Безера, административен директор на архидиоцеза, ресурсите, които преди са били предназначени за тази цел, сега ще субсидират други дейности на енорийските общности. „Когато изплащането на финансирането приключи, всяка енория ще остане един много по-изгоден ресурс, който да бъде разпределен за собствената мисия и евангелизация. Всеки може да финансира предпочитаните от него дейности със солидарни инициативи, насочени към всички слоеве от населението. Това е основният резултат, който се надяваме да постигнем с този проект “, казва той.\n\nГрижа за нашия общ дом\n\n115-те енории на архидиоцеза са разпределени в 88 общини, сред които освен, столицата Натал, няколко региона на щата Рио Гранде до Норте, които получават слънчева светлина през повечето дни от годината. Това означава постоянен и незабавно използваем източник на чиста енергия. „Това е един от многото проекти, които вървят в посоката, продиктувана и очаквана от папата. Ние сме в линия с енцикликата Laudato si 'от Франциск, която с всеобхватен и взаимосвързан поглед се занимава с грижата за нашия общи дом, т.е. средата, в която живеем и в която ще трябва да живеят бъдещите поколения“, подчерта архиепископът на Натал, монсеньор Хайме Виейра Роша. „В този документ, публикуван през 2015 г., Светият отец насочва вниманието ни към използването на възобновяема енергия, тоест чиста енергия, която не трови планетата. Така че, ако сме в привилегирован регион, който получава слънчева светлина почти всеки ден от годината, през по-голямата част от часовете на деня, и ако технологията ни благоприятства при трансформирането на тази слънчева светлина в чиста енергия, ние трябва да дадем пример. Много сме щастливи от участието на енорийските свещеници в този проект“, завършва епископът.",
    "Илко Минев представя новата си книга в аулата на Софийския университет": "Четящата публика в България вече познава бразилския писател от български произход Илко Минев. От 2014 г. до 2018 г. излезе неговата автобиографична сага, включваща романите „Преди да замлъкна“ (2014), „Дъщерята на реките“ (2015), „В сянката на изгубения свят“ (2018). Само преди месец се появи четвъртата част от поредицата, озаглавена „По следите на Алемоа“ (ИК „Синева“). И четирите книги са хитови заглавия в Бразилия, като в продължение на седмици оглавяваха читателските класации. През юни т.г. четвъртата книга зае първото място сред издания от съвременни автори. Първите три романа вече са преведени на няколко езика, а авторът е забелязан в англоезичния свят.\n\nПремиерата на новото томче ще се състои ще се състои на 28 септември (сряда) от 18.00 ч. В аулата на СУ „Св. Климент Охридски“. Организатори са ИК „Синева“ и Съюзът на българските писатели. За книгата ще говори писателят Деян Енев. С участието на Боян Ангелов – председател на Съюза на българските писатели.\n\n-------------\n\nКакво ще прочетем в книгата „По следите на Алемоа“?\n\nВ новия си роман Илко Минев избира „загадката“ като основополагаща сюжетна линия, а форматът е твърде близо до пътеписа – организиране и провеждане на експедиция в джунглата на Амазонка. Още на първата страница читателят научава, че ще пътува с героите по разкриването на „свръхсекретна нацистка експедиция в Амазония“, състояла се в навечерието на Втората световна война. И тук постепенно се наслагват въпросите: имало ли е такава експедиция, защо е била организирана, какво е установила тя, какви са доказателствата? Една стара снимка с висок три метра кръст, с изписано име Йозеф Грейнер, голяма релефна свастика и няколко думи ще крият тайни с поредица от препятствия към разгадаването им. Появява се и още една движеща сила – тайнственото име Алемоа – индианка, наследничка на ръководителя на немската експедиция Кампфенкел. Но дали точно той е бащата, жива ли е Алемоа, има ли и живи свидетели от племето Апарай? Писателят умело вмъква в сюжета и едно легендарно име – Винету. Това е неговият реверанс към най-известния немски писател от началото на 20 век – Карл Май.\n\nВъображението на читателя е поразено от описанието на водопада Санто Антонио, на борбата с анакондата, трудното спускане с канута по няколко различни реки, притоци на Амазонка, от срещи със златотърсачи и крадци. Във всяка история на Илко Минев присъства и темата за любовта – възможна в един невъзможен с моралния си разпад днешен свят. Какво се случва в края на експедицията, какви екстремни перипетии преживяват, как пътешествениците общуват с индианци от различни племена, кой всъщност финансира живота на племената в затънтените места на джунглата? Читателят ще научи всичко това, когато прочете книгата.\n\nИз рецензията на Анжела Димчева",
    "Бразилия забрани на Apple да продава iPhone без зарядно": "Компанията предлага незавършен продукт, казват от правителството\n\nБразилското правителство нареди на Apple да спре продажбата на iPhone в страната без зарядно устройство в комплекта. Решението е мотивирано от факта, че компанията всъщност предлага на потребителите незавършен продукт.\n\nМинистерството на правосъдието глоби Apple с 12,275 милиона реала (2,38 милиона долара) и забрани на компанията да продава в страната iPhone 12 и по-нови модели, както и всички други версии на iPhone, които не идват с включено зарядно устройство.\n\nоще по темата ЕС утвърди единно зарядно за дигиталните устройства\n\nТекстът на заповедта, публикуван от официалното правителствено издание на Бразилия, гласи, че iPhone се продава без важен компонент и, че Apple провежда „съзнателно дискриминационни практики срещу потребителите“, предаде Ройтерс.\n\nВластите отхвърлиха официалната позиция на Apple, че компанията се стреми да намали въглеродните емисии – според бразилското правителство няма доказателства, че продажбата на смартфон без зарядно помага за опазване на околната среда.\n\n\n\n\n\n\n\nЗабраната за продажба на телефони без зарядни устройства беше издадена в навечерието на премиерата на следващо поколение айфони. Очаква се Apple да обяви iPhone 14. Засега компанията отказва да коментира решението на бразилското правителство.",
    "От легендарен футболист до маратонец": "Бившият бразилски полузащитник Кака разкри защо е решил да се занимава с тичане, след като сложи край на кариерата си като футболист.\n\n„Винаги съм се наслаждавал на тренировките и когато се оттеглих от професионалния футбол, продължих да го правя, но истината е, че вече нямах цел. След като разговарях с няколко души в Бразилия, реших да участвам в маратон“, каза Кака пред „Marca“.\n\n40-годишният Кака обясни и каква е разликата между Шампионската лига и маратона.\n\n„Натоварването е различно, така че усещанията са различни. Когато играеш футбол като професионалист, много хора те гледат с огромни очаквания, докато тук всичко минава през това, което аз чувствам“, добави той.\n\nСпортистът завърши футболната си кариера през 2017 г. Последният клуб, в който е играл, е Орландо Сити. Кака е играл още за бразилския Сао Пауло, Милан и Реал Мадрид.\n\nПрез 2007 г. бразилският полузащитник спечели \"Златната топка\". Кака ще участва в Берлинския маратон 2022, който ще се проведе на 25 септември.",
    "Бразилският президент обеща да напусне политиката, ако изгуби изборите": "Бразилският президент Жаир Болсонаро заяви, че ще се оттегли от политическия живот, ако изгуби изборите през октомври. Междувременно анкетите не го сочат за фаворит, предаде Франс прес.\n\n\n\n\"Ако такава е волята Божия, ще продължа. Ако ли не, ще сваля (президентската) лента и ще отстъпя назад, тъй като на моята възраст вече няма какво да правя на този свят, ако на 31 декември престоят ми (на президентския пост) приключи\", каза той в понеделник вечерта в разговор с водещи на подкастове, насочени към младите евангелски християни.\n\nИзненадващо изявление от страна на крайнодесен президент, гръмогласно заявявал преди година, че \"единствен Бог\" може да му отнеме властта.\n\n\n\nПрез последните седмици 67-годишният Болсонаро заговори с малко по-умерен тон в опит да привлече избиратели с по-центристки нагласи.\n\n\n\nСпоред последното проучване на института \"Датафоля\", публикувано в петък, той изостава с 11 пункта от левия експрезидент Лула да Силва (34 срещу 45 на сто) - дистанция, която възлизаше на 21 пункта през май, но постепенно намаля.\n\n\n\n\"Не съм спасителят на отечеството, не съм аз този, който ще спаси Бразилия\", каза още Болсонаро в над четиричасовия разговор от понеделник.\n\n\n\nДържавният глава се обърна директно към младите хора и посочи, че изборът им при гласуването може \"да бележи тяхното бъдеще\", а после разкритикува левите правителства в повечето други южноамерикански страни.\n\n\n\n\"Направете сравнения с други страни, какво е общото между ръководителите на тези държави, където тези (леви) политики не работят, и се запитайте това ли искате за Бразилия\", каза той.",
    "Филми от Чили, Швейцария и Бразилия обраха наградите на тазгодишния фестивал на анимационното кино във Варна": "Приключи 18-ото издание на Световния фестивал на анимационния филм във Варна.\n\nПри късометражните филми Гран При беше присъдена на лентата от Чили - \"Звяр\". Като най-добър детски филм беше определен \"Кралицата на лисиците\" от Швейцария, а при студентските - \"Мокро\" от Франция.\n\nПри пълнометражните филми специална диплома беше присъдена на екипа от Бразилия за \"Боб Сплит - Ние не харесваме хора\". Наградата за дебют в памет на Никола Тодоров отиде при Вера Иванова и филма \"Стоножка\", а критиката отличи португалската лента \"Боклукчията\".\n\n\"Това е една възможност българските критици да бъдат в час със световната анимация, да видят всичко най- добро, защото много важно за един фестивал е и селекцията, а това са филми, които са били представяни на други фестивали\", коментира Боряна Матеева - кинокритик.\n\nОценявам труда и това, което са направили всички, защото това е изкуство, каза и композиторът Ангел Заберски, който бе член на журито.\n\nЧуйте последните новини, където и да сте!\n\nПоследвайте ни във Facebook и Instagram\n\nСледете и канала на БНТ в YouTube: https://go.bnt.bg/youtube",
    "Георги Караманджуков: Имаше период, в който беше невъзможно да вземем играчи от Бразилия": "Спортният директор на Лудогорец Георги Караманджуков коментира и защо в последните години бяха взимани по-малко бразилци. Причината е финансова. Той говори пред медиите при представянето на тримата бразилски футболисти - Педро Енрике, Педро Нереси и Нонато.\n\n\"Както на последната пресконференция в София анонсирахме, че селекцията е отворена и с усилията на цялото ръководство, на целия селекционен щаб успяхме да финализираме трансфера на тримата състезатели. Искам да благодаря на мениджърите в залата и на господин Пауло Аутуори, който изигра една много важна роля за двама от тук присъстващите да бъдат част от Лудогорец. Густаво Нонато притежава италиански паспорт и няма проблем да вземе участие. Той е на разположение на старши треньора на клуба. Другите две момчета очакваме разрешение за работа и пребиване на територията на България и те също ще бъдат на разположение.\n\nВсички идват от първенството на Бразилия, което се играе в момента. Взели са участие в последните двубои на клубовете си. Педро Енрике идва от Чили, също е играл всички мачове там. Благодаря им, че избраха Лудогорец и се надявам да постигнат целите на клуба и техните собствени цели. Дано Лудогорец е крачка напред, бързо адаптиране и много победи с Лудогорец.\n\nЗнаете, че за Лудогорец винаги бразилците са били основна част. Имаше един период, в който чисто финансово беше невъзможно да привлечем футболисти от Южна Америка. За радост, успяхме последните няколко години. Постигнахме изгодни финансови условия, които отговарят на възможностите им.\n\nБлагодаря ви за присъствието. Както казах продължаваме да подмладяваме отбора. Наясно сме какви рискове поемаме. Един отбор не се гради за ден, месец, два. Пьотровски е тук от 30 дена. Аслак е от една седмица. Вече направи дебют. С тези трите момчета ставаме петима нови. Нормално е да има колебание, но се надявам, че по най-бързи начин Лудогорец ще изглежда солиден отбор, с който всички да се съобразяват не само в България, но и в Европа. Да се надяваме, че ще успеем\", каза Караманджуков.",
    "Локомотив София взе централен защитник от Бразилия": "671\n\nРъководството на Локомотив София обяви с публикация в социалната мрежа Facebook, че е подписало 2-годишен договор с футболист на име Каду Рибейро Дурвал!\n\n\"За нас е удоволствие да представим Каду Рибейро Дурвал, който подписа с Локомотив за 2 години\", гласи краткият пост на \"железничарите\".\n\nСправка в портала \"Transfermarkt\" показва, че Дурвал е на 25-години и играе на позицията централен защитник. Той е юноша на Флуминезе, но между 2018 и 2022 година е сменил половин дузина отбори.\n\nЗа последно е бил част от Крисиума, а през този сезон е изиграл 19 мача (1 асистенция) във второто ниво на бразилския футбол.\n\nПРОЧЕТЕТЕ ОЩЕ - Трансферен удар! Нова бразилска перла подсилва Лудогорец през тази седмица",
    "Бразилците пробиха спортната блокада на Русия": "/Поглед.инфо/ Играчите на “Зенит Санкт Петербург” Малком и Клаудиньо поискаха от клуба да им помогне да получат руски паспорти. В бъдеще това може да им даде шанс да играят за руския национален отбор, но в момента може да има само един недвусмислен мотив - бразилците наистина харесват Русия. Това събитие изглежда особено ярко на фона на балтийските страни, Полша и дори Норвегия, които заклеймяват своите спортисти заради желанието им да играят у нас.\n\nФК “Зенит” потвърди слуха, че бразилските играчи Малком и Клаудиньо са започнали процедура за получаване на руско гражданство. „Малком и Клаудиньо наистина искаха да получат руско гражданство, това е тяхна лична инициатива. Те поискаха от клуба да ги консултира по този въпрос, а ние от своя страна изпратихме съответните писма за намерения от нашите играчи до Министерството на спорта. Очакваме отговор доколко е реалистично ”, казаха от пресслужбата на Зенит.\n\nРуски паспорти по-рано вече са получавани повече от веднъж от чуждестранни играчи, които са играли в Русия дълго време, и най-вече бразилци. Някои, като Гилермо и Ари, дори играха за руския национален отбор. Защитникът на ЦСКА Марио Фернандес беше един от лидерите на националния отбор през 2018 година. Гражданството му беше определено от указ на Владимир Путин, бразилецът го получи четири години след преместването си в Русия. Останалите получиха паспорти по канален ред, като основното условие беше да останат в страната пет години.\n\nМалком играе за “Зенит” едва от три години, а Клаудиньо от година. От 2020 г. обаче получаването на руско гражданство е опростено и не е необходимо да се разчита на президента да намали периода. Необходимият период на пребиваване може да бъде намален от пет години на една година, ако кандидатът „притежава професия или квалификация, представляващи интерес за Руската федерация“. Малком и Клаудиньо са руски шампиони със “Зенит” и олимпийски шампиони от Токио 2020 с Бразилия, така че определено представляват интерес за Русия, ако могат да играят за националния отбор.\n\nИма много нюанси по този въпрос. Малком и Клаудиньо не са играли преди за националния отбор на Бразилия на първенства, а олимпийският турнир не е официален за ФИФА. Малком обаче има няколко мача за младежкия отбор на родината си. Според новите правила на ФИФА обаче това не е основание за пълна забрана за смяна на футболно гражданство. Но в същото време бразилците, очевидно, все пак ще трябва да изчакат пет години от престоя си у нас, за да им бъде позволено да играят за Русия.\n\nЗаслужава да се отбележи, че и Малком, и Клаудиньо вече са на 25 години - те все още са сравнително млади и перспективни по футболни стандарти и пътят към бразилския национален отбор не е затворен за тях. Би било достатъчно да отидат в някой известен европейски клуб, да се докажат там - и влизането им при петкратните световни шампиони ще бъде съвсем реално. Марио Фернандес прие руско гражданство на 27, играейки за ЦСКА в европейските турнири и за него финалът в кариерата беше разбираем (освен това световното първенство беше заложено на карта). За бразилците от “Зенит” всички пътища все още са отворени.\n\nТака или иначе се оказва, че спортният мотив едва ли е бил основният за желанието на футболистите на “Зенит” да сменят гражданството си. Те играят за най-добрия клуб в Русия и са обичани от феновете. „Малком и Клаудиньо са напълно доволни от позицията си в “Зенит”. Те са най-добрите играчи в лигата и се радват, че са от полза за своя клуб“, каза агентът на играчите Луиш Фернандо Гарсия. И руският национален отбор във всеки случай засега е лишен от възможността да играе на международната арена, както и “Зенит”.\n\nВероятният финансов мотив на бразилците, споменат в пресата - уж е необходимо гражданство, за да се промени данъчната ставка - изобщо не издържа критика. Двамата работят в Русия, нейни жители са и плащат като всички руснаци данък от 13 процента. Агентът на играчите също отрече евентуална данъчна причина за получаване на руско гражданство.\n\nЕдинственото обяснение, което остава за решението на бразилците, е уместно формулирано от бившия играч на “Зенит” Борис Чухлов: „Те просто много харесаха Русия.\n\nБразилските футболисти са много земни и весели хора, те възприемат страната ни по различен начин от европейците. И явно са готови да свържат бъдещето си с нея. Едва ли ще бъдат осъдени у дома. В Бразилия, както и в много други страни, изборът на хората се зачита.”\n\nОще по-фрапантен е контрастът с Полша и Норвегия, които устроиха истинско преследване на своите футболисти Мачей Рибус и Матиас Норман, подписали договори съответно с руските “Спартак” и “Динамо”. Янис Калнинс беше спасен от родната си Латвия единствено от Международната федерация по хокей на лед, която позволи на този вратар да играе за “Амур”.\n\nНо фигуристите Маргарита Дробязко и Повилас Ванагас едва ли ще бъдат спасени - понеже участват в шоуто на Татяна Навка, Литва ги лиши от всички награди и иска да отнеме литовския паспорт на Дробязко.\n\nВъпросът за промяната на гражданството сега се задава все повече и по-често. И все повече и повече Русия участва в това.\n\nПремахването на руските спортисти от всички международни състезания не може да не притеснява спортистите. Руската биатлонистка Дария Виролайнен започна да играе за Финландия, футболистът Саба Сазонов избра грузинския национален отбор, фигуристите Даяна Дейвис и Глеб Смолкин се готвят да играят за САЩ. И това, уви, са само първите лястовици.\n\nМожете да ги наречете предатели толкова, колкото искате, но е лесно да ги разберете. Те искат да се състезават с най-добрите, защото това е истинският спорт. А парите тук не са приоритет - като споменатите Рибус, Норман и Калнинс. В такъв контекст желанието на Малком и Клаудиньо да станат руснаци изглежда някак неочаквано, но като цяло разбираемо. Европа и колективният Запад се бореха да изолират руския спорт. Но примерът на бразилските футболисти показа, че това в крайна сметка се оказа невъзможно.\n\nПревод: В. Сергеев\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Две супер атракции, които вдигнаха на крака Аржентина и Бразилия (ВИДЕО)": "През изминалия уикенд в бразилското и аржентинското първенство бяха отбелязани два изключително атрактивни гола.\n\nПървият е дело на Рони от Палмейрас, който отбеляза гол с \"ножица\" в мача срещу Флуминензе, който спокойно може да влезе в надпреварата за най-атрактивен, най-красив или по-скоро наградата \"Ференц Пушкаш\".\n\nПабло Перес е автор на втория гол. 37-годишният ветеран вкара магичен гол от за Нюелс Олд Бойс срещу Годой Крус.\n\nНовините на Dsport и във Facebook, Viber, YouTube и TikTok!",
    "Мъри одобрил нападател, Левски прави нов трансфер от Бразилия?": "\"Сините\" ще се подсилят в нападение през зимата\n\nЛевски вече планира зимната селекция и една от основните цели е нов централен нападател. 26-кратните шампиони на България отново са се насочили към бразилския пазар. От доста време Станимир Стоилов следи футболиста, като треньорът на Левски наскоро е дал зелена светлина за трансфера.\n\nСтоилов имаше желание да вземе нов нападател още през лятото, но финансовата ситуация в клуба не позволи да се стигне до сделка. В Левски имат нужда от алтернатива на Билал Бари, който надали ще може да играе във всички мачове на тима.\n\nПо-рано днес се появи информация, че Левски има интерес към таланта на Септември Мартин Стойчев, който играе на поста десен бранител.",
    "Куба одобри еднополовите бракове на необичаен референдум": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Мирослава Кацарова отново пее на софийска сцена": "play\n\npause\n\nstop\n\nmute\n\nunmute\n\nmax volume / Разговор с Мирослава Кацарова Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\nСлед дълго отсъствие от софийска сцена и повече музикална и организационна дейност за Пловдив, Мирослава Кацарова ще представи специален камерен концерт в Sofia Live Club на 27 септември, с участието на Мирослав Турийски (пиано) и Младен Димитров (барабани), както и актрисата Маргита Гошева.\n\nПред Радио София Кацарова анонсира, че ще изпълни някои от българските композиции от репертоара си, песни от латиноамериканската култура – от Бразилия, Перу, Мексико, както и на френски език.\n\nКацарова с радост сподели, че на Пловдив джаз фест (от 4 до 7 ноември) ще гостуват и големи звезди в жанра.\n\nНа гала вечерта ще може да се види и чуе американската джаз певица и текстописец Гретчен Парлато (▼), смятана за една от най-изобретателните и хипнотизиращи певици днес.\n\nПрез 2021 г. Парлато издаде своя нов албум FLOR, който отдава почит на бразилската музика и е първият ѝ студиен албум за последните близо десет години. Албумът ѝ донесе и втората номинация за „Грами“ и бе описан като прекрасен синтез между американска популярна музика, европейска класическа музика и бразилски стандарти.\n\nВажна тема в него е майчинството, което е било причината за временното оттегляне на певицата от музикалния свят. Гретчен Парлато участва в над 85 албума и има 4 издадени албума като лидер. За първи път е номинирана за „Грами“ през 2013 г. Албумът ѝ “The Lost and Found” от 2011 г. пък получава над 30 национални и международни награди, включително награда на списание DownBeat за „Най-добър вокален албум“. Още като студентка тя пее с Хърби Хенкок и Уейн Шортър, по-нататък си сътрудничи с много музиканти, сред които са Маркъс Милър и Аирто Морейра.\n\nВ Пловдив певицата ще бъде със своята група, част от която е един от най-интересните съвременни пианисти Тейлър Айгсти, който пък тази година спечели „Грами“ за „Най-добър съвременен инструментален албум.\n\nС Мирослава Кацарова разговаря Лили Големинова.",
    "Нюкасъл дава 30 милиона паунда за желан от Барселона бразилски талант": "Нюкасъл дава 30 милиона паунда за желан от Барселона бразилски талант\n\nНюкасъл е готов да плати исканите от Васко да Гама 30 милиона паунда за бразилското дете-чудо Андрей Сантош. Талантът е в полезрението и на грандовете Барселона и Пари Сен Жермен. Главният скаут на “свраките” Стив Никсън е уверен, че може да използва своите контакти и финансовите възможности на клуба, за да убеди Сантош, че “Сейнт Джеймс Парк” е правилното място за него.\n\nКакто е известно, през януари отборът от Северна Англия подписа с неговия сънародник Бруно Гимараеш и Еди Хау, както и треньорският щаб ще разчитат Сантош да вземе под внимание успеха на бившия играч на Лион.\n\n18-годишният Андрей Сантош играе като централен полузащитник и е считан за един от големите таланти в Бразилия, като през този сезон има 27 мача и 5 гола в бразилската Серия “Б”, както и 6 мача с два гола за националната гарнитура на Бразилия до 16 години. Интересното е, че популярният сайт Transfermarkt оценява “осмицата” на “черно-белите” от Рио де Жанейро на 5 млн. евро.\n\n\n\nЛЪЧЕЗАР ПЕТРОВ\n\nСнимки: Imago",
    "Първото SUV-купе на Fiat стъпи на пазара": "За съжаление, Fastback ще се предлага само в Южна Америка\n\nИталианската компанията Fiat пусна на пазара първото си SUV-купе, което е получило името Fastback. То обикновено се отнася за седани със скосен покрив и без ясно изразена линия между задните стойки на покрива и багажника. В случая с Fiat Fastback обаче повече наподобява лифтбек с повдигаща се пета врата.\n\n\n\n\n\n\n\nМоделът е разработен в Бразилия от местното подразделение на концерна Stellantis, въпреки че първоначалният проект е различен. Fastback дебютира като концепция още през 2018 г., но в последствие конструкцията и дизайнът на автомобила бяха променени. Вместо предвидена платформа Small US Wide 4x4, използвана при Jeep Renegade и Compass SUV, се залага на по-простата модулна MLA архитектура с полунезависимо задно окачване.\n\nВ крайна сметка, серийният Fiat Fastback се оказа просто купеобразна версия на вече добре познатия бразилски SUV - Fiat Pulse. От него е взета предната половина на каросерията (променена е само бронята), като е запазено е и междуосието от 2,53 м. Задният надвес е станал забележимо по-голям, а общата дължина на колата е нараснала от 4,1 на 4,43 м. Особено впечатляващ е обемът на багажника – 600 литра, а при сгънати задни седалки той нараства до 1087 литра.\n\n\n\n\n\n\n\nВъпреки опростената платформа и скромните размери, Fastback получава ролята на флагман в бразилската гама на Fiat. Следователно той вече има LED-фарове, 17-цолови джанти (при скъпите версии те са 18-цолови) и набор от електронни асистенти. Заявеният пътен просвет е 192 мм.\n\nСалонът на Fastback също почти напълно повтаря този Fiat Pulse. Първоначалната конфигурация е аналогови устройства и медийна система с диагонал на екрана 8,4 инча. Скъпите версии имат виртуално устройство със 7-инчов екран и мултимедия с 10,1-инчов дисплей. В оборудването влизат климатроник и камера за задно виждане, но има само четири въздушни възглавници - предни и странични.\n\n\n\n\n\n\n\nЗадвижването е само към предните колела, като стандартно моделът е оборудван с 1,0-литров турбодвигател с 3 цилиндъра, развиващ 130 к.с. и 200 Нм. Той е съчетан със скоростна кутия CVT. В спортен режим, който се активира от голям червен бутон на волана, такъв кросоувър може да ускори от 0 до 100 км/ч за 9,4 секунди. При избор на Sport също така се активира симулиран блокаж на диференциала с помощта на спирачките.\n\nНа върха на гамата е версията с дългото име Limited Edition Powered By Abarth. Под предния капак има 1,3-литров турбодвигател (185 к.с., 270 Нм), съчетан с 6-степенна автоматична трансмисия. Времето за ускорение до 100 км/ч е 8,1 секунди. Визуално най-мощният Fastback се различава от литровите версии с допълнителни табелки и черен декор.\n\n\n\nОще снимки на крос-купето на Fiat - вижте в галерията:\n\n\n\n1 от 7 | Fiat Fastback\n\n\n\n\n\nНовият модел на Fiat ще се произвежда в същата бразилска фабрика, където се сглобяват Pulse, Argo и Cronos. Местните цени варират от 25 000 до 29 000 долара. За съжаление, Fastback най-вероятно няма да се предлага извън Южна Америка.\n\n\n\n"
}