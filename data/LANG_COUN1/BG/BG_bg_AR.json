{
    "Без Аржентина в WRC догодина": "Без Аржентина в WRC догодина\n\nКалендарът за сезон 2023 година в Световния рали шампионат (WRC) ще стане ясен най-рано преди края на следващия месец, тъй като се очаква да бъде одобрен на заседанието на Световния съвет на ФИА на 19 октомври.\n\nВече изтече информация, че догодина най-вероятно ще има 14 ралита в WRC - 8 в Европа и 6 извън Стария континент. Вече е ясно, че рали “Мексико” се връща в световния шампионат, а за мястото в Южна Америка се смяташе, че ще спорят две състезания - “Аржентина” и “Чили”.\n\nСпоред аржентински и европейски медии, организаторите на рали “Аржентина” са получи отказ от промоутъра на световния шампионат, но ще обжалват това решение и се надяват на подкрепа от страна на ФИА. За последно рали “Аржентина” се проведе и беше кръг от WRC през 2019, когато победата спечели Тиери Нювил, а за 2020 състезанието беше отменено заради коронавирус пандемията.\n\nЩе остане ли Танак в Хюндай?\n\nДругите сигурни състезания за догодина отсега са рали “Монте Карло” и “Швеция”. Рали “Сафари” в Кения също почти сигурно ще запази мястото си в календара. Чака се информация за рали “Германия” и най-вече дали състезанието ще бъде преместено в Бавария, както и потвърждение на това, че Саудитска Арабия ще получи последната дата от календара за догодина.\n\nХеттрик за Хюндай в рали „Акрополис“, Рованпера взе 4 точки от Гърция\n\nГледайте спорт на MAX с най-вълнуващите състезания от MotoGP, WRC, NASCAR и Supercars, на живо, само в ефира на MAX Sport.\n\nСнимки: Gettyimages",
    "Аржентина с класика над Хондурас": "Аржентина с класика над Хондурас\n\nАржентина записа класическа победа с 3:0 над Хондурас в приятелска среща мужду двата тима тази нощ. Двубоят се игра в САЩ на \"Хард Рок Стейдиъм\" в Маями. \"Гаучосите\" пък очаквано не срещнаха кой знае каква съпротива от по-скромния си съперник, но все пак провериха моментното си състояние като част от подготовката за Световното първенство. Лаутаро Мартинес откри резултата в 16-ата минута, а Лионел Меси добави другите два гола в 45-ата минута от дузпа и в 69-ата минута.\n\nОще от началото на мача Аржентина взе инициативата. В 8-ата минута Родриго Де Пол пропусна първата добра възможност за откриване на резултата, като негов изстрел от дистанция мина опасно близо до гредата.\n\nВ 16-ата минута \"гаучосите\" все пак поведоха. Папу Гомес стигна до една дълга топка и я подаде от движение към Лаутаро Мартинес, който отблизо я засече във вратата за 1:0.\n\nВ края на полувремето възпитаниците на Лионел Скалони си спечелиха дузпа. Марсело Сантос задържа Джовани Ло Селсо в наказателното поле и съдията посочи бялата точка, а Меси реализира за 2:0.\n\nПрез второто полувреме играта бе накъсана от многото смени и в двата състава и нямаше твърде много голови положения пред двете врати. Все пак Аржентина стигна и до трети гол. Това се случи в 69-ата минута, когато играчите на Хондурас сгрешиха при изнасянето на топката, Енцо Фернандес отне и изведе Меси, който елегантно прехвърли вратаря за крайното 3:0.\n\nТака Аржентина се поздрави с успеха, който е трети пореден за южноамериканците. Отборът ще изигаре още една проверка на американска земя, като това ще се случи на 28 септември в Ню Джърси, а противникът ще бъде Ямайка.",
    "Класически победи за Бразилия и Аржентина в контроли": "Ричарлисон вкара два гола и националният отбор по футбол на Бразилия победи с 3:0 Гана в контролна среща в Льо Авър, Франция.\n\nБразилия надигра категорично съперника си през първото полувреме и защити репутацията си на отбор, от който се очаква да стигне до финала на предстоящото световно първенство и евентуално до рекордна шеста купа.\n\nБразилците наложиха свирепа преса с Винисиус, Рафиня, Ричарлисон и Неймар, който завърши мача с две асистенции. Маркиньос вкара първото попадение в деветата минута след центриране на Рафиня от корнер, а Ричарлисон удвои преднината на бразилците само десет по-късно с шут от границата на наказателното поле в долния ляв ъгъл.\n\nНападателят на Тотнъм оформи крайното 3:0 пет минути преди полувремето с удар с глава от центриране на Неймар.\n\n\"Надявам се феновете в Бразилия вече да имат повече доверие към мен, защото вкарвам често за националния отбор. Това е резултат от много работа\", каза той.\n\nПрез втората част за Бразилия се появиха много резерви, но Неймар остана на терена през всичките 90 минути.\n\nВ друга проверка, играна в Маями, САЩ, воденият от Лионел Меси тим на Аржентина се наложи също с 3:0 над състава на Хондурас. Лаутаро Мартинес откри за аржентинците в 16-ата минута, а Меси бе точен на два пъти - първо от дузпа в края на първото полувреме, а после и в 69-ата минута.",
    "Вицепрезидентката на Аржентина беше заплашена с пистолет": "Вицепрезидентката на Аржентина Кристина Фернандес де Киршнер беше нападната късно снощи с пистолет от неидентифицирано лице, показват кадри от местен телевизионен канал, но остана невредима и не са били произведени изстрели, предадоха световните агенции.\n\nИнцидентът е станал пред дома на Киршнер в Буенос Айрес, където през последните дни се събираха стотици протестиращи, за да я подкрепят. Киршнер е бивш президент на Аржентина и в момента срещу нея има дело за корупция, извършена докато е била държавен глава.\n\nНа излъчените по телевизията кадри се вижда как мъж насочва пистолет срещу Киршнер насред тълпата. Това става, когато Киршнер излиза от колата си и е заобиколена от свои привърженици. След като е посочен от събралите се хора, нападателят бил задържан от охраната на вицепрезидентката.\n\nМестни медии съобщиха, че нападателят може да е бразилец. Не е ясно също дали оръжието е истинско. На видео в социалните мрежи се вижда как пистолетът почти опира до лицето на Киршнер.",
    "Историята на една провалена държава, която бе сред най-богатите преди 100 години": "Историята на Аржентина е уникален икономически парадокс, когато една просперираща държава внезапно и без видима причина изпада в продължителна депресия. В началото на 20-ти век на Аржентина беше предречено да стане световна суперсила. Държавата беше една от 10-те най-богати страни на планетата и се състезаваше при равни начала със Съединените щати за хегемония на континента.\n\nВъпреки това, 20-ти век, с войните, с индустриализацията, икономическия подем и технологичните революции, сякаш заобикаля латиноамериканската държава и от 50-те години на миналия век тя се търкаля към бездната.\n\nКакво доведе до упадъка на Аржентина и защо от най-богатата държава в Латинска Америка се превърна във вечен длъжник?\n\nИзточник: iStock\n\nНесъстоялият се златен век\n\nНай-добрият показател за благосъстоянието на една страна е Брутния вътрешен продукт на глава от населението. През 1926 г. Аржентина изпревари по този параметър всички държави в Европа с изключение на Великобритания и Франция.\n\nСтраната превъзхожда Австралия и Канада по население и национален доход. Годишният ръст на БВП достига 6%, делът на националната икономика в света е 1,2% при население от 10 милиона души!\n\nСтраната привлече инвеститори от цял свят, селското стопанство и индустрията се развиваха с огромни темпове . Аржентинците бяха сред основните доставчици на говеждо месо, цитрусови плодове, зърнени култури, слънчогледово масло. Изглеждаше, че 20-ти век ще се превърне в Златния век за историята на тази държава.\n\nУспехът се основава на огромното количество плодородна земя и топъл климат. Основният източник на доходи беше износът на селскостопански продукти. За сравнение, през 1903 г. от Аржентина са продадени 2,7 млн. тона пшеница. Този обем е по-голям само в Русия и Съединените щати.\n\nВ аржентинската столица Буенос Айрес метрото е пуснато още през 1913 година. Тук идват мигранти от цял ​​свят, включително и от Европа. Страната бе лидер на Южна Америка и се състезаваше със Съединените щати за сфери на влияние в Новия свят. Но в кой момент всичко се обърка?\n\nАржентинският парадокс\n\n\"На Земята има четири вида държави: богати, бедни, Япония и Аржентина\" (Саймън Кузнец, нобелов лауреат по икономика за 1971 г.)\n\nЗа икономистите внезапният спад на Аржентина е мистерия. Светът е преминал през много изпитания през 20 век. Държавите в Европа няколко пъти се превръщаха в руини, агонизираха от многобройни икономически кризи САЩ и Канада, но всички тези страни се справиха с проблемите си. Аржентина - по някаква причина не можа.\n\nВсе пак специалистите идентифицират 3 основни фактора, поради които аржентинската икономика се срина: акцентът върху селското стопанство без развитие на промишлеността, зле обмислени икономически политики и слабостта на политическите институции.\n\nИзточник: iStock Images\n\nЩастие на хартия\n\nБързият път към успеха на Аржентина беше наличието на много плодородна земя. Страната обаче се фокусира върху износа на храни и не развива собствена индустрия. С течение на времето Аржентина трябваше да внася все повече по-сложни продукти, машини, автомобили и други стоки.\n\nЕкспортният модел се провали по време на световните войни и Голямата депресия. Засегнатите от тези бедствия просто спряха да купуват стоките си от аржентинците в необходимите обеми и без приток на печалби страната изпадна в криза. Започвайки да печатат пари, властите обезцениха местната валута и провокираха хиперинфлация, която само свали икономиката на дъното.\n\nЗа да се справят с това, властите се опитаха да национализират чуждестранните компании, да прилагат импортозаместваща и да въвеждат ограничения върху свободната търговия. Тази търговска политика обаче се провали и доведе до инфлация, неплатежоспособност и непрекъсната икономическа криза.\n\nОсвен това аржентинските власти се отличават с желанието си постоянно да вземат кредити, като се предполага, че те ще ги харчат за развитието на икономиката. Но, както често се случва, парите са използвани за изплащане на стари задължения, изплащане на заплати и пенсии и поддържане на валутния курс. В резултат на това парите от заемите приключват без ефект, а страната остава вечен длъжник на целия свят.\n\nИзточник: EPA/БГНЕС\n\nСлабо и безотговорно управление\n\nВ крайна сметка, според американския икономист Саймън Кузнец, аржентинските политически институции просто не знаят как да планират икономиката си в дългосрочен план.\n\nВсички приходи се изразходват моментално, не се инвестират, не се отлагат за по-късно. Огромен разход са социалните осигуровки. Властта не може да предложи икономическа стратегия поне за 20-30 години напред.\n\nТрябва да се каже, че подобен проблем се наблюдава не само в Аржентина, но и в почти всички страни от Латинска Америка. Техните правителства често раздуват социалната подкрепа, обещавайки да решат наведнъж всички икономически проблеми, но в крайна сметка вкарват страните си в дългова спирала. Но само Аржентина обаче загуби цялата голяма икономическа мощ, която имаше в началото на 20 век.\n\nОтчасти виновен е местният манталитет. Аржентинците не са свикнали да пестят. Веднага щом заплатите им бъдат намалени, те излизат на улицата, принуждавайки правителството да плаща сметките им, което допълнително влошава цялостната икономическа ситуация.\n\nЖеланието да защитите правата си има своите предимства, но понякога само вреди. Освен това това желание се проявява по странен начин. Така например страната е на 96-то място по корупция. И това въпреки непримиримостта към несправедливостта и икономическите престъпления.\n\nПоради зле обмислени икономически действия Аржентина е преминала през 9 фалита в своята история. Днес тя дължи около 300 милиарда долара, равняващи се на 70% от нейния БВП. Малко вероятно е някога да се изравнят със САЩ и Канада по отношение на икономическо развитие и може да се забравят за статута на даже регионална суперсила.\n\nДали аржентинците някога ще успеят да стабилизират държавата си да се върнат към стабилно икономическо и социално развитие, само времето ще покаже.",
    "За Стоичков Аржентина и Бразилия са №1": "Бразилия и Аржентина са основни фаворити за спечелване на световната титла, но очаква силна конкуренция от водещите европейски отбори. Мондиалът през тази година в Катар ще се състои в нетрадиционното време през ноември и декември, което също ще окаже своето влияние.\n\nТова каза легендата на българския и световен футбол Христо Стоичков.\n\nТой на посещението си в Пазарджик във връзка с прояви в града за Седмицата на мира.\n\nМного са отборите, които са фаворити за Световното първенство. Естествено, Бразилия и Аржентина са двата отбора, които играят най-добър футбол, но от Европа не изключвам Испания, Германия, Франция, Белгия, Дания. Ще бъде голяма битка. За първи път ще се играе Мондиал по това време на годината, което е ново за футболисти и треньори, защото сега вървят националните първенства, те ще трябва да се спрат, подготовката и нагласата е съвсем друга. Но това е съдбата на футболиста - трябва да бъде подготвен и готов да изиграе седем мача и да вдигне купата на световен шампион\", заяви Стоичков.\n\nПреди дни легендата на българския футбол се видя с голямата звезда на Аржентина Лионел Меси и взе интервю от него.\n\n\"Много неща си говорихме. Готви се по най-добрия начин. Мисълта му е също тази година да направи силен сезон с ПСЖ - щастлив и по-спокоен и по-концентриран от миналата година . Все пак да смениш Барселона след толкова години, да отидеш в друга държава, с друг език и друга култура не е лесно\", каза Стоичков",
    "Касабов обясни за отказаната контрола с Аржентина, сега преговаряме с Германия": "Касабов обясни за отказаната контрола с Аржентина, сега преговаряме с Германия\n\nВицепрезидентът на БФС Михаил Касабов обяви, че се водят преговори с Германия за приятелска среща през 2023 или 2024 година.\n\n„Да, разговаряме и сме в напреднала фаза, но още няма окончателно решение или потвърждение. Надяваме се да играем с Германия за 100-годишнината на БФС и създаването на националния ни отбор, който изиграва първия си мач през 1924-а. Засега обаче германците искат да мине световното първенство в Катар и участието им там“, сподели пред „Тема Спорт“ Касабов, който не е тайна, че е в много близки отношения с колегите си от Германия и то от години. Основната надежда на нашите е, че немците са домакин на Евро 2024 и няма да играят квалификации, а само контроли и именно такава е възможна с България през 2023 или 2024-а. Надеждата на нашите е да се случи догодина.\n\nБФС отказал контрола с Аржентина\n\nТой внесе яснота и около провалената проверка с друга световна сила – Аржентина.\n\n„Да, имаше такъв вариант за мач с тях. Получихме покана, но беше невъзможмо да се проведе такъв двубой. Причината е, че те искаха да се играе сега, през септември, а не октомври, каквато информация се появи. Тогава няма дата. Сега има, но ние участваме в Лигата на нациите и няма как да вземем участие в такъв двубой. На Аржентина им се освободи датата, защото отложената световна квалификация с Бразилия в крайна сметка няма да се проведе и през септември, защото и двете страни се класираха на финалите в Катар. И те търсеха вариант за мачове с европейски отбори, но по това време всички са заети с Лигата на нациите или вече са договорили спаринги“, сподели Касабов и разкри как сме се разминали с мач срещу Аржентина на Меси.\n\n„Иначе, кой не би искал да играе срещу такъв отбор и футболисти, което е голям престиж, но просто нямаше как да стане“.",
    "Математическа формула определи, че Аржентина ще е световен шампион": "© Reuters\n\nАржентина е най-вероятният световен шампион по футбол на предстоящото първенство в Катар. Това определи математическа формула на инвестиционния стратег Йоаким Клемънт. Специалистът създава формула, с която познава световните шампиони на последните две първенства.\n\nПрез 2014 г. Клемънт прогнозира с точност титлата на Германия, а четири години по-късно тази на Франция.\n\nФормулата на Клемънт, който работи в компанията Liberum Capital, се базира на няколко фактора. Тя разглежда моментната форма на отборите, но и най-различни социоикономически променливи, които не са пряко свързани със спорта, но според него също се отразяват на представянето на отборите, особено на международната сцена. Включват се още популацията на държавите, ББП, още няколко фактора, както и шанс.\n\nАнализът на Клемънт показва, че шампион ще е Аржентина, който на финала ще победи Англия. В полуфинала Лионел Меси и компания ще отстранят Испания, сочи още математическата формула.\n\n\"Понеже работя във финансовата сфера, знам как да намеря оправдание за грешна прогноза. Ако съм прав, ще кажа, че това е умение, а ако сгреша, ще обвиня някой друг\", обяснява анализаторът.",
    "90% инфлация в Аржентина - как оцеляват хората там": "Габриел Галдеано не спи от полунощ. Зад него са наредени щайги с червени домати и люти чушки, а до тях - лъскави мандарини. Продавачът на зарзават седи на малка масичка и разписва касови бележки. Той е притеснен от дълго време.\n\nПрез последните месеци цените на храните в Аржентина се повишиха значително. Разходите за енергия, транспорт и опаковъчни материали също нарастват.\n\n\"Усещаме го веднага\", казва Галдеано и дава за пример лимоните, чиято цена се е удвоила за два месеца. Очаква се тази година инфлацията в Аржентина да достигне 90%, като някои икономисти прогнозират дори трицифрен процент - много по-висок, отколкото в повечето други страни по света, където инфлацията също е водеща тема в медиите.\n\nМного аржентинци консумират по-малко, казва Галдеано. \"Днес работим с минимални маржове\", признава той пред германския Frankfurter Allgemeine Zeitung.\n\nПовечето търговци на Mercado Central (централния пазар) в Буенос Айрес, един от най-големите пазари на едро в Латинска Америка, са на същото мнение. Оттук се снабдява с плодове и зеленчуци метрополисът на аржентинската столица с 15 милиона жители. Над сто хиляди тона храна се продават всеки месец.\n\nОще в тъмнината пред огромния обект в предградието Ла Матанза се е образувала колона от камиони, която се насочва към 18-те огромни халета, където чакат стотици търговци на едро. Работниците се движат с мотокари, повдигачи на кашони и колички. Кашоните се разтоварват и изчезват в отворените порти на халетата за продажби.\n\nЧетете повече в investor.bg.\n\nТези и още ключови теми, свързани с тенденциите в развитието на инфлационните процеси, основните фактори, движещи инфлацията и възможните решения за икономиката ни ще бъдат на фокус по време на специализирания мултиплатформен финансов проект „Инфлацията – криза и възможност“, който Bulgaria ON AIR организира. Специализираното събитие ще се проведе на 7 октомври, във Виваком Арт Галерия Оборище 5, София, от 11:30 часа. Местата за присъствие на живо в залата са лимитирани, а билети за престижното събитие могат да бъдат закупени от официалната страница на проекта: https://exclusive.bgonair.bg/.\n\nСнимка: БГНЕС\n\nХаресайте страницата ни във Facebook ТУК",
    "Селекционерът Аржентина се обяви против натурализацията на играчи": "Старши треньорът на националният им на Аржентина по баскетбол за мъже Пабло Приджони се обяви против натурализирането на чуждестранни състезатели в отборите. Повод за коментара по темата стана приносът на американеца Лоренцо Браун за състава на Испания на Евробаскет 2022.\n\n„Винаги съм бил против това. Докато съм в националния отбор, това няма да се случи с Аржентина. Дори няма да има човек в щаба от друга държава“, заяви Приджони.\n\n„Когато аз не съм тук, нека федерацията решава каквото иска. Вече имаме клубни състезания, в които могат да участват баскетболисти от цял свят. И това е фантастично“, каза специалистът.\n\n„Не съм против националните отбори, които го правят. Аз лично предпочитам да загубя с нашите играчи, вместо да опитам да спечеля със спортист, който не е аржентинец. Не мисля, че Лоренцо Браун усеща националната фланелка на Испания по същия начин като Серхио Люл или Руди Фернандес“, добави 45-годишният Приджони.\n\nМистериозна смърт на баскетболист\n\nНовините на Dsport и във Facebook, Viber, YouTube и TikTok!",
    "Третият вратар на Аржентина с тежка операция, виси за световното": "Хуан Мусо получи фрактура на скулата миналата неделя в началото на мача, в който неговият Аталанта победи Рома с 1-0 и претърпя операция този понеделник. Той ще отсъства един месец точно преди старта на Световното първенство в Катар.\n\nКакто се съобщава в официалния медицински доклад, вратарят претърпя операция за задържане с пластини и винтове за изместена скула на десния орбитален/максиларен комплекс. Операцията е извършена в клиниката Villa Stuart в Рим от Бруно Андреа Песучи и д-р Винченцо Марчели.\n\nВратарят е в конкуренция с Джеронимо Рули да бъде трети вратар в списъка на Лионел Скалони в Аржентина за Световното първенство, който тази седмица ще играе в Съединените щати приятелски мачове срещу Хондурас и Ямайка. След като претърпя операция в понеделник, Мусо ще има една седмица почивка, преди да може да тренира отново, но няма да може да играе четири седмици.",
    "Ядрената сделка на Аржентина с Китай буксува заради въпрос за производството на гориво": "Реализацията на новия ядрен реактор, който Китай ще построи в Аржентина, ще зависи от това дали Пекин ще предостави лиценз на своя партньор за горивото\n\nМесеци след новината, че Китай ще изгради и до голяма степен ще финансира ядрена електроцентрала на стойност 8 млрд. долара близо до Буенос Айрес, Аржентина, сделката е отложена заради искането на аржентинските власти Пекин да разреши на местни инженери да произвеждат ядреното гориво, съобщава Bloomberg.\n\nАко Аржентина успее да си издейства разрешително, тя ще стане първата страна, лицензирана да произвежда гориво за китайския реактор Hualong One. Това би сигнализирало, че Китай е готов да предоставя лиценз за технологии на търговски партньори, следвайки пътя, прокаран от американските производители на ядрена енергия.\n\n„Опитваме се да създадем най-добрите условия за предаване на знания за производството на гориво“, изтъква Адриана Серкис, физик и президент на Националната комисия за атомна енергия на Аржентина. „Търговският баланс за нас е много важен. Освен това се надяваме китайците да разберат, че сделката с нас също е печалба за тях, защото това им отваря повече възможности“, добавя тя.\n\nЛицензирането на технология за производство на ядрено гориво може да помогне на Китай да продава повече реактори в чужбина чрез създаване на повече опции за доставка\", изтъква Серкис, добавяйки: „Ние обръщаме внимание на това, което се случва в Европа“.\n\nДиверсификацията на производството на ядрено гориво се превърна в голям проблем след началото на руската инвазия в Украйна. Повече от 100 млн. източноевропейци разчитат на ядрената енергия, генерирана от стари съветски реактори, а доставките на гориво при тях са почти напълно монополизирани от „Росатом“. Украйна все още разчита на руското гориво и ще са ѝ нужни години, за да се диверсифицира напълно от контролираните от Кремъл доставчици.\n\nСеркис пътува на 26 септември до Виена, за да вземе участие на конференцията на Международната агенция за атомна енергия (МААЕ), където ще се срещне с високопоставени служители от Китай и от останалия свят. Изменението на климата и рязкото покачване на цените на електроенергията насочват фокуса към решенията, които ядрената енергия може да предложи.\n\nАржентински инженери работят с китайските си колеги от месеци в подготовка за официално споразумение, което включва обновяване на изследователски реактор в китайския град Циншан от страна на Аржентина.\n\nАдриана Серкис, президент на Националната комисия за атомна енергия на Аржентина. Снимка: Bloomberg L.P.\n\n„Това е начин за спечелване на взаимно доверие“, споделя Хосе Луис Антунес, президент на компанията за ядрени технологии Nucleoelectrica SA.\n\nСтраните обсъждат различни сценарии, които включват доставката на обогатен уран от Китай за Аржентина, където под китайски надзор той може да бъде превърнат в ядрено гориво чрез операциите на Conuar SA.\n\nЯдреното гориво се различава от газа и въглищата, защото изисква прецизно проектирана техника, която да отговаря на изискванията за безопасност. Споделянето на технологията с други страни може да засили доверието към Китай по отношение на ядрената енергия, смята Марк Хибс от Фондацията Карнеги за международен мир.\n\n„Пекин ще получи стратегически лост там, където китайските ядрени фирми правят бизнес“, изтъква Хибс. „Успехът в износа на ядрено оборудване, технологии и материали ще отвори пътя за Китай да възпроизведе успеха на САЩ в разпространението на влиянието си във външната, енергийната и технологичната политика на ядрените партньори и клиенти на Китай“, добавя той.\n\nНарастващото ядрено сътрудничество между Пекин и Буенос Айрес, което следва китайските инвестиции на стойност милиарди долари в аржентинска инфраструктура, предизвиква тревога във Вашингтон. Аржентинските медии съобщиха, че служители на Държавния департамент са предупредили колегите си на среща през април в Буенос Айрес, че системите за безопасност на Hualong One може да не отговарят на международните стандарти за безопасност.\n\nСделката ще осигури за Аржентина нов реактор срещу част от цената, платена за подобни технологии, които САЩ и Европа могат да предложат. Споразумението отваря и възможност за разширяване на ролята на южноамериканската страна на международните пазари. Аржентина вече е водещ доставчик на изследователски реактори за Австралия, Алжир, Нидерландия и Саудитска Арабия.\n\nАржентина иска да започне да продава малки модулни реактори след 2025 г. и сделката с Китай ще помогне за осъществяването на този план. Технологията Carem работи с уран, обогатен до ниски нива, необходими на китайските реактори Hualong да работят. Буенос Айрес води преговори с Индонезия за доставка на своя реактор Carem.\n\n„Важно е да продължим да изграждаме тези мощности, за бъдещето на Carem“, изтъква Серкис.\n\nНеправителствената организация Аржентински съвет за външни отношения посочи капацитета за производство на гориво като основен стратегически приоритет за ядрената програма на страната.\n\n„Технологичните иновации, насочени към разработването на ядрени реактори, ускорители и ядрения горивен цикъл“, включително „разработването и производството на ядрени горива“, са жизненоважни, става ясно от доклад на Съвета, публикуван в края на миналата година.\n\nСеркис казва, че макар Аржентина да се сблъсква с финансови трудности, нейният напредък в ядрената наука за 70 години надминава този на по-богатите икономики.",
    "Световната банка отпуска 900 млн. долара заем за Аржентина": "Световната банка обяви в сряда нов заем от 900 милиона долара за Аржентина на фона на тежка икономическа криза, съобщи Анадолската агенция.\n\nНовината дойде, след като управляващият директор на операциите на Световната банка Аксел ван Троценбург се срещна с аржентинския министър на икономиката Серхио Маса във Вашингтон, за да обсъди макроикономическата ситуация в южноамериканската нация.\n\n\"Тази година Световната банка вече одобри 1,1 милиарда долара нови проекти и потвърждава още 900 милиона долара, планирани през следващите шест месеца, се казва в изявление на банката. Маса благодари на Банката и ван Троценбург за подкрепата и \"признанието\" на мерките, които предприехме за стабилизиране на макроикономиката и укрепване на резервите.\"\n\nМаса написа в Twitter, че сa обсъдиха макроикономическата програма и са се договорили да продължат да работят за разширяване на финансирането за приобщаващо развитие на страната във водоснабдяване и канализация, социална защита, здравеопазване, транспорт и образователни проекти.\n\nВан Троценбург написа, че е \"много доволен от срещата, а Световната банка продължава да работи за насърчаване на приобщаващ и устойчив растеж, като за това си партнира с Аржентина от десетилетия.\n\nВ изявлението се казва, че през годините партньорството е \"укрепнало и Световната банка е одобрила нови заеми на стойност 3,73 милиарда долара, фокусирани върху програми за инвестиции и растеж, включително подкрепа за най-нуждаещите се\".\n\n\"Правителството на Аржентина съобщи, че ще изплати около 500 милиона долара по проекти, финансирани от Световната банка през следващите 4 месеца. Това ще включва подкрепа за съоръженията за отпадъчни води в Matanza-Riachuelo, универсална здравна система, изграждане на капацитет за създаване на работни места и мерки за социална защита за бедни деца по програмата AUH\", се казва в изявлението.",
    "Четвърти арестуван за опита за убийство на вицепрезидента на Аржентина": "1080\n\nАржентинската полиция задържа още един човек във връзка с неуспешното нападение срещу вицепрезидентката на страната Кристина Киршнер, съобщи Франс прес, цитирана от БТА.\n\nЗаподозреният Николас Габриел Карисо, е близък приятел на Бренда Улиарте, приятелката на извършителя на нападението, която също беше задържана три дни след атентата. Според съдебни източници анализът на телефона ѝ подсказва, че тя е имала важна роля.\n\nКарисо е член на група, която аржентински медии кръстиха \"бандата на захарния памук\", защото са продавали тази стока на улицата. През дните преди нападението количката му е била виждана в околностите на жилището на Киршнер, където стотици нейни поддръжници идваха да я поздравят. Следователите проучват дали това може да е било предварително проучване.\n\n35-годишният нападател Фернандо Сабаг Монтиел и 23-годишната Бренда Улиарте са обвинени в опит за предварително планирано убийство, извършено в съучастие. Във вторник беше задържана и Агустина Диас, приятелка на Улиарте. Двете са разговаряли за атентата срещу Киршнер.\n\nВ дадените от нея показания Диас заявява, че не е вярвала, че Улиарте е имала наистина намерение да направи това, за което говори, съобщава ТАСС.",
    "Аржентина ще разчита на Дибала в контролите": "Футболистът на Рома Пауло Дибала ще се присъедини към националния отбор на Аржентина за предстоящите приятелски мачове срещу Хондурас и Ямайка, тъй като не е сериозно контузен, съобщават италианските медии.\n\nДибала пристигна в Рома от Ювентус през летния трансферен прозорец. Той отбеляза четири гола в осем мача този сезон, но не игра за Рома във вчерашния мач от седмия кръг на Серия А срещу Аталанта (0:1), тъй като контузи мускул на левия крак на загрявката преди начало на мача. Италианските медии съобщават, че Дибала веднага е отишъл на прегледи, след които е установено, че става въпрос за лека травма.\n\nАржентина и Хондурас ще играят приятелски мач в Маями на 24 септември. Четири дни по-късно е и срещата с Ямайка.",
    "Две ягуарчета се родиха в национален парк в Аржентина (ВИДЕО)": "Камери на природозащитници са заснели две новородени ягуарчета във влажните зони в аржентинската провинция Кориентес. Умилителните кадри на малките котки и майка им засилват надеждата за опазването на този силно застрашен от изчезване вид, пише „Ройтерс”.\n\n\n\nГолямата панда в Чунцин роди близнаци - вижте бебетата (ВИДЕО)\n\nМайката на бебетата е Мариуа - първият ягуар, освободен в парка „Ибера” през 2021 г. Двете малки са сред общо 12-те родени на същото място като част от развитието на проекта на организацията „Rewilding Foundation”. Той започна през януари 2021 г.\n\n\n\nУМИЛИТЕЛНИ КАДРИ: Бебе слонче суче мляко от майка си (ВИДЕО)\n\nВ Аржентина ягуарите са обявени за национално природно богатство. Според експертите от „Rewilding Foundation” едва 250 екземпляра живеят в дивата природа в южноамериканската страна.",
    "Във време на война и суша Аржентина залага на генетично модифицирана пшеница": "Аржентинската биотехнологична компания \"Биосерес\" (Bioceres) разработва генетично модифицирана (ГМ) пшеница, която понася по-добре суша, благодарение на един-единствен ген, заимстван от слънчогледа, съобщи Ройтерс. Аржентина, номер 6 износител на пшеница в света, даде одобрение за търговско засаждане на сорта HB4 през 2020 г. Това е първият ГМ сорт пшеница в света, получил такова одобрение.\n\nПочти всички площи с царевица и соя в най-големите страни износителки в света са засети с генетично модифицирани сортове, но това не е случаят с пшеницата, култура, отглеждана предимно за човешка храна.\n\nБиотехнологичните сортове царевица и соя, използвани за храна за животни, биогорива и съставки като олио за готвене, бяха въведени през 1996 г. и скоро започнаха да доминират в насажденията в Съединените щати, както и в Бразилия и Аржентина, водещите доставчици в света. Но генетично модифицираната пшеница никога не е била отглеждана за търговски цели поради страховете на потребителите, че алергените или токсичността могат да се появят в основен продукт, използван в световен мащаб за хляб, тестени изделия и сладкиши.\n\nСега нарастващата загриженост за възможна глобална продоволствена криза, предизвикана от изменението на климата и войната в Украйна, може да отслаби опозицията.\n\n\"Биосерес\" разклаща статуквото и води пътя в световен мащаб към комерсиализиране на ГМ пшеница, установи Ройтерс. Според академична статия от 2020 г., публикувана във \"Frontiers in Plant Science\", HB4 може да подобри добивите с 20 процента в сравнение с обикновената пшеница при сухи и топли условия.\n\nФирмата е получила различни нива на одобрение в Бразилия, Нигерия, Австралия и Нова Зеландия. Тя използва блокчейн и георефериране, за да избегне замърсяване с обикновена пшеница, риск, за който местните фермери се опасяват, че може да доведе до забрани за внос.\n\nДори и с одобрението на Аржентина, \"Биосерес\" все още не е започнала да продава ГМ пшеницата за търговска употреба в южноамериканската страна. Тества я и в съседна Бразилия, докато същевременно се опитва да получи търговско одобрение от правителствата на САЩ и Австралия за засаждане на HB4 в тези страни.\n\n\"Основното безпокойство е възможността ГМ пшеница и не-ГМ пшеница да се смесят\", обясни Хулио Калзада, главен икономически анализатор в аржентинската зърнена борса в Росарио. По думите му това може да предизвика забрани на международните пазари, а Аржентина се нуждае от тези 4,5 милиарда долара износ. \"Те са ключови в такъв сложен момент за икономиката на страната\", заключи Калзада.\n\nНикоя друга глобална компания за семена не се е опитала публично да разработи ГМ пшеница от 2004 г., когато гигантският производител на семена \"Монсанто\" (Monsanto), сега собственост на \"Байер\" (Bayer), се отказа от плановете си да разработи ГМ пшеница, която може да издържи на нейния убиец на плевели \"Roundup\". Страните потребители заплашваха със забрани на американската пшеница, въпреки че компанията отдавна продава царевица и соя, чиито геноми бяха променени, за да издържат на \"Roundup\" или глифозат.\n\nГМ по света\n\nОтношението към генетично модифицираните култури е различно по света. Китай, който е най-големият световен купувач на соя и царевица, допуска ГМ култури във вносни фуражни зърна, но едва наскоро започна да одобрява ГМ сортове за отглеждане.\n\nГермания, дом на гигантите в семената \"Байер\" и БА Ес Еф (BASF), внася ГМ соя. Но вътрешното противопоставяне на биотехнологичните култури е толкова силно, че тези компании провеждат изследванията си в чужбина.\n\nАвстралия отглежда и изнася генетично модифициран памук и рапица, а през май страната одобри биотехнологичната пшеница на \"Биосерес\" за употреба в храни.\n\nМексико, сред най-големите купувачи на американска царевица, се измести в другата посока, спирайки одобряването на нови биотехнологични сортове култури и преминавайки към постепенно премахване на ГМ царевицата веднага след 2024 г.\n\nВ Съединените щати някои производители и лидери в пшеничната индустрия изразиха интерес към използването на биотехнология за повишаване на рентабилността на пшеницата и за привличане на фермерите.\n\nЗа четвърт век, откакто са въведени генетично модифицираната царевица и соя, насажденията на тези култури в САЩ са се увеличили съответно с 13 и 37 процента, докато насажденията с пшеница са намалели с 37 процента, достигайки най-ниското ниво от повече от 100 години през 2020 г., според данните на Министерството на земеделието на САЩ.\n\nПо-голямата част от биотехнологичните култури от царевица и соя са модифицирани за устойчивост на насекоми и толерантност към хербициди, характеристики, до които някои производители на пшеница биха искали да имат достъп. Устойчивата на суша пшеница на \"Биосерес\", известна като HB4, добавя още един елемент към сместа.\n\nНеотдавнашните прекъсвания на световните доставки на пшеница доведоха до нова степен на спешност в дебата за биотехнологичната пшеница.\n\nДве търговски групи - U.S. Wheat Associates и Националната асоциация на производителите на пшеница, подкрепят \"евентуалната комерсиализация\" на биотехнологичната пшеница, според техните уебсайтове, при условие че се изпълняват планове за минимизиране на смущенията на пазара.",
    "Меси искал частен коледен полет до Аржентина за семейството и 10 млн. евро бонус за преподписване на договора си с Барселона": "Футболният свят беше разтърсен, когато Лионел Меси напусна Барселона и реши да премине в ПСЖ. Договорът на аржентинеца в Каталуния изтече, той не можа да подпише нов. Едва сега испанският вестник \"El Mundo\" обяви информация за договора и го публикува, откъдето се вижда, че Меси е имал конкретни условия подновяването му, които са били непосилни в изпадналия в тежка криза клуб.\n\nМеси се сбогува с клуба със сълзи на очите, защото това решение бележи края на една ера във футбола, която беше написана със златни букви, както в Барселона, така и в света.\n\nДнес \"El Mundo\"публикува съдържанието на серия имейли между Хорхе Меси, баща и представител на аржентинския футболист, неговите адвокати и бившия президент на клуба Хосеп Мария Бартомеу и борда на директорите на Барса относно исканията на \"10-ката\" за удължаване на договора му.\n\nВъздействието на пандемията засегна икономиката на Барса, но от клуба бяха ясни, че трябва да се заемат с подновяването на договора на аржентинеца и на 4 май президентът Бартомеу изпратил първо предложение до бащата на Лео. В него се уточнява „да се договорим за подновяването за още една година с раздел, който показва, че всеки от следващите сезони ще бъде автоматично подновен, ако Лео не пожелае друго преди 30 април“, споразумение, което Бартомеу посочи, че „би било перфектно за всички\". Хорхе Меси поискал ложа на \"Камп Ноу\" и частен самолет за цялото семейство до Аржентина по време на коледните празници, условия, които Барса прие.\n\nСедмица по-късно, на 11 юни, адвокатът Хорхе Пекур изпрати съобщение до Бартомеу, главния изпълнителен директор Оскар Грау и ръководителя на правните услуги Роман Гомес-Понти с 11-те условия, които Лео Меси има, за да поднови с Барса.\n\nИсканията на Меси:\n\n\n\n1. Договорът да е до 2023 г. с възможност за едностранно удължаване от страна на Лео Меси.\n\n2. Фиксирана заплата: намаление от 20% от фиксираната заплата за 2020/21, възстановяване на 10% от заплатата през 21/22 и още 10% през 22/23 с лихва от 3% годишно.\n\n3. Изплащане на бонуси за лоялност в очакване на събиране с лихва.\n\n4. Кутия за семействата на Меси и Луис Суарес\n\n5. Частен коледен полет за цялото семейство до Аржентина\n\n6. Плащане на суми, отложени през сезон 2020/21, плюс лихва при прекратяване на договора.\n\n7 Бонус от 10 милиона евро за подписване на договора\n\n8 Увеличение на възнаграждението при увеличение на данъка\n\n9 Премахване на клаузата за прекратяване, която ще бъде установена в размер на 10 000 евро.\n\n10 Подновяване на договора на Пепе Коста\n\n11. Барса да плати на Родриго Меси комисионните, които му се дължат\n\nСлед като станаха известни исканията на Меси, Барса отговори и се съгласи, че намалението на заплатата му ще бъде 30% поради спада в доходите поради пандемията, сума, която ще бъде възстановена през следващите сезони. „Усилията от страна на семейството са много големи, защото през следващия сезон тяхното възнаграждение намалява значително, но и Лионел, и Хорхе приемат това за доброто на клуба“, написал адвокатът в друг имейл.\n\nВъпреки това, след няколко дни, президентът Бартомеу отказа да намали клаузата за прекратяване на Меси, за да не създава образа, че играчът има отворена врата и също така отказа да включи плащането от 10 милиона евро като премия за подписа за подновяване. От Барса отказвали и всякакъв вид увеличение на заплатата на Лео, докато приходите на клуба се върнат до над 1,100 млрд евро.\n\nСемейство Меси не хареса последното предложение и го отхвърли, което доведе до края на преговорите и през август беше изпратен известният бурофакс с молба да бъде освободен от Барса. В крайна сметка Меси остана още един сезон, но следващото лято отиде в ПСЖ, когато изглеждаше, че подновяването му е съгласувано със смяната на президентството и пристигането на Лапорта.\n\nЛионел замина за Франция. Той спечели титлата с ПСЖ, но остана без трофей в Шампионската лига. Все по-упорито се твърди, че Барселона ще му предложи да се върне в клуба, за да завърши кариерата си там.",
    "6 са вече жертви на легионерската болест в Аржентина": "Бактерия, предизвикваща легионелозата (известна още като легионерска болест), причини смъртта на още двама души в северозападната аржентинска провинция Тукуман вчера. С това общият брой на починалите миналата седмица достигна шест, предаде Франс прес, цитирана от БТА, като се позова на здравните власти.\n\nОт 18 август са регистрирани общо 11 случая на заболяването в частна клиника в провинциалната столица Сан Мигел де Тукуман.\n\nРегионалното министерство на здравеопазването съобщи, че вчера са починали двама мъже със съпътстващи заболявания - съответно на 81 и на 64 години.\n\nПовечето болни са част от персонала, а една жена на 70 години е била подложена на хирургическа операция в болницата.\n\nПроизходът на тези двустранни пневмонии предизвика озадачение, тъй като първоначалните тестове изключиха като причини КОВИД-19, грип и инфекция с хантавируси, преносими от гризачи.\n\nПроби за анализ бяха изпратени в института \"Малбран\" в Буенос Айрес. В събота аржентинската министърка на здравеопазването Карла Висоти каза, че причинителят е бактерия от рода легионела, вероятно Legionella pneumophilia, и че изследванията продължават.\n\nЛегионелозата е сериозно възпаление на белите дробове от бактериален произход; заразяването става чрез вдишване на бактерията с въздуха от климатици или поглъщане заедно със заразена вода, посочи Висоти.",
    "Бразилия се справи с Аржентина и се класира за полуфиналите на Мондиал 2022": "Бразилия се справи с Аржентина и се класира за полуфиналите на Мондиал 2022\n\nНационалният волейболен отбор на Бразилия се класира за финалната четворка на Световното първенство в Полша и Словения. Момчетата на Ренан Дал Зото се справиха с коравия тим на Аржентина и се наложиха с 3:1 (25:16, 23:25, 25:22, 25:21) в третия 1/4-финал на Мондиал 2022, игран тази вечер пред близо 6600 зрители в зала \"Арена Гливице\" в едноименния полски град.\n\nПо този начин \"Селесао\" се класира за полуфиналите на шампионат на планетата за 7-ми пореден път. На полуфинала Бразилия очаква победителя от последния 1/4-финален сблъсък между настоящите световни шампиони и домакини от Полша и финалистът в тазгодишната Лига на нациите САЩ, които ще играят по-късно тази вечер.\n\nСамата полуфинална среща ще бъде в събота (10 декември) от 22,00 часа българско време в Катовице.\n\nОт друга страна Аржентина записва най-доброто си класиране на световно първенство от 2002 година насам, когато на домакинския шампионат завършва на 6-о място.\n\nНад всички за Бразилия бе Йоанди Леал със страхотните 25 точки (1 блок, 2 аса, 65% успеваемост в атака и 3% перфектно посрещане) за победата. Уолъс Де Соуса (3 блока и 40% успеваемост в атака) и Рикардо Лукарели (1 блок, 2 аса, 39% успеваемост в атака и 12% перфектно посрещане) се отчетоха с още 13 и 12 точки за успеха.\n\nЗа \"гаучосите\" Бруно Лима (1 ас и 44% успеваемост в атака) и Агустин Лосер (5 блока!, 1 ас и 50% успеваемост в атака) приключиха с 13 и 12 точки.\n\nАРЖЕНТИНА - БРАЗИЛИЯ 1:3 (16:25, 25:23, 22:25, 21:25)\n\nАРЖЕНТИНА: Лусиано Де Чеко 2, Бруно Лима 13, Факундо Конте 11, Есекиел Паласиос 6, Агустин Лосер 12, Мартин Рамос 6 - Сантиаго Данани-либеро (Матиас Санчес, Пабло Кукарцев 4, Лусиано Висентин 3)\n\nСтарши треньор: МАРСЕЛО МЕНДЕС\n\nБРАЗИЛИЯ: Фернандо Крелинг, Уолъс Де Соуса 13, Йоанди Леал 25, Рикардо Лукарели 12, Лукаш Сааткамп 11, Флавио Жуалберто 6 - Талес Хос-либеро (Бруно Резенде, Фелипе Роке, Адриано Фернандеш)\n\nСтарши треньор: РЕНАН ДАЛ ЗОТО.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Аржентина пак се прочу с фенска трагедия": "36-годишен фен беше убит в Тукуман, град в северозападна Аржентина, след насилие, предизвикано от фенове на същия клуб от втора аржентинска дивизия.\n\nУбийството е извършено по време на спор между враждуващи фракции на Атлетико Тукуман и според президента на клуба жертвата е била простреляна в тила. Местната прокуратура образува разследване за убийство, като извършителят вече е разкрит.\n\nМеждувременно в Буенос Айрес петнадесет души бяха арестувани и тринадесет полицаи бяха ранени по време на сблъсъци, които се случиха, когато гневни фенове на втородивизионния Нуева Чикаго се опитаха да влязат в съблекалнята след поражението на техния отбор с 2-3 от Алмагро.",
    "Недостиг на стикери с лика на Меси в Аржентина преди Мондиала (ВИДЕО)": "Стикери за Мондиала в Катар се разпродават като топъл хляб в Аржентина. Деца и техните родители купуват лепенки с ликовете на любимите си футболисти, което доведе до недостиг на „ценните хартийки”, които прилежно трябва да се залепят в специален албум преди началото на първенството.\n\nШокиращи гледки от места за настаняване преди Световното в Катар (СНИМКИ)\n\nИстерията по стикерите за Мондиала се обяснява с факта, че националният отбор на страната се класира за най-голямото спортно събитие тази година. 35-годишната легенда Лионел Меси, който е част от тима, е смятан за национален герой, а мнозина предполагат, че футболистът ще играе за последен път в кариерата си на Световно първенство. Затова и интересът към стикера с неговия образ е толкова голям, посочват запознати.\n\nЗа първи път от 17 години: Меси изпадна от кандидатите за Златната топка (ВИДЕО)\n\nФенове на футбола се оплакват, че се налага да чакат с часове, за да се сдобият с лика на любимия си спортист. Но дори и това не е гаранция, че ще успеят да се доберат до заветния стикер, тъй като наличностите на места са изчерпани.\n\nКнижката с 600 стикера беше пусната в продажба в края на август. Тя е дело на италианска фирма, която има дългогодишна история в изработването на албуми за различни първенства.",
    "Вижте екипа на Аржентина за световното + СНИМКА": "От националния отбор на Аржентина по футбол разкриха какви ще бъдат фланелките на тима за участието на Световното първенство в Катар, което започва в края на календарната година.\n\nВ ролята на манекени влязоха звездите Лионел Меси и Пауло Дибала, като аржентинците залагат на виолетови фланелки на германския спортен концерн \"Адидас\", пише БТА.\n\nАржентина е един от фаворитите в турнира, особено след като стана шампион на Южна Америка през миналата година. Последната световна титла на аржентинците датира от 1986 година на големия отбор, воден от Диего Марадона.\n\nСлед това отборът стига два пъти до финал в турнирите - през 1990-а и 2014-а, но и двата пъти губи от тима на Германия с по 0:1.",
    "Властите в Аржентина разкриха нелегални Биткойн ферми": "Миналата седмица три сайта за добив на криптовалути в Аржентина бяха заловени от Федералната агенция за данъчна и митническа политика на страната (AFIP).\n\nМиналата седмица Агенцията извърши тези операции на сайтове, за които се твърди, че работят под прикритие, в Лисандро Олмос, Сан Хуан и Кордоба, се казва в изявление.\n\nЗа обекта намерен в Лисандро Олмо се съобщи :\n\nAFIP проведе контролна операция на дружество, занимаващо се с добив на криптовалута, което е работило в имот, деклариран за други търговски цели, и чиято документация не може да оправдае намерените там елементи.\n\nФирмата е декларирала, че извършва дейности, различни от тези, които агентите са открили при претърсването, като начин да отчете потреблението на електроенергия, „като така прикрива икономическата реалност на мястото“.\n\nТова са първите обиски на нелегални съоръжения за добив, извършени от Aгенцията.\n\nПри претърсването на обекта в Сан Хуан AFIP установила, че той е скрит в хладилна камера, предназначена за съхранение на плодове, според iProUP, аржентински уебсайт за нови технологии.\n\nПРОЧЕТИ ОЩЕ : Правителството на Аржентина ще ‘обезкуражи’ използването на криптовалути\n\nПри разследването властите са установили данъкоплатец, който е внесъл майнинг оборудване с помощта на дружество, в което е бил съдружник. Това лице първоначално казало на инспекторите, че е продало оборудването, но в крайна сметка им показало къде работят машините.\n\nСПОДЕЛИ: СПОДЕЛЯНИЯ",
    "Аржентина с Меси и Ди Мария за приятелските мачове в САЩ през септември": "Нападателите Лионел Меси и Анхел Ди Мария бяха повикани от селекционера на Аржентина Лионел Скалони за двете приятелски срещи по-късно този месец, като носителите на Копа Америка продължават подготовката си за Световното първенство в Катар.\n\n„Албиселесте“ се изправят срещу Хондурас на 23 септември в Маями и срещу Ямайка в Ню Йорк четири дни по-късно. След това те ще имат още една контрола – срещу Обединени Арабски Емирства в Дубай, на 16 ноември, само четири дни преди старта на Мондиала. Пауло Дибала от Рома, Хулиан Алварес от Манчестър Сити и Лаутаро Мартинес от Интер също попаднаха в групата от 28 играчи.\n\nАржентинците, които са в серия от 33 поредни мача без загуба, започват кампанията си на Световното с мач срещу Саудитска Арабия на 22 ноември в група С, като ще се изправя и срещу Мексико и Полша. Южноамериканците триумфираха със световната титла за последно в Мексико през 1986, водени от покойния Диего Марадона, един от най-емблематичните футболисти за всички времена.\n\nСъстав на Аржентина:\n\nВратари: Франко Армани, Емилиано Мартинес, Херонимо Руй\n\nЗащитници: Гонсало Монтиел, Нахуел Молина, Херман Пецела, Факундо Медина, Кристиан Ромеро, Нехуен Перес, Николас Отаменди, Лисандро Мартинес, Николас Таляфико, Маркос Акуня\n\nПолузащитници: Леандро Паредес, Гуидо Родригес, Енцо Фернандес, Родриго Де Пол, Алехандро Гомес, Джовани Ло Селсо, Алексис МакАлистър\n\nНападатели: Пауло Дибала, Анхел Кореа, Лионел Меси, Тиаго Алмада, Анхел Ди Мария, Хоакин Кореа, Лаутаро Мартинес, Хулиан Алварес\n\nНовините на Dsport и във Facebook, Viber, YouTube и TikTok!",
    "Джовани Симеоне недоволства, че не е национал": "Джовани Симеоне недоволства, че не е национал\n\nНападателят на Наполи Диего Симеоне призна, че е ядосан от факта, че селекционерът на аржентинския национал отбор Лионел Скалони го пренебрегва.\n\n“Искам да съм част от състава на Аржентина на Световното първенство, но не ме повикаха за предстоящите мачове, независимо че вкарах 17 гола в Серия “А”. Надявам се, че все пак и за мен ще се намери място”, коментира разочарованият Симеоне.\n\n27-годишният нападател направи фурор с Верона през миналия сезон. Той се разписа 17 пъти в 35 шампионатни мача, а през настоящата кампания вече носи екипа на Наполи и успя да вкара 2 гола в 6 мача.\n\nСимеоне дебютира за Аржентина през 2018 година и до момента има общо 5 мача за “албиселсте”, в които е отбелязал едно попадение. Той обаче не е бил викан в състава в последните 4 години.\n\nСнимки: Gettyimages",
    "Аржентина и Бразилия са последните четвъртфиналисти на световното първенство по волейбол": "Аржентина и Бразилия си осигуриха последните два билета за четвъртфиналите на световното първенство по волейбол за мъже, което се провежда в Полша и Словения.\n\nВ Гливице двата представителя на Южна Америка записаха чисти победи над Сърбия и над Иран и ще се срещнат един срещу друг в четвъртък за място във финалната четворка.\n\nАржентина записа изненадващо категоричен успех над Сърбия с 3:0 (25:23, 25:21, 25:23). Първите два гейма на мача се развиха по сходен сценарий, като Сърбия имаше преднина от 2-3 точки до средата, но след това Аржентина обръщаше с много добра игра в защита и много премерено нападение.\n\nВ третия гейм \"гаучосите\" бяха тези, които дръпнаха от самото начало в точки и имаха преднина от 14:10. В края на гейма Сърбия опита да осъществи обрат, но силите на играчите на треньора Игор Колакович стигнаха само до съкращаване на изоставането на една точка.\n\nБруно Лима завърши с 14 точки за Аржентина, 13 прибави Факундо Конте, а с 12 остана Аугустин Лосер. За Сърбия Урош Ковачевич постигна 13 точки, а с 12 остана Сречко Лисинац.\n\nВ другия полуфинал трикратните световни шампиони от Бразилия се справиха с 3:0 (25:17, 25:22, 25:23) с Иран.\n\nВ първите два гейма Бразилия не позволи на Иран да поведе нито веднъж в резултата. Играта се завърза чак в третата част, в която бразилците водеха с 14:10 точки, но Иран успя да обърне и да излезе напред при 23:22.\n\nБразилците обаче отново повишиха концентрацията си в най-важните моменти и след три поредни точки затвориха мача.\n\nНад всички в срещата бе Йоанди Леал, който завърши с 20 точки за победителите. За Иран с по 8 приключиха Милад Ебадипур, Амирхосеин Асфандиар и Мохамадджавад Манавинежад.\n\nДвойки в четвъртфиналите на световното първенство:\n\nИталия - Франция\n\nСловения - Украйна\n\nАржентина - Бразилия\n\nПолша - САЩ",
    "Транспортни неволи за двама аржентински национали": "Аржентинските бранители Лисандро Мартинес и Кристиан Ромеро не успяха да се присъединят навреме към лагера на националния си тим преди мачовете с Хондурас и Ямайка.\n\nФутболистите на Манчестър Юнайтед и Тотнъм се очакваше да бъдат титулярна двойка за състава на Лионел Скалони, но визови проблеми пречат на двамата да се присъединят към основната група.\n\nПървият мач на Аржентина с Хондурас ще се играе в САЩ, за където са необходими визи. Посолството на САЩ в Лондон обаче в момента е затворено заради погребението на кралица Елизабет II.\n\nИменно поради тази причина Мартинес е отлетял за Аржентина, където ще се опита да реши визовите си проблеми, след което ще отпътува към САЩ.",
    "Италия поведе на Аржентина с 2:0 за Купа \"Дейвис\"": "Италия поведе на Аржентина с 2:0 за Купа \"Дейвис\"\n\nОтборът на Италия поведе на тима на Аржентина с 2:0 за Купа \"Дейвис\" - неофициалното световно първенство по тенис.\n\nМатео Беретини се наложи с лекота над Себастиан Баес с 6:2, 6:3 за по-малко от час и 15 минути игра в мач, който се игра в Болоня. Беретини направи два пробива в първия сет и още един във втория, което му бе напълно достатъчно за чистия успех.\n\nЯник Синер удвои преднината за италианците по-късно, въпреки че задачата му бе по-трудна и той се наложи над Франсиско Черундоло със 7:5, 1:6, 6:3. Двубоят между двамата продължи повече от 2 часа и половина. Синер, който е под номер 11 в световната ранглиста на АТП, успя да надделее с по-стабилен сервис и с ретурите си във важните моменти.\n\nДругите два мача на сингъл и двубоят на двойки са утре, като на италианците им е нужна вече само една победа.\n\nОтборът на Италия поведе на тима на Аржентина с 2:0 за Купа \"Дейвис\" - неофициалното световно първенство по тенис.\n\nМатео Беретини се наложи с лекота над Себастиан Баес с 6:2, 6:3 за по-малко от час и 15 минути игра в мач, който се игра в Болоня. Беретини направи два пробива в първия сет и още един във втория, което му бе напълно достатъчно за чистия успех.\n\nЯник Синер удвои преднината за италианците по-късно, въпреки че задачата му бе по-трудна и той се наложи над Франсиско Черундоло със 7:5, 1:6, 6:3. Двубоят между двамата продължи повече от 2 часа и половина. Синер, който е под номер 11 в световната ранглиста на АТП, успя да надделее с по-стабилен сервис и с ретурите си във важните моменти.\n\nДругите два мача на сингъл и двубоят на двойки са утре, като на италианците им е нужна вече само една победа.\n\nГледайте спорт на MAX с всички най-вълнуващи тенис двубои от ATP Masters 1000, ATP 500 и ATP 250, ATP CUP, ATP Finals и Next Gen, на живо, само в ефира на MAX Sport.",
    "Посланик Алфредо Атанасоф: Едно от най-големите притеснения на хората е инфлацията": "play\n\npause\n\nstop\n\nmute\n\nunmute\n\nmax volume / Интервю на Петър Волгин с Н.Пр. Алфредо Атанасоф в предаването ''12+3'' Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\n\"Едно от най-големите притеснения на населението днес е инфлацията. Така е в целия свят, така е и в България, но в Аржентина може би е малко по-тежко положението от другите страни, защото тя преминава и през големи структурни вътрешни проблеми, които са значими. Правителството наследи 80 млн. долара дългове и още 46 млрд. долара от МВФ. Тези дългове вече са преструктурирани, но това костваше големи усилия\".\n\nТова каза пред БНР Н.Пр. Алфредо Атанасоф, посланикът на Аржентина в България.\n\nТой подчерта, че сега макроикономическата ситуация в страната му ще създаде възможност за понижаване на инфлацията, но това няма да стане бързо:\n\n\"Вече се върви в процес на понижаване на нивата, вижда се светлината в края на тунела и най-голяма цел на правителството е да контролира инфлацията и най-вече в сферата на хранителната индустрия. По отношение на енергетиката в момента нямаме голяма инфлация, защото цените на енергията са сравнително замразени и поддържани много години. Правителството взе отношение в тези процеси\".\n\nН.Пр. Алфредо Атанасоф изтъкна, че Аржентина и САЩ имат дълга традиция на връзки, но подчерта, че не само Съединените щати са инвеститори в страната, а и Русия, Китай и Индия:\n\n\n\n\"Политиката на Аржентина е да има многостранни и максимално широки взаимоотношенията с различните държави. САЩ не е днес най-големият търговски партньор на Аржентина, такъв е Китай, а втори е Бразилия. Съединените щати правят известни инвестиции, но не в такава степен, каквато Аржентина би искала и това ни мотивира да търсим други страни, които да бъдат потенциални инвеститори, за да може да подкрепи развитието си и растежа си\".\n\nВярваме, че Малвинските острови могат отново да станат аржентински и работим усилено за това, заяви посланик Алфредо Атанасоф.\n\nВ предаването \"12+3\" посланикът на Аржентина в България разказа, че общността на българите в Аржентина е нараснала много. Тя има представители във всички сфери на обществото и са значими за останалата част от обществото.\n\n\"Председателят на опозиционната партия в Сената - Луис Найденов, също е наследник на българи\".\n\nИнтервюто на Петър Волгин с Н.Пр. Алфредо Атанасоф в предаването \"12+3\" можете да чуете от звуковия файл.\n\n\n\nПревод в ефир: Елена Гебрева\n\n",
    "Уанда има нова тръпка, съвсем забрави за Икарди": "В основата на раздялата на Уанда Нара и Мауро Икарди стои друг мъж, разкриха медиите в Аржентина. Според авторитетния „Кларин“ едрогърдата красавица е омаяла 24-годишния халф на Бока Хуниорс Мартин Пайеро.\n\nУанда, която през декември ще чукне 36 години, и свежото ѝ ново гадже били засечени в клуб „Африка“ в „Риколета“ - квартала на богатите в Буенос Айрес. Двамата се усамотили в една от стаичките, запазени за местните VIP персони. Палавницата и младокът танцували до насита, а после се насладили на концерта колумбийската група Pibes Chorros, която е много популярна в Аржентина. Какво е ставало после, засега не е ясно.\n\nСамо преди дни Уанда Нара обяви, че се разделя с Мауро Икарди, който от този сезон е преотстъпен от ПСЖ в турския Галатасарай. Решението изглеждаше напълно изненадващо, тъй като тя споделяше със своите 14 млн. последователи в Инстаграм постоянно колко добре се чувства заедно с петте си деца в Истанбул. И тъкмо когато всички бяха убедени, че аржентинката е простила на неверния си мъж неотдавнашната изневяра с Евгения Суарес – Чайна, тя отсече, че вече няма нищо общо с бащата на двете си дъщери Франческа и Изабела. Уанда има и трима синове - Валентина, Константино и Бенедикто. Те са от Макси Лопес, също нападател и най-добър приятел на Мауро Икарди, преди той да отмъкне жена му.\n\nНовата тръпка на Нара Мартин Пайеро е в Бока Хуниорс от това лято. Халфът, който е майстор на преките свободни удари, е със статут на преотстъпен от Мидълзбро. През 2021 г. английският клуб плати за него 6,75 млн. евро на тогавашния му отбор Банфийлд. Той обаче не успя да се адаптира и изигра само 13 срещи за първия тим и 3 за този до 23 години. Ето защо от Мидълзбро решиха да го пуснат да се обиграва, преди отново да му дадат шанс. Освен Бока Хуниорс интерес към Пайеро имаше от италианските Каляри и Удинезе, но той избра да се върне в родината. Сега медии, фенове и експерти се чудят как ли ще се отрази на кариерата му любовната афера с Уанда Нара. И дали тя ще му стане мениджър, каквато бе на изпадналия в немилост Икарди.",
    "Две супер атракции, които вдигнаха на крака Аржентина и Бразилия (ВИДЕО)": "През изминалия уикенд в бразилското и аржентинското първенство бяха отбелязани два изключително атрактивни гола.\n\nПървият е дело на Рони от Палмейрас, който отбеляза гол с \"ножица\" в мача срещу Флуминензе, който спокойно може да влезе в надпреварата за най-атрактивен, най-красив или по-скоро наградата \"Ференц Пушкаш\".\n\nПабло Перес е автор на втория гол. 37-годишният ветеран вкара магичен гол от за Нюелс Олд Бойс срещу Годой Крус.\n\nНовините на Dsport и във Facebook, Viber, YouTube и TikTok!",
    "Аржентина напред на Мондиал 2022 след драматичен обрат срещу Египет": "Аржентина напред на Мондиал 2022 след драматичен обрат срещу Египет\n\nВолейболистите от националния отбор на Аржентина се класираха по изключително драматичен начин за 1/8-финалите на Световното първенство, което се провежда в Полша и Словения. Воденият от Марсело Мендес тим надделя много трудно над Египет с 3:2 (27:25, 26:28, 24:26, 25:17, 15:6) в последния си мач от Група F, игран този следобед пред едва около 100 зрители в зала \"Арена Стожице\" в Любляна.\n\nПо този начин \"гаучосите\" завършиха на 3-а позиция в групата с 1 победа, 2 загуби и 4 точки, като станаха един от 4-те най-добри трети отбори от всички групи, които продължават напред на Мондиал 2022.\n\nЕгипет пък остана на последното 4-о място в Група F без нито една победа и една единствена спечелена точка, като отпада от шампионата. \"Фараоните\" най-вероятно ще завършат на 19-а позиция в крайното класиране.\n\nНай-полезен за Аржентина стана Бруно Лима с 23 точки (1 блок, 1 ас и 55% успеваемост в атака) за победата. Агустин Лосер (2 аса и 71% успеваемост в атака) и Факундо Конте (2 аса, 52% успеваемост в атака и 21% перфектно посрещане) добавиха 19 и 18 точки за успеха.\n\nЗа тима на Египет Ахмед Шафик (1 ас, 47% успеваемост в атака и 36% перфектно посрещане) и Мохамед Мустафа Исса (3 блока, 46% успеваемост в атака и 14% перфектно посрещане) реализираха 16 и 14 точки. Игралият през миналия сезон в българския ЦСКА Реда Хайкал пък приключи с 10 точки (1 ас и 43% успеваемост в атака), но и това не помогна за победа.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Меси излезе от орбитата на футбола, показа, че сърцето му бие с гордост за Аржентина": "Лионел Меси беше главният герой на една случка, която обиколи света в последните часове, оказвайки почит към неговия сънародник Емануел Дженобили, който в събота стана първият аржентинец, който влезе в Залата на славата на НБА.\n\nСеднал до децата и съпругата си, Дженобили, който беше най-ярката звезда на вечерта, този, който предизвика най-страстните аплодисменти и викове в Symphony Hall, беше с насълзени очи, когато го представиха.\n\nТова, което той със сигурност не си е представял, е, че ще получи похвала от Бълхата, който не се поколеба да се възхити на кариерата му и на това, което Ману продължава да означава за баскетбола в страната, въпреки края на кариерата си.\n\nСред думите на Лео, които бяха отразени от световните медии, е \"гордост\" да имаш свой сънародник в Залата на славата на най-конкурентната баскетболна лига в света. Джинобили, носител на четири пръстена със Спърс и олимпийски шампион в Атина 2004 г., спечели място сред най-забележителните играчи въз основа на таланта си.\n\n„Прави ме много горд да чуя журналист да казва, че Ману (Дженобили) е Меси на баскетбола “, каза нападателят на ПСЖ в социалните мрежи. И тогава той завърши с фразата, която предизвика учудване: „Всъщност трябва да кажат, че аз съм „Ману“ на футбола\". Така, поставяйки се под Дженобили и възхвалявайки още повече всичко постигнато от неговия сънародник, Меси предизвика похвали в социалните мрежи.\n\nПреди да влезе в НБА през 2002 г., Джинобили вече се беше утвърдил в аржентинския баскетбол и в Италия, където беше коронован за MVP с Виртус Болоня през първите си две години и спечели Тройната корона (включително Евролигата) през сезон 2000 г. -2001. Левият защитник дойде в НБА през 2002 г. (той спечели първия си от четири пръстена тази година), два пъти участва в Мача на звездите и в един сезон беше избран за най-добрия шести играч в лигата.\n\nТой завърши 16-годишната си кариера в НБА на 40 години и имаше 14 043 точки, 4 001 асистенции, 3 697 борби и 1 392 отнети топки.\n\nЕмоционален и на ръба на сълзите на няколко пъти, Джинобили сподели анекдоти за това как е дошъл в НБА загубен и в крайна сметка е намерил „семейство“.\n\n„За да спечелиш шампионат, ти трябват много хора“, увери той, посочвайки Тони Паркър и треньора Грег Попович, както и всички служители на клуба си.",
    "Връща ли се Меси в Барса? Христо Стоичков каза истината": "БГНЕС\n\nЕдинственият българин, носител на Златната топка – Христо Стоичков, даде интервю за предаването „Арена Спорт“ по БНТ.\n\n„Винаги съм се борил да има мир, защото няма по-хубаво от това да има разбирателство, да седнат хора от различни краища на света и да си говорят. Какво ни носи война, бедност? Само проблеми. Няма по-хубаво от свобода, мир и любов. Естествено, че имам притеснения от войната. Много мои приятели са в Украйна.\n\nВнучката ме кара да се усмихвам. На първо място ми е.\n\nИнтервютата, които правя се случват благодарение на взаимното уважение. Приятелството не го купувам. Купеното приятелство е за една-две години. С Ромарио сме играли отдавна, отидох в Бразилия и бях у тях. Важни са контактите.\n\nМеси няма как да се завърне в Барселона, при положение, че си тръгна по този начин. Концентриран е за Шампионска лига. С Неймар и Мбапе е нещо страшно. Аржентина е от фаворитите за Световното. Сега вече не се разчита само на Меси. Всеки дава максимума от себе си. Затова Меси е по-спокоен и играта на Аржентина върви. Ще се заселя в Катар – 40 дни. Ще бъде различно първенство от гледна точка, че след 12-14 мача първенството се спира.\n\nЗа един професионалист няма значение кога играе. Ако искаш да си шампион, трябва да спечелиш седем мача. Франция има страхотен отбор, Англия също, никой не говори за Испания, но има уникален треньор и уникални играчи. Изненадата може да дойде от Белгия и Дания. Хърватия и Дания ще ни представляват, след като ние не можем да се класираме. Не желая да говоря за българския футбол. Нямаме допирни точки.\n\nЩе видим една от новите звезди, защото Холанд няма да бъде. Искам да видя Мбапе. На 20 години стана световен шампион. Ще има изненади. Германия също има страхотни млади футболисти. Това Световно ще покаже приятелството. Ще поразредят феновете. Сигурен съм, че Катар ще има страхотна организация и ще направи незабравимо Световно. Ще бъде уникално, аз съм сигурен. Видях на всеки стадион какво е, уникално е.\n\nИмам интервюта с Бекенбауер, Платини и Мбапе. Второстепенни са, да минават и да не ме занимават повече“, каза цитираният от Тема спорт Стоичков.",
    "Почина легендарен вратар на Аякс и Нидерландия, пазил в Аржентина'78": "Почина легендарен вратар на Аякс и Нидерландия, пазил в Аржентина'78\n\nЛегендарният вратар на Аякс и бивш нидерландски национал Пит Шрийверс е починал на 7 септември на 75-годишна възраст. Бившият страж, който пази под рамката на гранда от Амстердам от 1974 до 1983 година, е водил битка с Болестта на Алцхаймер.\n\nШрийверс е петкратен шампион на Нидерландия и двукратен носител на купата на страната, като има общо 356 мача за Аякс. Мечката от \"Де Меер\", както е прякорът му, е под рамката на аяксите срещу Левски през 1975 година, когато \"сините\" печелят с дузпи на 1/8-финалите в турнира за Купата на УЕФА.\n\nШрийверс е част от тима на Нидерландия на Мондиал'74, Евро'76, Мондиал'78 и Евро'80, като на световното в Аржентина започва като титуляр в три двубоя на \"лалетата\" - срещу Австрия, ФРГ и Италия, а пази като титуляр на европейските финали през 1976 и 1980 г. Той е двукратен вицешампион на планетата с \"оранжевите\" - през 1974 и 1978 г. За националния тим на Нидерландия има 46 мача.",
    "ВИДЕО: Отборът на Хондурас \"нападна\" Меси с телефони и таблети": "852\n\nНосителят на седем \"Златни топки\" Лионел Меси бе главната атракция по време на приятелската среща между отборите на Аржентина и Хондурас, спечелена от аржентинците с 3:0.\n\nОсвен че отбеляза две от попаденията за победата, Меси бе обект на сериозно внимание както от страна на феновете, така и от страна на самите футболисти и треньорски щаб на Хондурас.\n\nLook at how many Messi shirts are in the crowd looool pic.twitter.com/AgT4P95yhK — ym🏴󠁧󠁢󠁳󠁣󠁴󠁿 (@KieranCFC88) September 24, 2022\n\nНа трибуните се забелязаха стотици фланелки на Меси, а след мача пък играчите на Хондурас под строй се наредиха с телефони и таблети за снимки с аржентинската суперзвезда.\n\nМеси позира до няколко играчи на Хондурас за снимки, а накрая дори бе дръпнат с ръка от човек от щаба на Хондурас за допълнителни фотоси.\n\nПо-рано пък Христо Стоичков позира с Меси (СНИМКИ)\n\nVideo edited on Kapwing",
    "Меси обясни разликата между Мбапе и Неймар": "Нападателят на Аржентина и ПСЖ Лионел Меси говори за отношенията си с другите две звезди на френския шампион – Неймар и Килиан Мбапе. Аржентинецът се изказа ласкаво и към двамата. Според него Мбапе е „звяр“, а с Неймар се разбират отлично.\n\n„Ние с Неймар се знаем наизуст – имахме отлично представяне заедно в Барселона. Исках да продължим да играем още заедно за Барса, но съдбата ни събра отново в ПСЖ. Щастливи сме да сме един до друг. Обожавам да играя с Неймар и да е до мен всеки ден“, призна цитираният от \"Тема спорт\" Меси в интервю пред TUDN.\n\n„Мбапе е звяр, който винаги печели при игра един на един. Килиан използва по най-добрия начин свободното пространство пред себе си, той е много бърз и бележи много. Мбапе е съвършен играч и демонстрира това вече няколко години“, добави Меси за Мбапе.",
    "Националният отбор по футбол на България се е разминал с мач срещу Аржентина на Лионел Меси?": "1323\n\nНационалният отбор по футбол на България е получил предложение от този на Аржентина да се проведе приятелски мач между съставите на Младен Кръстаич и Лионел Скалони, но то е било отказано, тъй като такъв двубой би съвпаднал с програмата на \"лъвовете\" в Лигата на нациите, пише \"Блиц\".\n\nТвърди се, че \"гаучосите\" се опитват да уредят спаринги за края на месец септември, но тогава България има домакинство на Гибралтар (23.09.) и гостуване на Северна Македония (26.09.) в последните си два мача от Лига \"С\" на надпреварата на УЕФА.\n\nС оглед на това, новият треньор Кръстаич е решил, че е невъзможно да се изправи срещу Лионел Меси и компания. Допълва се още, че контролата е била предвидена за периода между 19 и 27 септември и е имало вероятност да се състои на българска земя.\n\n*Интересно е да се отбележи, че Лео Меси никога не е идвал у нас - нито с националния си отбор, нито на клубно ниво. През сезон 2006/07, когато Левски игра в групите на Шампионска лига и посрещна Барселона на стадион \"Васил Левски\", Бълхата не попадна в групата на Франк Рийкард за пътуването до София.\n\nВИЖТЕ ОЩЕ - Моментът, в който Рамос се опита да изимитира уникално попадение на Меси (ВИДЕО)",
    "Актьорът Рикардо Дарин представи исторически филм за Аржентина на фестивала във Венеция (ВИДЕО)": "По време на кинофестивала във Венеция беше представен филмът на Сантяго Митре за живота на Хулио Страсера. Лентата е един от фаворитите в основната селекция. В него участват актьорите Рикардо Дарин и Питър Ланзани.\n\nОливия Уайлд представи новия си филм на кинофестивала във Венеция\n\nФилмът разказва за годината, в която екип от прокурори и адвокати търси отговорност на лицата, които са били начело на военната диктатура от 1976 г. до 1983 г. в Аржентина. Сюжетът се базира на истински факти, променили историята на латиноамериканската страна.\n\n„Страсера е много важен, но недостатъчно популярен човек. Чрез този филм хората могат да си припомнят един знаменит момент от историята на Аржентина и да научат повече за нея”, каза Сантяго Митре.\n\nПовече по темата гледайте във видеото.",
    "\"15 години съм на върха, но не мога да покажа лицето си на улицата\"": "Гонсало Игуаин се оплака от известността си на професионален футболист. Нападателят на Интер Маями каза, че не може да покаже лицето си на улицата от страх, че някой може да започне да го обижда.\n\nСпоред аржентинеца футболистите плащат огромна цена за избора си на препитание - дори за един пропуск тълпата е готова да те разкъса, а ти нямаш право да ѝ отвърнеш, защото това ще доведе до още по-неприятни последици.\n\n\"Хората си мислят, че нашият живот е лесен, но той изобщо не е. Вече 15 години живея неестествено - споделя Игуаин пред \"TyC Sports\". - Ние нямаме същите права като обикновените хора. Излезеш да се разходиш и веднага ще се намери някой, който те обиди. Дори не мога да реагирам, защото тогава последствията стават два пъти по-неприятни.\n\nАко загубиш мач или изпуснеш да вкараш, не можеш да покажеш лицето си на улицата. Животът на футболистите е определян от резултати. Това е спорт - професия. Няма нужда да бъркаме двете. Всички сме хора.\n\nНе ми се вижда честно да играя 15 години на върха и да нямам правото да се защитя, когато някой тръгне да ме обижда. Вече съм на възраст и не мога да търпя подобни неща. Никога не ми се е случвало някой да ми го каже в очите, винаги се крият зад анонимни профили в социалните мрежи.\"\n\nИгуаин, който през декември ще навърши 35 г. и през кариерата си е играл за отбори като Реал Мадрид, Наполи, Ювентус, Милан и Челси, вече втора година носи екипа на Интер Маями. Аржентинецът споделя, че никъде другаде не се е чувствал толкова комфортно, колкото в тима на Дейвид Бекъм в момента.\n\n\"Това е един от най-добрите моменти в живота ми - казва той. - Вече съм на такъв етап от кариерата си, че нито някой комплимент може да ме качи в облаците, нито някоя критика може да ме срине. Най-важното в момента е балансът; да бъдеш в мир със себе си. Всичко останало е на заден план.\"\n\nНападателят сложи край на кариерата си в националния отбор след Мондиал 2018, но феновете още помнят пропуските му на финала четири години по-рано, които костваха титлата на Аржентина. Игуаин, който има 75 мача с националната фланелка, казва, че не съжалява за решението си.\n\n\"Не съжалявам, защото дадох целия си живот за Аржентина. Горд съм от постигнатото и не съжалявам за нищо.\"",
    "\"Кралят на света\" спечели \"Златна раковина\" за най-добър филм на кинофестивала в Сан Себастиан": "Колумбийската драма \"Кралят на света\" на режисьорката Лаура Мора спечели наградата \"Златна раковина\" за най-добър филм на 70-ия кинофестивал в Сан Себастиан, съобщават Асошиейтед прес и сайтът на проявата.\n\nНаградата на публиката отиде при \"Аржентина, 1985\" на Сантяго Митре.\n\nПризът \"Сребърна раковина\" за най-добър режисьор беше присъден на Генки Кавамура, продуцент на хитови японски филми, за дебюта му зад камера - драмата \"Hyakka\", фокусирана върху деменцията.\n\nДрамата \"Runner\" на Мариан Матиас, която разказва историята на 18-годишно момиче, решено да изпълни последната воля на покойния си баща, получи специалната награда на фестивалното жури.\n\nОтличия \"Сребърна раковина\" за най-добър актьор и актриса получиха съответно Паул Кирхер и Карла Куилес. За най-добро поддържащо изпълнение беше отличена Рената Лерман.\n\nЗрителите избраха за най-добър европейски филм \"Зверовете\" на режисьора Родриго Сорогойен.\n\nПобедителите на кинофестивала в Сан Себастиан бяха избрани от жури, председателствано от аржентинския продуцент Матиас Мостейрин, който зае мястото на холивудската актриса Глен Клоуз. Клоуз трябваше да отмени участието си поради лични причини.\n\nПо-рано през годината беше съобщено, че с почетни награди \"Доностия\" за цялостно творчество ще бъдат удостоени режисьорът Дейвид Кроненбърг и актрисата Жулиет Бинош.\n\nМеждународният филмов фестивал в Сан Себастиан се организира ежегодно от 1953 г. и се счита за един от най-престижните в Европа. Проявата няколко пъти се е превръщала в платформа за емблематични премиери в световното кино. В рамките на форума се състоя европейската премиера на \"Междузвездни войни\" и светът видя за първи път легендарния филм \"Север-северозапад\" (1959) на Алфред Хичкок.",
    "Българският национален отбор по баскетбол влезе в топ 50 на световната ранглиста": "България заема 24-а позиция в класацията за Европа\n\nБългарският национален отбор по баскетбол за мъже се изкачи с четири позиции в световната ранглиста на Международната федерация по баскетбол (ФИБА) и влезе в топ 50, заемайки 47-о място с 269,3 точки след участието си на Европейското първенство в началото на месеца.\n\nБългария заема 24-а позиция в класацията за Европа. Ранглистата за Стария континент се оглавява от новия европейски шампион Испания със 758,9 точки. Испанците обаче са втори в световната ранглиста на ФИБА, като изостават единствено от отбора на САЩ, който има 760,7 точки. Американците никога не са отстъпвали първото място, но това може да се промени през следващите два квалификационни прозорци за пресявките за Световното първенство за мъже през 2023 година.\n\nТоп 5 се допълва от съставите на Австралия, Аржентина и Франция, а до десета позиция се нареждат още Сърбия, Словения, Литва, Гърция и Италия.",
    "Хиляди аржентинци се вдигнаха в подкрепа на вицепрезидента си": "Хиляди поддръжници на бившата президентка и настояща вицепрезидентка на Аржентина Кристина Фернандес де Киршнер излязоха по улиците в нейна защита, дни след като двама прокурори призоваха да ѝ бъде наложена присъда от 12 години затвор и забрана да заема обществени длъжности заради подозрения в корупция, предаде Ройтерс, цитирана от БТА.\n\nВ началото на седмицата прокурорите обвиниха Фернандес де Киршнер, че докато е била президент между 2007 и 2015 г., е участвала в измама на държавата и в отклоняване на публични средства.\n\nНай-голямата демонстрация, която се състоя вчера, бе проведена пред дома на вицепрезидентката в елегантния квартал на Буенос Айрес Реколета, където рано сутринта полицията постави заграждения, за да предотврати голямо струпване на хора.\n\nСпоред протестиращите Фернандес де Киршнер е жертва на съдебно преследване и обвиненията са повдигнати от кмета на аржентинската столица като провокация. Следобед демонстрантите разрушиха загражденията и влязоха в сблъсъци с полицията. Силите на реда използваха водни оръдия, за да разпръснат тълпата.\n\nМестни медии съобщават, че петима полицаи са пострадали, а четирима протестиращи са били задържани.\n\nФернандес де Киршнер води най-твърдолинейното крило на лявоцентристката перонистка коалиция, която управлява Аржентина от края на 2019 г. насам.\n\nПроизнасянето на присъдата може да отнеме месеци, а освен това вицепрезидентката има правото да обжалва всяко съдебно решение и така окончателната присъда може да се забави с години, отбелязва Ройтерс.",
    "Аржентинско парти за рождения ден на средния син на Меси": "На 11 септември Матео, средният син на Меси, стана на седем години. Поради тази причина родителите му, Лео и Антонела, искаха да подготвят най-доброто парти за него - грандиозно тържество с аржентинските символи, в цветовете на аржентинския национален отбор и дори тортата беше с герба на Аржентина.\n\nНа стената се появи тениска с името на Матео и номер 7, възрастта, която току-що беше навършил.\n\nДругите деца на Меси носеха номер 10 на баща си през цялата вечер, но и тримата - Тиаго, Матео и Чиро, гордо носеха фланелката на Аржентина.",
    "Ще има трети поред бразилски финал в Либертадорес след лекция на Фламенго в Аржентина": "637 Снимка: Getty Images\n\nЗа трета поредна година финалът в Копа Либертадорес ще е изцяло от бразилски отбори, след като Фламенго разпиля като гост Велес Сарсфийлд в първия полуфинал - 4:0.\n\nСлисаните трибуни на \"Хосе Амалфитани\" в Буенос Айрес видяха лекция на \"червено-черната\" гордост на Рио, а Педро записа три гола на сметката си.\n\nЕвертон също добави попадение и Фла тотално лиши от интрига реванша на \"Маракана\" след седмица.\n\nВИЖТЕ КАРТИНА ОТ МАЧОВЕТЕ В ДВАТА ТУРНИРА В ЮЖНА АМЕРИКА>>>\n\nГрандът от Рио ще играе за трети път в последните 4 години на финал, а той отново може да е срещу Палмейрас, както бе и миналия сезон (тогава загубен от Фламенго).\n\nДругата полуфинална двойка е Палмейрас - Атлетико Паранаензе, като шампионите загубиха с 0:1 като гост първия двубой.\n\nВ Копа Судамерикана еквадорският Индепендиенте разби с 3:0 Мелгар и също изглежда сигурен за финала преди реванша в Перу.\n\nДругата двойка е бразилска - Атлетико Гоянензе срещу Сао Пауло, като първият мач е в петък рано сутринта.",
    "Как Лисандро Мартинес се превърна от \"ниската издънка\" в култов герой за Юнайтед": "Лисандро Мартинес е вдигнал победоносно юмрук след успеха с 3:1 срещу Арсенал на \"Олд Трафорд\"\n\nМанчестър Юнайтед вече си бе осигурил победата в Молдова, когато Ерик тен Хаг реши да даде почивка на Лисандро Мартинес, за да пусне в игра Хари Магуайър за финалните секунди на двубоя срещу Шуриф Тираспол от Лига Европа в четвъртък вечер.\n\nМартинес напусна терена, изпратен на крака от 600-те пътуващи привърженици на \"червените дяволи\" и с викове \"Аржентина, Аржентина\". Колкото бързо бе заклеймен за \"ниска издънка\", толкова бързо и пристигналият срещу почти 60 млн. евро от Аякс през лятото централен защитник се превърна в новия любимец на привържениците.\n\nГари Невил сравни дебюта му с този на Патрис Евра преди 16 години. Французинът бе заменен още на почивката в дербито на Манчестър през януари 2006-а, след като пристигна от Монако. Ситуацията за французина изглеждаше отчайваща, като самият той години по-късно разкри, че агентът му се е извинил, че го е довел на \"Олд Трафорд\", обявявайки трансфера за \"най-голямата грешка\" в кариерата си.\n\nКариерата на Мартинес в Юнайтед започна по много подобен начин. Тен Хаг го извади на почивката при катастрофалната загуба с 0:4 във втория кръг от Висшата лига. Поражението от Брайтън на старта, само по себе си, бе унижение, но след смазващите четири гола, които Юнайтед допусна във вратата си за само едно полувреме в Брентфорд, 24-годишният централен защитник, символично, бе отделен от стадото и заедно с Фред бяха принудени да догледат мача от резервната скамейка.\n\nТова влоши още повече ситуацията му, тъй като вече се бяха появили сериозни съмнения в качествата му заради височината му от едва 1,75 м, което е прекалено малко за централен бранител. Именно липсата на достатъчна височина попречи на Мартинес да противодейства на Бен Мий при третия гол за \"пчеличките\".\n\nВсички започнаха да се питат какво ли би станало, когато дойде аржентинецът да се изправи срещу нападател от калибъра и габаритите на Ерлинг Хааланд, например.\n\nСамият аржентинец призна, че сблъсъкът му с английският футбол е бил челен, но Тен Хаг не спря да вярва в него. Мениджърът на Юнайтед не се подаде на натиска да извади Мартинес от титулярния състав, формирайки новата централна двойка бранители от него и Рафаел Варан. В губещи от всичко това се превърна капитанът Магуайър, който все повече свиква с мястото си на пейката.\n\nПо подобие на Евра, Мартинес изкупи всичките си грехове в следващия мач - при победа над Ливърпул на \"Олд Трафорд\". После дойдоха и победите срещу Саутхемптън, Лестър и Арсенал, в които партньорството му с Варан ставаше все по-здраво.\n\nАржентинецът получи почивка в откриващия мач от Лига Европа срещу Реал Сосиедад, като се появи в игра на почивката. За негово нещастие, именно той направи дузпата, с която испанците спечелиха на \"Олд Трафорд\". Не и без помощта на съдията, за когото нямаше значение, че топката рикошира в крака на Мартинес преди да срещне ръката му.\n\nЕвра бързо загърби началните си трудности, след което се радва на прекрасна кариера на \"Олд Трафорд\" в продължение на осем години и половина. Сега Мартинес върви по неговите стъпки и вече се превръща в култов герой за феновете на Юнайтед.\n\nСнимка: Getty Images Ерик тен Хаг намери точните хора за защитата на Манчестър Юнайтед и Лисандро Мартинес е един от тях.\n\n\"Невероятно е, че на всеки мач пеят \"Аржентина, Аржентина\", защото аз обожавам страната си; това ми носи много положителни емоции\", каза след победата с 2:0 срещу Шериф Лисандро. -\n\nВсичко това ме кара да се гордея с играта си. Много съм щастлив, когато усещам любовта на феновете.\n\nНикога преди не съм бил в Англия и бях леко изненадан от страстта на хората. Не само на феновете на Юнайтед, усеща се на всеки стадион. Невероятно е. На всеки стадион се усеща страхотна атмосфера, което винаги ме кара да играя на сто процента.\"\n\nВ последните няколко мача Мартинес показа точно защо бе доведен на \"Олд Трафорд\". Безстрашен в единоборствата, готов да скочи за всяка топка и да подложи всяка част от тялото си срещу всеки удар в стил Неманя Видич, нямаше как да не \"удари феновете в емоциите\".\n\nА който смяташе, че Лисандро не е способен да се справи с напрежението във Висшата лига, много се е бъркал. Справка - дербитата с Ливърпул и Арсенал.",
    "Русия затваря границите си на 28 септември": "Вероятно ще бъде въведена изходна виза, твърди \"Медуза\"\n\nРуските власти възнамеряват да затворят границите за мъже в мобилизационна възраст, съобщи източник, близък до администрацията на президента на Руската федерация пред \"Медуза\". Най-вероятната дата за въвеждане на забраната е 28 септември.\n\nВторият източник, също близък до администрацията на президента, твърди, че това ще стане „след референдумите“, които се провеждат в самопровъзгласилите се ДНР, ЛНР и в окупираните територии на Херсонска и Запорожка области на Украйна. Те ще приключат на 27 септември вечерта.\n\nИзданието отбеляза, че ще бъде въведено подобие на \"изходни визи\": за да напуснат Русия, мъжете ще трябва да получат разрешение от военната служба.\n\nПо-рано Медуза същ писа, че границите за мъже ще бъдат отворени до края на \"референдумите\" на 27 септември.\n\nМобилизацията в Русия започна на 21 септември. Според руския президент Владимир Путин на мобилизация подлежат тези, които са в запаса и имат съответните военни специалности и боен опит. На правителствения портал \"Обяснение.рф\" се казва, че \"приоритетно\" на мобилизация подлежат редници и сержанти до 35 години, младши офицери - до 50 години, старши офицери - до 55 години . В Русия войниците и сержантите са в запаса до 50 години, а генералите вече са до 70 години.\n\nКато част от мобилизацията Русия ще призове 1,2 милиона души в армията, каза по-рано пред Meduza източник, близък до едно от федералните министерства. Кремъл отрича това.\n\nНа този етап руснаците могат да влязат без задграничен паспорт в Армения - за 180 дни, в Беларус - за 90 дни и в Киргизстан и Казахстан - за 30 дни.\n\nСъс задграничен паспорт, но без виза руснаците могат да пътуват до Сърбия, Черна гора, Молдова, Азербейджан, Таджикистан, Узбекистан, Грузия, Индия, Индонезия, Малайзия, Шри Ланка, Монголия, Камбоджа, Лаос, Виетнам, Израел,Катар, Непал, Турция, Мавриций, Южна Корея, Тайланд, Мексико, Аржентина, Бразилия, Уругвай, Чили, Еквадор, Перу, Доминиканската република, Коста Рика, Египет, РЮА, Мароко,"
}