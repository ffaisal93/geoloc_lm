{
    "Словакия е против даване на убежище за руснаци, бягащи от мобилизация": "Съседката на Украйна Словакия отхвърли идеята да се предостави убежище на всички руски граждани, които не желаят да влязат в армията по силата на мобилизационни заповеди, съобщи ДПА.\n\n\"Словакия преценява всеки случай поотделно\", заяви говорителят на външното министерство Юрай Томага в отговор на въпрос на ДПА.\n\nСловакия по принцип издава визи по хуманитарни причини, но няма ясна разпоредба, според която възражението срещу мобилизационни заповеди е достатъчна причина, посочва агенцията.\n\nГоворителят заяви, че причината някои руски граждани да смятат, че Словакия умишлено забавя издаването на визи - не само по хуманитарни причини, но и например с цел обучение - се дължи главно на факта, че Русия е намалила персонала на словашките представителства в Москва и Санкт Петербург въз основа на \"необосновано решение\".\n\nТой намеква за дипломатически спор между Словакия и Русия. В края на март Словакия експулсира 35 служители на руското посолство по подозрение в шпионаж, на което Москва реагира реципрочно.\n\nПозицията на Словакия по отношение на визите за руснаци повтаря позицията на балтийските републики, Чехия и Полша.\n\nЧешкият президент Милош Земан обаче се дистанцира от позицията на чешкото правителство. \"Човек, който бяга от Русия, не представлява риск за сигурността ни\", заяви Земан в телевизионно интервю вчера.\n\nСпоред него руснаците, които не искат да се бият във войната в Украйна, трябва да бъдат приемани по същия начин, както бежанците от Украйна.\n\nПо-рано министърът на външните работи на Чехия Ян Липавски заяви: \"Онези, които бягат от страната си, защото не искат да изпълняват задълженията си към собствената си държава, не отговарят на условията за издаване на хуманитарна виза.\"",
    "Словакия - Беларус 1:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Беларус записа само един точен удар, но взе точка на Словакия": "Отборите на Словакия и Беларус направиха изненадващо равенство - 1:1 в мач от Група 3 Лига С в Лигата на нациите.\n\nСловакия натисна още в началото на двубоя, като искаше бързо да реализира, Юрай Куцка направи това в 34-та минута, но ВАР се намеси и отмени гола заради игра с ръка.\n\nИван Бахар откри резултата за Беларус в 45-та минута, а това се оказа и единствения точен удар на тима в целия мач.\n\nСловакия доминираше срещата и създаде над десет голови положения, от които обаче нанесе само четири точни удара.\n\nАдам Зреляк се появи в игра в 60-та минута, а в 65-та той се разписа във вратата на Беларус и възстанови равенството. Докрая на срещата Словакия продължи да натиска и да владее топката, като по този начин и определяше ритъма на срещата, но победен гол така и не падна.\n\nСлед това равенство, отбора на Словакия си остава на третото място със седем точки от шест мача. Беларус пък е на дъното на групата само с 3 точки.",
    "Балкан започва за ФИБА Къп в Словакия": "Станаха ясни всички отбори в групата на Балкан от редовния сезон на турнира ФИБА Къп. Ботевградчани са в група D в компанията на чешкия Опава, БК Патриоти Левице (Словакия) и кипърския Керавнос.\n\nПатриоти Левице не успя да се класира за груповата фаза на другия турнир на ФИБА – Шампионската лига и ще продължи участието си във ФИБА Къп.\n\nВ първия си мач от надпреварата българският шампион ще гостува в Словакия на 12 октомври. Тимът на Керавнос игра полуфинал в квалификационния турнир за Шампионската лига на ФИБА, в който участва в Лисабон, но отстъпи пред Бенфика с 65:73 и така също попадна в групата на ботевградчани.",
    "Голям протест в Словакия": "Няколко хиляди граждани излязоха на протест в Словакия, съобщи Данас.\n\n\n\nПротестът призова за действия от правителството. Гражданите търсят решение заради поскъпването на енергията.\n\n\n\nТе настояват за предсрочни избори.\n\nПротестът се проведе в Братислава.Организатори са групата на предходния премиер Роберт Фицо. Опозицията търси вариант за нов вот.Отправени бяха критики към действията на ЕС спрямо Русия. Търси се отговорност от правителството.Протестът премина спокойно.",
    "Азербайджан тушира Словакия след гол в добавеното време": "Азербайджан сломи Словакия като гост с 2:1 в мач от 5-ия кръг на Лига на нациите. Двубоят е от Лига C, група 3, където по-рано Казахстан победи Беларус и утвърди лидерската си позиция.\n\nСрещата се разви неочаквано, след като Азербайджан играеха много добре през първото полувреме и дори удариха първи в мача, след като в 44-та минута Ренат Дадашов се разписа и изведе гостите напред в резултата. Словакия търсеше отговор през цялото второ полувреме и го намери чак в добавеното време - Ерик Ирка изпрати топката във вратата, а феновете в екстаз в 93-та минута.\n\nРадостта за домакините от евентуално равенство не продължи много, след като в 95-та минута Ходжат Хагверди пречупи мечтите на Словакия с ново попадение. По този начин Азербайджан взе трите точки и стана втори в групата.",
    "Всички резултати в Лигата на нациите": "Всички резултати в Лигата на нациите\n\nБитката за по-предно класиране в Лигата на нациите продължи с нови 10 мача в три от дивизиите. Те бяха от последния 6-и кръг в надпреварата и отговориха на въпроса кои отбори ще финишират на челните места в своите групи и кои ще изпаднат.\n\nСъс сигурност най-интересно беше в Лига \"А\". Нидерландия не допусна изненада и зае първата позиция в група 4 след домакинска победа с 1:0 над Белгия. \"Лалетата\" имаха аванс от 3 точки и дори равенство им вършеше работа. Отборът на Луис ван Гаал стигна до успеха с гол на капитана Вирджил ван Дайк в 73-ата минута. По този начин \"оранжевите\" за втори път надвиха съседите си, след като през юни постигнаха гръмка победа с 4:1 в Брюксел.\n\nНидерландия узакони мястото си на финалите в Лигата на нациите с втора победа срещу Белгия\n\nМачът между Уелс и Полша определи съдбата на последното място. \"Драконите\" загубиха с 0:1 и изпаднаха в Лига \"В\". Карол Швидерски беше точен за поляците, които бяха по-добрият отбор и не позволиха на Гарет Бейл и компания да създадат почти никакви положения пред Войчех Шчесни.\n\nПолша оцеля за сметка на Бейл и компания\n\nВ група 1 фаворитът Хърватия победи с 3:1 като гост Австрия и също се класира за финалната четворка на надпреварата. \"Ватрените\" се възползваха по-добре от шансовете си и пратиха домакините в Лига \"В\". Головете за хърватите бяха дело на Лука Модрич, Марко Ливая и Деян Ловрен.\n\nНеостаряващият Модрич поведе Хърватия към финалите на Лигата на нациите\n\nДания пък срази с 2:0 световния шампион Франция, но това се оказа недостатъчно за първото място. Попаденията за \"червения динамит\" забиха Каспер Долберг и Андреас Сков Олсен още преди почивката. \"Петлите\" завършиха само с една победа в групата, но се спасиха от изпадане благодарение на загубата на Австрия.\n\nДания взе горчиво-сладка победа, а Франция се отърва от участта на Англия\n\nВ група 1 на Лига \"C\" всичко беше ясно. Зрелищното домакинско равенство 3:3 срещу Люксембург бетонира Турция на първата позиция и от следващата година отборът на Щефан Кунц ще играе в по-горната дивизия. Днес турците гостуваха на Фарьорските острови в мач без значение и загубиха с 1:2. Люксембург пък се наложи с 1:0 над състава на Литва, който вече изпадна в Лига \"D\".\n\nЛюксембург отново показа, че вече не е футболно джудже\n\nФарьорите изненадаха Турция и направиха победата на България в Скопие задължителна\n\nПодобна беше ситуацията и в група 3. Казахстан си гарантира първото място и изкачване в група \"B\", а днес имаше протоколно гостуване на Азербайджан, зазагубено с 0:3. За азерите целта беше да задържат втората позиция и те я постигнаха. В другия мач Словакия завърши 1:1 на неутрален терен в Бачка Топола с вече изпадналия в Лига \"D\" тим на Беларус.\n\nАзербайджан нанесе единствената загуба на Казахстан в Лигата на нациите\n\nЕдинственият удар на Беларус стигна за точка срещу Словакия\n\nВ група 1 на Лига \"D\" развръзката бе доста драматична. В крайна сметка Латвия и Молдова завършиха с по 13 точки, но заради по-добрата си голова разлика отборът на Латвия спечели промоция за по-горното ниво. Двата отбора си размениха по една победа в директните мачове, така че попаденията решиха първото място, след като Латвия завърши 1:1 с Андора като гост, докато молдовците победиха с 2:0 в Кишинев аутсайдера Лихтенщайн.\n\nГолове от груби грешки белязаха двубоя между Андора и Латвия\n\nМолдова остана \"на косъм\" от първото място след късен успех над Лихтещайн",
    "Пендаровски: От Словакия получихме принципна подкрепа за европейската интеграция на Северна Македония": "Република Северна Македония очаква и от други страни членки на ЕС принципната подкрепа за процеса на европейска интеграция, която е получила от Словашката република, заяви на брифинг след среща на четири очи с президента на Словашката република Зузана Чапутова президентът на Северна Македония Стево Пендаровски.\n\nСпоред Пендаровски посещението на Чапутова потвърждава положителната тенденция в развитието на двустранните отношения между Северна Македония и Словакия.\n\n„Дълги години ЕС с право се хвалеше с процеса на разширяване, който е може би най-добрата външна политика за съюза, но в частта му към целите Западни Балкани не бяха показани изключителни резултати. Хубаво е, че най-после, след редица компромиси от наша страна и наличието на безспорна политическа воля от страна на Брюксел, започнахме преговори. Искам специално да благодаря на Словакия, която ни подкрепяше през всичките тези години, докато чакахме да започнем заслужените преговори. Подкрепата беше принципна, нямаше политизиране на нито един въпрос, било то актуален проблем или някаква интерпретация на историята. Словакия беше един от най-добрите ни адвокати, докато чакахме да разрешим оставащите пречки и да започнем преговорите, а този месец ще започне и проверката”, каза Пендаровски.\n\nТой уточни, че с Чапутова са обменили мнения за укрепване на регионалното сътрудничество, както и за модела на Вишеградската група, чийто опит може да бъде полезен за страните от Западните Балкани.\n\n„Обсъдихме и сигурността на континента, войната в Украйна и последиците от кризата. Специален акцент бе поставен върху активизирането на икономическото сътрудничество, което не е достигнало реалния си потенциал, въпреки че стокообменът бележи постоянен ръст през последните години. Надявам се, че ще видим по-големи инвестиции на словашки компании у нас, особено сега, след като сме започнали преговори с ЕС”, подчерта Пендаровски.\n\nЧапутова е на официално посещение в Република Северна Македония, в рамките на което й предстои среща и с премиера на страната Димитър Ковачевски.",
    "Изложба с фотографии от Словакия гостува в Националния археологически музей": "Изложбата „Словашките party (челници) през 21 век” гостува на Националния археологически музей. Това информират от Националния археологически институт с музей (НАИМ-БАН) на своята интернет страница.\n\nТя е съвместен художествен проект на фотографското дуо Любомир Сабо и Зузана Сенашиова /LSZ Photography -„Фотография LSZ”/, етнологът Катарина Сабова и художниците Сара И. Авни и Ивана Минталова, които връщат към живот традиционните ценности по модерен и оригинален арт начин. Уникалността на тези оригинални картини е рядка комбинация от изкуство и наука – фотография, етнология, фейспейнтинг и художествена живопис, отбеялзват от НАИМ-БАН.\n\nТрадиционните сватбени шапки, наречени \"party\" (“челници”), избрани от различни словашки региони, са допълнени с рисувани народни орнаменти, за да представят тези отдавна забравени обичаи на съвременния свят.\n\nЕкспозицията може да бъде видяна от 29 септември до 16 октомври в Централна зала на Националния археологически музей. /ИРС",
    "Правителството в Словакия под въпрос": "Висша фигура в Словакия може да се оттегли от кабинета, съобщи Фигаро.\n\nТова ще стане по настояване на един от младшите партньори в управлението, като става въпрос за финансовия министър Игор Матович.\n\nОще по темата Словакия има нов премиер 1 апр 2021 22:51 12 Премиерът на Словакия подаде оставка в кризата 30 мар 2021 19:08 3\n\nСпоровете са около плана за ограничаване на поскъпването в страната. Премиерът Едуард Хегер опитва да договори споразумение в последния момент.Още от юли един от партньорите в управлението призова за оттеглянето на Матович. Премиерът обяви, че е подготвил план с ясни предложения за действия, който очаква да бъде одобрен.Така трябва да се гарантира стабилност в управлението. Ако планът не бъде приет, министърът е обявил, че е готов да напусне поста.При отделяне на партньорите в управлението, вероятно те ще загубят мнозинство, но е малко вероятно да се стигне до извънреден вот.",
    "Правителствена криза в Словакия": "Днес ще има променлива, често значителна облачност. Ще има валежи от дъжд, по-значителни в планинските райони, на отделни места в Източна България ще има и гръмотевици. Ще духа слаб до умерен северозападен вятър. Ще е хладно с максимални температури между 16° и 21°, в София - около 16°.\n\nДнес ще има променлива, често значителна облачност. Ще има валежи от дъжд, по-значителни в планинските райони, на отделни места в Източна България ще има и гръмотевици. Ще духа слаб до умерен северозападен вятър. Ще е хладно с максимални температури между 16° и 21°, в София - около 16°.",
    "Полша и Чехия ще охраняват небето над Словакия -": "Министрите на отбраната на Полша, Чехия и Словакия подписаха споразумение, което предвижда словашкото въздушно пространство да се охранява от полски и чешки изтребители.\n\nСловакия е поръчала 14 американски изтребителя Ф-16, с които да замени остарелите си съветски самолети МиГ-29, но е малко вероятно те да бъдат доставени преди 2024 г., отбелязва агенция ДПА.\n\nСанкциите, наложени срещу Москва заради войната в Украйна, създават все по-големи трудности за снабдяването с материали, от които Словакия се нуждае, за да поддържа флота си от съветски изтребители и те трябва да бъдат изведени от експлоатация.\n\nСловашкият министър на отбраната Ярослав Над нарече споразумението, което бе подписано във военновъздушната база Малацки в Западна Словакия, доказателство за \"силно приятелство и дори за братство\" между трите страни.\n\nОчаква се словашкото правителство да реши дали съветските самолети могат да бъдат предоставени на Украйна, за да противостои на руската инвазия.",
    "В Словакия съставиха ново правителство на малцинството": "© Президентът на Словакия Зузана Чапутова назначи нови министри във вторник в кабинета на премиера Едуард Хегер, след като младша коалиционна партия напусна правителството миналата седмица, оставяйки го без мнозинство в парламента, предава Reuters.\n\n\n\nНовите министри вероятно няма да променят курса на страната. Те ще продължават да подкрепят своята съседка Украйна срещу Русия и ще се борят с растящите цени на енергията.\n\n\n\nПравителството на Хегер загуби мнозинство в 150-местния парламент миналата седмица, след като либералната партия СаС се оттегли след месеци на сблъсъци между партията на Хегер и министъра на финансите и бивш министър-председател Игор Матович.\n\n\n\nЧапутова назначи дипломата от кариерата Растислав Кацер за външен министър, енергийния експерт Карел Хирман за министър на икономиката и адвоката Вилям Карас за министър на правосъдието.",
    "Масов гроб на хора без черепи от времето на неолита е открит в Словакия": "Масов гроб, датиран около 5250 – 4950 г. пр.н.е., откриха археолози в Словакия. В траншея те разкопали множество кости, принадлежащи на най-малко 35 души, много от които още деца. В същото време учените обърнали внимание на факта, че сред тези останки има само един череп. Това съобщава Институтът по археология на Словашката академия на науките.\n\nМасовите гробове, в които са погребани жертвите на едно събитие (например въоръжен сблъсък, епидемия или ритуално убийство), са доста редки в дълбоката древност. В Европа са известни подобни обекти, датиращи от епохата на неолита. Например в Германия, по време на разкопки в Талхайм, археолозите открили яма с дължина около три метра, в която се намирали останките на 18 възрастни и 16 деца, починали от насилствена смърт, за което свидетелстват многобройни травми.\n\nТози обект се отнася към представителите на културата на линейната керамика и датира приблизително от 4900 – 4800 г. пр.н.е. Друг пример за масов гроб (Аспарн-Шлетц), отнасящ се към същата култура, е открит от археолози в Австрия. В ров, опасващ селището, изследователите открили останките на 67 души, убити около 5207 – 4849 г. пр.н.е. Известни са и примери за масови гробове на хора без видими следи от насилие – например селището в Менвил във Франция или паметникът Видерщат в Германия.\n\nЗаслужава да се отбележи и масовият гроб на културата на кълбовидните амфори, открит през 2011 г. близо до полското село Кошице. Там археолозите разкопаха останките на 15 мъже, жени и деца, починали около 2880 – 2776 г. пр.н.е. Антрополозите са установили, че всички тези хора са били убити с удари по главата. Палеогенетичният анализ показал, че останките принадлежат на седем жени и осем мъже, които са били в родствени връзки. Освен това хората, които са ги погребали, са знаели за това. Те положили телата на близки роднини едно до друго, като майки с деца и братя със сестри.\n\nI. Cheben / Institute of Archaeology of the Slovak Academy of Sciences\n\nСъвместна експедиция на Института по археология на Словашката академия на науките и Университета Кийл под ръководството на д-р Иван Чебен за седми сезон проучва един от най-големите селищни комплекси от каменната ера в Централна Европа, открит в малкото градче Врабле в Южна Словакия. Този паметник, обхващащ площ от около 50 хектара, е датиран от археолозите около 5250 – 4950 г. пр.н.е., тоест епохата на неолита. Подробно геофизично проучване на селището разкрило останките от повече от 300 дълги къщи. В същото време, според изследователите, на всеки отделен етап от съществуването на селището броят на такива жилищни сгради може да е достигал 50 – 70. Освен това селището е било оградено с ров и палисада.\n\nАрхеолозите отбелязват, че още през миналите сезони са открили погребения в селището. Тази година обаче те се натъкнали на траншея, в която имало голямо струпване на кости. Според изследователите в нея са се намирали останките на поне 35 души. Според антрополога Зузана Хукелова телата първоначално са били погребани в различни положения, като легнали по гръб, по корем, настрани и в жабешка поза. Тя отбелязва, че черепите почти на всички тези хора липсват – археолозите са открили само един, който е принадлежал на дете. По предварителни оценки много от тези хора са били тийнейджъри.\n\nM. Ruttkay / Institute of Archaeology of the Slovak Academy of Sciences\n\nС помощта на допълнителни изследвания учените очакват да разберат защо всички тези хора са се озовали в общ гроб. Може би са били жертви на масово насилие, избухване на епидемия или са били принесени в жертва като част от ритуал. Изследователите също възнамеряват да разберат как тези хора са свързани генетично, както и да установят кога са загубили черепите си. В допълнение в този масов гроб археолозите открили пробит човешки зъб, който може да е бил част от някакъв вид амулет.\n\nВИЖТЕ ОЩЕ: Отстъпващите води на езерото Ван разкриха пристанище на царството Урарту",
    "Преговаряме за двигатели за МиГ-29 с Полша и Словакия": "В момента се прави всичко възможно за удължаване на живота на МиГ-29 поне до 2023 г. Водят се разговори за евентуално закупуване на двигатели от Полша или Словакия. Това заяви пред БНТ служебният министър на отбраната Димитър Стоянов.\n\nТой обясни, че в Полша има ремонтно предпрятие, в което в момента има ремонтирани шест двигателя и те са основната ни цел. В Словакия също се оказало, че има резервни ремонтирани двигатели, които няма да са им необходими, защото те спират да летят с МиГ-29 от края на тази седмица.\n\nПо негови думи все още няма прекратени лицензи за техния ремонт от руската страна, но има такова намерение.\n\nМинистърът посочи, че се работи и по друг вариант - придобиване на друга възможна платформа, която да запълни празнината, която се отваря от евентуално спиране на МиГ-29. Изпратени са писма до Швеция, Франция, Израел и САЩ.\n\nТой уточни, че към момента не се ремонтира украинска техника у нас.\n\nСтоянов заяви и че батальонната бойна група, която България формира, не е окомплектована напълно, като първоначалните оперативни способности се очакват към средата на октомври.\n\n\"Не става въпрос за недостиг на хора, а подписване на необходимите документи, с които страните желаят да участват в тази група. Подготвя се и техническо споразумение, което трябва да мине за решение през Министерския съвет\", обясни той и допълни, че към България и Италия ще бъдат включени също Гърция, Северна Македония, Албания и Черна гора, а също и американската рота \"Страйкър\".\n\nРота \"Страйкър\" не е част от легендарните американски \"Крещящи орли\" - това е щабът на дивизията, който ще бъде в Румъния, не в България, но под оперативно командване на този щаб ще е нашата бойна група, отбеляза министърът.\n\nТой посочи, че към момента у нас се очакват 150 американски военни. Очакването е броят на участващите в бойната група да бъде над 1500 души.\n\nИма нова стратегическа концепция на НАТО, според която имаме предна отбрана, допълни Стоянов.\n\nСпоред него ще е много трудно да се освободим от руското въоръжение, защото модернизацията на българската армия е забавена с години.\n\nПо негови думи 30 млн. лв. е нищожна сума за модернизация, тъй като българската армия е подценявана с години.\n\nСтоянов изтъкна, че ако няма приемственост между отделните правителства, няма как да се постигне модернизиране на армията.\n\nМинистърът заяви, че са сключени два договора за доставка на самолети F-16 - 8 броя, и новия многоцелеви патрулен кораб - 2 броя. Служебното правителство, подпомогнато от предходното правителство, е сключило договор за придобиване на противокорабни ракети. Предстои да бъде сключен такъв за зенитно-управляеми ракети, а на по-късен етап за торпеда за новите патрулни кораби. В инвестиционната план-програма са заложени около 12 проекта.\n\nПо думи на Стоянов за процеса на превъоръжаване ще са необходими между 6 и 8 млрд. лв.\n\nОтносно охраната на българската граница той бе категоричен, че отслабване на охраната от страна на българската армия няма.\n\nМинистърът посочи, че на границата има над 350 военнослужещи, които подпомагат МВР, които използват различни технически средства - от очила за нощно виждане, безпилотен летателен апарат, който ще бъде включен в по-нататъшен етап. От 2018 г. има план, съгласно които Министерството на отбраната може да увеличи силата на над 1400 души.\n\nЕстествено, че има канали, по които минават мигрантите, но се прави всичко възможно това да бъде ограничено, заради което ще се включат допълнително сили и допълнително средства, обясни министърът.",
    "Словакия купува от Финландия бронирани машини за 447 млн. евро": "Словакия сключи с Финландия споразумение за покупка на 76 многоцелеви бронирани бойни машини Patria AMVXP на стойност 447 милиона евро. Това заяви словашкият министър на отбраната Ярослав Над, предаде Франс прес. За сделката бе съобщено след негов разговор с финландския му колега Анти Кайконен, уточни БТА.\n\nПървата машина със задвижване 8х8 се очаква да бъде доставена през септември 2023 и доставките да продължат до 2027 г.\n\n\"Изпълнихме всички изисквания, за да можем да сключим прозрачен и твърде изгоден за Словашката република договор, който ще осигури на въоръжените сили на Словашката република твърде важни възможности, каквито те нямаха досега\", каза Над пред журналисти.\n\nВ цената на договора са включени съответната логистика, инфраструктура и муниции, добави той.",
    "Италианец пое Словакия без да има ден като старши треньор": "Словакия има нов национален селекционер. Това е италианецът Франческо Калцона, а споразумението с него е до 31 декември 2023 година. Ако националният отбор стигне до финалите на Европейското първенство през 2024 година то договорът на 53-тодишния Калцона ще бъде удължен автоматично до края на турнира.\n\nПреди Калцона с националния тим работи Стефан Таркович, но под негово ръководство Словакия не успя да стигне до финалите на Световното първенство през 2022 година, като остана на трето място в група H.\n\nНационалният отбор на Словакия ще бъде първия отбор, в който Калцона ще бъде старши треньор. Той е работил като помощник в шест италиански клуба – Перуджа, Алесандрия, Соренто, Емполи, Наполи и Каляри.\n\nНовините на Dsport и във Facebook, Viber, YouTube и TikTok!",
    "Самолет с олимпийски вицешампион на борда се е разбил в Северна Словакия": "Спортен самолет, с олимпийски вицешампион по сноуборд на борда, се е разбил във вторник вечерта близо до село Петровице в северната част на Словакия, съобщава националната телевизия.\n\n40-годишният Радослав Жидек, който спечели сребърен медал в сноуборд кроса на Зимните олимпийски игри през 2006 година в Торино, е бил ранен при инцидента, предаде БТА.\n\nСпортният самолет се е разбил при приземяването, след което се е запалил. Причините за катастрофата се изясняват от специално създадена експертна комисия. На борда на самолета, освен първият в историята на Словакия медалист от зимните олимпийски игри, е бил и брат му, който е с по-леки наранявания. Радослав Жидек е настанен в болница с 30 процента изгаряния по тялото.",
    "Германия, Унгария и Словакия може да спънат Урсула за триумф над енергийната криза": "Спорна се оказва идеята за таван на цената на руския газ\n\nЕврокомисията озадачи правителствата на страните членки със своите 5 идеи за справяне с енергийната криза и последваха противоречиви реакции, коментират шестима дипломати пред “Политико”. Това със сигурност ще затрудни шефката на ЕК преди речта ѝ “За състоянието на съюза” следващата седмица, на която се очакваше Урсула фон дер Лайен да опита да триумфира над енергийната криза, като убеди останалите да контролират цените на природния газ и електроенергията.\n\nИзвънредна среща по темата между министрите на енергетиката на ЕС е свикана в петък.\n\nФон дер Лайен предложи пет “незабавни” стъпки, за да помогне за укротяването на енергийната извънредна ситуация в Европа:\n\n- Определяне на таван на цената на руския газ.\n\n- Задължителни мерки за намаляване на търсенето на електроенергия по време на пиковите часове.\n\n- Ограничаване на “огромните приходи” на някои компании, генериращи електричество от източници, които са по-евтини от газа. Тези “неочаквани печалби” ще бъдат пренасочени в помощ на потребителите.\n\n- Солидарен данък върху компаниите за изкопаеми горива, които реализират големи печалби.\n\n- Улесняване на финансовата подкрепа за дружествата за комунални услуги, които се борят да плащат за доставките на пазара.\n\nДве от мерките се открояват като подкрепяни както от ЕК, така и от страните от ЕС, потвърдиха няколко дипломати след среща на посланиците в съюза.\n\nПървата е предоставянето на кредити, за да се помогне на комуналните дружества\n\nда осигурят огромните парични средства, необходими за търговията на енергийни борси при настоящите високи цени.\n\nВтората е допълнителното облагане върху печалбите на така наречените инфрамаргинални производители – тези компании, които реализират огромни печалби сега, защото произвеждат електроенергията си от евтини източници вместо от газ.\n\nПосланиците на ЕС искат гаранции, че приходите от тези данъци ще останат в правилната държава. Изглаждането на детайлите ще бъде важно, тъй като електроцентралите, на които се плаща да се включват или изключват според нуждите, за да балансират мрежата, често го правят по искане на комунални дружества извън границите на страната.\n\nНай-противоречивият въпрос обаче е таванът на цените на руския газ - до голяма степен целящ финансово наказване на Кремъл за войната в Украйна. Европейските столици обаче имат много противоречиви възгледи. Точно в деня, когато ЕК обяви идеите си, руският лидер Владимир Путин предупреди, че няма да доставя нищо на страни, които въведат подобен таван.\n\nГермания същевременно обяви, че е “скептична” по отношение на идеята. Унгария - най-близкият съюзник на Русия в ЕС, е против, както и Словакия и поне още две страни, разкриха анонимните дипломати.\n\nУнгария иска също всеки енергиен пакет да бъде одобрен с единодушие, а не по спешна процедура с мнозинство, както предлага ЕК.\n\nДруги, включително Полша и Италия, настояват Еврокомисията да стигне още по-далеч и да ограничи цената на целия газ, внасян в ЕС. Фон дер Лайен посочи, че това е нещо, което ЕК “разглежда”, но Брюксел като цяло досега е бил против.\n\nНорвегия, която в момента се явява най-големият доставчик на природен газ в блока, обяви, че е отворена за дискусии относно таван на цените\n\nНа този фон призивът на Полша за реформиране на системата за търговия с емисии, която според нея е виновна за повишаването на цените на енергията, била отхвърлена от Люксембург, Ирландия, Германия, Финландия и Швеция.\n\nИдеята за намаляване на търсенето на електроенергия е популярна, но докато предложението на Фон дер Лайен призовава намаленията да бъдат задължителни, редица страни, включително България, Унгария, Гърция и Полша, искат подобни мерки да са доброволни.\n\nДържавите до голяма степен били пришпорени от\n\nФон дер Лайен, която избързала да обяви публично предложенията си преди ключовата реч “За състоянието на съюза”, казаха дипломатите. Очакванията били срещата на върха в петък да бъде по-скоро трибуна за министрите от ЕС, на която да обсъдят многото идеи за справяне с извънредната ситуация.\n\nПосланиците на ЕС били и раздразнени, че Фон дер Лайен говорила по същото време, по което националните експерти обсъждали техническите подробности преди срещата в петък. Но въпреки недоволството столиците като цяло се съгласили, че Фон дер Лайен правилно е поела контрола над дебата.",
    "Как разследването на убийството на журналиста Ян Куцяк промени Словакия": "В началото на 2018 година Словакия беше разтърсена от новината за убийството на разследващия журналист Ян Куцяк и годеницата му Мартина Кушнирова. Последваха масови протести, правителството трябваше да подаде оставка, стигна се и до осъдителна присъда, арести на съдии и на бившия началник на полицията.\n\nТози понеделник, 19 септември, в София ще може да гледан филмът \"Убийството на един журналист\", който показва отблизо как протича разследването на убийството на Ян Куцияк и разкрива разтърсващите мащаби на корупционните връзки в политическия елит на Словакия. Прожекцията е в рамките на международния филмов фестивал \"София ДокуМентал\" и ще започне в 20.00 часа под купола на Ларгото. Билети може да се купят тук, а още за прожекцията на филма може да научите тук.\n\n\"София ДокуМентал\" се организира от Балканския документален център , Фондация \"Конрад Аденауер\" в партньорство с Чешкия Център и посолството на Чехия, а общото между всички заглавия в програмата е фокусът върху човешките права. Третото издание фестивала ще се проведе между 19 и 28 септември 2022 година в Дома на киното, Чешки център, кино\"Люмиер\" и на специално създаденото за фестивала Pop up кино в Ларго София, а след всяка прожекция ще има дискусия с екипа на филма или с експерти в областта, която е засегната.\n\nПълната програма и часовете на прожекциите може да видите тук.\n\nОще за филмите в тазгодишната селекция четете тук.",
    "Словакия въвежда в експлоатация трети реактор в АЕЦ \"Моховце\"": "Словакия въвежда в експлоатация трети енергоблок в АЕЦ \"Моховце\", като най-големият производител на електроенергия в страната \"Словенске електрарне\" (Slovenske Elektrarne) започна да го зарежда реактора с ядрено гориво. Това обяви словашкият премиер, присъствал на събитието, Едуард Хегер, цитиран от Телеграфната агенция на словашката република (ТАСР) и Б.\n\nВ резултат на увеличените си атомни мощности, делът на електроенергията в страната, генериран от ядрената технология ще достигне 65 процента, спрямо досегашните 52 процента, каза още Хегер.\n\nПускането на третия реактор АЕЦ \"Моховце\" бе условие за споразумението, подписано между правителството и \"Словенске електрарне\", за доставка на електроенергия за домакинствата през 2023 г. и 2024 г. по текущи цени.\n\nЗареждането на ядрените горивни пръти в реактора трябва да отнеме приблизително четири дни, след което трябва да се проведе тест, а напълно функциониращ реактора се очаква да бъде след около четири седмици.\n\nСловашкият Орган за ядрено регулиране (UJD) разреши пускането в експлоатация на реактора за първи път през май миналата година, но решението бе обжалвано от австрийската природозащитна организация \"Глобъл 2000\" (Global 2000), според която има предполагаеми рискове, произтичащи от експлоатацията на ядреното съоръжение. Миналият месец институцията отхвърли жалбата и разреши пускането в експлоатация на блока.\n\nСтроителството на реактора с мощност от 440 мегавата започва през 1987 г., но по-късно работата по него е спряна за няколко години. През ноември 2008 г. компанията \"Словенске електрарне\" започна процедури по завършването на процеса по пускането му в експлоатация.\n\nОсвен първите два блока в АЕЦ \"Моховце\", които произвеждат електричество от около 20 години, Словакия разполага с още два реактора в АЕЦ \"Ясловске Бохунице\".",
    "Русия изпраща наборни войници директно на фронта без обучение?": "Предупредителни изстрели бяха изстреляни по време на антивоенни протести в Дагестан, според Зеленски Путин не блъфира с ядрените си заплахи\n\nУкраинският президент Володимир Зеленски не се съмнява, че лидерът на Кремъл Путин може да говори сериозно за заплахата си да използва \"всички налични средства\". Докато ирански безпилотни самолети отново са забелязани в Украйна, в Русия се стигна до ожесточени антивоенни протести. А според Киев в рамките на частичната мобилизация Москва изпраща наборни войници директно на фронта. 214-ият ден от войната накратко.\n\nНаборниците – директно на фронта?\n\nСпоред информация от украинския генерален щаб в рамките на частичната мобилизация Русия изпраща наборни войници директно на фронта. След като бъдат призовани, новобранците няма да преминат допълнително военно обучение, съобщава Kyiev Independent, като се позовава на генералния щаб. По този начин претърпелите тежки загуби бойни единици трябва бързо да бъдат попълнени.\n\nКметът на Мелитопол очаква набиране на руски военнослужещи в окупираните територии\n\nКметът на окупирания от Русия град Мелитопол в Югоизточна Украйна Иван Федоров се опасява, че украинците в тези региони също ще бъдат набирани за руска военна служба.\n\n„Те ще принудят мъжете да се бият в техните въоръжени сили\", казва Федоров пред вестниците на Funke Mediengruppe. Подобен подход от страна на руските окупационни сили вече се наблюдава в Донецка и Луганска област, пояснява той. Мъжете там не са имали „никаква възможност да откажат. Посъветвахме нашите хора да напуснат Мелитопол и да заминат за Крим, а оттам да се отправят към Грузия или Европейския съюз\", казва кметът. Сега обаче градът и селата в региона са блокирани от руснаците, допълва той.\n\nСловакия е против общото издаване на визи на руски граждани, отказващи военна служба\n\nСъседната на Украйна Словакия отхвърля общия прием на руски граждани, които не желаят да участват в изборите по съвест. „Словакия преценява всеки отделен случай поотделно\", обяснява говорителят на външното министерство Юрай Томага. Въпреки че Словакия обикновено издава визи по хуманитарни причини, няма ясно правило, според което възражението по съвест да е достатъчна причина. Това поставя Словакия в сходно положение с балтийските държави, Чешката република и Полша.\n\nЗеленски: Мобилизацията на Русия заплашва етническите малцинства\n\nСпоред украинския президент Володимир Зеленски частичната мобилизация в Русия засяга особено тежко етническите малцинства. „Виждаме, че хората, особено в Дагестан, са започнали да се борят за живота си\", казва Зеленски във вечерното си видеообръщение. Той се позовава на насилствените протести, които избухнаха часове по-рано в руската република Дагестан, където живеят предимно мюсюлмани. „Още веднъж подчертавам: няма изход\", казва Зеленски. „Бягайте. Или да отиде в украински плен при първа възможност“.\n\nДагестан е сред регионите на Русия, от които според наблюдатели се набира особено голям брой мъже. Активистите се оплакват, че членовете на етническите малцинства са особено силно засегнати от мобилизацията и затова понякога дори говорят за „етническо прочистване\".\n\nЗеленски: Путин не блъфира с ядрените си заплахи\n\nУкраинският президент Володимир Зеленски даде да се разбере, че приема сериозно ядрените заплахи на руския президент Владимир Путин. „Може би вчера беше блъф. Сега това може да се превърне в реалност\", казва Зеленски пред американската телевизия CBS News. Той спомена за сблъсъците около окупираната от Русия украинска атомна електроцентрала \"Запорожие\" и каза: „Той (Путин) иска да изплаши целия свят. Това са първите стъпки на неговия ядрен шантаж. Не мисля, че блъфира“.\n\nВ сряда, когато обяви частичната мобилизация на 300 000 резервисти, Путин заяви: „Ако териториалната цялост на нашата страна бъде застрашена, ние ще използваме всички налични средства, за да защитим Русия и нашия народ. Това не е блъф“.\n\nНаблюдателите видяха в това заплаха за използване на ядрени оръжия. Съветникът по националната сигурност на президента на САЩ Джо Байдън Джейк Съливан заяви пред CBS News, че американското правителство е казало на Кремъл „директно, лично, на много високо ниво\", че всяко използване на ядрени оръжия ще има „катастрофални последици\" за Русия. Русия също така е била предупредена, че САЩ и техните съюзници ще реагират решително, се казва в съобщението.\n\nУкрайна съобщава за нападения с ирански дронове\n\nУкрайна заявява, че отново е била атакувана с дронове, произведени в Иран. „Одеса отново беше атакувана от вражески безпилотни самолети камикадзе\", съобщи украинската армия. Административна сграда в центъра на южния украински пристанищен град е ударена три пъти. Дроновете са били ирански, заяви говорител на военните. Според съобщенията няма загинали или ранени; един дрон е свален от украинската противовъздушна отбрана. Според Киев в петък в Одеса вече са били убити двама цивилни при руска атака с ирански безпилотни самолети. По данни на украинската армия в южната част на страната са били свалени и четири ирански дрона.\n\nМосква и Киев се обвиняват взаимно в нападения\n\nПо данни на украинските военни в рамките на 24 часа руските сили са извършили десетки ракетни и въздушни нападения срещу граждански и военни обекти. Наред с другото, засегнати са 35 населени места. От друга страна, руската държавна информационна агенция РИА съобщи по-рано, позовавайки се на неидентифицирани информатори, че украинските войски са обстрелвали складове за зърно и торове. Нито едната, нито другата информация не могат да бъдат проверени по независим начин.\n\nРИА съобщава и за бомбардировка на хотел в град Херсон от украински войски. Двама души са убити. Информацията също не може да бъде проверена независимо. Градът в Южна Украйна е окупиран от руските войски малко след началото на инвазията.\n\nВоенноморски инспектор предупреждава за подводни атаки\n\nСпоред германския морски инспектор Ян Кристиан Каак въоръжаването на руския флот продължава въпреки западното ембарго и войната в Украйна. „Предполагам, че руските военноморски сили ще излязат от войната в Украйна основно укрепени\", казва вицеадмиралът пред Die Welt. Изявлението на руския президент Владимир Путин, че нови хиперзвукови морски ракети „Циркон\" скоро ще влязат на въоръжение на фрегата, не е пропаганда, добави той: „Приемам го сериозно. Много сериозно“.\n\nВ същото време Каак предупреждава за руски атаки под вода. „Не трябва да гледате само водата. Русия е изградила значителни възможности и под вода\", каза вицеадмиралът. „На дъното на Балтийско море, но също и в Атлантическия океан, има доста критична инфраструктура като тръбопроводи или подводни кабели за IT. Там те могат бързо да изключат осветлението в страни като Естония, а за глобалните комуникационни структури има заплахи, на които трябва да се обърне специално внимание“.\n\nПредупредителни изстрели по време на антивоенни протести\n\nЗаповедта на лидера на Кремъл Владимир Путин за частична мобилизация в агресивната война срещу Украйна предизвика нов гняв и нови протести в Русия. Според активисти за граждански права в съставната република Дагестан в Кавказ полицаи са използвали предупредителни изстрели срещу демонстранти.\n\nПодробно о протестах в Дагестане: https://t.co/KYYjCkaUHH — Смирнов (@sssmirnov) September 25, 2022\n\nСпоред независимата организация OVD-Info в село Ендирей жителите са блокирали път, за да попречат на частичната мобилизация. На видеозаписите се вижда как полицията насочва пушки във въздуха, след което се чуват изстрели. Според дагестанските медии протестът е реакция на факта, че 110 мъже от селото са били принудени да се включат във войната срещу Украйна.\n\nПо-късно в социалните мрежи бяха разпространени видеоклипове, които предполагаемо показват протести и в столицата на Дагестан Махачкала. На един от тях се вижда как полицай удря в лицето мъж, който вече е бил арестуван. На друг клип се вижда как жени тичат пред движещ се полицейски автомобил, за да го спрат. Дагестан е един от регионите на Русия, от които според наблюдатели се набират особено много мъже. Протест на руската опозиция в Прага. Снимка: EPA/MARTIN DIVISEK\n\nЗеленски призовава руснаците да дезертират\n\nНа руски език Зеленски призовава руските войници да се предадат. Путин съзнателно „изпраща граждани\" на смърт, заяви той във видеообръщение в неделя вечерта. „С вас ще се отнасят цивилизовано, никой няма да узнае обстоятелствата на предаването ви\", каза той. „По-добре да отхвърлиш заповедта за призоваване, отколкото да загинеш в престъпна война в друга страна\". Също така е „по-добре да избягаш от криминална мобилизация, отколкото да станеш инвалид и след това да отговаряш пред съда за участие в агресивна война“, каза още той.\n\nВътрешните критики към частичната мобилизация нарастват\n\nДвама високопоставени представители на руския парламент и близки съюзници на Владимир Путин проявиха разбиране към многобройните оплаквания от кампанията за мобилизиране на стотици хиляди войници. Валентина Матвиенко, председател на Съвета на федерацията, горната камара на руския парламент, се позова на съобщения, че са призовани и мъже, които всъщност не би трябвало да бъдат засегнати от обявената наскоро частична мобилизация.\n\n„Подобни ексцесии са абсолютно неприемливи. И смятам, че е напълно правилно, че те предизвикват остра реакция в обществото\", пише тя в Telegram. На свой ред председателят на долната камара на Думата Вячеслав Володин заяви, че ако са били допуснати грешки, те трябва да бъдат поправени. „Властите на всички нива трябва да са наясно с отговорностите си“.\n\nРусия съобщава за 50% подадени гласове на фиктивните референдуми\n\nМеждувременно в окупираните украински територии в Луганска област руската военна администрация съобщи, че на провеждащия се в момента фалшив референдум са гласували 50% от населението. В градовете Лисичанск, Сиеверодонецк и Рубизне окупационните сили твърдят, че вече са анкетирали от 41 до 46% от населението. Доброволец разпространява предизборен вестник \"Република\" с надпис \"27.09 - Да\" по време на предизборен митинг за референдума за присъединяване към Руската федерация в центъра на Луганск, Украйна, 22 септември 2022 г. Снимка: EPA/STRINGER\n\nВъпреки това, след като много хора бяха принудени да избягат в хода на руското завладяване на районите, няма информация колко жители все още живеят там. Руските войски до голяма степен са разрушили градовете.\n\nИзраел ще лекува ранени украински войници\n\nПосланикът на Израел в Киев обяви , че Еврейската държава ще приеме за лечение 20 украински войници, ранени по време на седеммесечния конфликт с руските сили, за да ги лекува, предаде AFP. Израел ще приеме за лечение 20 украински войници, които са били тежко ранени по време на войната, заяви в Twitter Михаел Бродски. Първите двама ще пристигнат в Израел днес и ще бъдат настанени в болница Тел Хашомер близо до Тел Авив, каза дипломатът, който работи в Киев от юли 2021 г. Лечението включва поставяне на протези и рехабилитация, добави посланик Бродски.\n\nМедицински източник потвърди за AFP, че двама военни пътуват към Израел, а говорител на украинското посолство в Тел Авив каза, че първите пациенти „скоро“ ще пристигнат. След инвазията в Украйна Израел възприе предпазлива позиция, изтъквайки привилегированите си връзки с двете страни. Страната се въздържа от доставки на оръжие за Украйна, но изпрати отбранително оборудване, включително каски и бронежилетки. А болничният център Шеба Тел Хашомер отвори в Украйна полева болница за период от 6 седмици. Освен това връзките с Москва са смятани за ключови за запазването на възможностите на Израел да нанася въздушни удари в Сирия, където Москва присъства и подкрепя режима. Израел взима на прицел по-специално групировки, близки до Иран – неговият враг номер едно. Не на последно място, в Израел живеят над 1 милион граждани, които са с произход от бившия СССР. От началото на инвазията на Русия в Украйна през февруари десетки хиляди руски и украински имигранти са пристигнали в Израел, бягайки от войната между техните две страни.",
    "Volkswagen обмисля да затвори заводи в Европа": "Големите заводи на Volkswagen в Германия, Чехия и Словакия са изложени на риск\n\nГолемите заводи на Volkswagen в Германия, Чехия и Словакия са изложени на риск Снимка: Volkswagen\n\nГолемите заводи на Volkswagen в Германия, Чехия и Словакия са изложени на риск\n\nГерманският автомобилен производител Volkswagen AG обмисля да затвори европейски заводи и да премести производството си извън Европейския съюз (ЕС), ако затрудненията с доставките на газ продължат, съобщи Блумбърг, като се позова на ръководителя на отдела за обществени поръчки на компанията Ген Ву.\n\n\"Като средносрочни алтернативи на сглобяването в ЕС ще се съсредоточим върху по-голямо локализиране на производството, преместване на капацитета, намиране на технически алтернативи, подобни на решенията, използвани за преодоляване на последиците от недостига на полупроводници и други скорошни смущения във веригата за доставки\", каза той.\n\nКомпанията планира да приложи тези мерки, ако проблемите с доставките на газ продължат за продължителен период от време след следващата зима, предаде БГНЕС. В този случай големите заводи на Volkswagen в Германия, Чехия и Словакия, както и енергийната инфраструктура на компанията в Южна Европа ще бъдат изложени на риск от затваряне.",
    "Хебър взе бивш национал на Словакия, крило от Нидерландия и бивш играч на Монако": "Хебър взе бивш национал на Словакия, крило от Нидерландия и бивш играч на Монако\n\nРъководството на Хебър (Пазарджик) предприе допълнителна селекция с цел засилване на нападателната мощ на мъжкия представителен тим. Днес картотеки за новаците от efbet Лига подписаха новите попълнения Муса Сила, Арсенио Валпорт и Роберт Мазан.\n\n30-годишният Арсенио Джърмейн Седрик Валпорт е крило. Висок е 185 см и е роден в Амстредам, Нидерландия. Започва кариерата си в местния Хееренвеен. След това играе последователно за Цволе, Ференцварош, Валвийк, Бейтар Йерусалим, Алмере Сити, Бусан Парк (Южна Корея), Розеларе (Белгия), Екселсиор, Дордрехт, Ермис Арадипу (Кипър), Теута Дуръс (Албания) и Персебая Сурабая(Индонезия). Бивш младежки нацонал на Нидерландия. Той пристига в Хебър като свободен агент.\n\nКаращият 23-ата си година нападател Муса Сила е висок 181 см. Роден в градчето Етамп, Франция, но е от малийски произход. Брат е на малийския национал Якуба Сила. Муса започва да тренира футбол в Етамп от най-ранна детска възраст. По-късно преминава в младежката гарнитура на Монако. В мъжкия футбол играе най-напред за втория тим на Монако, а след това преминава и в първия. Впоследствие се състезава за Утрехт - младежи и мъже. Подобно на Валпорт и Сила преминава в Хебър като свободен агент.\n\nБившият национал на Словакия Робърт Мазан също бе картотекиран в Хебър. Той е 28-годишен защитник, висок е 180 см и се подвизава като ляв бек. Робърт е роден в Тренчин, Словакия, където стартира футболното си обучение. При мъжете дебютира за родния Тренчин. След това играе последователно за Сеница, Жилина, Селта, Венеция, Тенерифе, Млада Болеслав, Карвина, а за последно в кипърския АЕЛ Лимасол, където през миналия сезон записва 33 мача.\n\nНовите попълнения на пазарджишкия тим тренират с отбора от началото на седмицата и ще бъдат на разположение на треньора Фулвио Пеа за предстоящото гостуване на Черно море в неделя.",
    "Почетоха загиналите в катастрофата в село Гълъбник": "Посланикът на Чехия у нас Лукаш Кауцки и посланикът на Словакия Васил Гривна участваха в церемонията по полагането на венци и цветя пред паметника на загиналите при катастрофа на 21 септември 1972 година чехословашки парашутисти в радомирското село Гълъбник. По повод 50 – годишнината бе отслужена заупокойна молитва.\n\nКатастрофата отпреди 50 години е една от най-тежките на територията на област Перник. Чехословашките паращутисти са били сред участниците в шампионат по парашутизъм в авиобаза \"Долни Раковец\" край село Кондофрей.\n\n\n\nВъв фаталната утрин, пътувайки от Перник към авиобазата за закриването на шампионата, поради гъстата мъгла и неохраняемия тогава жп прелез, шофьорът на автобуса, с които са пътували, не е забелязал приближаващия се влак. При сблъсъка петима парашутисти загинали на място, а седем от ранените са починали на път към болницата в Перник. Сред тях е и българският лекар Любомир Иванов.\n\n\n\nПри катастрофата са оцелели двама парашутисти и шофьорът.\n\n\n\n25 години по- късно по инициатива на тогавашния кмет на село Гълъбник Виктор Петров е издигнат паметник на жертвите при катастрофата. В състоялото се днес поклонение участие взеха и висши военни от България и Чехия, парашутисти и представители на местната власт в Радомир.",
    "Концерт на Маргарита Хранова и Стефан Илчев събра българите в Братислава в навечерието на 22 септември": "Концерт на Маргарита Хранова и Стефан Илчев се състоя в Братислава в навечерието на 22 септември - Деня на независимостта на България. Организатор на събитието е Българският културен съюз в Словакия. То бе част от Фестивала на Българската култура и изкуство и се състоя в Двореца “Зичи” в столицата на Словакия, който събра голяма част от българската общност в града.\n\n“Благодаря на Българския културен съюз, който ни покани да направим този концерт, за да може българите тук в Словакия да почувстват българската атмосфера, да се почувстват все едно сме в България. Човек трябва да носи в себе си усещането за независимост”, каза за рубриката БГ Свят на БТА Маргарита Хранова.\n\nКонцертът се проведе под патронажа на посланик Васил Петков и се осъществи с финансовата подкрепа на Фонда за подкрепа на културата на малцинствата. „Приветствам ви с големия български празник и искам да ви пожелая да сте живи, да сте здрави. Живеем в страшно смутни времена, нека всички се помолим за мир”, посочи посланик Петков.\n\nСпециален гост на концерта от България бе генералният директор на Българската телеграфна агенция Кирил Вълчев. „БТА вече е с абсолютно свободен достъп. От март тази година може спокойно да четете истинските новини – само факти, абсолютно проверени и достоверни”, посочи той. Вълчев прикани присъстващите в залата да се възползват от рубриката БГ Свят, в която се публикуват новини за българските общности от целия свят, включително от Словакия.\n\nИзненадата на вечерта бяха ученичките Диана и Тамара от Словакия, които изпълниха няколко песни на български заедно с Маргарита Хранова и Стефан Илчев.\n\nРепортер и оператор - Юлия Христова\n\nМонтаж - Валя Ковачева",
    "Мачовете по телевизията днес, 25 септември": "",
    "Певческата група „Делинка“ от Хронски Бенядик изпълнява български песни": "Певческата група „Делинка“ от Хронски Бенядик в Словакия изпълнява български песни по време на свои участия в различни събития.\n\nТя включва общо четири дами – Ева, Людмила, Мария и Блажена.\n\nТе пеят заедно вече над 25 г., а една от най-популярните български песни, които често изпълняват е „Тих бял Дунав“.\n\nПесните влизат в репертоара им благодарение на Блажена, която е преподавала на останалите в училище и е успяла да им предаде наученото от годините, в които е посещавала България.\n\n\"Репетираме, когато е нужно и според участията ни в събитията в града\", разказаха те за рубриката БГ Свят на БТА.\n\nИмето на групата е свързано с традиционните носии, произлизащи от района на Хронски Бенядик в Словакия, оцветени основно в черни цветове.",
    "Стоян Стоянов и Николай Николаев за турнира „Одесос“ във Варна": "Стадионът на “Спартак” във Варна осъмна с нецензурни надписи по една от новоизградените си фасади. Неизвестни лица са проникнали на стадиона в 03:30ч. след полунощ и са нанесли материални щети, както и са надраскали една от стените на съблекалните на съоръжението. Видео и снимков материал ще бъде предоставен на компетентните органи, които са сезирани...",
    "Заради газа Volkswagen може да премести производството си от Германия и Източна Европа": "Производителят има големи заводи в Германия, Чехия и Словакия, които са сред европейските държави, най-силно зависими от руския газ\n\nVolkswagen има големи заводи в Германия, Чехия и Словакия, които са сред европейските държави, най-силно зависими от руския газ. Снимка: Bloomberg LP\n\nГерманският автомобилен концерн Volkswagen AG може да премести производството си от Германия и Източна Европа, ако недостигът на природен газ продължи, което е последният знак, че енергийната криза, предизвикана от руската инвазия в Украйна, заплашва да промени индустриалния пейзаж в Европа, предава Bloomberg.\n\nVolkswagen, най-големият производител на автомобили в Европа, заяви, че преместването на производството е един от вариантите, с които разполага в средносрочен план, ако недостигът на газ продължи и след тази зима. Производителят на автомобили има големи заводи в Германия, Чешката република и Словакия, които са сред европейските държави, най-силно зависими от руския газ.\n\n„Като средносрочни алтернативи се фокусираме върху по-голяма локализация, преместване на производствени мощности или технически алтернативи, подобно на това, което вече е обичайна практика в контекста на предизвикателствата, свързани с недостига на полупроводници и други скорошни смущения във веригата за доставки\", каза в изявление Гън Ву, ръководител на отдела за покупки на Volkswagen.\n\nРешението на Русия да ограничи доставките на газ за Европа породи опасения, че Германия може да бъде принудена да нормира ползването на суровината. Неотдавнашната новина, че нивото на съхранение на газ е достигнало 90% от планираното, успокои опасенията от остър недостиг през тази зима, но Германия е изправена пред предизвикателството да попълни трудно изчерпаните резерви през следващото лято без приноса на Русия.\n\nГерманският производител на пластмаси Covestro AG не очаква недостиг на газ тази зима, но в същото време няма да прави инвестиции в Европа заради високите енергийни разходи в региона, каза наскоро главният изпълнителен директор Маркус Щайлеман. Пазарите за растеж на концерна ще са основно в Азия, където цените са значително по-ниски, каза той в четвъртък на конференция за климата в Берлин.\n\nЮгозападна Европа или крайбрежните зони на Северна Европа, които имат по-добър достъп до морски товари с втечнен природен газ, биха могли да бъдат облагодетелствани от евентуална промяна на производството, заяви пред Bloomberg говорител на Volkswagen. Групата Volkswagen вече има автомобилни заводи в Португалия, Испания и Белгия - страни, в които има терминали за втечнен природен газ.\n\nМакар да заяви, че е направил „възможно най-добрата\" подготовка за евентуален дефицит на газ за тази зима, Volkswagen заяви, че е загрижен за ефекта, който високите цени на суровината могат да окажат върху доставчиците.\n\n„Политиците също трябва да ограничат неконтролируемата в момента експлозия на цените на газа и електроенергията\", заяви Томас Стег, ръководител на отдела за външни отношения на компанията. „В противен случай особено малките и средните енергоемки компании ще имат сериозни проблеми във веригата на доставките и ще трябва да намалят или спрат производството си“.\n\n",
    "Дни на словашката култура в България": "◊ ПОКАНА\n\nПосолството на словашката република в София има удоволствието да ви покани на Дните на словашката култура в България, които ще протекат при следната програма:\n\n09. – 11.09.2022 г. СИНИ БРАТЯ – MIRROR FAMILY, Словакия\n\nУлично шествие – парад в гр. София. Много специално издание на Mirror Family в цвят синьо, комбинирано със сребърни, бронзови и златни огледала. Трима братя – символ на семейството и неговата сила, с много атрактивни аксесоари. Уникални фенери светят в тъмнината.\n\n09. 09. 2022 г. – ПЕТЪК MIRROR FAMILY, Словакия – СИНИ БРАТЯ\n\nУлично шествие-парад\n\n. 11:00 ч. - шествие по пешеходната зона на бул. „Витоша“ от Съдебна палата до НДК\n\n. 12:00 ч. - шествие по алеите на парк НДК – от бул. „Патриарх Евтимий“ до Моста на влюбените\n\n. 17:00 ч. - шествие по алеите на Княжеска градина и около детската площадка 18:15 ч., по алеите на градината пред църква „Свети Седмочисленици“, по ул. „Стефан Караджа”, покрай Сатиричния театър, ул. „Раковски“ и до Столичноя куклен театър – салон „Гурко“\n\n10. 09. 2022 г. – СЪБОТА MIRROR FAMILY, Словакия – СИНИ БРАТЯ\n\nУлично шествие-парад.\n\n. 10:30 ч. – шествие по алеите на парка и около детската площадка – от ОКИ Искър до езеро в квартал „Дружба“\n\n. 12:00 ч. – шествие по алеите в парк „Гео Милев“\n\n. 17:00 ч. – по алеите на Южен парк от входа към ул. „Бяла черква“ по главната алея до поляната с гълъбите и обратно\n\n. 18:00 ч. – по алеите на Южен парк от входа към ул. „Нишава“ по алеите около езерото и атракционните съоръжения\n\n11. 09. 2022 г. – НЕДЕЛЯ MIRROR FAMILY, Словакия – СИНИ БРАТЯ\n\nУлично шествие-парад.\n\n. 11:00 ч. – по алеите на Борисова градина, от езерото „Ариана“ до детска площадка „Слонче“\n\n. 12:00 ч. – по алеите на Борисова градина от детска площадка „Слонче“ до езерото с лилиите\n\n. 17:00 ч. – по алеите на парка „Заимов“\n\n. 18:00 ч. – по алеите в Докторската градина\n\n19. 09. 2022 г. – 2. 10. 2022 г.\n\nСЕДЕМ / SEDEM / SEVEN\n\nСъвременни словашки художници\n\nСофия 2022 г.\n\nОткриване на изложбата: 18:00 ч., 19.09.2022 г.\n\nГалерия „Контраст”, ул.” Цар Самуил” 49, София\n\nКуратор: Едуард Клена\n\nСедем художници, седем гледни точки в словашкото съвременното изкуство: Павол Трубен, Филип Сабол, Радостина Доганова, Мартина Рьотлингова, Клаудиа Корбелич, Матуш Матятко, Растислав Седлачик.\n\nИзложбата представя различни артистични подходи в областта на рисунката, графиката, живописта и обекта. Те са свързани с темата за съвременната биполярност на обществото, родовата идентичност през погледа на попкултурата, спомени и емоции в постсоциалистическа градска среда. Седем артисти и техния визуален коментар по глобалните проблеми на човечеството. Изложбата се реализира в рамките на проект Slovak Contemporary Edition – Sofia 2022.\n\n21.09.2022 г., 18:00 ч.\n\nВ литературния свят на словашкия писател Балa – размисли на преводача\n\nЛитературна вечер в галерия „Контраст” ул.” Цар Самуил” 49, София\n\nСреща със словашкия писател Бала, преводача и книгоиздателя Асен Милчев и словашкия книгоиздател Коломан Кертеш Багала. Те ще представят книгите „В името на бащата” (2021) и „Голямата любов” (2022) в превод на български език в издателство „Безсмъртни мисли”.\n\n28.09.2022 г. – 16.10.2022 г.\n\nPARTY през 21 век\n\nНационален археологически институт с музей\n\nул. „Съборна” 2, София 1000\n\nОткриване на изложбата: 18:00 ч., 28.09.2022 г.\n\nИзложбата е грандиозен съвместен художествен проект на фотографското дуо Любомир Сабо и Зузана Сенашиова /LSZ Photography -„Фотография LSZ”/, етнолога Катарина Сабова и художниците Сара И. Авни и Ивана Минталова, които връщат към живот традиционните ценности по модерен и оригинален арт начин. Уникалността на тези оригинални картини е рядка комбинация от изкуство и наука – фотография, етнология, фейспейнтинг и художествена живопис. Традиционните сватбени шапки, наречени “party” („челници”), избрани от различни словашки региони, са допълнени с рисувани народни орнаменти, за да представят тези отдавна забравени обичаи на съвременния свят.",
    "Словашка прелест изпрати лятото със секси тоалет": "Словашката журналистка Симона Лесковска често събира очите на своите последователи в социалните мрежи. Финалистката от Мис Словакия 2015 работи за една от големите телевизии в родината си, като дори в момента е с националния отбор, който играе последните си срещи от това издание на Лига на нациите.\n\n27-годишната хубавица наскоро се похвали, че е променила цвета на косата си, с което си спечели вълна от одобрителни коментари в Инстаграм. В коментари под тази си публикация и последните няколко Симона натърти на това колко много ще ѝ липсва лятото.\n\nОЩЕ СНИМКИ НА СЛОВАШКАТА КРАСАВИЦА - ТУК",
    "Нов посланик на Северна Македония у нас. Ето кой е": "Президентът на Република Северна Македония Стево Пендаровски назначи днес Агнеза Руси Поповска за посланик в Република България, съобщи МИА. Президентът Пендаровски назначи нови посланици също в Словакия, Канада, Норвегия и Белгия.\n\nВ рамките на конституционните си правомощия държавният глава подписа в петък укази за назначаването на извънреден и пълномощен посланик на Република Северна Македония в Словашката република, Канада, Кралство Норвегия, Кралство Белгия и в Република България.\n\nЕвгения Илиева е назначена за посланик в Република Словакия, Агрон Буджаку е назначен за посланик в Канада, а Дритон Кучи е назначен за посланик в Кралство Норвегия. Методия Белевски става посланик на Република Северна Македония в Кралство Белгия, а Агнеза Руси Поповска е назначена за посланик в Република България, се посочва в разпространеното съобщение.",
    "Евродепутатите пак искат да ратифицираме Истанбулската конвенция": "В четвъртък евродепутатите направиха оценка на положението с основните ценности и права в ЕС през 2020-2021 г., като набелязаха проблемни области и предложиха начини за по-ефективна защита на свободата, равенството и върховенството на закона. Текстът беше одобрен с 410 гласа \"за\", 131 гласа \"против\" и 42 гласа \"въздържал се\". В последната оценка на Европейския парламент (ЕП) за положението с основните права в ЕС се посочват многобройни опасения и се изисква от държавите членки да действат в защита на европейските ценности. Евродепутатите за пореден път поискаха от България, Чехия, Унгария, Латвия, Литва и Словакия, както и от самия ЕС, да ратифицират Истанбулската конвенция, става ясно от съобщение на Пресслужбата на ЕП.\n\nЧленовете на ЕП са загрижени за въздействието на мерките за борба с COVID-19 върху демокрацията и основните свободи, включително правата на хората, работещи с правната система и правоприлагащите органи, както и на затворниците. Те също така изразяват съжаление за продължаващите нарушения на върховенството на закона в някои държави членки, като още веднъж заявяват, че върховенството на закона, демокрацията и основните права са неразривно свързани.\n\nС цел защита на тези ценности на ЕС, както и на справедливото и законосъобразно разпределение на средствата на ЕС, Парламентът призовава Комисията да използва механизма за обвързване на бюджета с принципите на правовата държава. Членовете на ЕП осъждат Полша и Унгария за това, че не изпълняват решенията на Съда на Европейския съюз, и в отговор искат конкретни действия от страна на институциите на ЕС.\n\nПарламентът отново подчертава значението на защитата на журналистите от опити за използване на правната система за заглушаване на репортажи (т.нар. SLAPPs), както и от заплахи, нападения и насилие. Членовете на ЕП са загрижени относно нарастващия брой държавни органи, които използват шпионски софтуер като \"Pegasus\" в нарушение на ценностите на ЕС.\n\nЧленовете на ЕП отново осъждат насилието, основано на пола, и изискват от България, Чехия, Унгария, Латвия, Литва и Словакия, както и от самия ЕС, да ратифицират Истанбулската конвенция. Те също така осъждат движенията, обявяващи се срещу равенството между половете и срещу феминизма, които системно атакуват правата на жените и ЛГБТ лицата, и осъждат отстъплението от правата на жените (включително сексуалното и репродуктивното здраве), като подчертават по-специално събитията в Полша, Словакия, Хърватия и Литва. Те приветстват пакета от мерки за установяване на неизпълнение на задължения от юли 2021 г. срещу Унгария и Полша - първият случай, в който Комисията започна конкретни производства в защита на правата на ЛГБТ лицата.\n\nПарламентът също така настоява за пълното прилагане на Рамковото решение на ЕС относно борбата с расизма и ксенофобията и приветства предложението на Комисията за включване на речта на омразата и престъпленията от омраза в списъка на престъпленията в ЕС. Според членовете на ЕП, държавите членки трябва да се заемат и с продължаващия структурен расизъм (включително полицейското насилие срещу ромите), и призовават за подобрения в наказателното правосъдие, образованието, жилищното настаняване и заетостта.\n\nПарламентът категорично осъжда случаите на отблъскване по границите и насилието срещу мигранти, както и криминализирането на действията на хуманитарни работници и активисти. За да не бъде Фронтекс съучастник в тези действия, членовете на ЕП искат от нея да преустанови дейността си в държавите членки, в които те се случват.",
    "Оскверниха стадион “Спартак” по тъмно": "Стадионът на “Спартак” във Варна осъмна с нецензурни надписи по една от новоизградените си фасади. Неизвестни лица са проникнали на стадиона в 03:30ч. след полунощ и са нанесли материални щети, както и са надраскали една от стените на съблекалните на съоръжението. Видео и снимков материал ще бъде предоставен на компетентните органи, които са сезирани.\n\nТова се случва веднага след края на срещата от Североизточна Трета лига между вторите отбори на Черно Море и Спартак, която се игра по-рано вчера и бе белязана от редица скандали, които са плод на слабата организация за двубоя от страна на домакините.\n\nОтборът на Спартак бе оставен без съблекалня за срещата, бе принуден да изчака повече от един час на трибуните в близката до стадиона зала “Владислав”. Самият двубой пък се забави със 75 мин., тъй като публиката на домакините безпрепятствено нахлу на терена 20 мин. преди началото й, непосредствено зад скамейката на Спартак, малтретирайки играчи на гостуващия отбор и унищожавайки екипировка, пособия и лични вещи на състезатели и треньори, след което бе констатирана липса на няколко мобилни телефона и други вещи на състезатели и треньори от Спартак, за което също са сезирани компетентните органи.",
    "Младите у нас напускат дома на родителите си след 30-годишна възраст": "България е една от страните в ЕС, в която младите хора напускат семейното гнездо в най-късна възраст - 30,3 години, показват новите данни на Евростат за 2021 г.\n\nНай-рано младежите напуснат родителското домакинство в Швеция - 19 години.\n\nСредно за ЕС тази възраст е 26,5 години.\n\nОсвен нашата страна, сред рекордьорите по напускане на родителското домакинство на младите хора след 30-годишна възраст са Гърция - 30,7 години, Португалия - 33,6 години, Словакия - 30,9 години и Хърватия - 33,3 години.\n\nДанните сочат, че младите хора в повечето северни и западни страни напускат дома на родителите си в средата на 20-те си години, докато в южните и източните това се случва в края на 20-те и началото на 30-те им години.\n\nВ България се отчита и разлика от близо три години и половина във възрастта на младите мъже и жени, напускащи родителското домакинство, съответно 32 и 28 години и половина.\n\nВ страни като Швеция и Дания тази разлика е под половин година.\n\nМъжете напускат родителския дом след 30-годишна възраст в общо 11 страни членки (Хърватия, Португалия, Словакия, България, Гърция, Словения, Италия, Малта, Испания, Румъния и Полша), докато това се отнася за жените само в 2 държави (Португалия и Хърватия), докато това се отнася за жените само в 2 държави (Португалия и Хърватия).",
    "Три българки постигнаха победи във втория кръг на квалификациите на международния турнир по тенис във Варна": "Зиновия Ванева, Йоанна Радулова и Лия Пенчева се класираха за решаващия трети кръг на квалификациите на международния турнир по тенис на IТF на червени кортове във Варна.\n\nНовата държавна шампионка на открито Ванева спечели срещу Алексия Марджинян (Румъния) с 6:1, 6:4 и за влизане в основната схема ще срещне друга румънка Александра Йордаке.\n\nРадулова елиминира Бианка Барбулеску (Румъния) с 6:1, 6:3 и очаква мач срещу Шахф Либерман (Израел).\n\nПенчева се справи с Мария Пулка с 6:3, 6:1 и в последния мач от пресявките ще играе срещу Мелис Сезер (Турция).\n\nЕдна дузина българки започват директно от основната схема на турнира. Юлия Стаматова е най-предно поставена от тях под номер 2 и стартира срещу сънародничката си Катерина Димитрова.\n\nЛия Каратанчева е трета в схемата и очаква квалификантка в първия кръг.\n\nСред поставените под номер 8 е и Михаела Цонева, която ще се изправи срещу друга българка Габриела Михайлова.\n\nАнастасия Николова ще има трудната задача срещу номер 1 Настя Колар (Словения), Даря Шаламанова ще играе срещу петата поставена Тимя Ярушкова (Словакия), а Йоана Константинова ще започне срещу номер 6 Партиция Мария Циг (Румъния).\n\nУчастващата с \"уайлд кард\" национална вицешампионка Елизара Янева ще срещне в първия кръг сънародничката си Беатрис Спасова. Денислава Глушкова ще стартира срещу Ана Озерова (Латвия), а друга българка с покана от организаторите Дария Великова ще играе срещу Романа Чишовска (Словакия).\n\nЖребий на българските тенисистки за първия кръг на международния турнир на ITF във Варна:\n\n2-Юлия Стаматова - Катерина Димитрова\n\n3-Лия Каратанчева - квалификантка\n\n8-Михаела Цонева - Габриела Михайлова\n\nАнастасия Николова - 1-Настя Колар (Словения)\n\nДаря Шаламанова - 5-Тимя Ярушкова (Словакия)\n\nЙоана Константинова - 6-Партиция Мария Циг (Румъния)\n\nЕлизара Янева - Беатрис Спасова\n\nДенислава Глушкова - Ана Озерова (Латвия)\n\nДария Великова - Романа Чишовска (Словакия)",
    "Загиналите в Словашкото народно въстание български студенти ще бъдат почетени в Хронски Бенядик": "Загиналите в Словашкото народно въстание български студенти ще бъдат почетени на 17 септември в гр. Хронски Бенядик, Словакия. Мероприятието се провежда без прекъсване вече над 70 години, с гостоприемството на местното самоуправление.\n\nПрисъстващите на събитието ще посетят и замъка Свети Антон в Банска Щявница, собственост на благородническите фамилии „Кобург\" и „Кохари\", откъдето произлиза и цар Фердинанд. Самият замък придобива статута на музей през 1962 година и в специално помещение, наречено „Българската стая\", може да бъде проследена историята на първия цар от Третата българска държава. В същия ден е планирано и посещение на старото миньорско градче Банска Щявница.\n\nНяколко дни след това в столицата на Словакия ще се проведе и традиционният Фестивал на българската култура и изкуство.",
    "Турция направи зрелищно равенство с Люксембург в Лигата на нациите": "Отборът на Турция завърши с Люксембург 3:3 в най-резултатния мач от Лигата на нациите в четвъртък вечер. Турците три пъти изоставаха в резултата, но успяха да се измъкнат от поражението у дома три минути преди края с попадение на Исмаил Юксек. Марвин Мартинс откри резултата за гостите, но Ченгиз Юндер изръвни от дузпа. Данел Синани отново изведе Люксембург напред, а Максим Шано си вкара автогол за гостите. Последното попадение за гостите бе дело на Жерсон Родригес в 69-ата минута.\n\n\n\nВ друг мач от Група 1 на Лига C Литва и Фарьорските острови завършиха 1:1. Якоб Андеасен изведе фарьорите напред, а Викинтас Сливка изравни за литовците.\n\nКласиране: 1. Турция - 13 точки, 2. Люксембург - 8, 3. Фарьорските острови - 5, 4. Литва - 1\n\nКазахстан си осигури първото място в Група 3 на Лига C, след като се наложи над Беларус с 2:1 като домакин. Михаил Габишев и Бактиор Зайнутдинов вкараха за казахите, Павел Савицкий изравни междувременно за беларусите.\n\nАзербайджан се наложи в другия мач от групата над Словакия като гост с 2:1. Ренат Дадшов изведе гостите напред, но Ерик Жирка изравни за словаците в добавеното време. В 95-ата минута Ходжат Хагверди донесе крайния успех за Азербайджан.\n\nКласивране: 1. Казахстан - 13 точки, 2. Азербайджан - 7, 3. Словакия - 6, 4. Беларус - 2.",
    "Спортът по телевизията днес, 16 септември": "",
    "УниКредит и „Заедно в час“ обединяват сили в подкрепа на образованието": "Общоевропейското партньорство се реализира в седем държави\n\nПрепоръчан материал от партньор на investor.bg\n\nУниКредит и Teach for all обединяват сили в подкрепа на образованието на децата в едно значимо общоевропейско партньорство. То ще се реализира в седем страни, в които групата присъства: Австрия, България, Германия, Италия, Румъния и Словакия. Скоро партньорството ще бъде разширено и ще обхване и „Teach For Serbia“ – локалната организация в Сърбия, която работи за присъединяването си към глобалната мрежа на Teach for all през следващите месеци. Този нов съюз ще използва общ подход, като се съсредоточи върху иновациите и приобщаването, за да се постигнат резултати и да се отключи пълният потенциал на младите хора в Европа.\n\nДосега Teach for all има положително въздействие сред повече от 300 хиляди ученици в Европа, с участието на над 4000 учители в своите програми, а над 9000 възпитаници продължават да работят в сектори като училищно ръководство, обществена политика и социални иновации. Сътрудничеството с УниКредит значително ще укрепи тези усилия и резултати чрез предоставяне на ресурси и подкрепа за обучението на участващите учители, което ще даде още възможности на местните общности да променят образователните системи в области с недостатъчно ресурси и ще спомогне за изграждането на по-приобщаваща училищна среда, която предлага качествено обучение за всички деца, година след година.\n\nС помощта на тези отдадени преподаватели, учениците ще придобият знания, умения, нагласи и ценности, от които се нуждаят, за да се справят в променящото се общество и новата работна среда. С правилната нагласа и умения те ще имат по-добри възможности да постигнат финансова сигурност и да бъдат информирани граждани, които имат добър обществен принос. Чрез създаването на по-добри възможности за реализиране на пълния им потенциал, тази иновативна програма развива ново поколение европейски лидери.\n\nАндреа Орчел, главен изпълнителен директор на УниКредит, заяви: „Няма друг фактор, който да определя бъдещия успех на нашия континент повече от образованието и развитието на нашите млади хора. За да направим това, трябва да повишим квалификацията и да подкрепим учителите, като им дадем всички инструменти, от които се нуждаят, за да бъдат възможно най-добрите преподаватели. Ангажиментът на УниКредит да даде възможност на общностите за напредък надхвърля предоставянето на финансова подкрепа, поради което съм развълнуван да обявя нашата съвместна работа с Teach for all. Партньорството ни с тази изключителна организация ще ни помогне да изпълним ангажимента си за социално подобрение в съответствие с нашата стратегия за екологичните, социалните и управленските фактори. Ще използваме присъствието на УниКредит на континента, за да гарантираме, че достигаме до онези общности, които имат най-голяма необходимост. С нетърпение очаквам да видя резултатите от това партньорство: резултати, които ще имат ефект в цяла Европа през следващите десетилетия.“\n\nУенди Коп, главен изпълнителен директор и съосновател на Teach for all, заяви: „Образованието играе жизненоважна роля за икономическото и социалното благосъстояние на всеки регион. Докато някои ученици в Европа получават добро обучение от сегашните системи, има и голям брой деца, особено от маргинализирани общности, които не получават качествено образование. За да може Европа да посрещне предизвикателствата на този век, е необходимо спешно да се работи в партньорство с училищата, правителствата и семействата, за да се гарантира, че всяко дете има възможност да реализира своя потенциал.“\n\n„Със „Заедно в час“ вече сме реализирали общи инициативи и сме доказали ефективността на съвместната ни работа в полза на децата. Старта на новото ни партньорство ще награди всичко постигнато до момента – не само чрез финансовата подкрепа, а и чрез активното ангажиране на наши колеги като доброволци“, каза Цветанка Минчева, главен изпълнителен директор на УниКредит Булбанк.\n\n\"Образованието е сфера, която се променя бавно и изисква дългосрочни политики, визионерско мислене и устойчиви инвестиции от цялото общество. Oт тези усилия обаче зависи бъдещето на България. Затова и подкрепата на бизнеса и социално отговорни компании като Уникредит Булбанк е изключително ценна. В \"Заедно в час\" вече повече от 12 години работим за каузата всяко дете в България да има достъп до качествено образование и възможност да развие потенциала си. Уникредит Булбанк е наш верен партньор още от първите години, когато тепърва прохождахме в сферата с привличането на нови учители. Днес сме щастливи, че продължаваме заедно с още по-голяма подкрепа и партньори от цяла Европа да надграждаме това партньорство и да помагаме на българските ученици да развиват умения на бъдещето и да получават образование, което да ги направи отговорни и щастливи граждани на Европа и света\", допълва Траян Траянов, изпълнителен директор на „Заедно в час“ България.\n\nУниКредит ще подкрепи мрежата на Teach for all с дарение от близо 2 милиона евро за финансиране на дейности за учебната 2022-2023 г. Тя ще ангажира и свои служители като доброволци, които да подпомогнат промяната, като отделят от времето си и споделят своите знания и умения. Един от ключовите елементи за успеха на учениците е присъствието на примери за подражание, които да споделят с тях вдъхновяващи разговори и семинари, както и опит от реалната работна среда.\n\nТози съюз ще използва общоевропейските мрежи на двете организации, които работят трансгранично с местните партньори за незабавни резултати в класните стаи и дългосрочно колективно въздействие в общностите. Чрез укрепване на образователните системи и изграждане на среда, която е гъвкава и иновативна, ние гарантираме, че децата в класните стаи днес могат да оформят по-добро бъдеще. Това ще бъде постигнато чрез овластяване на учениците, култивиране на глобален активизъм, ангажиране на общността, споделяне на напредъка и повишаване на осведомеността. Партньорството включва набор от специални ключови показатели за ефективност на местно ниво във всяка от страните.\n\nИталия\n\nВ Италия акцентът ще бъде върху увеличаване на усилията на Teach For Italy на национално ниво, започнали през 2020 г., в подкрепа на тригодишния ѝ план, който да обхване минимум 100 училища годишно от 2024 г. нататък. Освен това ще бъде разработена платформа за електронно обучение с цел по-ефективно предоставяне на съдържание и възможности за обучение на преподавателите. Същевременно чрез нея ще се споделят знания, методология и подходи с повече участници в училищната система, за да се ускорят иновациите и промените в образователен сектор като цяло, с което да се реагира ефективно на нарастващите неравенства и структурни несъвършенства в страната. Целта е да бъдат обхванати до 10 000 ученици годишно от 2024 г. и да се подкрепят над 150 възпитаници на Teach For Italy, за да заемат ключови позиции в образователната система до 2025 г.\n\nАвстрия\n\nВ продължение на 10 години Teach For Austria в Австрия работи за постигане на визията си да даде възможност на всяко дете чрез образование да води добър живот, независимо от образователното или финансовото състояние на родителите му. Равенството в образованието е от ключово значение за постигането на тази визия. УниКредит Банк Австрия ще подкрепи Teach For Austria в изграждането на образователно равенство в средните училища и детските градини в градските райони на Австрия с най-голяма разлика в постиженията. Досега над 440 високо мотивирани преподаватели са направили промяната и са достигнали до над 45 000 деца в над 100 училища и 30 детски градини.\n\nБългария\n\nБългария има най-големи образователни неравенства сред държавите в ЕС. В обучението и подкрепата за учителите и директорите липсва последователност, а неравенствата, пред които са изправени учениците, се задълбочават. През последните 12 години „Заедно в час“ работи за осигуряване на равен достъп до качествено образование за всяко дете в страната чрез подбор, обучение и подкрепа на нови учители от различен произход и цели училищни екипи. Тяхната програма „Нов път в преподаването“ привлича хиляди кандидати годишно. В момента над 400 души са завършили програмата, по-голямата част от които продължават да работят в образованието, а участниците в първата или втората година на двугодишната програма са над 140. Програмата „Училища за пример“, стартирана през 2020 г., се фокусира върху училищната трансформация, като работи с 47 училища в 21 от 28 региона в страната и с над 440 учители и училищни ръководители. Освен това „Заедно в час“ се застъпва за промяна на политиката на национално ниво и подкрепя развитието на капацитета на регионалните образователни органи и общинските образователни стратегии. Организацията също така е разработила и продължава да разширява платформата за съдържание за учители, prepodavame.bg, която в момента достига до над 20 000 педагози в страната. УниКредит Булбанк ще подкрепя „Заедно в час“ в разширяването на всички тези дейности, за да се увеличи тяхното положително въздействие и да се намали неравенството в образованието.\n\nГермания\n\nВ Германия всяка година повече от 50 000 ученици напускат преждевременно училище без никаква квалификация. Още по-голям брой се борят с намирането на професионална реализиация след напускане на училище, като често се нуждаят от социални услуги. Невинаги германските училища са подготвени да предоставят на всеки ученик индивидуалната подкрепа, необходима за получаване на диплома и за положителна перспектива. От основаването си преди повече от десетилетие през 2008 г., „Заедно в час“ в Германия работи за изграждане на визия, при която всички деца и младежи получават добро образование, независимо от старта им в живота. Търсят се хора, които създават промени и искат да допринесат за германската училищна система по време на своите стипендиантски програми и след тях. Тази година повече от 176 стипендианти преподават в шест федерални области. Заедно с над 700 възпитаници, те достигат до повече от 84 000 ученици в цяла Германия. Хипоферайнсбанк ще работи в тясно сътрудничество със Teach First Deutschland, за да увеличи значително броя на учениците, до които достига, и да разшири програмата за стипендии.\n\nРумъния\n\nВ Румъния най-малко двама ученици във всяка класна стая в средните училища не могат да четат. Teach For Romania набира румънци с доказани лидерски способности и ги обучава и подкрепя да бъдат изключителни учители. През учебната 2020-2021 година Teach For Romania обхвана над 14 000 деца чрез 165 вдъхновяващи стипендианти, които преподаваха в над 147 държавни училища в 22 региона. Над 93% от стипендиантите на Teach For Romania отчитат, че учениците им са подобрили своята грамотност през изминалата година, а 50% от стипендиантите са наблюдавали подобрение в посещаването на часовете и участието на учениците в класната стая. След като разшири обхвата на програмата си с над 20% през изминалата година, Teach For Romania ще продължи да я разширява с помощта на УниКредит, за да достига до все повече ученици всяка учебна година.\n\nСърбия\n\nВ Сърбия местоположението, семейството и социално-икономическите обстоятелства, в които се раждат децата, често определят бъдещите им образователни резултати и в крайна сметка техните възможности в живота. Междувременно Сърбия страда от значителен недостиг на кадри в училищата, което драстично засяга разпределението на учителите. В резултат на това училища в извънградските райони в някои случаи затварят поради недостига на учители, а децата се преместват в далечни градски и крайградски училища. Teach For Serbia и УниКредит ще си сътрудничат за подобряване на достъпа до качествено образование за всички деца чрез набиране, обучение и подкрепа на учителите, развитие на колективното им лидерство с положително дългосрочно въздействие в образователната система в страната. Teach For Serbia работи, за да се присъедини към глобалната мрежа на Teach For Serbia през следващите месеци и в този момент започва сътрудничеството си с УниКредит Банк в Сърбия.\n\nСловакия\n\nУменията на учениците в Словакия за четене, писане, смятане и наука са се влошили според резултати от тестовете PISA на ОИСР. Това важи в още по-голяма степен за децата в социално необлагодетелствани и слабо развити общности, като положението се влошава драстично през последните две години поради ограничителните мерки в училищата. В продължение на седем години Teach For Slovakia в Словакия обучава учители да преподават в класни стаи в цялата страна и обхваща над 17 000 ученици. Днес 78% от 76-те им възпитаници работят в роли, допринасящи за дългосрочното въздействие върху образователната система на Словакия. Тази година повече от 41 стипендианти преподаваха в 26 училища в региони в Източна Словакия и Братислава. УниКредит ще работи в тясно сътрудничество със Teach For Slovakia, за да увеличи значително броя на обхванатите ученици и да разшири програмата си за стипендии.",
    "Девет държави от ЕС не приемат заявления за визи от руски туристи": "\"Вече не приемаме документи от туристи от Латвия, Литва, Естония, Полша, Чешката република, Словакия, Дания, Белгия и Нидерландия\", се казва в изявление.\n\n\n\nВ същото време някои страни продължават да издават визи на руснаци\n\nЛатвия, Литва, Естония, Полша, Чехия, Словакия, Дания, Белгия и Нидерландия не приемат вече документи за виза от руски туристи, съобщи Асоциацията на туроператорите на Русия (АТОР).\n\n\"Вече не приемаме документи от туристи от Латвия, Литва, Естония, Полша, Чешката република, Словакия, Дания, Белгия и Нидерландия\", се казва в изявление.\n\nЕК предлага пълно спиране на визовите облекчения за Русия\n\nВ същото време някои държави продължават да издават визи на руснаци.\n\nТуроператорите отбелязват, че списъкът на лоялните държави от ЕС, които досега са издавали и продължават да приемат документи за виза за туристически пътувания, включва Италия, Испания, Гърция, Франция, Унгария и Кипър (национална виза, а не шенгенска).\n\nСредно обработката на документите отнема около четири седмици, но ситуацията в различните консулства варира значително. Например, на унгарското консулство в Москва са необходими средно 15 календарни дни за издаване на виза, а на гръцкото консулство - 2,5 седмици. В същото време някои туристи трябва да преминат през всички процедури в гръцкото консулство за 5 дни.\n\n\"Колкото по-лоялна е една страна, толкова по-дълго време отнема получаването на виза, дори преди спирането на споразуменията, тъй като лоялността се изразява пряко в шумотевица и опашки. Такива страни вече са Франция, Испания и Германия. Още миналата седмица сроковете за получаване на визи за такива страни бяха месец и половина\", казаха наблюдатели пред представители на АТОР, допълва БГНЕС.",
    "Жени управляват Европа (СНИМКИ)": "Лидерът на крайната десница в Италия Джорджа Мелони изглежда ще се присъедини към групата от над дузина европейки, които заемат висши политически постове в своята страна, след победата на нейната партия на парламентарните избори в неделя.\n\nАФП публикува списъка на жените президенти и министър-председатели и президенти, в който не е включена Урсула фон дер Лайен, която през декември 2019 г. стана първата жена председател на Европейската комисия. Снимка Европейска комисия\n\nВеликобритания\n\nВъв Великобритания, която е част от Европа, но вече не е част от ЕС, Лиз Тръс стана новият министър-председател на 6 септември. Тръс спечели надпреварата за лидерския пост в управляващата Консервативна партия, което автоматично я направи лидер на страната след оставката на Борис Джонсън през юли.\n\nТръс е третата жена министър-председател на Великобритания след \"Желязната лейди\" Маргарет Тачър, която управляваше от 1979 г. до 1990 г., и Тереза Мей, която управляваше от 2016 г. до 2019 г. - всичките консерватори. Снимка Getty images\n\nДания\n\nЛидерът на социалдемократите Мете Фредериксен стана най-младият премиер в историята на страната си през юни 2019 г., когато беше избрана за премиер на 41-годишна възраст.\n\nПървата жена министър-председател на Дания беше Хеле Торнинг-Шмит, също от социалдемократите, която заемаше поста от 2011 до 2015 г.\n\nЕстония\n\nБившият одитор на ЕС Керсти Калюлайд, на 52 г., стана първата жена президент на балтийската държава Естония през октомври 2016 г. Постът е предимно церемониален.\n\nПрез януари 2021 г. Кая Калас стана първата жена министър-председател на Естония. Нейният баща Сийм Калас е министър-председател в периода 2002-2004 г. Снимка Getty images\n\nФинландия\n\nПрез декември 2019 г. Сана Марин, социалдемократ, стана най-младият действащ министър-председател в света – едва на 34-годишна възраст.\n\nТретата жена министър-председател на Финландия напоследък е в заглавията на вестниците заради снимки, на които танцува и се забавлява с приятели. Снимка Getty images\n\nФранция\n\nЕлизабет Борн, 61-годишен инженер, беше назначена за министър-председател на Франция през май, като стана едва втората жена на този пост след Едит Кресон, социалистка, която заемаше тази длъжност по-малко от година в началото на 90-те години.\n\nГърция\n\nПрез януари 2020 г. Катерина Сакеларопулу, новаторски настроена юристка, беше избрана за първата жена президент на Гърция.\n\nМакар че президентският пост в Гърция има предимно церемониален характер, Сакеларопулу вече беше направила пробив в съдебната система, като през 2018 г. стана председател на най-висшия съд в страната.\n\nУнгария\n\nКаталин Новак, близък съюзник на министър-председателя Виктор Орбан и бивш министър на семейната политика, беше избрана за първата жена президент на Унгария през март 2022 г.\n\nПрезидентският пост там е до голяма степен церемониална роля.\n\nЛитва\n\nБившият министър на финансите на Литва Ингрида Симоните, 47-годишна почитателка на рока и хокея на лед, беше назначена за министър-председател на дясноцентристко правителство през декември 2020 г.\n\nЛитва има силна традиция на женско лидерство, като \"балтийската желязна лейди\" Далия Грибаускайте прекара във властта от 2009 до 2019 г.\n\nСловакия\n\nЛиберален адвокат и активистка за борба с корупцията, 48-годишната Зузана Чапутова встъпи в длъжност през юни 2019 г. като първата жена президент на Словакия.\n\nПолитически новак, тя убедително победи кандидата на управляващата партия на изборите. В Словакия президентът има по-малко правомощия от министър-председателя, но може да налага вето на закони и да назначава висши съдии.\n\nЛагард: Бизнесът се нуждае от повече жени лидери Президентът на Европейската централна банка Кристин Лагард заяви днес, че все още има твърде малко жени на висши ръководни постове и че... Прочети повече\n\nШвеция\n\nВъпреки че е държава, която защитава равенството между половете, Швеция никога не е имала жена за министър-председател преди Магдалена Андершон, социалдемократката, която спечели висшия пост през ноември 2021 г.\n\nТя подаде оставка на 14 септември 2022 г., след като безпрецедентният десен и крайно десен блок спечели изборите. Снимка Getty images\n\nОстаналата част от Европа\n\nНа други места в Европа, извън ЕС, други жени, които понастоящем са на власт, са: президентът на Грузия Саломе Зурабишвили, премиерът на Исландия Катрин Якобсдотир, президентът на Косово Вьоса Османи, президентът и министър-председателят на Молдова Майа Санду и Наталия Гаврилица, открито хомосексуалната Ана Бърнабич - премиер на Сърбия и първият министър на Шотландия Никола Стърджън.",
    "Виктория Томова с нова голяма победа": "Първата ракета на България Виктория Томова се класира за полуфиналите на турнира на клей от сериите WTA 125 в унгарската столица Будапеща с награден фонд от 115 хиляди долара.\n\nТомова победи на четвъртфиналите №122 в световната ранглиста Анна Каролина Шмидлова от Словакия с 6:1, 7:5. Срещата продължи 1 час и 56 минути.\n\nПреди този мач Томова елиминира третата поставена и №75 в световната ранглиста Жасмин Паолини от Италия и №99 в света Юлия Грабхер от Австрия.\n\nБългарката започна страхотно мача срещу Шмидлова и поведе с 3:0. Словачката върна един гейм, но с нова серия от три гейма Томова спечели първата част с 6:1 за 35 минути.\n\nШмидлова проби още на старта на втория сет, но Вики веднага изравни за 1:1. При 4:3 Томова пропусна две точки за пробив, а в следващия гейм бе пробита. При 4:5 българката отрази два сетбола и направи брейк за 5:5. Томова показа характер и взе следващите два гейма за да затвори мача със 7:5.\n\nЗа успеха си Томова заработи 57 точки за световната ранглиста. На полуфиналите Вики ще играе срещу победителката в мача между №97 в света Лорън Дейвис от САЩ и №106 Осиан Додин от Франция.",
    "Хърватия надви Австрия и спечели първа група в Лигата на нациите, Франция допусна ново поражение": "Националният отбор на Хърватия се класира на полуфиналите във футболния турнир Лига на нациите, след като победи с 3:1 Австрия и спечели първото място в група А1. Световният шампион Франция пък остана на трета позиция след поражение срещу Дания с 0:2.\n\nМачът маркира завръщането на Деян Ловрен в състава на хърватите за първи път от над година насам и той вкара третия гол за гостите, които завършиха с 13 точки от шест мача и една повече от отбора на Дания. Австрия остана на последното четвърто място.\n\nЛука Модрич изведе хърватите напред с 23-ия си гол на международно ниво, след като се възползва от асистенция на Никола Влашич. Австрийците пък изравниха само три минути по-късно, когато Кристоф Баумгартнер засече с глава центриране на Марсел Забитцер.\n\nДва гола за три минути през второто полувреме обаче решиха изхода на двубоя в полза на Хърватия. Марко Ливая вкара след подаване на Иван Перишич, след което Ловрен бе оставен непокрит и се възползва от центриране на Ловро Майер за крайното 3:1.\n\nВъпреки загубата, вечерта бе специална за нападателя Марко Арнаутович, който изигра рекордния 104-и мач за националния отбор на Австрия. С това той изпревари доскорошния лидер в класацията Андреас Херцог.\n\nОтборът на Франция, който спечели трофея миналата година, отстъпи с 0:2 на Дания след голове на Каспер Долберг и Андреас Сков Олсен през първото полувреме. Така \"петлите\" останаха трети с едва пет точки от шест мача.\n\nНидерландия пък спечели група А4, след като победи с 1:0 Белгия с попадение на Върджил ван Дайк след центриране от ъглов удар в 73-та минута. \"Лалетата\" завършиха с 16 точки срещу десет за белгийците, а Полша остана на трето място с победата си с 1:0 срещу Уелс. Карол Свидерски вкара единствения гол в 58-та минута след асистенция на Роберт Левандовски.\n\nТурция пък остана на първото място в група С1, въпреки че отстъпи с 1:2 на Фарьорските острови в мач без значение за южните ни съседи. Виормур Давидсен и Йоан Едмундсон се разписаха за домакините през втората част, а за турците вкара Сердар Гюрлер малко преди края.\n\nЛюксембург спечели второто място с победа с 1:0 срещу опашкаря Литва. Точен за успеха бе Жерсон Родригеш в 88-та минута.\n\nФутболен турнир Лига на нациите, мачове от груповата фаза:\n\nГрупа 1, Дивизия \"А\":\n\nАвстрия - Хърватия - 1:3\n\nДания - Франция - 2:0\n\n1. Хърватия 6 4 1 1 8:6 13 точки 2. Дания 6 4 0 2 9:4 12 3. Франция 6 1 2 3 5:7 5 4. Австрия 6 1 1 4 6:10 4\n\nГрупа 4, Дивизия \"А\":\n\nНидерландия - Белгия - 1:0\n\nУелс - Полша - 0:1\n\nГрупа 4, Дивизия \"А\":\n\n1. Нидерландия 6 5 1 0 14:6 16 точки 2. Белгия 6 3 1 2 11:8 10 3. Полша 6 2 1 3 6:12 7 4. Уелс 6 0 1 5 6:11 1\n\nГрупа 1, Дивизия \"С\":\n\nФарьорски острови - Турция - 2:1\n\nЛюксембург - Литва - 1:0\n\n1. Турция 6 4 1 1 18:5 13 точки 2. Люксембург 6 3 2 1 9:7 11 3. Фарьорски о-ви 6 2 2 2 7:10 8 4. Литва 6 0 1 5 2:14 1\n\nГрупа 3, Дивизия \"С\":\n\nАзербайджан - Казахстан - 3:0\n\nСловакия - Беларус – 1:1\n\n1. Казахстан 6 4 1 1 8:6 13 точки 2. Азербайджан 6 3 1 2 7:4 10 3. Словакия 6 2 1 3 5:6 7 4. Беларус 6 0 3 3 3:7 3\n\nГрупа 1, Дивизия \"D\":\n\nАндора - Латвия - 1:1\n\nМолдова - Лихтенщайн – 2:0\n\n1. Латвия 6 4 1 1 12:5 13 точки 2. Молдова 6 4 1 1 10:6 13 3. Андора 6 2 2 2 6:7 8 4. Лихтенщайн 6 0 0 6 1:11 0",
    "Нова жп връзка през България свързва Балтика и Турция": "Водещата европейска логистична компания Метранс стартира нови услуги за железопътен товарен превоз, които ще разширят мрежата си от Балтийско до Черно море. Услугите ще свързват съответно Турция със Словакия и Полша с Чехия. Услугата Турция – Словакия е първия влак на Метранс на юг от Словакия. Връзката Полша – Чехия е както отваряне към Балтийско море за компанията, така и пример за възможната роля на полската южна граница.\n\n„Цялата железопътна мрежа вече се простира от Гданск, Хамбург, Бремерхафен, Вилхелмсхафен и Ротердам в Северна Европа до Копер, Триест, Пирея и Истанбул на юг“, заявиха от компанията.\n\nТази услуга беше обявена през юли, сред официална церемония в Словакия, където Комерт Варлик, главен изпълнителен директор на Omsan Logistics, JE Юнус Демирер, посланик на Турция в Словакия и Питър Кис, главен изпълнителен директор на Metrans подписаха споразумение за сътрудничество.\n\nТрасето е с транзитно време около шест дни, като за сега ще има заминавания от двата терминала в сряда и събота. Маршрутът ще минава през Турция, България, Сърбия, Унгария и Словакия. Терминалът Халкалъ е входна/изходна точка за влакове, преминаващи транзитно между Турция и континенталната част на Европа. В момента са планирани два седмични курса.\n\n„Новата връзка с Турция стана възможна благодарение на сътрудничеството с турския логистичен доставчик Omsan Logistics“, посочиха от Метранс. Първият влак тръгна от Метранс Хъб терминал Дунажска Стреда, Словакия, в посока Турция. Това ще бъде първото заминаване на Метранс на юг от терминал в Словакия.\n\nЩо се отнася до новата връзка между Полша и Чехия, компанията най-накрая има достъп към Балтийско море. От 5 септември са планирани три седмични ротации между терминала в Полша и терминала в Острава, в Чешката република, с междинно спиране в Даброва Горница, на 15 километра от Катовице. Тази нова услуга ще бъде подходяща за влакове с дължина 750 метра.\n\nТова е пример за възможностите, които полската южна граница може да предложи. Тази граница е най-малко използваната, когато става въпрос за железопътен товарен превоз, в сравнение с източната и западната граница. Последните геополитически развития с войната в Украйна обаче усложниха нещата за граничните пунктове на Изток, което направи този нов маршрут по-привлекателен.",
    "Северна Македония събра 27 играчи за мача с България": "Селекционерът на националния отбор по футбол на Северна Македония Благоя Милевски е повикал 27 футболисти за мачовете с Грузия и България в Лигата на нациите, предаде БТА.\n\n\"Не е случайно, че обявявам списък с 27 футболисти. Имаме много проблеми и неочаквани неприятности от здравословен характер\", заяви той.\n\n\"От здравосровна гледна точка имаме проблеми с Дарко Чурлинов. Трябва да мине допълнителни прегледи и след това ще знаем какво е състоянието му, но се надяваме да не е сериозно. Що се отнася до Илия Несторовски, той е дал много за Северна Македония и в момента не заслужава да го повикам, за да играе 10-15 минути. Милан Ристовски и Боян Миовски са в предни позиции и те са в по-добра форма, допълни треньорът.\n\nСЪСТАВЪТ\n\nВратари: Столе Димитриевски (Райо Валекано, Испания), Дамян Шишковски (Докса Катокопия, Кипър), Кристиян Наумовски (Шкупи), Игор Алексовски (Работнички).\n\nЗащитници: Стефан Ристовски (Динамо Загреб, Хърватия), Дарко Велковски (Ал Етифак, Саудитска Арабия), Висар Муслиу (Инглощат, Германия), Езджан Алиоски (Фенербахче, Турция), Тодор Тодоровски (Сумгаит, Азербайджан), Стефан Ашковски (Ламия, Гърция), Никола Серафимов (МОЛ Види, Унгария), Гьоко Зайков (Ворскла, Украйна), Боян Димовски (Академия Пандев).\n\nПорузащитници: Елиф Елмас (Наполи, Италия), Енис Барди (Трабзонспор, Турция), Ариян Адеми (Динамо Загреб, Хърватия), Енис Фазлагич (Дунайска Стреда, Словакия), Агон Елези (Вараждин, Хърватия), Яни Атанасов (Хайдук, Хърватия), Стефан Спировски (Пюник Ереван, Армения).\n\nНападатели: Милан Ристовски (Спартак Търнава, Словакия), Боян Миовски (Абърдийн, Шотландия), Дарко Чурлинов (Бърнли, Англия), Александър Трайковски (Ал Фейха, Саудитска Арабия), Валон Етеми (Истанбулспор, Турция), Дориан Бабунски (Дебрецен, Унгария), Люпче Дориев (Шкендия).",
    "Веригата дрогерии dm вече продава и онлайн": "\n\n\n\nЧетете пълния текст на сайта на \"Капитал\" Решението за онлайн продажби е взето преди около година и половина. Осем са държавите в dm групата, които вече продават и от разстояние: Германия, Австрия, Унгария, Чехия, Словакия, Полша, Хърватска и Словения. България е деветата страна в концерна с онлайн магазин, но първа в региона.\n\nГерманската верига дрогерии dm, която работи в България от 2009 г., вече продава и онлайн. В интернет се предлагат над 8200 продукта в 86 категории. \"Това към момента е 50% от асортимента ни спрямо физическите магазини, но предложенията ще бъдат допълвани във времето. Целта е да предложим пълното портфолио на компанията и в онлайн магазина\", коментира за \"Капитал\" Цонка Иванова-Терзиева, управител \"Маркетинг и снабдяване\" на \"ДМ България\"."
}