{
    "Скандален посланик в Пакистан става директор на РЗИ - Русе": "Парашкевов е поискал да внесе автомобил за половин милион долара за нуждите си като посланик в Пакистан\n\nПарашкевов е поискал да внесе автомобил за половин милион долара за нуждите си като посланик в Пакистан Снимка: архив\n\nПарашкевов е поискал да внесе автомобил за половин милион долара за нуждите си като посланик в Пакистан\n\nБившият директор на УМБАЛ „Канев“ - Русе и бивш посланик на България в Пакистан доц. д-р Александър Парашкевов се завръща в сектора на здравеопазването. От 3 октомври той ще оглави официално Регионалната здравна инспекция в Русе като директор, след като Министерството на здравеопазването проведе конкурс за длъжността, съобщава Русе Медиа.\n\nВоенният лекар доц. Парашкевов бе на поста директор на болницата едва няколко месеца, след което бе назначен на дипломатическия пост в Пакистан през 2019 г. Само година по-късно той бе отзован, след като избухна скандал около луксозния автомобил “Бентли”, който доц. Парашкевов поискал да внесе за нуждите си като посланик. Така колата е била освободена от данъци и мита, получила и дипломатически номер. Впоследствие обаче пакистанската полиция заловила местен гражданин да управлява автомобила с пълномощно от посланика, че я стопанисва.\n\nРеално колата е била внесена за пакистанеца, но без да бъдат платени мита и данъци, освен това той я карал с дипломатически номер, обяснили пакистанските власти. Парашкевов декларирал, че пакистанецът с бентлито работи в посолството, но заради дипломатическия скандал бил изтеглен от Исламабад. Колата е регистрирана обаче на името на посланика.\n\n“В МВнР бяха установени редица обезпокояващи факти относно действия на посланика ни, които бяха потвърдени след извършена проверка по разпореждане на министъра на външните работи Екатерина Захариева. Събраните данни, потвърдени и нота на пакистанското МВнР, са изпратени на главния прокурор на Република България”, написаха при отзоваването му от външното министерство.\n\nВ момента отново темата с „Бентли“-то излезе на дневен ред, след като стана ясно, че колата е била открадната от Англия и е намерена пред луксозно имение в Карачи. Стойността ѝ е половин милион долара. В момента върви разследване в Пакистан, а автомобилът е конфискуван от пакистанската митница.",
    "Наводненията в Пакистан пораждат опасения от глад след унищожени култури": "Както всяка година, Арз Мохамед беше засадил малкото си парче земя в Южен Пакистан с памук, пише „Асошиейтед прес“. Реколтата на мъжа щеше му спечели достатъчно, така че, както той се изразява, петчленното му семейство да не бъде принудено да проси. След това дойде потопът.\n\nМащабните наводнения в Пакистан това лято срутиха дома на Мохамед и унищожиха неговите четири акра памук, както и възможноостта му да припечели пари. Освен това неговата земя и тази на съседите му остават под водата три месеца след спирането на най-големите дъждове. Подобно на много фермери в Южен Пакистан, той може да не успее да засее следващата си култура – пшеница – навреме. А това може да създаде проблеми за доставките на храна в страната.\n\n„Тези дъждове унищожиха всичко за нас“, категоричен е Мохамед, който живее в палатка със съпругата и децата си близо до разрушената си къща в Хайпур, един от най-тежко засегнатите райони в страната. Мъжът призна:\n\n„Дори нямаме какво да ядем.“\n\nНаводненията от това лято, причинени от мусонни дъждове, почти утроиха обичайната свирепост на природата, унищожиха огромни участъци реколта, оставяйки вече обеднелите семейства да се борят да си набавят храна. Фермери и служители предупреждават, че сега Пакистан може да се сблъска със сериозен недостиг на храна в момент, когато правителството изпитва затруднения с пари и световните цени на храните са твърде високи.\n\nБлизо 15% от реколтата от ориз в Пакистан и 40% от реколтата от памук са били загубени, според служители. Водата също унищожи личните складове за зърно, на които много земеделски семейства разчитат за храна през цялата година.\n\nНаводненията, отнесени отчасти към изменението на климата, убиха близо 1600 души, повредиха близо 2 милиона домове и нанесоха щети, оценени на повече от 30 милиарда долара. Миналата седмица в ООН министър-председателят Шахбаз Шариф заяви пред „Асошиейтед прес“, че посевите върху 4 милиона акра са били отнесени.\n\n„Имаме нужда от средства, за да осигурим препитание на нашите хора. Имаме нужда от средства, за да компенсираме загубата на реколта на нашите хора, на нашите фермери.“\n\nПравителството казва, че няма непосредствени притеснения относно доставките на храна. В изявление до медията държавната агенция за бедствия коментира, че запасите от пшеница са достатъчни, за да издържат през следващата реколта и че правителството внася повече.\n\nПредстоящата реколта от пшеница обаче е поставена в несигурност. Засаждането обикновено започва през октомври. В провинция Пенджаб, основният производител на пшеница в страната, полетата претърпяха по-малко щети и могат да бъдат засети навреме. Но в южната провинция Синд, вторият по големина производител, около 50% от полетата остават под вода, според Джам Хан Шоро, провинциален министър на напояването в Синд.\n\nКадри от въздуха в Синд показват все още наводнени полета – едно след друго… Провинцията, в южната низина на Пакистан в края на долното течение на големите реки, е мястото, където наводненията засегнаха най-силно: 80% от оризовата реколта и 70% от памука бяха унищожени, което опустоши поминъка на дребните фермери, които съставляват по-голямата част от производството.\n\nАлтаф Хюсеин Мари, по-голям и сравнително заможен земевладелец в Хаирпур, разказа, че обикновено раздава жито като подарък на приятели и семейство. Сега той се тревожи дали ще има достатъчно за себе си и децата си, не е сигурен дали неговите 400 наводнени акра ще пресъхнат след време. Наводненията унищожиха реколтата му от памук и ориз на стойност около 40000 долара. Мари изрази загриженост:\n\n„Ако не успеем да отгледаме пшеница… следващата година може да нямаме дори пшеница за ядене. Това ще създаде хранителна несигурност в страната. Бедните ще страдат много. Няма да има брашно.“\n\nСелскостопанският сектор на Пакистан се разраства през последните години, което позволява на страната да изнася известно количество пшеница и ориз.\n\n„Сега ще трябва да внасяме пшеница и други хранителни продукти“, смята министърът на планирането на Пакистан Ахсан Икбал пред „Асошиейтед прес“.\n\nМинистър-председателят Шариф заяви, че на Пакистан може да се наложи да внесе около милион метрични тона пшеница и тя може да дойде от Русия, но Пакистан е отворен за други оферти, ако цената е подходяща.\n\nПакистан вече е издал поръчки за внос на 500 000 метрични тона пшеница, твърдят служители на Министерството на планирането. Има планове за извънредни ситуации за закупуване на около 2,5 милиона тона през следващата година, но служителите чакат да видят колко пшеница е засадена, издадоха те, говорейки при условие за анонимност, тъй като политиката все още не е определена.\n\nАшфак Ахмад, старши икономист, смята, че допълнителната пшеница трябва да бъде доставена бързо, до следващия месец. Пред „Асошиейтед прес“ той изтъкна:\n\n„В противен случай виждам хранителна криза през декември. Всяко забавяне на вноса на пшеница ще доведе до недостиг на храни.“\n\nНаводнението също беше удар върху важните пазарни култури в Пакистан. Загубите ще означават по-нисък износ на ориз, който донесе на страната 2 милиарда долара през 2020 г. Загубите на памук могат да навредят на най-големия износ на страната, текстил и дрехи, които донесоха повече от 20 милиарда долара годишно през последните години. Но по-големите щети и опасност вероятно са за бедните в Пакистан, които нямат свобода да понесат загуби на доходи и храна.\n\nВ Дашт, отдалечен район на провинция Белуджистан, стотици собственици на овощни градини се тревожат за бъдещето си, след като са загубили реколтата от грозде, ябълки и други плодове. В части от Белуджистан купчини върху купчини гнили ябълки могат да се видят в потопени зони.\n\nДори преди наводненията около 38 милиона пакистанци, повече от 16% от населението, са живели в умерена или сериозна продоволствена несигурност, което означава, че не са били сигурни дали ще могат да си набавят храна или понякога са оставали без да ядат, според Световната здравна организация. Близо 18% от децата са били с сериозно недохранване.\n\nУдарът върху снабдяването с храна и доходите ще насочи населението към по-дълбок глад, предупредиха агенциите на ООН. Световната продоволствена програма на ООН досега е доставила храна на 600 000 оцелели от наводненията.\n\nМинистърът на планирането Икбал заключи, че провинция Синд е най-големият производител на зеленчуци за вътрешния пазар в страната. Тези култури бяха изгубени, заедно с личните запаси на семействата от зърно за самите тях и храна за добитъка им. Той подчерта:\n\n„Така че имаме реално предизвикателство за продоволствената сигурност.“\n\nНа място в Суккур, друг тежко засегнат район, съседен на Хаирпур, местният земеделски директор Rasool Bux Junejo се страхува от най-лошото. Фермерите няма да могат да отглеждат пшеница или други ключови култури като слънчоглед и горчица.\n\n„Това ще бъде огромна загуба през следващите месеци. Ако питате мен като селскостопански работник, предвиждам глад, не дай си Боже“, смята той и допълва:",
    "БТА :: Пакистан се бори с вълна от болести; смъртните случаи от наводненията надхвърлиха 1 600": "Пакистан изпрати още хиляди лекари и санитари, за да се борят с болестите, които върлуват в страната, в момент, в който броят на жертвите на безпрецедентните наводнения, които я сполетяха това лято, надхвърли днес 1600, предаде Асошиейтед прес.\n\nАгенцията за борба с бедствията съобщи, че през последните 24 часа са регистрирани още 10 души смъртни случая във връзка с наводненията - четири в Синд, най-засегнатата от потопа провинция, и шест в провинция Белуджистан. Общият брой на загиналите в Пакистан от наводненията достигна 1606 души.\n\nВ Синд, където са създадени хиляди временни лагери за оцелелите от наводненията, Националният орган за борба с бедствията съобщи, че епидемиите от редица заболявания като коремен тиф, малария и денга са причинили смъртта на най-малко 300 от жертвите на наводненията.\n\nСпоред здравните власти на провинцията някои от лекарите, които са отказали да работят в провинция Синд, са били уволнени от правителството. От юли досега в провинцията при наводнения са загинали 728 души, включително 313 деца и 134 жени.\n\nПрез последните два месеца Пакистан изпрати близо 10 000 лекари, медицински сестри и други здравни работници, които да се грижат за оцелелите в Синд. По последни данни на здравното министерство около 18 000 лекари и близо 38 000 парамедици се грижат за оцелелите в провинцията.\n\nСъщо днес в Синд екипи от специалисти започнаха да разпръскват препарати в засегнатите от наводненията райони, за да държат комарите настрана и да предотвратят по-нататъшни епидемии от денга и малария. През изминалата седмица в най-засегнатите от наводненията райони на Синд бяха регистрирани над 134 000 случая на диария и 44 000 на малария.\n\nПакистанският премиер Шахбаз Шариф, който е в Ню Йорк, говори вчера пред Общото събрание на ООН, като подробно описа степента на опустошение в страната си и поиска повече помощ от международната общност. \"Никога досега Пакистан не се е сблъсквал с такива последствия от глобалното затопляне и климатичните промени. Нашите ледници се топят, горите ни горят. Жегата достига 53 градуса по Целзий. Пакистан се превърна в най-голещото място на планетата,\" каза той.",
    "Над 1 355 са загиналите при наводненията в Пакистан": "1877489\n\nБроят на жертвите при катастрофалните наводнения в Пакистан не спира да расте.\n\nНационалната служба за управление на кризи и бедствия (NDMA) съобщи, че 1355 души, сред които 481 деца и 273 жени, са загинали, а 12 722 души са били ранени, при мащабните наводнения причинени от мусонните дъждове, които не стихват от 14 юни насам в Пакистан.\n\nВ съобщението се посочва, че над 753 187 селскостопански животни се удавили и наводненията вече са нанесли щети на 1 712 514 къщи, над 6 579 км пътища, 246 моста и 173 магазина.\n\nПовече от 33,4 милиона души са засегнати от наводненията в 116-те административни района на Пакистан, а 634 749 души живеят в създадените хуманитарни лагери.",
    "3, 4 млн. деца в Пакистан се нуждаят спешно от помощ след наводненията": "3,4 милиона деца в Пакистан се нуждаят от незабавна, животоспасяваща подкрепа\" след наводнията. Това показват данни на УНИЦЕФ, цитирани от CNN.\n\nНаводненията - причинени от рекордни мусонни дъждове и определени от един министър като \"най-лошата хуманитарна катастрофа от десетилетие\" - са засегнали общо 16 милиона деца. Това каза представителят на УНИЦЕФ в Пакистан Абдула Фадил след посещението си тази седмица в южната провинция Синд в страната.\n\nТази оценка дойде след като Националният орган за управление на бедствия на страната актуализира броя на загиналите от наводненията от средата на юни до 1545 души, 552 от които деца.\n\nМеждувременно официални лица в страната предупреждават, че броят на жертвите вероятно ще нарасне, тъй като се съобщава за малко смъртни случаи и нарастват заболявания като треска от денга.\n\nАзра Печухо, министър на здравеопазването на южната провинция Синд - една от най-тежко засегнатите области, където много училища и други съоръжения остават затворени, каза, че сега има \"извънредно положение\", причинено от огромното количество стояща вода, което осигурява идеалното размножаване условия за комарите Aedes да разпространяват вируса на денга.\n\nФадил от УНИЦЕФ каза, че ситуацията на място в Синд е \"много мрачна\" - с много недохранени деца, борещи се с болести като диария, малария и треска от денга, както и с болезнени кожни заболявания.\n\n\"Момичетата и момчетата в Пакистан плащат цената за климатично бедствие, което не са причинили\", каза Фадил.\n\n\"Малките деца живеят на открито със семействата си без питейна вода, без храна и без препитание - изложени на широк спектър от нови рискове и опасности, свързани с наводненията\", каза Фадил. Майките, много изтощени, анемични и недохранени, също не можеха да кърмят бебетата си.\n\n\"Жизненоважна инфраструктура... е унищожена и повредена, включително хиляди училища, водни системи и здравни заведения\", добави той.\n\nПрипомняме, че на 9 септември генералният секретар на ООН Антонио Гутериш призова света да помогне на Пакистан.\n\nГутериш призова за 160 милиона долара спешно финансиране за подпомагане на засегнатите.\n\nНаводненията засегнаха цял Пакистан и засегнаха повече от 3,3 милиона души.\n\nОт юни проливните дъждове и наводненията добавиха нови тежести към лишения от пари Пакистан и подчертаха непропорционалния ефект от изменението на климата върху обеднялото население. Наводненията в Пакистан също така са ранили 12 722 души, унищожили са хиляди километри пътища, съборили са мостове и са нанесли щети на училища и болници, според Националната агенция за управление на бедствия.",
    "Анджелина Джоли помага в Пакистан след опустошителните наводненията": "© Getty Images\n\nСлушай новината Слушай новината\n\nАмериканската актриса Анджелина Джоли Анджелина Джоли Войт е американска актриса и бивш модел. Анджелина е дъщеря на американския посети Пакистан във връзка с катастрофалните наводнения и последствията от тях, предаде ДПА.\n\nХоливудската звезда е известна с хуманитарната си дейност по цял свят. Във вторник тя пристигна в Пакистан, за да покаже подкрепата си. Повече от 33 млн. души са засегнати от наводненията, информира БТА.\n\nДжоли ще посети районите, които са унищожени от наводненията и се нуждаят от най-много подкрепа. Необходими са и дългосрочно решения за все по-честите кризи, предизвикани от промените в климата, обяви Международният комитет за спасение в свое изявление.\n\nВидеозапис показва Джоли на летището в Пакистан. Видеото предизвика голям интерес в социалните мрежи и стана новина в местните медии.\n\nАнджелина Джоли Анджелина Джоли Войт е американска актриса и бивш модел. Анджелина е дъщеря на американския ще посети и пострадалите от наводненията през 2010 г., както и пострадалите от земетресението през 2005 г.\n\nПо-рано правителството на Пакистан се обърна към нацията с молба за дарения, тъй като липсват достатъчно средства за справяне с настоящата катастрофа. ООН обяви, че страната се нуждае от 160 млн. долара.\n\nПакистан постави спешните си служби в повишена готовност заради риск от нови наводнения\n\nПри наводненията в Пакистан загинаха повече от 1500 души, сред които 550 деца.\n\nПо данни на фонда за населението към ООН около 650 бременни жени в наводнените райони се нуждаят от медицински грижи.\n\nНад 73 000 жени ще родят през следващия месец. За тях и за бебетата им е необходима специализирана акушерска грижа и подкрепа.\n\nНай-малко 318 души са починали вследствие на денга, малария, холера, чревни вируси и кожни инфекции според официалните данни.\n\n0\n\n\n\n\n\n\n\n\n\nКопирано",
    "Свалиха обвиненията в тероризъм срещу бившия премиер на Пакистан": "Съд в Пакистан нареди обвиненията в тероризъм срещу бившия премиер на страната Имран Хан да бъдат свалени, съобщава Ал-Джазира.\n\nПредполагаемото престъпление на Хан не води до обвинения в тероризъм, заяви адвокатът му Фейсал Чаудри.\n\n69-годишният Хан беше обвинен в тероризъм за изказвания, направени на публичен митинг на 20 август срещу полицейски служители и жена съдия, които бяха наредили арестуването на един от най-добрите му помощници, Шахбаз Гил.\n\nВ речта си лидерът на партията Pakistan Tehreek-e-Insaf (PTI) е заплашил с \"действия\", като предприеме съдебни мерки срещу висши служители на полицията в Исламабад и съдия Зеба Чаудри, която е одобрила двудневното задържане на Гил.\n\nКрикет легендата, превърнал се в политик, отрече да е заплашвал когото и да било в речта си, като посочи, че думите му са били извадени от контекста.\n\nДелото срещу Имран Хан обаче ще остане непокътнато и сега ще се гледа в обикновен съд, вместо в съд за борба с тероризма, каза адвокатът му Чаудри.",
    "БТА :: Наводненията в Пакистан нанасят щети на археологически обект на 4500 години": "В засегнатия от наводнения Пакистан, където безпрецедентен сезон на мусоните уби стотици хора, дъждовете сега заплашват известен археологически обект, датиращ отпреди 4500 години, предаде Асошиейтед прес, като цитира представители на\n\n/ТС/",
    "Пакистан постави спешните си служби в повишена готовност заради риск от нови наводнения": "Пакистанските власти поставиха днес спасителните служби в състояние на повишена тревога след предупреждения за още дъждове, докато страната все още не се е съвзела от катастрофалните наводнения, засегнали милиони хора, предаде ДПА.\n\n/МИМ/",
    "Русия може да доставя газ за Пакистан, каза Путин": "Пренасочването на енергоносители от Русия към Азия е \"по-актуално от всякога\" на фона на обтегнатите отношения между Москва и Брюксел заради руската инвазия в Украйна. Това каза Олег Аксютин, заместник-председател на борда на \"Газпром\", в изказване",
    "В Пакистан: Бомба уби осем, отвлякоха служители на телеком": "© Getty Images\n\nСлушай новината Слушай новината\n\nНай-малко осем души, включително пакистански войници, бяха убити при атаки на талибаните, а служители на международна телекомуникационна компания бяха отвлечени при няколко инцидента, станали в интервал от няколко часа, съобщиха днес пакистански служители, цитирани от ДПА.\n\nБомбените атаки, престрелките и отвличанията в Пакистан са се случили близо до афганистанската граница, което засилва опасенията за завръщане на пакистанските талибански екстремисти от скривалищата им в Афганистан повече от десетилетие след като бяха прогонени оттам при операции на пакистанската армия.\n\nКрайпътна бомба уби антиталибански настроен племенен вожд и четиримата му телохранители в района на Сват, съобщи полицията.\n\nПакистанските талибани - групировка, различна от афганистанските екстремисти, които сега управляват Афганистан, поеха отговорност за атаката малко след полунощ. Това е първата атака в района на Сват след убийството на Нобеловата лауреатка Малала Юсафзаи през 2012 г, информира БТА.\n\nСъщо в Сват най-малко седем служители на норвежкия телекомуникационен гигант \"Теленор\" бяха отвлечени вчера при инцидент, носещ почерка на талибаните, съобщи полицията.\n\nПри друг инцидент, за който отговорност поеха също пакистанските талибани, трима пакистански войници бяха убити при престрелка с екстремистите по границата с Афганистан, съобщи пакистанската армия.\n\nАтаките стават само няколко седмици след масовите демонстрации в граничните райони на Пакистан, чиито участници осъдиха бездействието на правителството и армията на фона на съобщения за прегрупиране на талибаните.\n\nПредполага се, че пакистанските талибани, които са убили близо 80 000 души през годините на насилие, се връщат обратно в базите си, след като неколкомесечните мирни преговори с Исламабад се провалиха. Предупреждение за разпространението на вируси след наводненията в Пакистан\n\nПакистанската армия изтласка екстремистите в Афганистан при поредица от операции между 2008 г. и 2014 г.\n\n0\n\n\n\n\n\n\n\n\n\nКопирано",
    "Талибаните: Пакистан помага при ударите на САЩ срещу нас": "Министърът на отбраната в правителството на талибаните Мохамед Якуб обвини Пакистан, че позволява на американски безпилотни самолети да използват пакистанското въздушно пространство, за да проникват и нанасят удари в Афганистан, съобщи The Hill.\n\n\"Според информацията, с която разполагаме, безпилотни самолети проникват през Пакистан в Афганистан и използват пакистанското въздушно пространство. Молим Пакистан да не използва въздушното си пространство срещу нас\", заяви Якуб пред репортери на пресконференция в Кабул.\n\nВъншното министерство на Пакистан отхвърли твърденията, като отбеляза \"дълбоката загриженост\" от \"спекулациите\".\n\n\"При липсата на каквито и да било доказателства, както потвърди и самият афганистански министър, подобни твърдения са дълбоко достойни за съжаление и противоречат на нормите на отговорно дипломатическо поведение\", се казва в изявление на пакистанското външно министерство.\n\nИсламабад също така призова Кабул да не позволява използването на афганистанска територия \"за терористични дейности срещу която и да е държава\", съобщи The Hill.\n\nПрипомняме, че миналия месец при удар на американски безпилотен самолет по Кабул беше убит лидерът на \"Ал Кайда\" Айман ал Зауахири.",
    "Пакистанско училище изключи ученици от ахмадийското религиозно малцинство": "Училище в Пакистан е изключило четирима ученици от ахмадийската общност в условията на нарастващи страхове от дискриминация срещу малцинствената група, предаде ДПА.\n\nУчилищната мрежа, която има над 900 образователни комплекси в Пакистан, е изключила учениците от областта Аток, на около 80 километра от столицата Исламабад „по религиозни съображения“.\n\nУчениците, според семействата им, са били обект на тормоз и дискриминация и накрая са били изключени.\n\nДискриминацията и нетърпимостта към ученици, както и към учители от общността Ахмадия в образователните институции расте с всеки изминал ден, каза днес за ДПА Амир Мехмуд, говорител на ахмадийската общност.\n\nДържавата не успя да спре подбуждането към религиозна омраза и да ни защити. Живеем в страх в Пакистан, каза Мехмуд.\n\nМалцинствената общност Ахмадия обхваща 4 милиона души в Пакистан. Ахмадийците заявяват, че са последователи на исляма, но през 1974 г. Пакистан ги обяви за немюсюлманска общност, тъй като смятат основателя на ахмадийството Гулам Ахмад за пророк.\n\nТрадиционният ислям смята пророка Мохамед за последния пророк.\n\nМиналия месец най-гъстонаселената пакистанска провинция Пенджаб въведе изискване желаещите да сключат брак двойки да подписват декларация, че Мохамед е последният пророк, което изправя ахмадийците пред религиозна дилема.\n\nОт десетилетия ахмадийската общност е обект на смъртоносни атаки и сплашване в Пакистан, отбелязва ДПА.",
    "Гутериш с шокиращи разкрития от Пакистан": "Генералният секретар на ООН Антониу Гутериш, който е на посещение в пострадали от тежки наводнения райони в Пакистан, заяви, че никога не е виждал подобна климатична катастрофа, съобщи Франс прес, цитирана от БТА.\n\n\"Виждал съм множество хуманитарни бедствия по света, но никога не съм виждал климатична касапница от такъв мащаб. Просто нямам думи, за да опиша това, което видях днес\", заяви той на пресконференция в Карачи.",
    "В Пакистан пристигат още помощи от САЩ за пострадалите от наводненията": "Още два американски военни самолета на САЩ, натоварени с тонове помощ за засегнатите от предизвиканите от мусонните дъждове наводнения в Пакистан, кацнаха в южната провинция Синд, съобщи Асошиейтед прес.\n\nГоворителят на пакистанската Служба за гражданска авиация Сайф Ула заяви, че всеки самолет е натоварен с около 35 тона хуманитарна помощ, която ще бъде разпределена в провинцията от Световната програма на ООН по прехраната, предаде БТА.\n\nУла добави, че започналата в четвъртък операция на САЩ ще продължи до 16 септември.\n\nПакистан беше засегнат от изключително силни мусонни дъждове, които тази година започнаха още в средата на юни. Множество служители и експерти обвиниха изменението на климата за дъждовете и произтичащите от тях наводнения.\n\nУла добави, че днес в Карачи са пристигнали и още два полета с помощи от Обединените арабски емирства. Досега агенциите на ООН и няколко държави са изпратили множество самолети с помощ. Според властите ОАЕ е един от най-щедрите дарители.\n\nБлизо 1400 души загинаха, 13 000 бяха ранени и милиони останаха без дом вследствие на тежките наводнения, които разрушиха и пътна и комуникационна инфраструктура. В най-тежко засегнатата провинция Синд загинаха 621 души, включително 270 деца, а 8400 души бяха ранени. Наводненията потопиха посеви и овощни градини, а хиляди къщи от кал и тухли се срутиха под потопа. Останалите без дом се приютиха в палатки край повредените пътища. Според последния доклад на властите безпрецедентните мусонни дъждове и наводнения са унищожили над 1,5 милиона къщи, 63 моста, 2688 километра пътища. Близо половин милион животни са се удавили при наводненията в провинция Синд, които са оставили без жилище над 30 милиона души.",
    "Международно жилищно изложение ще се проведе в Пакистан от 8 до 10 декември 2022 г.": "Международно жилищно изложение ще се проведе в Пакистан от 8 до 10 декември 2022 г. Актуално\n\nМинистерството на жилищното строителство и строителството на Пакистан съобщава, че предстои провеждането на Международно жилищно изложение - 2022 в Пакистан от 8 до 10 декември 2022 г.\n\nЦелите на това изложение е да се обсъдят и приложат схеми за градско възстановяване; облагородяване на земя на федералното правителство; управление на бързата урбанизация; осигуряване на обща платформа за решаване на сложни градски и национални проблеми в сектора; развитие на национална градска инфраструктура в подкрепа на градското и регионалното развитие и насърчаване на достъпната зелена енергия за жилища за всички хора.\n\nПосолството на Ислямска република Пакистан се обръща чрез Търговско-промишлена палата – Стара Загора с покана към българските предприемачи, строителни фирми и предприятия, развиващи дейността си в областта на недвижимите имоти. Те да могат да се възползват от тази възможностите, които дава Международното жилищно изложение в Пакистан.\n\nЗа повече подробности относно събитието можете да се свържете със служител в посолството: г-н Omer Manzoor Malik, заместник ръководител на мисията, Мобилен/Whatsapp: 00359-877768855, имейл: omermanzoor@mofa.gov.pk / omer1182@hotmail.com.",
    "Генералният секретар на ООН ще посети Пакистан следващата седмица": "Броят на жертвите при катастрофалните наводнения в Пакистан не спира да расте. Страната, изпитваща финансови затруднения, се бори да спаси и да се погрижи за милиони хора, принудени да напуснат домовете си заради придошлите води, предаде ДПА.",
    "Препълнено от дъждовете езеро в Пакистан може да причини наводнение": "Очакват се нови наводнения в южната част на Пакистан, където нивото на водата в езерото Манчар се е надигнало от безпрецедентните мусонни дъждове, започнали в средата на юни, предупредиха днес официални лица. Досега при наводненията са загинали близо 1300 души, съобщи Асошиейтед прес, предаде БТА.\n\nМетеоролозите прогнозираха още дъждове в региона през следващите дни, а властите призоваха жителите на селата в районите Джамшоро и Даду в провинция Синдх, разположени в близост до езерото, да се евакуират. Те заявиха, че водите са достигнали опасно високо ниво и представляват заплаха за защитната дига и насип. Езерото, разположено западно от река Инд, е най-голямото естествено сладководно езеро в Пакистан и едно от най-големите в Азия.\n\nФаридудин Мустафа, администратор на Джамшоро, днес заяви, че служителите са направили прорез в насипа на езерото, за да позволят на излишната вода да се оттече и в крайна сметка да се влее в река Инд. Въпреки това водата продължава да се покачва, каза той.\n\n\"След като преценихме, че нивото на водата е достигнало (опасно) ниво ... и имаше опасения, че насипът на езерото може да се срути всеки момент, администрацията реши да направи прорез от страната на Багх-е-Юсуф, за да предотврати неконтролируемото изтичане на вода\", каза той.\n\nШарджил Инам Мемон, министър на информацията на провинция Синд, обясни, че просеката е направена, за да се предпазят близкият град Сехван и град Бхан Саидабад с общо население от половин милион души. Вместо това пренасочените води ще засегнат селата в региона, чието население възлиза на 150 000 души, посочва АП.\n\nВ изявление пакистанските военни днес посочиха, че армейски инженери са ангажирани с укрепването на бреговете на езерото Манчар.",
    "Милиони пострадаха от наводненията в Пакистан...": "Официален Сайт на Турското Радио и Телевизия. Тази страница съдържа материали,чиито авторски права принадлежат на информационните агенции Anadolu Ajansı (AA), Agence France-Presse (AFP), Associated Press (AP), Reuters, Deutsche Press Agentur (DPA), ATSH, EFE, MENA, ITAR TASS, XINHUA. Материалите и новините не може да се използват и да се копират без разрешение. ТРТ не носи отговорност за съдържанието на външни интернет сайтове.\n\nТРТ Всички права запазени",
    "Китай строи ескадрила модерни изтребители „Хищник“ за Пакистан (ВИДЕО)": "Китай строи ескадрила от модерни изтребители, способни да поразяват самолети на други страни - американския F-16, френския Mirage 200 и дори руския Cy-27. Пекин обаче строи авиополк не за себе си, а по договор за Пакистан, който търси господство над Индийския океан. Това пише руското издание „Свободна преса“.\n\nВВС на Пакистан скоро ще получат нова партида китайски изтребители J-10CE, произведени от държавната Chengdu Aircraft Industry Group. Американски анализатори от агенция Jane`s прогнозират, че китайски самолети могат да бъдат използвани за противокорабни нападения.\n\nСега партидата J-10CE се произвежда в Китай по правителствен договор с Пакистан. Снимки, публикувани в китайската социална мрежа Weibo, показват, че самолетите имат сиво-зелена камуфлажна схема с небесносиня долна част. Ливреята се различава от стандартната цветова схема J-10 - сива с ниска видимост, пише изданието.\n\nАнализаторите посочват, че камуфлажният модел е подобен на цветовата схема, използвана от френските изтребители Dassault Mirage 5, които в момента са на въоръжение в пакистанските военновъздушни сили.\n\nСега пакистанците разполагат със 177 френски самолета, оборудвани с противокорабни ракети с въздушно изстрелване MBDA AM39 Exocet. Повечето изтребители са разположени във военновъздушната база Масроор, близо до Карачи, отбелязва изданието.\n\nПакистан е най-големият оператор на френските Mirages. Специално за азиатската държава Франция строи своите самолети през 60-80-те години на миналия век. Тогава Пакистан купува употребявани самолети навсякъде, където е възможно - от Франция, Испания, Ливан, Либия и дори Австралия.\n\nПрез 2019 г. избухна въоръжен конфликт между Пакистан и Индия: индийски самолети нахлуха във въздушното пространство на съсед и извършиха бомбени удари близо до Балакот.\n\nПакистан проведе със светкавична бързина специална операция „Бързо реагиране“ - самолети унищожиха индийски военни съоръжения в щата Кашмир. Но след тази специална операция възникна необходимостта от радикална модернизация на пакистанските ВВС. Договорът е подписан с Китай, припомня „Свободна преса“.\n\nДоставката на китайски бойни самолети за Пакистан е една от най-големите отбранителни сделки в света през последните години. Първите 6 китайски самолета пристигнаха в Пакистан през март, на церемонията присъства премиерът (вече бивш) Имран Хан.\n\nПакистан е дългогодишен партньор на китайските авиационни заводи. Още през 80-те години страната беше изправена пред сериозни икономически проблеми поради военни конфликти с Индия и западните санкции. Тогава пакистанските власти започнаха сътрудничество с Китай, където тяхната собствена авиационна индустрия се развиваше бързо.\n\nПакистан и Китай започнаха съвместна разработка на учебно-бойния реактивен самолет Karakoram-8 (използва се и като лек щурмови самолет). Вече са произведени над 500 такива самолета.\n\nОще през 21 век, в стремежа си да наситят не вътрешния пазар, а да завладеят международните, Китай и Пакистан съвместно разработиха Xiaolong FC-1, едномоторен лек многоцелеви изтребител от четвърто поколение за всякакви метеорологични условия. . Пакистанците го наричат ​​\"Гръм\".\n\nПакистан също така купува проектирани от Китай изтребители J-6 и J-7 и щурмови самолети Nanchang Q-5. Най-модерният модел от тази серия обаче е J-10CE. Това е четвърто поколение многоцелеви изтребител, от който до момента пакистанците са закупили 25. Очевидно ще има нови доставки.\n\nJ-10CE „Хищник“\n\nJ-10CE (китайците го наричат ​​\"Хищник\", а според класификацията на НАТО самолетът се нарича \"Жар птица\") - самолетът е наистина уникален. Той е в състояние да удря няколко цели наведнъж извън линията на видимост. Освен това битката може да се води дори при трудни електромагнитни условия. „Хищникът“ може да нанася точни удари срещу наземни цели едновременно в няколко режима на насочване.\n\nОборудван с усъвършенствана авионика и оръжейни системи (на практика всички произведени в Китай), самолетът може да се похвали с изключителна бойна маневреност на средни и ниски височини, голям боен радиус и възможност за презареждане във въздуха.\n\nПакистан е предпочел китайските изтребители, тъй като те превъзхождат Rafale, наскоро приети от индийските военновъздушни сили, казва Ши Хонг, редактор на китайското военно списание Shipborne Weapons.\n\nДоговорът за отбрана с Китай, подписан през юни 2021 г., предвижда доставка не само на самолети, но и на оборудване за обучение и наземна поддръжка и на ракети въздух-въздух Thunderbolt PL-15.\n\nПакистан не е единственият купувач на китайската чудо машина. Суданската армия също прояви интерес към изтребителя, за да засили отбранителните си способности в случай на война с Етиопия.",
    "Спасителните работи с участието на хеликоптери в Пакистан продължават...": "Официален Сайт на Турското Радио и Телевизия. Тази страница съдържа материали,чиито авторски права принадлежат на информационните агенции Anadolu Ajansı (AA), Agence France-Presse (AFP), Associated Press (AP), Reuters, Deutsche Press Agentur (DPA), ATSH, EFE, MENA, ITAR TASS, XINHUA. Материалите и новините не може да се използват и да се копират без разрешение. ТРТ не носи отговорност за съдържанието на външни интернет сайтове.\n\nТРТ Всички права запазени",
    "Над 1000 са жертвите на наводненията в Пакистан": "Започналите през юни наводнения в Пакистан, предизвикани от мусонните дъждове, са взели досега най-малко 1061 жертви. Това сочат последните данни на националната служба за борба с бедствия и аварии, цитирани от Франс прес.\n\nВчера бе съобщено за 1033 загинали. През последното денонощие има 28 нови смъртни случая, но спасители все още се опитват да стигнат до някои далечни села и броят на жертвите може да се увеличи.\n\nСпоред правителството от наводненията са пострадали над 33 милиона жители на страната - всеки седми пакистанец. Повече от един милион сгради са разрушени или силно повредени. Съсипани са над 80 000 хектара обработваеми земи и повече от 3400 км пътища, а 157 моста са отнесени от водите.",
    "ООН заделя 160 милиона долара помощ за Пакистан...": "Официален Сайт на Турското Радио и Телевизия. Тази страница съдържа материали,чиито авторски права принадлежат на информационните агенции Anadolu Ajansı (AA), Agence France-Presse (AFP), Associated Press (AP), Reuters, Deutsche Press Agentur (DPA), ATSH, EFE, MENA, ITAR TASS, XINHUA. Материалите и новините не може да се използват и да се копират без разрешение. ТРТ не носи отговорност за съдържанието на външни интернет сайтове.\n\nТРТ Всички права запазени",
    "Трима българи на Sofia Open утре": "Димитър Кузманов ще започне участието си на турнира по тенис от сериите АТП 250 Sofia Open 2022 на 27 септември (вторник).\n\nНационалът на България за Купа \"Дейвис\" ще се изправи срещу преминалия през квалификациите французин Юго Юмбер първия кръг на основната схема на старта на вечерната сесия не преди 18:00 часа на централния корт в зала \"Арена Армеец\".\n\nПреди това в надпреварата на двойки също на централния корт българите Александър Донски и Александър Лазаров ще изиграят мача си от първия кръг при дуетите срещу Фабрис Мартен (Франция) и Айсам Куреши (Пакистан).\n\n27 септември е специален в програмата на Sofia Open 2022 - той неофициално обявен за \"Детски ден\" по време на седмото издание на надпреварата. Във вторник входът за \"Арена Армеец\" е безплатен за деца до 14 години, а наред с това за малчуганите са предвидени редица игри и забавления. Най-голямата новина за българските деца е уникалната възможност малките фенове да изведат големите шампиони на централния корт в София за ключовите мачове от турнира.\n\nВ специалния детски кът в \"Арена Армеец\" по време на детския ден малчуганите ще имат възможност да попълнят талон за играта на Sofia Open \"Заедно със звездите\". Това им гарантира участие в специалната томбола, в която ще бъдат избрани най-големите късметлии, които ще съпроводят на корта едни от най-големите звезди на световния тенис в следващите дни от надпреварата.\n\nОт 12:00 до 20:00 часа на 27 септември децата ще могат да се включат в работилница за приложни изкуства, да се забавляват с мини тенис, народна топка, огромни сапунени мехури, любими анимационни герои. Ще има и кът за четене заедно с известни личности.\n\nПрограма на Sofia Open за 27 септември (вторник):\n\nЦентрален корт, начало 12:00 часа:\n\nТим ван Райтхофен (Нидерландия) - Холгер Руне (Дания)\n\nОскар Оте (Германия) - Драгош Мъдъраш (Швеция)\n\nФабрис Мартен (Франция) и Айсам Куреши (Пакистан) - Александър Донски (България) и Александър Лазаров (България)\n\nНе преди 18:00 часа:\n\nЮго Юмбер (Франция) - Димитър Кузманов (България)\n\nАлександър Вукич (Австралия) - Фабио Фонини (Италия)\n\nКорт 1, начало 13:00 часа:\n\nТомислав Бъркич (Босна и Херцеговина) и Гонсало Ескобар (Еквадор) - Рафаел Матос (Бразилия) и Давид Ернандес (Испания)\n\nРобин Хаасе (Нидерландия) и Филип Освалд (Австрия) - Андрей Голубьов (Казахстан) и Александър Недовесов (Казахстан)\n\nМирза Башич (Босна и Херцеговина) - Нуно Боржес (Португалия)",
    "Има ли шанс Западът срещу руско-китайската мечка-дракон?": "Докато в Европа бушува война, на Изток продължават да си плетат взаимоотношенията. На срещата на върха на Шанхайската организация за сътрудничество в Самарканд китайският и руският президент показаха желанието си да се подкрепят взаимно и да заздравят връзките си в разгара на кризата със Запада. Преразглеждането на международния ред, което вече е в ход, поставя въпроса ще бъде ли изпълнен социалният договор на демокрациите (защита, богатство, свобода) и няма ли да се наложи западният свят да преформулира концепцията си за демокрация. Това казват в интервю за списание Atlantico Флоран Пармантие, доктор на политическите науки, преподавател в Парижкия институт за политически изследвания и Мишел Руими, икономист и директор и на мозъчния тръст SPAK.\n\nATLANTICO: Шанхайската организация за сътрудничество се събра в много специален контекст и демонстрира своето единство. Каква е тежестта на тази организация в момента (по отношение на население, икономика, иновации, военна и дипломатическа сила) в сравнение със Запада?\n\nФлоран Пармантие: Шанхайската организация за сътрудничество, или ШОС, е група от държави, чиято цел е да се бори срещу \"екстремизма, тероризма и сепаратизма\", и чиято устойчивост се е увеличила значително след създаването й през 2001 г. Първоначално тя имаше 6 членове (Русия, Китай, Киргизстан, Казахстан, Таджикистан и Узбекистан), с две вълни на разширяване, през 2016 г. (Индия, Пакистан) и през 2021 г. (Иран). Вероятни са други вълни на разширяване, доколкото няколко държави са изразили интерес да се присъединят към институцията, включително Турция, Египет, Афганистан или Монголия. Турция със сигурност е специален случай, тъй като тази страна също е член на НАТО.\n\nШОС е една от регионалните организации, създадени по инициатива на Русия, като Евразийския икономически съюз и Организацията на договора за колективна сигурност; BRICS е друга организация, насочена към противодействие на западното влияние, включително Китай, Русия, Индия, но също така Бразилия и Южна Африка.\n\nТяхната тежест на международната сцена е много важна, ако вземем предвид, че тази организация обединява двете най-населени страни в света (с всички членове, 40%), икономики с висок потенциал (30% от световната икономика по паритет на покупателната способност ), което не означава, че тази група не страда от собствените си слабости.\n\nМишел Руими: Шанхайската организация за сътрудничество (ШОС) е междуправителствена организация, съставена от 9 държави (Китай, Индия, Иран, Казахстан, Киргизстан, Узбекистан, Пакистан, Русия и Таджикистан), чиято цел е да гарантира взаимната сигурност на своите държави-членки и да се даде възможност за тяхното икономическо развитие и политическо и военно сътрудничество. Като насърчава митническия съюз на своите членове, ШОС създава компактна и обединена търговска зона, която осигурява трансфери и търговия в Евразия.\n\nВъпреки малкия брой членове в сравнение с много други международни организации, ШОС представлява значителна група в географско отношение(малко над 34 милиона km², или около 25% от повърхността на света), която обединява най-голямата държава в света (Русия) и двете най-населени (Индия и Китай).\n\nИкономически, членовете на ШОС събират около 20% от световните петролни ресурси, 40% от природен газ и въглища и 30% от уран. Съставен от развиващи се страни, неговият брутен вътрешен продукт (БВП), изразен в стандарти за покупателна способност, представлява малко над 20% от световния БВП, докато населението представлява малко над 40%.\n\nТова е търговска и военна сила, далеч превъзхождаща Европейския съюз и САЩ, чийто съответен дял в световния БВП е близо 16-16,5%. Въпреки че Съединените щати и Китай са приблизително с еднакъв размер по отношение на БВП, техният БВП/глава от населението се различава с коефициент 4.\n\nATLANTICO: До каква степен членовете на Шанхайската организация за сътрудничество, начело с Китай и Русия, могат да станат значими и да заемат централно място на световната сцена в различни сектори?\n\nФлоран Пармантие: Икономически страните-членки на тази организация имат значителен потенциал за растеж и разполагат с много ресурси. Тази организация обаче все още е слабо институционализирана, което намалява ефективността на сътрудничеството между членовете. Освен това съвместното включване на Индия и Пакистан прави тази група по-хетерогенна, намалявайки възможностите за по-нататъшно проучване. Дилемата за разширяването се среща и тук, както в контекста на европейската интеграция.\n\nВ действителност Русия може да се позиционира като тази незаменима страна за задоволяване на китайските и индийските интереси: тя поддържа близки отношения с първите, но и с вторите, особено по отношение на военното сътрудничество.\n\nМишел Руими: В Източна Европа светът се опитва да се прекомпозира. Регионът беше разтърсен от голямото събитие в края на 20-ти век: разпадането на СССР. Освен това Китай и Русия имат регионална загриженост: страните от Централна Азия са твърде слаби, за да се справят с нарастването на екстремизма на техните територии.\n\nВъпреки това, ако е трудно да си представим, че тази организация би представлявала, особено за Русия и Китай, инструмент в услуга на тяхната обща опозиция срещу хегемонията на американската власт, фактът си е факт: организацията може да служи като реле за по-глобални амбиции. По този начин през последните години този орган, първоначално предназначен да стабилизира Централна Азия, все повече се използва, както от Москва, така и от Пекин, като вектор, насочен към ограничаване на американското влияние в международен и регионален план и към структуриране на друг свят, обърнат към Пасифика.\n\nВсъщност организацията служи по-специално като \"резонансна кутия\" за Русия, чието влияние беше подкопано от падането на Съветския съюз. Няколко изявления на ШОС отразяват опасенията на Русия, по-специално тези, които заклеймяват интервенциите, направени в името на правата на човека, като намеса във вътрешните работи на държавите.\n\nВъпреки това, ако китайско-руският съюз намира конкретен израз чрез ШОС, чиято движеща сила са Пекин и Москва, то отношенията между двете автокрации не са прости.\n\nATLANTICO: Ако погледнем назад във времето, ще може ли Западът да се изправи срещу руско-китайската \"мечка-дракон\" през 21 век?\n\nФлоран Пармантие: Срещите на ШОС са възможност за политическото ръководство да предаде няколко послания на международната сцена: Русия възнамерява да покаже, че не е изолирана от останалия свят, както лесно вярват западняците; Тук Китай може да разчита на важна държава в съперничеството си със Съединените щати. Поради няколко причини Китай се интересува от по-тясно сътрудничество с Русия: търговия, космически и отбранителен сектор, присъствие в Арктика... Желанието за многополярност след десетилетия на американска хегемония е силно в някои държави. Китайско-руският съюз обаче е крехък, защото не е лишен от скрити мотиви и от двете страни, особено на определени места, където геостратегическите интереси се припокриват. И както Китай, така и Русия показват сериозни признаци на демографска нестабилност: с други думи, ако се придържаме към класическия въпрос, ще остарее ли Китай, преди да стане богат?\n\nСилата на Запада ще се състои както в способността му да се бори срещу вътрешната фрагментация на обществата си, така и в способността му да изгражда нови съюзи и да слуша своите партньори.\n\nМишел Руими: Международният ред е във фаза на преход, в която се появяват два центъра на власт: Съединените щати и Китай. В настоящия контекст Китай трябва да избягва всеки сценарий на вътрешна икономическа и социална нестабилност и в същото време да се изправи пред раздвоението на световната система. Освен това, в условията на крайна изолация на страната от Запада и след военните неуспехи на бойните полета в Украйна, политическото, икономическото и финансовото оцеляване на Русия ще зависи до известна степен от Китай. Следователно е правдоподобно да се счита, че Русия, която иска отново да стане велика сила и да си възвърне аурата на световната сцена, спешно се нуждае от мощен съюзник, докато Китай търси лоялен партньор с регионална проекция на сила, за да подкрепи своето глобално влияние и да укрепи регионалните мрежи в Евразия и извън нея.\n\nСледователно китайско-руската двойка не е нито традиционен съюз според западните концепции, нито споразумение, нито \"брак по сметка\", а временни асиметрични отношения, в които Китай основно задава тона, но остава заинтересован от суровините, космическия сектор и отбраната на Русия, както и чрез присъствието й в Арктика (\"хищническо\" поведение).\n\nВместо това Китай и Русия предприеха тактическо сближаване, за да управляват заедно несигурната преходна фаза на раздвоението и да осигурят вътрешната си стабилност, която е от съществено значение за тяхното оцеляване. Основният общ знаменател е не само целта да се демонстрира надежден противовес на глобалната мощ на Съединените щати, но и да се създаде смислена евразийска свързаност в отговор на морското господство на САЩ в Индийско-Тихоокеанския регион и в дългосрочен план в Арктика. Двете страни ще трябва да намерят справедлив баланс пред риска от потенциална конкуренция, която може да възникне между тях, което да доведе до разбалансиране на силите в ущърб на Русия.\n\nТова сближаване обаче може в бъдеще да не се ограничава само до Китай и Русия, а може да се разшири и интегрира други участници. Множество развиващи се страни гледат под лупа резултатите от западното лидерство и или ще подкрепят това китайско-руско сближаване, или ще се присъединят към него.\n\nОт своя страна, тъй като няма възможност, Западът цели да изолира напълно Русия. Ако въздействието на санкциите е тежко за Русия, то остава твърде ограничено, тъй като не става дума за \"глобален режим\". Въпреки това, в желанието си да бъдем упорити сами - никоя страна в Африка, Латинска Америка или АСЕАН не е наложила санкции срещу Русия - рискът е да видим Запада да се изолира на свой ред.\n\nATLANTICO: Изправен пред сегашните си недостатъци, какво трябва да направи Западът, за да се увери, че ще се справи с конкуренцията за десетилетия напред?\n\nМишел Руими: Преди всичко това е въпрос на оцеляване, на международно доверие в една силно нестабилна глобална система. Русия и Китай приемат, че световният ред претърпява системна трансформация, чийто резултат е непредсказуем и който вероятно ще има различни непредвидени негативни последици за руските и китайските интереси.\n\nПроблемът на западняците се основава на догмата, че \"добрият закон\" преобладава при всички обстоятелства. На политическо ниво и в международните отношения тази доктрина се изразява в идеята, че демокрациите винаги триумфират над тираниите. Превръща се във форма на арогантност към определени държави, като им се налагат определени идеи и принципи и в крайна сметка ги заставят да вярват, че светът мисли като Запада.\n\nВсъщност това не е така. Когато погледнем ретроспективно историята, забелязваме, че от 90-те години на миналия век на международната сцена броят на демокрациите е в упадък (никаква смяна на режима не води до появата на нови демокрации) и че влиянието на Съединените щати бързо намалява. Можем да видим в това вече започнало премоделиране на международните отношения, особено след като например Русия и Китай са постоянни членове на Съвета за сигурност на ООН. Тази позиция им придава значителна дипломатическа тежест и води до парализиране на функционирането на организацията, принудена да се крие зад морални пози, които са напълно неефективни.\n\nСледователно Западът трябва да преосмисли позицията си и да преформулира концепцията за демокрация в светлината на икономическите и социални проблеми, настоящи и бъдещи.\n\nATLANTICO: Някои тежки тенденции, като населението, изглеждат трудни за преодоляване. Може ли Западът да се справи, като заложи на други проблеми?\n\nФлоран Пармантие: Наистина, Западът неизбежно ще съставлява все по-малка и по-малка част от световното население, богатство и власт. Въпросът е в правилното управление на тези различни трудности, тези \"тежки тенденции\", за които говорите.\n\nРазвиването на способност да се изправяте срещу различни заплахи, е най-важното нещо. Изправени пред множество рискове от фрагментация, ще бъде ли изпълнен социалният договор на демокрациите (защита, богатство, свобода)? Още повече, че американците, както и европейците, трябва да се съобразяват с интересите и възприятията на своите партньори. И европейците трябва да укрепят своя отбранителен капацитет, доколкото авторитарен лидер като Тръмп може да се върне на власт в Съединените щати.\n\nМишел Руими: В този променящ се свят целта на западните страни би била, като отбелязват настоящите дисфункции, да си представят Нов свят, нови системи на икономическа мисъл, генератори на приобщаващ растеж, като вземат предвид проблемите между поколенията.",
    "Си Дзинпин изпрати съболезнователно писмо до пакистанския президент по повод бедствените наводнения": "На 29 август китайският председател Си Дзинпин изпрати писмо до пакистанския президент Ариф Алви, за да изрази съболезнованията си по повод тежките наводнения в Пакистан.\n\n\n\nБедствените наводнения взеха много жертви и причиниха тежки загуби. Си Дзинпин подчерта, че „от името на китайското правителство и китайския народ и от свое име бих искал да изразя дълбоките си съболезнования на близките и семействата на жертвите и пострадалите от бедствието. Китай реагира незабавно и ще продължи да предоставя необходимата спешна помощ на Пакистан, за да подкрепи страната във възстановяването след бедствията. Уверен съм, че със съвместните усилия на пакистанското правителство и народ, хората в засегнатите от бедствието райони ще успеят да преодолеят трудностите и да възстановят домовете си възможно най-скоро.“\n\nСъщия ден, китайският премиер Ли Къцян изпрати съболезнователно писмо до пакистанския си колега Шахбаз Шариф.",
    "Страните, изложени на най-голям риск от наводнения": "Опустошителните наводнения на редица места това лято доведоха до много жертви. В Пакистан например наводненията доведоха до над 1400 изгубени живота и една трета от страната беше под вода.\n\nТова повдига въпроса кои страни и са най-уязвими към риск от наводнения?\n\nИзползвайки данни от скорошно проучване, публикувано в Nature, тази графика картографира риска от наводнения по целия свят.Според данните 1,81 милиарда души са пряко изложени на наводнения. .\n\nМетодологията отчита потенциалните рискове от наводнения вътре в страната, но и в крайбрежни райони.\n\nАзиатските страни са изложени на най-голям риск от повишаване на водните нива. Не е изненадващо, че страните със значителни големи брегови линии, речни системи и равнини се оказват с висок процент на населението в риск.\n\nХоландия и Бангладеш са двете страни в света, чието население е изложено на сериозен риск от наводнения, съответно 59% и 58%. Виетнам (46%), Египет (41%) и Мианмар (40%) са останалите пет нации с най-голям риск.\n\nОсвен Холандия, още две други европейски страни са в топ 20 по процент на застрашеното население - Австрия (18-та с 29%) и Албания (20-та с 28%).\n\nСамо в региона на Югоизточна Азия живеят над две трети от световното население, изложено на риск от наводнения - 1,24 милиарда души.\n\nВ Китай и Индия на риск са изложени съответно 395 милиона и 390 милиона души, като и двете страни са в челните места по отношение на абсолютния брой хора, изложени на риск от покачване на водните нива.\n\nОстаналите пет страни с най-висок риск от наводнения са Бангладеш (94 милиона души в риск), Индонезия (76 милиона души в риск) и Пакистан (72 милиона души в риск).\n\nВъпреки, че прогнозираните климатични и природни бедствия често отнемат години, наводненията засегнаха повече от 100 милиона души през 2021 г.\n\nПрез 2010 г. се смята, че наводненията в Пакистан са засегнали над 18 милиона души. Наводненията, които започнаха през юни са засегнали над 33 милиона души, а повече от една трета от страната е потопена под вода.\n\nЦената на наводненията днес и в бъдеще\n\nВъпреки че човешки жертви са най-страшното, което може да бъде причинено от наводненията, те носят със себе си и огромни икономически разходи. Миналата година суши, наводнения и бури причиниха икономически загуби на обща стойност 224,2 милиарда долара в световен мащаб например.\n\nНеотдавнашен доклад прогнозира, че резултатът от климатичните рискове може да \"изядат\" 5,6 трилиона долара от глобалния БВП до 2050 г., като се очаква наводненията да представляват 36% от тези преки загуби.\n\nИ човешките, и икономическите загуби, причинени от наводнения, продължават да нарастват, а страните ще трябва да се съсредоточат върху строеж на подходяща инфраструктура и върху решения за предотвратяване и възстановяване.",
    "Още двама души са арестувани при смъртоносната атака по време на Норвегия Прайд": "Още двама души са арестувани при смъртоносната атака по време на Норвегия Прайд\n\n0 0\n\nСнимка: БТА\n\nОще двама заподозрени са арестувани във връзка със смъртоносна стрелба, свързана с годишния ЛГБТИК парад в Осло, предаде Асошиейтед прес, позовавайки се на местната полиция. Общият брой на заподозрените вече е четирима.\n\nНорвежки гражданин на 42 години от ирански произход беше арестуван малко след смъртоносна стрелба през юни в район с нощни заведения в Осло. Тогава загинаха двама души и бяха ранени повече от 20. Издирва се втори норвежец на около 40 години, съобщи полицията в петък.\n\nДнес от полицията съобщиха, че двама от заподозрените - мъж на около 40 години със сомалийско гражданство и норвежки гражданин на около 30 години, са били арестувани вчера. Лицата са известни на полицията, съобщиха властите и добавиха, че те са жители на Осло. На арестуваните са повдигнати предварителни обвинения за \"съучастие в терористичен акт\".\n\nСмята се, че заподозреният Арфан Бхати е в Пакистан. Той все още не е задържан. От норвежката полиция казаха, че във връзка със случая са се срещнали с колегите си в Пакистан.\n\nТвърди се, че Бхати е публикувал онлайн изявления за убийството на хомосексуалисти. В съобщения в медиите се казва, че той е познавал Заниар Матапур, главният заподозрян за нападението от 25 юни, което норвежката полицейска служба за сигурност нарече „ислямистки терористичен акт“.\n\nМатапур, който според норвежките медии е пристигнал в Норвегия със семейството си от кюрдска част на Иран през 90-те години, е с предварителни обвинения за убийство и за опит за убийство.\n\n\n\nPlease enable JavaScript to view the comments powered by Disqus.",
    "Руските тръбопроводи в Азия са изправени пред редица препятствия": "/Поглед.инфо/ Докато Европейският съюз крои планове за постепенно спиране на руския петрол и газ, Москва търси начини да пренасочи доставките на въглеводороди. Традиционният начин за Русия да доставя петрол и газ е чрез тръбопроводи. Къде и какви тръби ще може да положи Русия, за да замени европейския пазар?\n\nНа срещата на ШОС в Самарканд Владимир Путин определи накъде Русия възнамерява да пренасочи енергийните си потоци от европейската посока. Става въпрос преди всичко за Китай, Пакистан и Индия. Какви проекти са планирани?\n\nРусия се стреми да намери нови пазари за своя нефт и газ на международните пазари. ЕС ще откаже руския петрол в края на тази година и обещава да откаже руския газ след две-три години. Възможно е петролът да се пренасочи към други пазари, без да се строят тръбопроводи, защото петролът може лесно да се транспортира по море. Въпреки че има проблеми с цената на превоза, наличието на танкери за транспортиране, застраховането на кораби, превозващи руски петрол и петролни продукти.\n\nПри газта ситуацията е друга. За да се транспортира газ по море, той трябва първо да бъде втечнен и след това изпарен в точката на пристигане. За целта е необходимо да се изградят инсталации за транспортиране и терминали за получаване на втечнен газ. Санкциите лишиха Русия от достъп до технологии за изграждане на заводи за ВПГ с голям капацитет, но технологиите за изграждане на завод със среден капацитет се развиват.\n\nДруг начин за пренасочване на обемите газ от европейския пазар е изграждането на нови газопроводи към Азия. Именно Путин сподели плановете си в тази посока на срещата на ШОС.\n\nЕдна такава тръба вече е в експлоатация - 20 милиарда кубически метра газ ще бъдат доставени в Китай тази година по „Силата на Сибир“, въпреки че първоначално беше планирано тази година да бъдат доставени само 15 милиарда кубически метра. Но търсенето от Китай расте, така че капацитетът расте по-бързо. Това създава предпоставки Русия и Китай да подпишат нов договор и да започнат изграждането на втора „Силата на Сибир-2“ през Монголия (тук тръбата се нарича „Союз-Восток“). Този проект се обсъжда отдавна, но руско-китайските преговори се проточиха.\n\n„Това е най-разработеният проект в техническо отношение. Трасето е проучено, има готово предпроектно проучване. Единственият проблем е липсата на търговски договор с Китай. Невъзможно е да започнем да строим тръбопровод без него, в противен случай Китай окончателно ще ни притисне и ще купува нашия газ за три копейки“, казва Игор Юшков, експерт във Финансовия университет към правителството на Руската федерация и Фонда за национална енергийна сигурност.\n\nВъпреки това вицепремиерът Александър Новак наскоро каза, че Русия очаква да постигне окончателни споразумения с Китай относно „Силата на Сибир-2“ в близко бъдеще. Той намеква, че страните са близо до компромис, който да устройва и двете страни.\n\nСпоред Новак новият газопровод ще има капацитет от 50 милиарда кубически метра газ годишно, което ще му позволи да стане де факто заместител на газопровода \"Северен поток-2\", който е с капацитет от 55 милиарда кубически метра газ на година.\n\n„Не бих казал, че сме пред подписване на договор. Основният проблем е цената. И можем да се блъскаме с него дълго време. Китай е изключително твърд преговарящ. Вярва, че времето е на негова страна. Колкото по-зле стават нещата за „Газпром“ в Европа, толкова по-приказлив ще бъде той в диалога с Пекин. Следователно Китай може да преговаря още година-две. Задачата на Русия е да покаже на Китай рисковете. Първо, че Китай ще бъде следващият, който ще бъде санкциониран от САЩ. В крайна сметка Съединените щати не смятат Русия, а Китай за стратегически конкурент, претендиращ за глобално лидерство. Второ, Европа взема ВПГ от Азия и цената му се повиши. Готов ли е Китай да купува ВПГ за хиляда долара или е по-добре да преговаря с Русия за закупуване на газ на достъпна цена?“, пита Юшков.\n\nСпоред него в изявлението на Новак се казва само, че преговорният процес се е засилил, но това не гарантира, че скоро ще бъде подписан търговски договор. Освен това Русия трябва да покаже на Европа, че загубата на европейския пазар не е фатална история за нас, че имаме алтернатива. И Новак демонстрира това“, отбелязва събеседникът.\n\nЛюбопитното е, че Монголия заяви, че иска не само газопровод, но и петролопровод през своя територия, който да доставя петрол на Китай. Монголия предложи да проучи този въпрос от технически и икономически разумна гледна точка.\n\n„Звучеше доста неочаквано. Не е съвсем ясно защо ще се строи този тръбопровод и какъв петрол ще тече там. Това изглежда като дърпане на одеялото над „Роснефт“, за да покаже докъде е стигнал в преговорите с Китай. Защо да не разширим ЕСПО и да доставяме петрол през него? В крайна сметка е по-евтино да се разшири стар нефтопровод, отколкото да се построи нов“, каза Юшков.\n\nНа срещата на високо равнище на ШОС Русия също прояви интерес към доставките на енергийни ресурси за Индия и Пакистан. По-специално беше изразена идеята за доставка на руски газ по газопровод през Казахстан до Пакистан.\n\nЕкспертът на ФНЕС обаче нарича тази история фантастична. „Не бих я приел на сериозно. Казахстан и Пакистан не граничат помежду си. Това означава, че ще трябва да докараме западносибирски газ първо в Казахстан, след това в Туркменистан или Узбекистан, след това в Афганистан и едва след това в Пакистан. Тук сме изправени пред абсолютно същите проблеми, пред които е изправен и самият Туркменистан, който дълги години не може да реализира проекта ТАПИ“, казва Игор Юшков.\n\nТАПИ е проектът за газопровод Туркменистан-Афганистан-Пакистан-Индия. Русия също проявява интерес към този проект, както по отношение на изпълнител и доставчик на оборудване, така и по отношение на доставките на газ за Индия.\n\n„Основният проблем е, че никой не може да гарантира целостта на тръбите, минаващи през територията на Афганистан. Първо, местните лидери ще поискат пари, за да можете сами да разчистите маршрута. Тогава ще трябва да се плаща по време на строителството, за да са живи работниците, да няма набези и кражби. Когато построите тръба, тя ще се превърне в златна мина за местните жители, всички и всички ще изнудват пари. Ако не платите, те наистина ще взривят тръбите. И дори да платите, това пак няма да гарантира безопасността на газопровода. Следователно проектът ТАПИ никога няма да бъде осъществен, както и идеята за газопровод от Русия до Пакистан“, смята експертът. Освен това пред Русия възникват още два икономически проблема. Първо, високата цена на доставката и не е сигурно, че цените на газа в бъдеще ще позволят да се възстановят разходите. Второ, Афганистан не се нуждае от конкурент в лицето на Русия на пакистанския и индийския пазар.\n\nМного по-реалистичен е проектът за пакистански газопровод. Александър Новак каза, че изграждането му ще започне в близко бъдеще. Но това е газопровод за вътрешни нужди на пакистанците. Той ще минава от Карачи (пристанищен град в Южен Пакистан) до Северен Пакистан. Капацитетът му ще бъде 12,3 милиарда кубически метра. ВПГ терминалите са разположени в пристанищата на Карачи в Южен Пакистан, които ще могат да се регазифицира ВПГ и след това да изпращат газ през новия газопровод в северната част на страната, където се намират индустриалните потребители на газ.\n\nРусия в този проект действа предимно като изпълнител и доставчик на тръби и оборудване. През 2021 г. консорциум от руски инвеститори, включващ Евразийския тръбопроводен консорциум и Тръбната металургична компания, стана представител на Русия в проекта. Въпросът обаче е в процес на разработка, включително доставката на руски ВПГ за Пакистан.\n\nСега Пакистан приема основно ВПГ от Катар, но повишените цени станаха непоносими за бедната република. Затова още през пролетта стана известно, че Пакистан преговаря с Русия за многомилиардна сделка за внос на втечнен природен газ от проекта „Ямал ВПГ“ на „Новатек“ на полуостров Ямал.\n\nПревод: В. Сергеев\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\n\n\n\n\nСтани приятел на Поглед.инфо във facebook и препоръчай на своите приятели",
    "Мир и прошка за света. Папата се моли за Украйна и Пакистан": "Природни бедствия и войни, които причиняват хиляди жертви и милиони разселени лица: към тях бе отправена мисълта на папа Франциск преди да произнесе неделната молитва Ангел Господен в Акуила, градът, който Светият Отец посети по повод празника на Прошката. Папата отправи настоятелен апел към ръководителите на държавите да имат състрадателно и милосърдно сърце\n\nГабриела Черазо – Маня Кавалджиева – Ватикана\n\nГрад Акуила, със своите развалини, с раните си, с трагичните събития, които белязаха общността с болка и несигурност след земетресението през 2009 г. и които припомнят смъртта и страданията, които днес ги има по света. Затова папа Франциск, в края на молитвата Ангел Господен, от площад Колемаджо в центъра на града, пожела да напомни на всички, които го слушат, бедствията, причинени от природните катаклизми и от ужасите на войната.\n\nМеждународна солидарност за Пакистан\n\nСлед като благодари на онези, които се погрижиха за днешното му посещение, Църквата, гражданското общество, Светият Отец припомни катастрофалните последици от тримесечните мусонни дъждове в Пакистан, където има национална извънредна ситуация с почти хиляди смъртни случая, 33 милиона евакуирани и риска от епидемия от холера. Франциск изрази своята близост и отправи молитва:\n\nНа това място, където бе претърпяно тежко бедствие, искам да уверя в близостта си с народа на Пакистан, засегнат от наводнения с катастрофални размери. Моля се за многобройните жертви, за ранените и разселените, и за да бъде незабавна щедрата международна солидарност.\n\nВсъщност оказването на помощ вече е задвижено, но е бавно, въпреки молбата за помощ на премиера Шахбаз Шариф: наистина, става дума за най-тежката хуманитарна катастрофа през това десетилетие, дължаща се на изменението на климата и нарушаването на различни местни разпоредби. Много райони на страната са станали недостъпни и спасителите полагат неимоверни усилия, за да евакуират хиляди хора от най-засегнатите райони, които са южните провинции Белуджистан и Синд. Тук разрушаването на речните диги помете стотици жилища и унищожи милиони акра посеви и пътища.\n\nЧовешко чувство на състрадание и милосърдие\n\nДокато войната, която продължава да причинява жертви и болка, сякаш е безкрайна. В Украйна и в много други части на света. Папа Франциск и от Акуила, както от началото на конфликта през февруари, не престава да напомня това и отправи силна молитва към Дева Мария, за да се стигне до мир и прошка, и към Бог, за да докосне сърцата на управляващите:\n\nНека се помолим на Дева Мария, за да може тя, както казах в края на проповедта си, да издейства прошка и мир за целия свят. Нека се помолим за украинския народ и за всички народи, които страдат от войните. Нека Богът на мира да възроди в сърцата на държавните ръководители човешкото и християнско чувство за състрадание, за милосърдие.\n\nДумите на папа Франциск бяха произнесени в края на днешната сутрин, белязана в Източна Украйна от изстреляни ракети и отвличания в окупирания от Русия район на Херсон. Подкрепа от Запада стига до Киев и Москва, въпреки че британското разузнаване е скептично настроено, планира да увеличи броя на войниците в своите въоръжени сили до над 1,15 милиона, увеличение от над 140.000 души. Междувременно светът е в очакване на резултата от възобновения износ на зърно: други шест кораба, натоварени с украински зърнени храни, напускат днес пристанищата в страната на Черно море.",
    "Двама убити и множество ранени след масов бой между фенове на Афганистан и Пакистан": "Двама убити, множество ранени и 391 арестувани е равносметката от масовия бой възникнал между феновете на националните отбори по крикет на съседните държави Афганистан и Пакистан.\n\nПакистанците спечелиха мача на „Шарджа Интернешънъл Стейдиъм“ в ОАЕ и се класираха за финала на Купата на Азия, където ще се изправят срещу Шри Ланка.\n\nДраматичният развой на края на двубой доведе до масови безредици и сбивания по трибуните. Схватките продължават и по улиците на град Шарджа, а привържениците на Афганистан са произвели и изстрели от пушки. В резултат на това са убити двама пакистанци.\n\nПолицията на ОАЕ е реагирала незабавно. Според официалните информации са арестувани 391 участници в мелето. Изяснява се кой е произвел изстрелите. Всички задържани са заплашени от престой в затвора или депортиране.",
    "Китай и Русия укрепват отношенията си на среща на върха": "Пекин и Кремъл изразиха готовност да работят като ''велики сили''\n\nВладимир Путин и Си Дзинпин по време на церемонията по откриването на Зимните олимпийски игри в Пекин през февруари.\n\nВладимир Путин и Си Дзинпин по време на церемонията по откриването на Зимните олимпийски игри в Пекин през февруари.\n\nВладимир Путин благодари на Си Дзинпин за ''балансираната'' позиция на Китай по отношение на войната в Украйна, обвини САЩ в ''провокация'' в Тайванския пролив и повтори подкрепата си за политиката на ''единен Китай'', която отрича суверенитета на Тайван. Това стана по време на срещата на върха на лидерите на Шанхайската организация за сътрудничество в град Самарканд в Узбекистан.\n\nСи пък нарече Путин ''стар приятел'' и каза, че Китай е ''готов да работи с Русия, за да демонстрира отговорността на големите сили'' и да ''внесе стабилност и положителна енергия в свят на хаос''.\n\nДвамата лидери се срещнаха на регионалната среща на върха, обявена за предизвикателство към западното глобално влияние. БГНЕС съобщава, че в срещата участват и лидери от Индия, Пакистан, Турция, Иран и няколко други държави за срещата на Шанхайската организация за сътрудничество (ШОС) в узбекския град. Основният ден на срещата на върха ще бъде петък. Въпреки това най-внимателно е наблюдавана срещата на руските и китайските лидери днес.\n\nОсвен със Си, Путин ще се срещне днес с иранския президент Ебрахим Раиси и пакистанския министър-председател Шехбаз Шариф. В петък - с индийския премиер Нарендра Моди и турския лидер Реджеп Тайип Ердоган.\n\nСрещата на върха е шанс за Путин да покаже, че Русия не може да бъде изолирана в международен план. Сега е момент, в който силите на Москва са изправени пред сериозни неуспехи на бойното поле в Украйна.\n\nСи Дзинпин пътува за първи път в чужбина от първите дни на ковид пандемията. Според АФП той разглежда срещата като възможност да затвърди авторитета си на световен държавник. Това е важно за него, тъй като през октомври предстои ключовия конгрес на управляващата комунистическа партия в Китай.\n\nИ за двамата лидери срещата на върха е възможност да се противопоставят на Запада, особено на Съединените щати. \"ШОС предлага истинска алтернатива на организациите, ориентирани към Запада\", заяви съветникът по външна политика на Кремъл Юрий Ушаков. \"Всички членове на ШОС се застъпват за справедлив световен ред\", каза той и определи срещата на върха като провеждаща се \"на фона на мащабни геополитически промени\".\n\nШОС е създадена през 2001 г. като политическа и икономическа организация и организация за сигурност, която да съперничи на западните институции. Тя е съставена от Китай, Русия, Индия, Пакистан и бившите съветски централноазиатски държави Казахстан, Узбекистан, Киргизстан и Таджикистан. Това не е официален военен съюз като НАТО или дълбоко интегриран блок като Европейския съюз. Въпреки това членовете му работят заедно, за да решават общи въпроси на сигурността, да си сътрудничат във военната област и да насърчават търговията.",
    "Кои са страните, в които жената няма думата?": "Макар в нашето съвремие да се говори все повече за равенство между половете и да се налага феминизмът, то в много държави, чието население проповядва определени религии, не може да става и дума жената да има правото да говори. За съжаление в страните, които ще споменем, съществуват правила в ущърб на женското население.\n\nПакистан\n\nВ Пакистан има действащ законопроект, който оправдава и дори позволява мъжете да бият съпругите си. Това е валидно само при браковото съжителство и е с цел поддържане на добрата дисциплина на жената. Ако тя не спази нарежданията на мъжа си, не е облечена подобаващо според него, откаже му интимно сношение или не се изкъпе след секс, то законът влиза в сила.\n\nИндия, Бахамите и Сингапур\n\nВ споменатите държави, а и в няколко други, има закон, който потвърждава, че омъжената жена може да бъде насилвана от мъжа си. Съществува само ограничение на възрастта. “Жените”, които ще бъдат изнасилвани, трябва да имат навършени поне 13 години в Сингапур, 14 години в Бахамите и 15 години в Индия.\n\nЛиван\n\nВ Ливан съществува закон, който оправдава мъжете, отвлекли или насилили жената, ако след това заявят, че искат да се оженят за нея. Като допълнение тук ще споменем, че подобен закон съществува и в Малта - ако мъжът каже, че взима тази жена за съпруга, той няма да бъде нито глобяван, нито задържан.\n\nДревните мъже и жени били равноправни\n\nЕгипет\n\nВ Египет можеш да убиеш съпругата си, ако я хванеш да ти изневерява. Съдът няма да гледа на това злодеяние много сериозно и присъдата ще е максимално лека.\n\nВ Сирия съществува подобен закон, който осъжда мъжа, убил жена си поради изневяра, само на 7 години затвор. Той има правото като глава на семейството да направи същото и с майка си, сестра си или дъщерите си, ако са сгодени, но са хванати да прелюбодействат.\n\nАфганистан и Йемен\n\nВ тези държави има закони, които не позволяват на жената да излиза никъде без предварителното разрешение на съпруга й. Обикновено в подобни страни наблюдаваме, че жените почти нямат никакви права.\n\nНигерия\n\nВ Нигерия е нормално и позволено мъжът да набие която си поиска жена, независимо дали я познава, или я вижда за пръв път. На какво основание бива създаден такъв “закон”, не можем да си отговорим.\n\nИзраел\n\nВ Израел не може да се предприеме развод от името на жената. Разводът е възможен само ако мъжът го е инициирал.",
    "Преглед на турския печат": "1878743\n\nВестник Сабах в новината със заглавие „Ердоган проведе телефонен разговор с пакистанския премиер Шариф“ съобщава, че президентът Реджеп Тайип Ердоган е провел телефонен разговор с пакистанския премиер Шахбаз Шариф. Ердоган е заявил, че следи отблизо борбата на Пакистан срещу бедственото наводнение и че Турция се е мобилизирала за да осигури необходимата подкрепа. Ердоган е казал, че ще продължат да правят всичко възможно, за да помогнат на Пакистан.\n\nВестник Сабах в новината със заглавие „Мицотакис очаква с нетърпение Ердоган“ отбелязва, че след откриването на огън от Гърция по кораб край Бозджаада и радарното блокиране на турски F-16, изпълняващи мисии на НАТО, напрежението между Турция и Гърция е ескалирало. Гръцкият премиер Кирякос Мицотакис, който ескалира напрежението с изявленията си този път ненадейно е направил крачка назад. Мицотакис е изразил готовност да се срещне с президента Реджеп Тайип Ердоган.\n\nВестник Ватан в новината със заглавие „Черноморският газ скоро ще влезе в употреба“ предава, че министърът на енергетиката и природните ресурси Фатих Дьонмез е заявил: „Целта ни е природния газ от находищата в Черно море да бъде използван от турските домакинства през първото тримесечие на 2023 година.”\n\nВестник Стар в новината със заглавие „Таджикистан иска да се възползва от опита на Турция“ акцентира, че министърът на промишлеността и новите технологии на Таджикистан Шерали Кабир е заявил, че искат инвестициите с Турция да се реализират на базата на взаимната иззгода и че възможностите в неговата страна са отворени за турските инвеститори. Кабир е казал: „Искаме да се възползваме от опита на Турция в редица области и главно в икономическата сфера.“\n\nВестник Хабер Тюрк в новината със заглавие „1,5 милиона карамфили от Турция за погребението на кралица Елизабет” пише, че най-малко 1,5 милиона карамфили са били изпратени от Анталия и Испарта за погребението на кралица Елизабет.",
    "Китай задълбочава сътрудничеството си с Турция и Иран": "\"През последните години Китай и Турция запазват скоростта на развитието на отношенията помежду си, като постигат постоянен напредък в практическото сътрудничество в различни сфери. Фактите показват, че всичко това е в съответствие с дългосрочните интереси на двете страни и е от голямо значение за задълбочаване на солидарността и сътрудничеството между развиващите се страни\", каза китайският лидер Си Дзинпин в узбекистанския град Самарканд по време на срещата си с турския президент Реджеп Ердоган.\n\nЕрдоган от своя страна заяви, че Анкара е готова да даде нов тласък на търговското и инвестиционно сътрудничество с Пекин.\n\nА по време на срещата с иранския президент Ебраим Раиси, китайският лидер посочи, че Китай и Иран се радват на традиционно приятелство. Китайската страна гледа на отношенията си с Иран със стратегическа дългосрочна перспектива и е готова да засили стратегическата комуникация и координация с персийската държава за постигане на нов напредък в двустранните отношения.\n\nИран и Китай поддържат традиционно приятелство и двустранните отношения са от голямо стратегическо значение. Техеран се стреми към всеобхватно стратегическо партньорство с Китай, заяви иранският президент, цитиран от радио \"Китай\".\n\nПо-късно Си Дзинпин се срещна и с пакистанския премиер Мухамад Шабаз Шариф и посочи, че независимо как се променя международната обстановка, Китай и Пакистан са доверени стратегически партньори. Китай е готов да задълбочи стратегическото партньорство с Пакистан и да ускори изграждането на общност на споделена съдба на двете държави.\n\nСнимка: БГНЕС\n\nХаресайте страницата ни във Facebook ТУК",
    "Грета Тунберг: \"Дървесните пелети не са \"зелени\", ЕС трябва да ги премахне от списъците": "5414 Снимка: iStock by Getty Images/\n\nАктивистката за климата Грета Тунберг и други автори излязоха със становище във в. \"Гардиън\", в което твърдят, че гласуването тази седмица на преработената директива на ЕС за възобновяемата енергия може да реши бъдещето на много от горите по света.\n\nВ статията се казва: \"Все по-големи количества дървесни пелети и други дървесни горива се внасят от страни извън ЕС, за да задоволят нарастващия апетит на Европа да изгаря гори за енергия.\n\nТова е апетит, който съществуващата директива на ЕС за енергията от възобновяеми източници стимулира. Тя прави това, като класифицира горската биомаса на хартия като източник на нулеви въглеродни емисии, докато в действителност изгарянето на горска биомаса ще доведе до по-високи емисии от изкопаемите горива през следващите решителни десетилетия.\"\n\nПо-нататък в доклада се разглеждат проблемите, свързани с директивата на ЕС за възобновяемата енергия, и се стига до заключението:\n\n\"Можем обаче да променим ситуацията. Членовете на Европейския парламент имат ценна възможност и задължение. Те трябва да внесат поправка за премахване на горската биомаса от директивата за възобновяемата енергия.\"\n\nНа друго място Мустафа Наваз Хокар - сенатор в Пакистан - е написал статия в \"Гардиън\", озаглавена: \"Богатите страни причиниха катастрофалните наводнения в Пакистан. Техният отговор? Инертност и апатия\" .\n\nТой нарича наводненията в Пакистан \"нищо друго освен климатична катастрофа\" и добавя, че \"чудовищният мусон все още не е приключил\".\n\nТой продължава: \"Резултатите от инертността и апатията на западните икономики вече са очевидни. Пакистан допринася с по-малко от 1 % за световните емисии и въпреки това е една от най-застрашените страни поради изменението на климата и глобалното затопляне. Можем само да се надяваме, че COP27, която ще се проведе тази година в Египет, няма да изостане от очакванията. Но ние вече сме били тук: на COP26 реакцията на големите замърсители не успя да отговори на мащаба на климатичната криза. Ако това се повтори, посланието за страни като Пакистан ще бъде ясно: най-големите замърсители, въпреки все по-нарастващите доказателства за смъртоносни климатични явления като горещини, суши и наводнения, все още не са готови да направят компромис по отношение на компромиса между икономическия растеж и спасяването на планетата.\"\n\nИ накрая, Граса Машел - председател на управителния съвет на Африканския форум за детска политика, публикува статия в Гардиън, озаглавена \"Дайте глас на африканската младеж при формирането на дневния ред за климата. Залогът е тяхното бъдеще\" с подзаглавие: \"До 2050 г. 1 милиард деца в Африка ще понесат основната тежест на климатичната криза, но те нямат думата при вземането на решенията, които се вземат предимно от възрастни хора.\"",
    "Иран ще получава руски газ през Азербайджан на основата на суап споразумение": "Суап споразумение за доставки на руски газ през Азербайджан ще бъде осъществено в близко бъдеще, се посочва в информацията, публикувана от иранското министерство на петрола за покупката и обмена на руски газ, съобщи азерската агенция Тренд, цитирайки иранската Фарснюз. Споразумението е подписано от Националната петролна компания на Иран и руския \"Газпром\" и е на стойност 40 милиарда долара.\n\nСпоред информацията 15 милиона кубични метра дневно ще бъдат доставяни на Иран през Азербайджан.\n\nСъгласно споразумението Иран ще получава и 6 милиона кубични метра руски втечнен природен газ дневно съгласно споразумението за суап доставки, които Техеран ще ги изнася през южната част на страната, пише още Тренд.\n\nВ рамките на суап споразумението Иран ще получава и 9 милиона кубични метра природен газ дневно.\n\nСпоред информацията строителството на тръбопроводи за износ на ирански газ за Пакистан и Оман и извършването на работа в рамките на проекти за втечнен природен газ в Иран също влизат в споразумението между Националната петролна компания на Иран и \"Газпром\".",
    "\"Климатът навлиза в опасни, неизследвани територии\", според шефа на ООН": "315 Снимка: iStock by Getty Images\n\nВъздействието на климатичните промени се насочва към \"неизследвани територии на разрушение\", предупреди генералният секретар на ООН Антониу Гутериш, който представи нов доклад, в който се излагат мащабите на последиците от нарастващите емисии.\n\nТова съобщава MailOnline. В доклада \"United In Science\", който се координира от Световната метеорологична организация (СМО), се казва, че в него са \"събрани най-новите научни данни, свързани с изменението на климата, въздействията и реакциите\" и тази година се разкрива, че светът \"преживява все по-високи глобални температури и разрушителни наводнения, суши и горещини, предизвикани от климата\".\n\nSouth China Morning Post пише, че според доклада има 93% вероятност средната глобална температура да надмине рекордно високата стойност, установена през 2016 г., поне през една от следващите пет години.\n\nРойтерс отбелязва, че въпреки спада в емисиите по време на блокирането заради коронавирусите, предварителните данни разкриват, че глобалните емисии на въглероден диоксид (CO2) през първата половина на тази година са били с 1,2% по-високи, отколкото през същия период на 2019 г., тъй като изкопаемите горива все още се изгарят в големи количества.\n\nПрес асосиейшън допълва, че поетите през миналата година ангажименти на държавите за ограничаване на емисиите няма да задържат глобалното затопляне до амбициозната граница от 1,5C, определена в Парижкото споразумение. В него се казва, че амбицията на тези ангажименти трябва да бъде седем пъти по-висока, за да се ограничи затоплянето до 1,5C, и четири пъти по-висока, за да се постигне по-малко строгата цел от 2C.\n\nСпоред \"Гардиън\", който посочва наводненията в Пакистан, горещите вълни в Европа и условията, близки до глада, в някои части на Африка, човечеството е в опасност да провокира \"критични точки\" в климатичната система, които ще означават по-бързи и в някои случаи необратими промени.\n\nТой цитира Гутериш, който казва: \"Няма нищо естествено в новите мащаби на тези бедствия. Те са цената на пристрастяването на човечеството към изкопаемите горива\".",
    "Ще купуваме от прекупвачи руския петрол, от който ЕС ще се откаже?": "Ще купуваме от прекупвачи руския петрол, от който ЕС ще се откаже?\n\nЕС ще се откаже от руския петрол, но страните от стария континент ще продължат да го внасят. Цената обаче ще е по-висока, защото ще си го доставяме от прекупвачи Ключови думи: петрол, руски петрол, Русия, Русия петрол, ЕС петрол, Европейския съюз\n\nАвтор: Флагман.Бг\n\nЩе го внасяме от Индонезия, Пакистан, Бразилия, Южна Африка, Шри Ланка и от Близкия изток\n\nМосква ще намери нови пазари за половината от своя суров петрол, от който Европейският съюз (ЕС) ще се откаже от декември. Това съобщи \"Блумбърг\". Агенцията се позова на данни от аналитичната компания Kpler, информира БЛИЦ.\n\nДо 1 млн. барела суров петрол на ден през този зимен сезон Русия може да продаде на Индонезия, Пакистан, Бразилия, Южна Африка, Шри Ланка и някои страни от Близкия изток.\n\nСамо държавите от този регион могат да внасят до 500 000 барела руски петрол на ден. След това тези страни ще имат възможност да пренасочат някои количества суров руски петрол за износ.\n\nМиналата седмица беше съобщено, че САЩ и техните съюзници от Г-7 (Великобритания, Германия, Италия, Канада, Франция и Япония) и Европейският съюз (ЕС) ще наложат забрана за морски транспорт на руски петрол на 5 декември, а на петролни продукти - на 5 февруари.\n\nПо-рано, на 16 септември, индонезийският министър на енергетиката Арифин Тасриф заяви, че Джакарта не е в състояние да купува руски петрол, тъй като няма запаси поради голямото търсене.",
    "Грета Тунберг: Политиците се отнасят към климата като към далечен проблем": "Шведските политици пренебрегват климатичната криза в навечерието на изборите на 11 септември и се отнасят към нея така, сякаш тя е просто проблем, а не заплаха за живота, заяви активистката Грета Тунберг.\n\n\n\nВойната в Украйна и продължаващата енергийна криза, която доведе до рязко повишаване на цените на електроенергията, доминират в заглавията на вестниците само седмица преди вота, а социалните помощи, училищата и престъпността на бандите също са начело на списъка с проблеми, които вълнуват избирателите.\n\n\n\nТунберг, чиито петъчни протести пред шведския парламент преди години се превърнаха в глобално младежко движение, настояващо за действия по отношение на изменението на климата, заяви, че въпросът \"почти не е съществувал\" по време на кампанията.\n\n\n\n\"Напълно се бяхме съсредоточили върху други неща\", каза тя в интервю за \"Ройтерс\".\n\n\n\nТя каза, че политиците и медиите са \"избрали да не съобщават, че толкова много от кризите, които преживяваме сега, са много тясно свързани помежду си\".\n\n\n\n\"Затова хората, разбира се, се фокусират само върху нещата, които са точно пред тях, вместо всъщност да се съсредоточат върху по-голямата цялостна картина\", каза тя.\n\n\n\nСпоред нея политиците се отнасят към климата като към далечен проблем.\n\n\n\n\"Просто вземете сега за пример Пакистан, много ясен пример\", каза тя.\n\n\n\nРекордните мусонни дъждове и топенето на ледниците в северните планини на Пакистан доведоха до наводнения, които засегнаха 33 милиона души и отнеха живота на най-малко 1290 души, включително 453 деца.\n\n\"\n\nСтрува ми се, че се фокусираме върху климата, когато имаме свободно време\", каза Тунберг. \"Това е нещо, което - да, това е проблем, а не екзистенциална извънредна ситуация, която засяга всички други въпроси, както би трябвало да бъде.\"",
    "Речта на китайския председател предизвика силни реакции в международната общност": "\n\n\n\nНа 16 септември в Самарканд китайският председател Си Дзинпин участва в 22-рата среща на Съвета на държавните глави на Шанхайската организация за сътрудничество. Речта, която той произнесе на срещата, според анализатори показва посоката на развитието на организацията – Пекин искрено и решително, следвайки „Шанхайския дух“, насърчава изграждането на по-сплотена ШОС общност на споделена съдба.\n\n\n\nПакистанският премиер Шахбаз Шариф заяви, че Китай играе важна роля в различни области на сътрудничеството в рамките на ШОС и Пакистан изцяло подкрепя инициативата за глобална сигурност, предложена от Си Дзинпин. Според него, големите постижения, постигнати от Китай под ръководството на Си Дзинпин, са източника на вдъхновение на страната и народа си.\n\nБившият генерален секретар на Шанхайската организация за сътрудничество Болат Нургалиев, директор на Института за изследване на външната политика към Министерството на външните работи на Казахстан, обобщи, че Си Дзинпин призовава за по-тясно сътрудничество на ШОС общност на споделена съдба в речта си, а Китай дава огромен принос за развитие на организацията.",
    "Компаниите от САЩ загубиха доверие в Китай заради ковид стратегията": "Оптимизмът на американските компании към Китай падна на рекордно ниско ниво, показва ново проучване на китайския бизнес съвет в САЩ. То показва, че нулевата политика за ковид на Китай е накарала над половината компании да отложат или да се откажат от инвестиции. Над 50% от компании са изразили оптимизъм за 5-годишната си бизнес прогноза. Геополитическите предизвикателства също са смятани за голям проблем.\n\nСингапур представи правилата за издаване на визи за привличане на чуждестранни работници и облекчаване на затегнатия си трудов пазар, който оказва натиск над заплатите и цените в страната. От януари чужденци, печелещи над 21000 щатски долара месечно ще получават 5-годишна работна виза, която ще им дава право и да търсят работа. Правителството обяви, че иска да затвърди позицията на Сингапур като световен хъб на кадри.\n\nПакистан ще получи помощ от МВФ, за да избегне предстоящия дефолт на фона на политическата криза и наводненията, които заплашват икономиката. Фондът каза, че Пакистан може да изтегли 1,16 млрд долара специални права на тираж. Средствата ще са от критично значение за стабилизиране на икономиката след като поскъпналата енергия предизвика втората най-силна инфлация в Азия.\n\nНаводненията в Пакистан отнеха живота на повече от хиляда души от юни и нанесоха щети за над 10 млрд долара. В страната паднаха най-големите валежи от 30г. след дълга жега. Около 30 млн души бяха засегнати. За пръв път флотът бе пратен на помощ на населението. Правителството обяви климатична катастрофа.",
    "Мигрантските лагери в България се препълниха": "МВР отваря фургони на площадка в Любимец\n\nВсички центрове за бежанци в страната са препълнени с над 20%. „Пъстрогор“ е препълнен, както и бежанският лагер в Бусманци. Там при капацитет от 300 души, в момента настанените надхвърлят 420 души. Подобно натоварване не е имало от 2-3 години насам, предава БГНЕС.\n\nБежанци се настаняват, включително в телевизионни зали, коридори, както и в помощни помещения. Мигрантите са предимно от Алжир, Мароко, Тунис и по-малко от Пакистан, Афганистан и Сирия. „Докарват ни по всяко време задържани мигранти на различни места в страната, почти всички са на възраст до 30 години и над 95% са мъже. Много рядко сред тях има хора, които знаят някакъв западен език. Част от тях говорят френски“, съобщават от един от бежанските лагери.\n\nСлужителите в центровете се оплакват от ограничен финансов ресурс и невъзможност да се поддържа съществуващата база. „За елементарни неща ни принуждават да пишем докладни и обяснения, и дори за части, които струват по 50 лева се чака с месеци за одобрение. А това означава, че когато това бъде одобрено, нуждаещата се машина или техника вече е напълно негодна за използване“, казаха още от центъра.\n\nВече има напрежение сред персонала, защото натоварването е денонощно, оплакаха се още от там.\n\nОтчитайки условията на засилен миграционен натиск, дирекция „Миграция“ предприема организационни действия за експлоатация на половината от капацитета на Инфраструктурния район с мултифункционално предназначение (площадка) на територията на Специализирания дом за временно настаняване на чужденци /СДВНЧ/ в Любимец, обяви в същото време МВР.\n\nНа нея са разположени оборудвани контейнери /фургони/ с общо 1232 места за настаняване. Охраната на обекта от затворен тип ще бъде обезпечена с командировани служители на МВР. При отпадане на необходимостта от ползването на площадката СДВНЧ-Любимец ще продължи да функционира с нормалния си капацитет от 660 места, уточняват от дирекцията.\n\nАнализът от данните за състоянието на специалните домове за временно настаняване на чужденци /СДВНЧ/ сочи, че за първите осем месеца на 2022 г. броят на настанените чужди граждани е нараснал двойно в сравнение със същия период на миналата година.\n\nПрипомняме, че контейнерите бяха разположени на площадката през октомври 2021 г.. Основната им цел тогава бе да се осигури по-голяма площ и безопасност съгласно противоепидемичните мерки както за настанените, така и за персонала на дома.",
    "Суша и наводнения: Климатичните промени ли са виновни за природните катастрофи?": "След месеци на засушаване в много части на северното полукълбо зачестяват случаите на поройни дъждове с катастрофални последици. Такъв е случаят в някои райони на Германия и Австрия, където валежи причиниха тежки наводнения. В Хималаите пък от седмици валят мусонни дъждове, които само в Пакистан причиниха смъртта на около 1000 души.\n\n\"Природните катастрофи винаги са следствие от много и различни фактори. Освен от природата, те могат да бъдат причинени и от човека\", казва климатологът Фридерике Ото от Кралския колеж в Лондон. Например при наводненията, причинявани от обилни валежи, това може да са обезлесяването и застрояването на обширни площи, но също така и глобалното затопляне, допълва тя.\n\n\"Затоплянето на Земята обаче не може да е единствената причина за екстремното време. Доколко съществува такава причинна връзка зависи от вида на съответния природен феномен, твърди още Ото. Според нея при наводненията и засушаванията глобалното затопляне често играе много по-малка роля\" (в сравнение с други фактори, бел.ред.).\n\n\"В различните части на света отражението е различно\", казва Филип. Дори едни и същи по своя мащаб, природните бедствия в различни части на света могат да се различават по причинените щети. Пресен пример за това са катастрофалните наводнения в Германия през лятото на 2021 г. и тези в южноафриканската провинция Квазулу-Натал тази пролет. Катастрофата в ЮАР причини смъртта на 435 души и остави хиляди без подслон, а при бедствието в Германия и Белгия загинаха 220 души, пише DW.\n\nТочните прогнози за времето са възможни само за няколко дни напред. Паралелно с увеличаването на срока на прогнозата нараства и нейната неточност. Времето е прекалено хаотично, за да се правят точни прогнози за по-дълги периоди от време, обобщи в тази връзка Ото.\n\nСнимка: БГНЕС\n\nХаресайте страницата ни във Facebook ТУК",
    "България ще спори с Нова Зеландия в плейофите за Купа \"Дейвис\"": "Отборният дух ще бъде ключът за победата, вярва капитанът на тенисистите Валентин Димов\n\nКапитанът на мъжкия национален отбор по тенис Валентин Димов (на преден план) е уверен, че България има сили да победи Нова Зеландия като гост, ако повтори представянето си от тази година. През март тимът ни надигра Парагвай с 3-1, а през септември победи Южна Африка с 3-0.\n\nКапитанът на мъжкия национален отбор по тенис Валентин Димов (на преден план) е уверен, че България има сили да победи Нова Зеландия като гост, ако повтори представянето си от тази година. През март тимът ни надигра Парагвай с 3-1, а през септември победи Южна Африка с 3-0.\n\nБългария ще гостува на Нова Зеландия в плейофите за влизане в Световна група I на турнира за Купа \"Дейвис\" през 2023 г. Това отреди изтегленият тази вечер жребий за второто ниво на световното отборно първенство по тенис за мъже. Мачовете от този етап на надпреварата трябва да се проведат на 3-4 или 4-5 февруари, като изборът на конкретни дати е право на домакина.\n\nТова ще е първа среща на тима ни с новозеландците за Купа \"Дейвис\", поради което домакинството беше определено с жребий. Останалите възможни противници на България бяха Япония, Еквадор, Бразилия, Индия, Румъния, Израел, Перу, Мексико, Украйна, Турция и Пакистан.\n\n\"Това е малко непознат съперник за нас. Най-важното е да запазим това, което показахме в двата мача тази година - да бъдем единни, да бъдем отбор, всички да се подкрепят и да го има този отборен дух. Смятам, че това ще бъде ключът за победата в Нова Зеландия - коментира капитанът на националния отбор Валентин Димов. - Мисля, че като цяло е един нелош жребий, с изключение на факта, че трябва да сме гости. По това време на годината там атмосферните условия се различават доста от тези в България. Но момчетата ще трябва да се справят. Ще се наложи да направим една по-дълга подготовка. Или на място в Нова Зеландия, или в страна с подобни условия, за да може да се аклиматизираме по най-добрия начин. Освен това трябва да видим каква настилка ще изберат домакините, което засега е неизвестно. Най-вероятно ще бъде на твърд корт.\"\n\nКапитанът изрази надежда, че ще може да разчита на всички най-добри български тенисисти, които ще открият следващия сезон на първия за годината турнир от Големия шлем - Australian Open в Мелбърн (16-29 януари). Гарантирано място в основната схема в Австралия има Григор Димитров, а в квалификациите освен Димитър Кузманов шанс да участват имат още Адриан Андреев и Александър Лазаров.\n\n\"Надявам се някои да се прехвърлят директно от Австралия в Нова Зеландия. Предстоят разговори с всички момчета и се надявам да успеем да вземем всички най-добри към момента в отбора за плейофите\", каза Димов.\n\nЗа да стигне до плейофа на Световна група I, националният ни отбор победи категорично тима на Южна Африка в мача от Световна група II в София миналия уикенд. Избраниците на капитана Валентин Димов спечелиха домакинството си с 3-0, без да загубят дори сет на клей корта в Българския национален тенис център в Борисовата градина.\n\nТова беше изобщо първа победа за България над този съперник след две поражения с по 1-4 - през 1993 г. у дома и през 2019 г. като гост. РЮА е бивш носител на Купа \"Дейвис\", триумфирал с титлата през 1974 г.",
    "Кристалина Георгиева за Украйна и продоволствената сигурност, част 4": "Дори във финансите? Финансите трябва ли да се активизират?\n\nКатегорично трябва да се активизират.\n\nНо дали го правят?\n\nНе. Нека погледнем данните. Нуждаем се от между три и шест трилиона годишно, за да се промени траекторията. Шестстотин и петдесет милиарда е нашия рекорд. С други думи, пет до десет пъти по-малко. Така че не, ние не правим това, което трябва да правим. И да, трябва да го променим. Създаваме инструмент - тръст за устойчивост, който ще предоставя финансиране. Искаме това финансиране да служи за привличане на частния сектор, който да отиде в развиващите се страни. Ще измерваме успеха не с парите, които отпускаме, а чрез намаляване на задлъжнялостта. Всъщност ефектът на участието на частния сектор е премахване на бариерите, така че да можем да скочим и да, разбирам спешния момент. Превръща се във враг и е изключително важно, но не може да остане така. Не можем да се откажем от нашата отговорност.\n\nНаближават заседанията на Световната банка и годишната среща на МВФ. Върху какво ще се съсредоточите? Каква част от вниманието ще бъде насочено към Украйна и върху възстановяването и също така върху опитите да се разбере какво точно мисли Путин?\n\nРазбира се, ще има и фокус върху Украйна. Ситуацията е много тревожна, щом има страна, нападната от по-голям и силен във военно отношение съсед. Гледали сме този филм в миналото и последиците могат да бъдат драматични. Така че ще има голям фокус върху Украйна. Ние от наша страна ще увеличим спешното финансиране, след като нашият съвет ни даде зелена светлина с този прозорец.\n\nПо-важно е да помислим как да координираме и да поемем ангажименти, които да доведат до действия и как да мислим, за това военната икономика да бъде поставена на здрава основа. Откъде идват приходите, как определяме разходите. По това работим.\n\nНо извън Украйна, работим по продоволствената сигурност. Торовете ще бъдат много скъпи, защото продоволствената криза днес е причинена основно от недостиг на зърнени култури, наа пшеница. Следващата година ще бъде оризът.\n\nВиждате какво се случва с Пакистан. В Индия стават същите климатични изменения, за които говорим. Ние може би сме заспали върху ключа, но изменението на климата не спи. То ни удря и ще видим следващата година, че въпросът за торовете ще бъде извънредно важен фактор за продоволствената сигурност.\n\nБлагодаря Ви. И сте сигурна, че ще получите зелена светлина, за финансирането?\n\nДа, без съмнение.\n\n\n\n"
}