{
    "Южна Корея и САЩ започнаха военни маневри": "Южна Корея и САЩ започнаха първото си съвместно военноморско учение от пет години насам на Корейския полуостров, съобщи агенция \"Йонхап\".\n\nВ учението участва ударна група на САЩ, водена от самолетоносача \"Роналд Рейгън\". Заедно с него в маневрите участват и ракетният крайцер \"Чанселърсвил\" и разрушителя \"Бари\". Планира се в учението да участва и американската атомна подводница \"Анаполис\".\n\nУчението се провежда в момент, когато Сеул и Вашингтон засилват сътрудничеството в областта на сигурността \"на фона на постоянните спекулации, че Пхенян може да предприеме провокативни действия като ядрен опит или изстрелване на балистична ракета от подводница\".\n\nПо-рано агенцията цитира официален източник, според когото \"пристигането на самолетоносача има за цел да демонстрира надеждността на съюза между Южна Корея и САЩ и готовността за възпиране на Северна Корея в нейните ядрени и ракетни заплахи\".\n\nНа редовната среща на Консултативната група по стратегията за възпиране, проведена във Вашингтон на 16 септември, САЩ и Южна Корея подчертаха, че ще продължат да противодействат на политиката на Северна Корея, като използват всички възможни механизми, включително военни.",
    "Южна Корея призовава едрия бизнес да се присъедини към усилията за пестене на енергия": "Южнокорейският министър на промишлеността и енергетиката отправи апел към големите компании в страната, за да обединят усилията си за намаляване на потреблението на енергия през предстоящата зима. Това стана по време на среща на министър И Чан-ян с изпълнителните директори на 10 големи южнокорейски компании, сред които \"Самсунг електроникс\" (Samsung Electronics) и \"Хюндай\" (Hyundai), предаде Йонхап.\n\nНастоящата енергийна криза може да продължи доста дълго време, каза министър И Чан-ян. \"Необходими са промени, за да се постигне високоефективна система (на използване на ресурсите), и коригирането на тарифите (на енергия) на първо място за големите потребители, което е неизбежно\", добави още той.\n\nПо думите му е необходимо сътрудничество между правителството и частния сектор, \"за да се преодолеят бързо предизвикателствата и да се съживи икономическото възстановяване\".\n\nВъпреки ръста на износа, търговският дефицит на страната през август се оказа отрицателен заради увеличението на международните цени на енергията, съобщи още И Чан-ян.\n\nПравителството в Сеул ще приложи различни енергоспестяващи мерки в обществените учреждения, за да постигне целта за икономия на енергия с 10 процента тази зима. Във връзка с това министерството на промишлеността и енергетиката предвижда намаляване на отоплението на сградите си, посочиха от институцията.",
    "Пожар в търговски център в Южна Корея, има жертви (ВИДЕО+СНИМКИ)": "Пожар избухна днес в мазето на търговски център в южнокорейския град Деджеон. При инцидента са загинали най-малко седем души.\n\nПожарникарите продължават да търсят оцелели след потушаването на пожара, каза Го Сън-чол, служител на противопожарния щаб в град Деджеон. Той информира, че не е ясно дали има хора, които още не са открити, и че в някои части на сградата все още се забелязва пушек.\n\nПожарът е избухнал около 7:45 ч. в понеделник сутринта и се е разпространил бързо в товарната зона на мазето, след което е последвала евакуацията на повече от 110 души - служители на мола и гости на близкия хотел.\n\n현대아울렛 화재로 7명 사망…중대재해법 처벌 대상 되나 https://t.co/9aZ2YU5HaL — 한국 경제 뉴스 (@MagazineR_) September 26, 2022\n\nПовече от 500 пожарникари и 90 превозни средства са изпратени да се борят с огъня, който е бил потушен около 15:00 часа, каза Го. Снимки от мястото на инцидента показват облак тъмносив дим, излизащ изпод сградата, докато пожарникарите използват водни струи и друго оборудване, за да потушат пламъците.\n\n정지선 현대백화점그룹 회장 \"대전 아울렛 화재, 책임 통감…머리숙여 사죄\" https://t.co/udakDquutN — 한국 경제 뉴스 (@MagazineR_) September 26, 2022\n\nЛи Сън-хан, пожарникар от Юсон, каза, че шестима от намерените жертви са служители на мола, последната жертва още се идентифицира. Ли и Го не съобщиха как са починали жертвите.\n\nСлужители на противопожарната служба и полицията разследват причините за пожара. Местните медии се позовават на очевидци, които предполагат, че пожарът може да е причинен от експлозия на електрически автомобил, който се е зареждал в мазето.",
    "Северняшкият ансамбъл за народни песни и танци е отличен със сребърен приз на международен конкурс в Южна Корея": "Северняшкият ансамбъл за народни песни и танци \"Иван Вълев\" – Плевен е отличен със сребърен приз от международния танцов конкурс в Южна Корея Cheonan World Dance (Чонан Уърлд Данс). Танцовият състав представи емблематични постановки в няколко общи концерта заедно с други интернационални групи в градовете Чонан и Мокпо, съобщават на официалната си страница в интернет от културния институт.\n\nДиректорът на ансамбъла Данаил Цолов е поздравен лично от кмета на град Чонан по време на една от програмите. Изпълнителите са получили приветствие и покана за посещение в посолството на България в Сеул от консула Катина Новкова.\n\nКакто БТА писа, танцовият фестивал в Южна Корея е един от престижните в света като ежегодно е посещаван от над милион души и е четирикратен носител на наградата \"Най-добър фестивал на Федерацията на международните танцови фестивали“.\n\nТурнето в Южна Корея е третата международна изява на Северняшкия ансамбъл за тази година. През юли изпълнителите участваха заедно с Гвардейския представителен оркестър във фестивала \"Basel Tattoo 2022\" (Базел Тату) в Базел, Швейцария. Преди това ансамбълът се представи в Дунавския карнавал, проведен в Будапеща, Унгария.\n\nСледващата изява на ансамбъла, когато се завърне на родна земя, ще бъде на 30 септември в Плевен. Изпълнителите ще се включат в инициативата \"Заедно за един милион хороводни стъпки\", която ще се проведе на площад \"Възраждане\".",
    "САЩ и Япония предупредиха Северна Корея при ядрен опит": "Съединените щати, Япония и Южна Корея предупредиха, че ако Северна Корея извърши ядрен опит, международната общност ще реагира със силен и решителен отговор, предаде ДПА.\n\nПо време на среща в рамките на Общото събрание на ООН в Ню Йорк външните министри на трите съюзнически държави изразиха опасения във връзка с приетия от Пхенян нов закон за ядрената политика, с който управляваната от комунистическия режим страна се обявява за държава, притежаваща ядрено оръжие.\n\nНовоприетият закон позволява и нанасянето на превантивни ядрени удари.\n\nДържавният секретар на Съединените щати Антъни Блинкън, японският министър на външните работи Йошимаса Хаяши и южнокорейският външен министър Пак Джин подчертаха значението на съвместната работа на трите държави за справяне с дестабилизиращото поведение на Северна Корея и за напредък в постигането на общата цел за пълна денуклеаризацията на Корейския полуостров.\n\nТе осъдиха многобройните изстрелвания на балистични ракети от страна на Пхенян през годината, всяко от които нарушава множество резолюции на Съвета за сигурност на ООН и представлява сериозна заплаха за региона.\n\nБлинкън потвърди твърдите ангажименти на САЩ относно защитата на Япония и Република Корея.\n\nТримата външни министри призоваха Пхенян да се върне на масата за преговори, предава БТА.",
    "10 жертви на тайфуна Хинамнор в Южна Корея": "Броят на загиналите от тайфуна, който връхлетя Южна Корея, достигна 10 рано тази сутрин, предава ДПА.\n\nA powerful typhoon tore through South Korea's southern industrial hubs on Tuesday, leaving at least two people dead, 10 missing and thousands displaced, authorities said https://t.co/R3DQjPVGnG — CNN International (@cnni) September 7, 2022\n\nЮжнокорейски медии съобщиха, че седем души са открити в безжизнено състояние и по-късно обявени за мъртви по време на спасителна операция в наводнен подземен паркинг, намиращ се в югоизточния крайбрежен град Поханг. Двама души са спасени.\n\nПо-рано беше съобщено за три смъртни случая. \"Хинамнор\", най-силният тайфун за годината досега, достигна континенталната част на Южна Корея вчера. След два часа и половина силен вятър и дъжд той се отдалечи от страната в североизточна посока.\n\nКорейският полуостров е свидетел на циклони всяко лято и в началото на есента. \"Хинамнор\" беше 11-ият за тази година. Експертите не смятат, че изменението на климата причинява повече циклони годишно, но твърдят, че такива бури стават все по-силни и по-разрушителни.\n\nВ най-засегнатите райони в южната част на страната бяха наводнени улици и селскостопански земи. Нанесени са щети на много сгради и други съоръжения. Хиляди хора трябваше да напуснат домовете си, а почти 90 000 домакинства временно останаха без ток.",
    "Южна Корея и Коста Рика не се биха в зрелищна контрола": "Хюн Мин Сон вкара малко преди края и Република Корея стигна до равенство 2:2 срещу Коста Рика в контролна среща по футбол между отбори, които ще участват на световното първенство в Катар тази зима.\n\nХван Хи Чхан откри резултата за корейците в 28-та минута, но Джеуисън Бенет се разписа в 41-та и 64-та за обрат в полза на костариканците. Сон оформи крайния резултат в 85-та минута, когато гостите вече бяха с човек по-малко заради червен картон на вратаря Естебан Алварадо.\n\nРепублика Корея е в група с Португалия, Уругвай и Гана, а Коста Рика ще играе срещу Германия, Испания и Япония.",
    "Южна Корея, Япония и Съединените щати за строги мерки срещу ядрен КНДР": "Южна Корея, Япония и Съединените щати се споразумяха за строги мерки срещу нов ядрен опит от Северна Корея. Това съобщи в четвъртък висшият съветник по сигурността на Южна Корея Ким Сунг-хан, цитиран от \"Йонхап\".\n\nТой добави, че реакцията на страните ще бъде различна от тази в миналото.\n\nКим Сун-хан направи забележките след тристранна среща с колегите си от САЩ и Япония Джейк Съливан и Акиба Такео Акиба в Хонолулу.\n\n\"Ние се съгласихме, че не трябва да има наивно мислене или реакция, че Северна Корея е извършила шест ядрени опита и че нов тест ще бъде само още един ядрен опит\", каза Ким.\n\n\"Ако Северна Корея проведе седмия си ядрен опит, нашата реакция със сигурност ще бъде различна от досегашната\", добави той.\n\nДлъжностни лица в Сеул и Вашингтон по-рано казаха, че Северът изглежда е завършил \"всички приготовления\" за ядрен опит и че може би само преценява времето.\n\nПхенян проведе своя шести и последен ядрен опит през септември 2017 г.\n\nТристранната среща между висшите съветници по националната сигурност на Южна Корея, Япония и САЩ беше първата от 16 месеца, както и първата, откакто Ким встъпи в длъжност по-рано тази година.\n\nПрипомняме, че в края на август президентът на Южна Корея Юн Сук Йел нареди на военните да актуализират своите стратегически и оперативни планове срещу нарастващите ядрени и ракетни заплахи от страна на Северна Корея.\n\nВ началото на месеца САЩ, Южна Корея и Япония участваха в съвместно учение за защита от балистични ракети край бреговете на Хавай. Това бяха първите подобни учения от 2017 г. насам, когато отношенията между Сеул и Токио достигнаха най-ниското си ниво от години.",
    "Южна Корея: КНДР ще се самоунищожи, ако пребегне до ядрено оръжие": "Ако Северна Корея прибегне до ядрените си оръжия, ще унищожи сама себе си, предупреди днес Южна Корея, предаде Асошиейтед прес.\n\nЮжна Корея обикновено не прави толкова резки изявления и може да се предполага, че това изключение е провокирано от факта, че само преди няколко дни Северна Корея прие ново законодателство, съгласно което Пхенян има право да нанася превантивни ядрени удари, за да гарантира сигурността си.\n\nОчаква се Северна Корея да бъде разгневена от това изявление, особено като бъде взет предвид фактът, че Сеул обичайно се въздържа от толкова силни думи, за да не засилва напрежението на Корейския полуостров.\n\nНовото севернокорейско законодателство само ще задълбочи изолацията на Пхенян и ще накара Сеул и Вашингтон да \"подобрят още повече способностите си за сдържане и реакция\", заяви южнокорейското министерство на отбраната.\n\nЗа да накара Северна Корея да се откаже от мисълта за употреба на ядрени оръжия, Южна Корея сериозно ще усили собствените си способности за нанасяне на превантивен удар и на удари в отговор на атака, като в същото време ще разчита на това Съединените щати да използват всички средства, с които разполагат, за защитата на Сеул, съобщи БТА.\n\n\"Предупреждаваме, че севернокорейското правителство ще бъде сполетяно от съкрушителен отговор от военния съюз между Южна Корея и САЩ и че само ще се унищожи, ако се опита да използва ядрени оръжия\", заяви говорител на южнокорейското министерство на отбраната.\n\nСнимка: БГНЕС\n\nХаресайте страницата ни във Facebook ТУК",
    "Южна Корея иззе $168 милиона в крипто за неплатени данъци": "Криптовалутните активи конфискувани от предполагаеми данъчни нарушители в Южна Корея през 2021 и 2022 г., възлизат на близо 260 милиарда южнокорейски вона ($184 милиона).\n\nНай-високата сума конфискувана от данъкоплатец нарушител е близо 12.5 милиарда вона или $8.87 милиона. Местна медия съобщава, че физическото лице е притежавало Биткойн (BTC) и XRP наред с други 20 криптовалути.\n\nЮжнокорейските данъчни власти започнаха да събират неплатените данъци чрез изземване на криптовалути миналата година, след като въведоха мярката през 2020 г.\n\nВластите запорират сметката на данъчния нарушител или крипто активите му, след като получат данни от борсите. Ако данъчната сметка остане неплатена, крипто активите се продават на пазарна цена.\n\nПРОЧЕТИ ОЩЕ: Samsung работят върху крипто борса за Южна Корея\n\nДанните са обобщени от Ким Санг-хун, законодател от южнокорейската дясна Партия на народната власт и член на Комисията по стратегия и финанси на Народното събрание, по информация предоставена от Министерството на финансите и други правителствени агенции.\n\nСПОДЕЛИ: СПОДЕЛЯНИЯ",
    "Волейболистките ни победиха Южна Корея в контрола": "Женският ни национален отбор по волейбол победи Южна Корея с 3:0 гейма, в отделните части 25:19, 28:26, 25:20 точки, в първия приятелски мач между двата тима в зала „Христо Ботев“. След това по споразумение на треньорите се играят и два допълнителни гейма. В четвърттата допълнителна част България отново спечели, като се наложи с 25:22. В петия гейм корея спечели с 15:8.\n\nВтората среща е на 19 септември от 13:00 часа. Контролите са последни проверки преди старта на световното първенство за жени в Полша и Нидерландия.\n\nПоради контузия основното либеро Жана Тодорова не е в състава. На полето като титуляр на този пост излезе младата националка Мила Пашкулева. Селекционерът Лоренцо Мичели извъртя целия ссътав в този мач. След победта с 3:0, той даде възможност и на останалите състезателки за игра.\n\nСтартов състав на България: Лора Китипова, Силвана Чаушева, Елица Атанасийевич, Гергана Димитрова, Нася Димитрова, Мира Тодорова, Мила Пашкулева – либеро (Петя Баракова, Мирослава Паскова, Мария Йорданова, Ради Маринова, Мария Кривошиева, Полина Нейкова).\n\nВолейболистките ни отбелязаха уверен и спокоен старт в мача. С настроение и добра оганизация поеха нещата в свои ръце. В средата на гейма България поведе с три точки 16:13. Сервисът заработи, блокадата също и авансът ни се увеличи на 22:16. Предимството ни бе пълно в гейма, като единствено няколко непредизвикани грешки дадоха възможност на корейките за повече точки в гейма. Елица Атанасийевич отбеляза 24-тата точка след ас, а Гергана Димитрова затвори гейм след успешна атака.\n\nВтората част започна с известни трудности за България. След слабости в посрещане съперничките диктуваха темпото и поведоха с 10:6. Това обаче бе временна ситуация. Нашите отново се върнаха в ритъм и изравниха при 12:12. Последва игра точка за точка. Равностойността се запази почти докрай. Корейките поведоха с 24:22, но нашите момичета показаха характер. След сервис на Мира Тодорова, вкючително и ас волейболистките ни изравниха 24:24. В последвалата борба, „лъвиците“ показаха повече търпение и устойчивост. Добрият начален удар отново изигра своята роля, нашите наложиха волята си, като финалният акорд бе сложен от Силвана Чаушева.\n\nУспехът окрили още повече нашите и в третата част те бяха безапелационни. Националките диктуваха развоя през цябото време и спечелиха гейма с разлика, като взеха победа в три гейма.",
    "Полша купува 48 изтребитeли FA-50 от Южна Корея": "Полша сключи сделкa на стойност 3 милиарда долара с Южна Корея за закупуването на 48 корейски изтребителя FA-50, информира Асошиейтед прес. Централноевропейската страна предприема спешни стъпки за увеличаване на възпиращите и отбранителните си способности на фона на войната на Русия срещу съседна Украйна.\n\nПрезидентът на Полша Анджей Дуда, който е върховен главнокомандващ на въоръжените сили, и министърът на отбраната на Южна Корея, Администрация на програмата за придобиване, Еом Донг-хван, ще присъстват на церемонията по подписването в петък във военна база и летище в Янов, в централна Полша.\n\nДокументите трябва да бъдат подписани от вицепремиера на Полша, който е и министър на отбраната Мариуш Блашчак, и от южнокорейски служители.\n\nСпоред едно от споразуменията първите 12 самолета трябва да бъдат доставени в началото на втората половина на следващата година. Втората сделка е за 36 самолета с технически и бойни характеристики, определени от Полша, които ще бъдат доставени между 2025 и 2028 г. Самолетите са съвместими с произведените в САЩ изтребители F-16, с които са оборудвани военновъздушните сили на Полша, и с договорените F- Изтребители 35A.\n\nСделките включват обучение, логистика и трансфер на някои технологии, които ще позволят обслужването на самолетите в Полша. Варшава каза, че това е една от най-големите и важни сделки в областта на отбраната на Полша през последните години.\n\nКонсервативното правителство на Полша предприема стъпки за укрепване на въоръжените сили на членката на НАТО в отговор на агресията на съседна Русия в Украйна.\n\nПолша, подобно на други европейски държави и Съединените щати, изпрати военно оборудване в Украйна по време на почти седем месеца война. Варшава се стреми да замени част от това оборудване, включително с произведени в САЩ танкове Abrams.",
    "САЩ, Южна Корея, Япония и Тайван планират алианс за производство и доставка на полупроводници": "Президентът на САЩ Джо Байдън подписа днес закон, който деблокира 52 милиарда долара субсидии за възраждане на производството на полупроводници в САЩ, предаде Франс прес. Байдън увери, че инвестицията в тези чипове, които са в основата на",
    "Националките биха Южна Корея в контрола": "Националките ни по волейбол, водени от Лоренцо Мичели, победиха Южна Корея с 3:0 (25:19, 28:26, 25:20) в първия приятелски мач между двата тима в зала „Христо Ботев“.\n\nСлед това по споразумение на треньорите се изиграха и два допълнителни гейма. В четвъртата част България спечели с 25:22. В петия гейм Южна Корея се наложи с 15:8.\n\nКонтролите са последни проверки преди старта на световното първенство за жени в Полша и Нидерландия.\n\nДвубоят се игра пред пълни трибуни в спортното съоръжение. Феновете подкрепяха момичетата, а те показаха отлични изяви и ги зарадваха с категоричнен успех.\n\nСелекционерът Мичели извъртя почти целия състав в тази среща. След категоричния успех в първите три гейма, той даде възможност и на останалите волейболистки за изява.",
    "Южна Корея ще инвалидира паспорта на CEO-то на Terra": "Според доклад на местна медия от четвъртък Министерството на външните работи на Южна Корея се опитва да накара съоснователя на вече несъществуващия доставчик на стабилни монети Terraform Labs До Куон да върне паспорта си.\n\nДо Куон, заедно с още петима души, всички южнокорейски граждани, пребивават в Сингапур. В сряда южнокорейски съд им издаде заповед за арест и ги обвини в нарушаване на Закона за капиталовите пазари.\n\nЗаповедите са издадени месеци след срива на екосистемата Terra на стойност около $40 милиарда, който доведе до жестокия срив и няколко свързани фалита, включително на базирания в Сингапур хедж фонд Three Arrows Capital.\n\nМинистерството на външните работи на Южна Корея също издаде заповед на другите пет лица да върнат притежаваните от тях паспорти. Заповедта беше издадена, след като Южната районна прокуратура на Сеул за финансови престъпления и престъпления срещу ценни книжа поиска паспортите на шестте лица да бъдат обявени за невалидни, съобщи Munhwa.\n\nСВЪРЗАНО : Ранен инвеститор в Terra загубил над $3.5 милиарда\n\nТъй като обикновено отнема един месец, за да бъде обявен паспортът за невалиден, прокурорите вероятно ще окажат натиск върху шестте лица да върнат паспортите си преди изтичането на този срок.\n\nСПОДЕЛИ: СПОДЕЛЯНИЯ",
    "Жителите на Южна Корея подкрепят възможността певците от групата Би Ти Ес да бъдат освободени от задължителна военна служба": "Мнозинството южнокорейци са съгласни членовете на световноизвестната кей-поп група Би Ти Ес да бъдат освободени от задължителна военна служба, сочат данните от проучване, проведено по поръчка на местното подразделение на ЮПИ и регионалния телевизионен оператор Kей Би Си.\n\nОт 800 анкетирани на възраст от 18 години и нагоре 57,7 процента са заявили, че седмината певци не трябва да влизат в казармата, докато 39,8 на сто са против, съобщи ЮПИ.\n\nВ подкрепа на тази възможност са се изказали 64,4 процента от жените и 50,9 процента от мъжете, участвали в проучването, показват резултатите.\n\nВсички възрастови групи, с изключение на тези на 20- и 30-годишните, виждат повече ползи от освобождаването на изпълнителите от военна служба.\n\nСред хората, влизащи в групата на 20-годишните, обаче 63,9 процента от анкетираните мъже се противопоставят на идеята и смятат, че членовете на Би Ти Ес, както останалите на тяхната възраст, трябва да изпълнят наборните си задължения.\n\nВсички здрави, млади мъже в страната на възраст под 30 години трябва да служат в армията минимум 18 месеца, за да защитят страната от външни заплахи, включително и от КНДР, отбелязва ЮПИ.\n\nНай-възрастният член на Би Ти Ес, Джин, навършва 30 години през декември, а други от певците в кей-поп бандата също наближават тази възраст, отбелязва ЮПИ.\n\nПо-рано тази година групата обяви, че ще прекъсне сценичните си изяви, за да могат изпълнителите да се съсредоточат над соловите си кариери.\n\nРезултатът от проучването до голяма степен съвпада с този от анкетата на \"Галъп Корея\" от миналия април. Тогава проучване показа, че почти 59 процента от 1004 участници казаха, че са съгласни изпълнителите от Би Ти Ес да не служат в армията.\n\nНаскоро властта в Сеул обяви, че може да направи обществено проучване, което ще й помогне да определи дали да освободи от задължителната военна служба членовете на Би Ти Ес. При взимането на решение обаче ще бъдат разгледани и други фактори като икономическия ефект от изявите на световноизвестната кей-поп група, важността на военната служба и общонационалните интереси.",
    "Южна Корея със сериозно предупреждение към Севера": "Ако Северна Корея прибегне до използване на ядрени оръжия, подобен ход ще я остави \"без сценарий за оцеляване на режима ѝ\". За това предупреди председателят на Обединения комитет на началник-щабовете на Южна Корея генерал Ким Сон-кюм по време на парламентарно заседание.\n\n\"Ще накарам КНДР ясно да осъзнае, че ако се опита да използва ядрено оръжие, ще се сблъска със съкрушителния отговор на съюза между Южна Корея и САЩ и нашите военни\", подчерта той, цитира news.bg.\n\nКим повтори, че ядрените и ракетните опити на Пхенян остават заплаха за сигурността на Корейския полуостров и обеща да засили военния капацитет на Сеул, за да отблъсне подобни рискове.\n\nНа 9 септември Северна Корея прие закон, потвърждаващ правото ѝ да нанася превантивни удари с ядрени оръжия, за да се защити при установяване на предстояща атака от всякакъв вид, насочена срещу ръководството на Северна Корея и командването на нейните ядрени сили.\n\nНовото севернокорейско законодателство се разглежда като очевидна препратка към стратегията на Южна Корея \"Верига за убийства\" (Kill Chain), която призовава за превантивно нанасяне на удари по ядрената инфраструктура и командната система на Северна Корея, ако се подозира непосредствена атака.\n\nВ последните месеци се засилват опасенията, че Северна Корея се готви да възобнови ядрените опити за първи път от 2017 г., след като исторически срещи на върха с тогавашния президент на САЩ Доналд Тръмп и други световни лидери през 2018 г. не успяха да разубедят Ким от разработването на ядрени оръжия.",
    "Южна Корея едва ли ще спре с лихвените повишения преди Фед": "Ще е прибързано да се каже, че инфлацията е достигнала своя връх, смята управителят на централната банка на страната\n\nЦентралната банка на Южна Корея трябва да продължи да покачва лихвите, докато инфлацията не покаже спад, но ведомството вероятно няма да може да спре паричното затягане преди Федералния резерв на САЩ. Това каза управителят на банката Ри Чанйонг, цитиран от Ройтерс.\n\nКоментарът му изтри надеждите, че Южнокорейската централна банка може да стане една от първите сред големите централни банки, която да забави ход в световната борба срещу ускоряващата се инфлация.\n\nРегулаторът бе един от първите, които оставиха пандемичните парични стимули зад гърба си, като от август миналата година насам е повишил лихвите с 2 процентни пункта до ниво от 2,5%.\n\nПоскъпването на щатския долар ускори инфлацията в много страни по света, в т.ч. Южна Корея, докато местните валути поевтиняха.\n\n\"Сега сме независими от правителството, но зависим от Фед. Ако Фед продължи да покачва лихвите, това ще окаже натиск в посока поевтиняване на нашата валута\", каза Ри.\n\nТой изрази готовност за интервенция на пазарите с цел стабилизиране на корейския вон.\n\nИнфлацията в Южна Корея достигна над 20-годишен връх и продължава да е на високи равнища. \"Инфлацията до голяма степен е в резултат на външни проблеми, като цените на енергоносителите. Ако ме питате дали ще спра... какво ще стане, ако петролът отново поскъпне? Много е трудно за нас да определим точния момент, като се има предвид тежестта на външните фактори. Ще е твърде прибързано да се каже, че инфлацията е достигнала своя връх\", смята Ри.\n\nНа последното си заседание банката повиши лихвите с 50 базисни пункта, като тогава посочи, че допълнителните лихвени ръстове биха били подходящи за известно време.",
    "Арестуваха в Южна Корея майката на децата, намерени в куфар": "Южнокорейската полиция съобщи, че е арестувала жена, за която се смята, че е майка на двете деца, чиито останки бяха открити в куфари в Нова Зеландия миналия месец, съобщава Ройтерс.\n\nРодената в Нова Зеландия корейка е обвинена в убийство.\n\nЖената на около 40 години е била арестувана в югоизточния град Улсан по-рано през деня. Това е станало, след като световната полицейска агенция Интерпол е издала червена бюлетина, съобщиха от Националната полицейска агенция на Корея.\n\nЖената е заподозряна, че е избягала в Южна Корея през 2018 г., след като е убила тогавашните си деца на 7 и 10 години в Окланд, съобщиха властите.\n\nЮжнокорейски съд ще разгледа въпроса дали да екстрадира заподозряната в Нова Зеландия, допълниха те.\n\nВластите в Нова Зеландия започнаха разследване на убийство в Окланд, след като неподозиращо семейство купило ремарке с вещи, включително куфарите, на търг за изоставени стоки, а вътре намерили човешки останки.",
    "Южна Корея глоби Google и Meta с почти $72 млн. за незаконно събиране на лични данни": "Южна Корея е глобила Google и Meta с общо над 71 млн. долара за събиране на лична информация на потребителите, без тяхното съгласие, с цел изпращане на адаптирани реклами, съобщи АФП.\n\nРазследванията на двата американски технологични гиганта установиха, че те са \"събирали и анализирали\" данни за своите потребители и са наблюдавали използването на уебсайтове и приложения от тях, съобщи Комисията за защита на личните данни в Сеул.\n\nДанните са били използвани за \"извеждане на изводи за интересите на потребителите или са били използвани за персонализирани онлайн реклами\", заяви комисията и добави, че нито Google, нито Meta са информирали ясно южнокорейските потребители за тази практика или са получили предварително тяхното съгласие.\n\nВ резултат на това на Google беше наложена глоба в размер на 69,2 млрд. вона (49,7 млн. долара), а на Meta - 30,8 млрд. вона (22,1 млн. долара).\n\n\"Това е най-голямата глоба за нарушение на Закона за защита на личните данни\", се казва в изявление на комисията.\n\nРегулаторните органи заявиха, че по-голямата част от потребителите в Южна Корея - 82% за Google и 98% за Meta - несъзнателно са им позволили да събират данни за използването им онлайн, пише БГНЕС.\n\n\"Може да се каже, че възможността и рискът от нарушаване на правата на потребителите са високи\", се казва в изявлението.\n\nСнимка: Bloomberg.com\n\nХаресайте страницата ни във Facebook ТУК",
    "София сътрудничи с Южна Корея в областта на \"умните\" градове": "play\n\npause\n\nstop\n\nmute\n\nunmute\n\nmax volume / Разговор на Елена Пъневска с Генчо Керезов Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\n\n\n\n\nСофия ще си сътрудничи с южнокорейския град Седжонг в областта на \"умните\" градове. За целта е подписана рамка за сътрудничество между двата града и се очаква кметът на Седжонг да гостува в София за подписването на официалния меморандум за сътрудничество след ратифицирането му от Столичния общински съвет и Общинския съвет на Седжонг. Зам.-кметът по дигитализация към Столична община Генчо Керезов разказа подробности пред Радио София.\n\n\n\nПо думите му посещението е изключително важно, а през последните години София се е превърнала в желан партньор на редица международни мрежи. Той каза още, че това партньорство се извършва в рамките на Програмата за международно градско и регионално сътрудничество на ЕС. Програмата цели да насърчи съвместната работа между европейските градове и столици и външни за съюза такива. Седжонг ще бъде следващата столица на Южна Корея, тъй като самият град е създаден като административен център.\n\n\"Това, което правим в нашата столица с тикет системата и умното управление на трафика се доближава до това, което колегите в Седжонг правят. Системите, които са за събиране на отпадъци, също са впечатляващи. Ние имаме умни системи в сметосъбирането, само че в Седжонг, например, цялата система, изграждайки града от самото начало като умен, позволява инфраструктура, която чрез вакуумни тръби от абсолютно всяка кофа за смет да бъдат събирани съответните отпадъци\", поясни Керезов.\n\nТой добави, че обществото е дисциплинирано и това, което при нас е такса смет, при тях се заплаща в себестойността на торбичките за смет.\n\n\"Хората купуват тези торбички и тях използват за изхвърляне на своите отпадъци. И това позволява на тази система, на тази градска мрежа да работи добре. Истината е, че ние за три дни там не видяхме нито един отпадък на улицата\", коментира той. По думите му сферите за сътрудничество са пет - \"Изследвания и иновации в сферата на транспорта, мобилността и градското развитие\", \"Иновативно икономическо развитие\", \"Нулеви нетни емисии\", \"Оказване на подкрепа на стартиращите малки и средни предприятия\", както и \"Сътрудничество в академичната сфера\".\n\nКерезов изяви надежда, че сътрудничеството ще продължи поне в следващите 10 години. Той каза, че до края на 2022 г. ЕС ще окаже подкрепа за изграждане на това сътрудничество и идеята е то да продължи и след рамките на програмата.\n\nПовече подробности можете да чуете в звуковия файл.",
    "Голяма част от жителите на Южна Корея подкрепят атомната енергетика": "Близо 40% от хората в Южна Корея подкрепят увеличаване дела на атомната енергия, 30% искат запазването ѝ на сегашните нива, докато 18% призовават за намаляване на мощностите. Това показват резултати от социологическо проучване на Gallup Korea сред 1000 южнокорейци, проведено в началото на лятото.\n\nЮжна Корея е на пето място в света по производство на ядрена енергия, след САЩ, Китай, Франция и Русия. Президентът на Южна Корея Юн Сук-йол, който встъпи в длъжност през май т.г., настоява ядрената енергия да изпревари въглищата като основен източник на електроенергия, за постигане на климатичните цели на страната и за увеличаване на енергийната сигурност.\n\nПравителството иска да увеличи дела на атомната енергия в енергийния микс на страната до 33% до края на десетилетието, в сравнение със сегашните 27%. Властите планират изграждане на шест нови атомни енергоблока до 2036 г., в допълнение към настоящите 24 реактора, които работят в страната.",
    "Спад в производството на Южна Корея и Тайван буди тревоги за търговията": "Внимателно наблюдаваните показатели за производството в Южна Корея и Тайван се сринаха през август, тъй като забавянето на Китай тегне над региона, а рисковете в световната икономика се натрупват, пишат Мишел Джамриско и Енда Къран, Bloomberg News.\n\nУдарът по фабричното производство в някои от най-големите търговски центрове в света е ключово предупреждение за световното търсене, тъй като повишаването на лихвените проценти и инфлацията започват да оказват влияние върху потреблението.\n\nИндексът на мениджърите по покупките в Тайван се понижи до 42,7 от 44,6 през юли - най-ниската стойност от май 2020 г., а в Южна Корея - до 47,6 от 49,8 - най-ниската стойност от юли 2020 г., по данни на S&P Global. Показателят за Япония отслабна до 51,5 пункта от 52,1 пункта. Показания под 50 означават свиване, докато всичко над това ниво говори за разширяване.\n\nСпадът на новите поръчки за тайванските фирми, отбелязан в данните, показва, че намалението, наблюдавано при поръчките за износ през юли, продължава. Редица производители на чипове предупредиха неотдавна за забавяне на търсенето на полупроводници, които са ключов експортен продукт както от Тайван, така и от Южна Корея.\n\nВ Южна Корея, която е индикатор за световната търговия, \"фирмите често коментираха опасенията, че икономиката ще продължи да се представя слабо на фона на ниското търсене и трудните глобални икономически условия\", заяви Усама Бхати, икономист в S&P Global Market Intelligence.\n\nСпоред официални данни, публикувани в четвъртък, доставките на корейски полупроводници са намалели за първи път от повече от две години насам през миналия месец, като са спаднали със 7,8% спрямо година по-рано. Чиповете съставляват около 20% от износа на Южна Корея по стойност, но спадът бе компенсиран от други стоки, като общият износ нарасна с 6,6%.\n\n\"Опасенията, че икономическото забавяне ще се задълбочи, нараснаха сред производителите, а бизнесът отбеляза и продължаващото въздействие на инфлацията и войната в Украйна\", което понижи нивото на положителните нагласи до най-ниското от октомври миналата година, каза Бхати.\n\nРегионалните данни се появиха след нови доказателства за слабост в производствения сектор на Китай. Според частно проучване активността на фабриките се е свила през август, което предполага, че последиците от недостига на електроенергия и ковид пандемията са засегнали по-малките фирми наред с големите и държавните. Индексът на мениджърите по поръчките в производствения сектор на Caixin спадна до 49,5 през миналия месец от 50,4 през юли, се посочва в изявление на Caixin и S&P Global от четвъртък.\n\nТози показател съвпада с официалните данни, публикувани в сряда, които показват, че активността се е свила през август за втори пореден месец. Официалният индекс на мениджърите по покупките в промишлеността се повиши до 49,4 спрямо 49 през юли.\n\nНавсякъде другаде в региона картината беше смесена. Индексът на мениджърите по поръчките в Малайзия се понижи от 50,6 на 50,3, докато показателите за Филипините, Индонезия и Тайланд се повишиха.\n\nДанните допринасят за изключително несигурната обстановка в глобалната система, тъй като двете най-големи икономики в света се движат в различни посоки, а повечето централни банкери продължават да се надпреварват да повишават лихвените проценти и да се борят с инфлацията. Много от регионалните търговски партньори на Китай в Северна Азия вече видяха негативните ефекти от потиснатото потребителско търсене в Китай чрез данните за износа през юли, докато икономиките от Югоизточна Азия показаха известна устойчивост при доставките на стоки от първа необходимост.\n\nСпоред Алекс Холмс, старши икономист в Oxford Economics Ltd., тласъкът на азиатския износ от първоначалното възобновяване на дейността на Китай след изтощителните спирания заради Covid вече отслабва, като доставките вероятно ще продължат да отслабват.",
    "Полша купува от Южна Корея стотици танкове и бойни машини за $5,76 милиарда": "Южнокорейската компания Hyundai Rotem Co. обяви, че е подписала сделка с Полша на стойност $2 372 милиона за танкове K2. Полската отбрана ще построи 180 такива танка за своите военни нужди в сътрудничество с южнокорейската компания до 2027 година.\n\n\"Планираната доставка на танкове K2 ще бъде първата по рода си за Южна Корея и ще помогне на страната да се превърне в основен играч на пазара на отбранителната индустрия\", се посочва в изявлението на Hyundai, цитирано от световните медии.\n\nСделката между Hyundai и полската отбрана беше подписана миналата седмица и според нея можеше да очаква скорошна доставка на 1000 танка K2\n\nВ края на миналата седмица стана ясно, че две южнокорейски компании са подписали договор на стойност $5,76 милиарда за доставка на танкове и гаубици към Полша на фона на напрежението между страната и Русия. Този договор е част от огромна оръжейна сделка, която според информация на южнокорейски медии възлиза на до $15 милиарда.\n\nПървоначално Полша ще получи 180 бойни танка K2 от компанията Hyundai Rotem, като първите от тях ще бъде доставени още тази година, става ясно от медийни публикации. Вторият транш ще включва 800 танка, някои от които ще бъдат произведени в Полша.\n\nОще до края на тази година полската армия трябва да получи и 48 самоходни гаубици К9, които ще заменят оръдия, предадени на Украйна.",
    "\"В края на работния ден просто искам да съм жива!\" - гневът на корейците след убийство в метрото": "Убиецът е тормозил жертвата си над 2 години, преди накрая да я причака и да я наръга до смърт\n\nПред женската тоалетна на метростанция Синданг в южнокорейската столица има табела с надпис: \"Сеул - приятелски настроен към жените\".\n\nПрез последните седмици тези думи, предназначени да уверят жените, возещи се в метрото, че градът се грижи за тяхната безопасност, придобиха вкуса на горчива ирония, защото именно в тази тоалетна беше убита 28-годишна жена, работеща в метростанцията.\n\nЗадържаният за убийството ѝ е неин колега, който в продължение на повече от две години я е преследвал и тормозил.\n\nСлед убийството мястото под табелата се превърна в своеобразен паметник с послания на гняв, ярост, скръб и страх, оставени като бележки от мъже и жени, които са недоволни от това как се третират подобни случаи на преследване в страната.\n\n\"Твърде много ли искам - да мога без страх да отхвърля онези, които не харесвам\", гласи една от бележките, цитирана от \"Би Би Си\". Друга заявява просто и ясно: \"В края на работния ден просто искам да съм жива!\".\n\nПодробностите около убийството на 28-годишната жена шокираха страната. Престъплението се случва по време на обичайната ѝ вечерна смяна на местростанцията, като тя не знае, че е наблюдавана от нападателя си.\n\nТой я причаква в продължение на повече от час, преди тя да посети тоалетната и той да я последва там. След кратко спречкване мъжът я наръгва. При създалата се суматоха той е заловен от други служители в метростанцията, но жената умира в линейката на път за болницата.\n\nЗадържаният за убийството е 31-годишният Джеон Джу-хуон. Той работи заедно с жертвата от 2019 г., като за това време се обсебва от нея и започва да я тормози по телефона с молби да излезе на среща с него.\n\nИзвършителят ѝ звъни по телефона над 300 пъти, като заедно с исканията за среща той я заплашва, че ако му откаже и отхвърли ухажванията му, ще я нарани.\n\nТози тормоз продължава над 2 години, докато през октомври 2021 г. жената подава сигнал срещу него. Джеон е уволнен от работа и дори е арестуван за кратко от полицията, но впоследствие е пуснат под гаранция.\n\nСлед като той излиза от ареста, неговата бивша колежка бива поставена под полицейска закрила за един месец, докато органите на реда не стигат до заключението, че опасност за нея няма. Само че скоро след вдигането на закрилата той отново възобновява преследването си.\n\nДен преди да излезе присъдата срещу него по делото за тормоз, той извършва атаката си. Когато полицията го залавя, признава за убийството и посочва като мотив това, че е обиден от нейното обвинение пред властите спрямо него нея.\n\nЮжна Корея открай време има проблем с преследването на жени, като една от причините за това беше, че до октомври миналата година единственото наказание за подобно деяние е малка глоба. През октомври миналата година в страната влезе в сила специален закон срещу подобно системно преследване.\n\nСпоред редица правозащитници обаче в него има вратичка, която позволява на много насилници да се измъкнат - наказателно преследване по такъв случай може да започне само и единствено със съгласието на жертвата.\n\nКритиците на закона смятат, че това ще даде на много преследвачи възможност да притискат жертвите си да свалят обвиненията и по този начин да се измъкнат. А статистиката от влизането в сила на новите правила говори в подкрепа на тази теза.\n\nСпоред проучване на Националната полицейска агенция на Южна Корея, цитирано от \"Би Би Си\", от влизането в сила на закона за преследване в края на миналата година са извършени 7152 ареста, но само 5% от заподозрените действително са били обвинени.\n\nВ случаите, когато полицията е подала молба до съда за задържане на заподозрения под стража като мярка за неотклонение, едно от всеки три искания е било отхвърлено.\n\nСилната обществена реакция накара дори президента на Южна Корея Юн Сук Йол да заеме позиция и да признае, че законът не предоставя достатъчно защита на жертвите. Той също така призова Министерството на правосъдието да преразгледа закона и да го подсили.\n\nМнозина обаче припомниха, че именно правосъдното министерство е било пречката на първо време да се прокарат в парламента по-стриктни правила за превенция на подобни преследвачески практики. От ведомството многократно са заявявали, че новата законова рамка е напълно достатъчна.\n\nДопълнителен гняв разпали и реакцията на министър на равенството между половете и семейството Ким Хюн Сук, която отхвърли твърденията, че убийството може да се класифицира като престъпление от омраза срещу жените.\n\nМинистърката беше силно критикувана заради твърдението си, че не смята, че омразата към жените е фактор за насилието в случая, като активисти посочиха, че близо 80% от жертвите на преследване в Южна Корея са жени.\n\nГоворейки тази седмица пред парламента в Сеул, Ким предизвика още повече гняв, като намекна, че престъплението е можело да бъде предотвратено, ако жертвата е потърсила съвет от телефонната линия за помощ на повереното ѝ министерство и е предприела други превантивни мерки.\n\nЗа редица хора в страната това убийство събуди препратки с друг подобен случай от преди 6 години, когато жена бе наръгана до смърт в обществена тоалетно близо до метростанция Гангам. Тогава убиецът ѝ мотивира действията си с отмъщение спрямо всички жени, които го гледали надменно.\n\nЗа протестиращите сегашното убийство е знак, че нищо в страната не се е променило по отношение на насилието срещу жени.\n\nСпоред Чой Джин-хюп, директор на групата Women Link, в Южна Корея няма нужда от нови закони, а от това властите да променят цялостното си отношение към жертвите на подобни престъпления.\n\nПо време на неотдавнашната предизборна кампания президентът Юн Сук Йол обеща да закрие Министерството на равенството между половете, като го обяви за остаряло, тъй като структурният сексизъм вече не съществува. Самият изказвания на министър Ким пък са в унисон с цялостната визия на президента.\n\nМеждувременно на стената на женската тоалетна на метростанция Синданг, под надписа, че Сеул се грижи за жените си, много други жени продължават да споделят своите страхове.\n\n\"Колко още жени трябва да умрат, за да се промени тази страна?\", пише на една от бележките.",
    "Южна Корея прави обществено допитване за военната служба на изпълнителите от BTS": "1176 Снимка: Getty Images\n\nЮжна Корея може да направи обществено проучване, което ще й помогне да определи дали да освободи от задължителната военна служба членовете на световноизвестната кей-поп група BTS, предаде Асошиейтед прес, позовавайки се на официални лица. Това съобщи БТА.\n\nВъпросът за активна военна служба на седмината от групата е актуален в Южна Корея, тъй като най-възрастният от изпълнителите, Джин, предстои да бъде призован през декември, когато навършва 30 години.\n\nМинистърът на отбраната Лий Йон-Суп заяви пред законодателите, че е наредил бързо да бъде направено проучване. Той каза, че неговото министерство ще разгледа и други фактори като икономическия ефект на BTS, важността на военната служба и общонационалните интереси.\n\nСлед като коментарите му предизвикаха вълнение, министерството му уточни в изявление, че Лий Йон-Суп е наредил на длъжностните лица да проверят дали е необходимо подобно проучване, а не да го стартират незабавно.\n\nEmbed from Getty Images\n\nВ него се посочва, че служителите са били помолени да разгледат подробностите, включително коя агенция ще отговаря за проучването, колко време ще отнеме и кой точно ще участва в него. В изявлението се казва още, че ако проучването бъде направено, то ще бъде извършено от трета организация, а не от министерството или свързани с него органи, за да се гарантира справедливост.\n\nМинистерството заяви, че резултатите ще бъдат само един от многото фактори, определящи освобождаването от военна служба на членовете на Би Ти Ес.\n\nПо закон всички годни мъже в Южна Корея трябва да служат 18-21 месеца в армията съгласно наборна система, създадена, за да се справи със заплахите от съперничещата Северна Корея. Страната обаче освобождава спортисти, музиканти и художници, които печелят челни места в международни състезания, защото се смята, че те повишават националния престиж.\n\nНякои политици и други лица призоваха обхватът на възможностите за освобождаване да бъде разширен, така че да бъдат включени и кей-поп звезди като BTS, тъй като те също имат значителен принос за повишаването на международния имидж на Южна Корея.\n\nEmbed from Getty Images\n\nНаборниците не могат да отлагат военната си повинност след навършване на 30 години.\n\nЧастно проучване, направено по-рано през годината, показа, че около 60 процента от анкетираните подкрепят освобождаването на членовете на BTS от военна служба. Друго частно проучване през 2020 г. обаче показа, че 46 процента подкрепят освобождаването, докато 48 процента са против него.",
    "КНДР изстреля балистична ракета преди посещение на Камала Харис в региона": "Ракетата е прелетяла около 600 км преди да падне във водите край източния бряг на Северна Корея\n\nСеверна Корея изстреля балистична ракета към морето от източното си крайбрежие в неделя преди планирани военни учения от Южна Корея и американските сили с участието на самолетоносач и посещение в региона на американския вицепрезидент Камала Харис, предава Ройтерс.\n\nЮжнокорейската армия съобщи, че става въпрос за една балистична ракета с малък обсег, която е била изстреляна малко преди 7 ч. местно време и е прелетяла около 600 км на максимална височина от 60 км, преди да падне във водите край източния бряг на Северна Корея.\n\n„Изстрелването на балистична ракета от Северна Корея е тежка провокация, която застрашава мира и сигурността на Корейския полуостров и международната общност“, заяви южнокорейското военно командване в комюнике.\n\nСъветът за национална сигурност на Южна Корея проведе извънредно заседание, за да обсъди ответни мерки, и осъди изстрелването на ракетата като явно нарушение на резолюциите на Съвета за сигурност на ООН, наричайки го неопрадван акт на провокация.\n\nЯпонският министър на отбраната Ясуказу Хамада съобщи, че според Япония ракетата е достигнала максимална височина от 50 км и може да е летяла с неправилна траектория. Според Хамада тя е паднала извън изключителната икономическа зона на Япония и няма данни за проблеми с корабоплаването и въздушния трафик.\n\n„Ако включим изстрелването на крилати ракети, това е 19-та ракета, което е безпрецедентен темп“, изтъкна Хамада.\n\nРакетата беше изстреляна след пристигането на американския самолетоносач USS „Роналд Рейгън“ в Южна Корея, за да участва в съвместни учения с южнокорейските сили за четири дни от 26 до 29 септември и преди планирано посещение в Сеул тази седмица на Харис.\n\nТова е първата изстреляна ракета от КНДР, след като в началото на юни бяха изстреляни осем балистични ракети с малък обсег за един ден. Това накара САЩ да поискат още санкции заради нарушаване на резолюции на Съвета за сигурност на ООН.\n\nУченията бяха критикувани от Русия и Китай, които призоваха всички страни да не предприемат стъпки за засилване на напрежението в региона и поискаха смекчаване на санкциите.\n\nСлед като КНДР проведе безпрецедентен брой ракетни изпитания тази година, включително с междуконтинентални балистични ракети за първи път от 2017 г., САЩ и Южна Корея заявиха, че ще засилят съвместните си учения и демонстрации на военна сила, за да сдържат Пхенян.",
    "КНДР провежда ядрен тест по време на азиатската обиколка на Камала Харис": "Северна Корея може да проведе ядрен опит по време на предстоящото посещение на вицепрезидента на САЩ Камала Харис в Япония и Южна Корея, тъй като Пхенян се подготвя за такъв тест.\n\nТова заяви в петък високопоставен служител на администрацията на САЩ, цитиран от \"Йонхап\".\n\nСлужителят предупреди, че Северът ще се изправи пред сериозни последствия, ако избере да проведе нов тест.\n\n\"Възможно е и по-рано казахме, че КНДР се готви да проведе ядрен опит\", каза служителят, запитан за възможността за севернокорейски ядрен опит по време на пътуването на Харис до страните от Североизточна Азия следващата седмица.\n\nСлужителят отбеляза, че Пхенян се подготвя за ядрен опит от известно време.\n\n\"Дадохме да се разбере, че такъв тест ще доведе до допълнителни действия от страна на Съединените щати, за да демонстрираме нашия железен ангажимент към сигурността на Република Корея и към нашите японски съюзници, каза служителят. Изяснихме колко сме загрижени от севернокорейските провокации и дестабилизиращото поведение и ядрен опит със сигурност ще бъде в тази категория\", добави официалният представител, отбелязвайки също, че въпросът за севернокорейските провокации \"със сигурност\" ще бъде обсъден, когато САЩ вицепрезидент се среща с южнокорейските си колеги.\n\nВицепрезидентът трябва да направи четиридневно посещение в Япония от понеделник, водейки президентска делегация на погребението на бившия японски премиер Шиндзо Абе.\n\nТя ще пристигне в Южна Корея в четвъртък за среща с южнокорейския президент Юн Сук Йол, каза служителят на телефонен брифинг за пресата. Това ще отбележи първото ѝ пътуване до Япония и Южна Корея, откакто встъпи в длъжност в началото на миналата година.\n\nОсвен с Юн, Харис трябва да се срещне и с южнокорейския премиер Хан Дък Су, който ще ръководи президентската делегация на Южна Корея на погребението на Абе.\n\nСрещата Харис-Хан ще се проведе в Токио във вторник, според представител на администрацията на САЩ.\n\nПо време на двудневното си пътуване до Сеул, вицепрезидентът на САЩ ще проведе и кръгла маса с група от това, което служителят на администрацията нарече \"новаторски корейски жени\".\n\n\"Това са видни жени от различни индустрии, които са направили крачки в изграждането на по-приобщаващо и справедливо общество\", каза служителят.\n\n\"Тази среща ще демонстрира значението, което вицепрезидентът придава на въпросите за равнопоставеност на половете по света\", добави служителят. \"Вицепрезидентът много иска да даде гласа си и лидерството си, за да повдигне жените и да разшири възможностите за тях.\"\n\nСлужителят каза, че Харис ще има възможност да се свърже с американски войски, разположени в Южна Корея, когато бъде помолен, но отказа да предостави повече подробности.\n\n\"Тя иска да отиде там и да изясни, че Съединените щати имат много силен ангажимент към сигурността на Република Корея и това е, което тя ще сигнализира и това ще предаде на президента\", заяви служител за пътуването на Харис до Сеул.\n\nСлужителят отказа да коментира дали вицепрезидентът ще работи пряко, за да помогне за подобряване на отношенията между Сеул и Токио по време на посещението си в региона, но каза, че САЩ със сигурност насърчават двамата си съюзници да подобрят връзките си.\n\n\"Очевидно искаме да видим възможно най-близките отношения между нашите двама съюзници. Бяхме насърчени да видим, че ръководството и на двете страни изглежда дава приоритет на този въпрос и се среща помежду си\", каза служителят, очевидно имайки предвид срещата на президента Юн с Японският премиер Фумио Кишида в кулоарите на Общото събрание на ООН в Ню Йорк тази седмица.\n\n\"Не е за нас да участваме в такива преговори, но със сигурност е за нас да изразим подкрепата си за това, което правят, и всичко, което можем да направим, за да помогнем, но най-вече просто да насърчим този процес, защото колкото повече можем да бъдем съгласувани двустранно с тях и след това един с друг, толкова по-силни сме в региона и в целия свят.\"",
    "САЩ постави рекорд със 145 точки в мач от Световното": "Женският национален отбор на САЩ счупи рекорда за най-много отбелязани точки в мач от Световни първенства при дамите. Това стана при победата на тима над Южна Корея със 145:69.\n\nБрайона Джоунс бе най-резултатна за САЩ с 24 точки, като още седем от съотборничките й завършиха с двуцифрен точков актив. За съперника 17 точки вкара Парк.\n\nПредишното най-добро постижение бе на състава на Бразилия, който през 1990 г. вкара 143 точки на Малайзия. До момента пък американките на два пъти бяха отбелязвали по 119 точки в свои срещи през годините.\n\nЛюбопитното е, че женският национален отбор на България също е в Топ 5 по най-много отбелязани точки в мач. През 1990 г. тимът ни побеждава Малайзия със 130:56 след 33 точки на Нина Хаджиянкова.\n\nПобедата на САЩ срещу Южна Корея пък гарантира на тима първото място в група А на Световното в Австралия още кръг преди края.\n\nКитай и Белгия също постигнаха победи в своите мачове – съответно срещу Пуерто Рико с 95:60 и срещу Босна и Херцеговина с 85:55, и им предстои директен сблъсък за втората позиция.\n\nСъс загубите си пък Пуерто Рико и Южна Корея се изравниха с баланс 1-3 и във вторник ще се изправят един срещу друг, за да определят кой от тях ще продължи към елиминациите като четвърти в класирането.\n\nВ другата група Австралия нанесе първа загуба на Канада, побеждавайки го със 75:72. С това двата тима се изравниха с баланс 3-1, колкото има и Франция след победата си над Япония с 67:53, като остава да определят и на кое място ще завършат в крайното класиране преди елиминациите.\n\nВ другия мач от групата Сърбия надви Мали с 81:68 и го остави без успех до момента. Западните ни съседи също си гарантираха място в следващата фаза, тъй като дори и да загубят в последния кръг и да се изравнят с тима на Япония при негов успех, са с предимство в директния мач.\n\nПРОГРАМА И РЕЗУЛТАТИ ОТ СВЕТОВНОТО ПЪРВЕНСТВО ЗА ЖЕНИ 2022\n\nВРЕМЕННО КЛАСИРАНЕ В ГРУПИТЕ НА СВЕТОВНОТО ПЪРВЕНСТВО ЗА ЖЕНИ 2022",
    "Готви ли се Северна Корея да изстреля ракета от подводница?": "Южнокорейските военни са засекли дейност в Северна Корея, която предполага, че тя може да се готви да изстреля балистична ракета от подводница (SLBM) край източния бряг, съобщиха официални лица.\n\nЯдреният самолетоносач USS Ronald Reagan пристигна в източния пристанищен град Пусан в Южна Корея наскоро, за да се присъедини към комбинираните военни учения на съюзниците по-късно този месец.\n\n\"Наблюдаваме отблизо съоръженията и дейностите на Северна Корея, свързани с SLBM, и поддържаме цялостна готовност\", заяви военен служител.\n\nВоенните съобщиха, че в сряда и четвъртък са открили възможни признаци на подготовка за изпитание на SLBM в източния крайбрежен град Синпо на КНДР.\n\nПо-рано в петък президентът Юн Сук-йол е бил информиран за ситуацията от министъра на отбраната Ли Джонг-суп, съобщиха от президентската канцелария.\n\nЮн е инструктирал военните да реагират незабавно, в случай че Пхенян извърши провокация, предаде агенция Yonhap, цитирайки канцеларията.\n\nОфициални лица в Сеул и Вашингтон предупредиха, че Северна Корея е завършила подготовката за възобновяване на ядрен опит. Той би бил първи от 2017 г. насам на фона на застоялите преговори за денуклеаризация със САЩ.\n\nВисокопоставен американски служител заяви в петък, че е възможно Северът да извърши ядрен опит по време на пътуването на вицепрезидента на САЩ Камала Харис до Южна Корея и Япония следващата седмица.\n\nВ сряда базираният в САЩ мозъчен тръст \"38 North\" заяви, че последните сателитни снимки на Синпо показват възможна подготовка за пускане на нова подводница. Според данни на агенция Yonhap, тя може да има способности за изстрелване на балистични ракети.\n\nСпоред „38 North“ сателитните снимки, направени в неделя, показват шест баржи и други плавателни съдове. Те изглежда, че са събрани около кея за пускане на подводници в корабостроителницата „Синпо Юг“.\n\n\"Макар че понякога около кея за пускане на подводници в главното строително хале са наблюдавани баржи и сух док, присъствието на шест плавателни съда и баржи в този район не е наблюдавано досега\", се казва в съобщението.\n\nВ доклада се заключава, че дейността предполага подготовка за пускане на подводница.\n\nВ Синпо има съоръжения за производство, разработка и изпитания на подводници и ракети SLBM.",
    "Наши биопродукти ще се представят в Южна Корея, Норвегия и Швейцария": "Българска Асоциация Биопродукти (БАБ) отново бе одобрена по европейски проект. Проектът- „Предоставяне на информация и мерки за насърчаване промоцията на биологични продуктив Южна Корея, Норвегия и Швейцария“ е съвместен с гръцката асоциация Bionet West Hellas, съобщиха от асоциацията.\n\nИма тежко закъснение по Стратегичесикя план\n\nТова е сериозна оценка за работата на БАБ и лично на нейния председател Албена Симеонова, която бе набедена, че е откраднала 9 млн. лв. по предишната\n\nпромоционална програма – „Go, get and eat organic“. Като се има предвид, че средствата не минават нито през сметката на преседателя, нито през сметката на Българска Асиоциация Биопродукти.\n\nЕвропейският проект се изпълнява от така наречената по регламент прилагаща организация, която отговаря за всички дейности по проекта. Прилагащата организация по новия проект, одобрена и избрана от ЕК е гръцката компания Novacert ltd.\n\nПроектът предвижда участия в изложения, кулинарни събития и срещи с търговци от горепосочените държави. Пожелаваме успех на нашите биопроизводители и нека намерят подобаващ пазар на чудесните български биопродукти.",
    "Араухо ще се оперира": "Футболистът на Барселона Роналд Араухо взе решение да се подложи на операция след срещата, проведена тази сутрин в Ciutat Esportiva с Шави Ернандес и д-р Рикард Пруна. Вероятно интервенцията ще бъде следващия четвъртък в Neo Hospital в Турку (Финландия) от д-р Ласе Лемпайнен. 23-годишният защитник получи разкъсване на сухожилието на адуктора на десния крак в мача Уругвай – Иран миналия петък в Санкт Пьолтен (Австрия).\n\nТреньорът на Уругвай Диего Алонсо ще го изчака до последно преди Световното първенство в Катар, въпреки че очакваното време, в което ще отсъства, ще бъде около три месеца. В група H, уругвайците дебютират на 24 ноември срещу Южна Корея и след това ще се изправят срещу Португалия на 28 декември и Гана на 2 декември.",
    "Пазарите в Азия са предпочитана дестинация за рисковия капитал": "Страните в региона са по-добре позиционирани да избегнат \"твърдо приземяване\", но проблемите в Китай и Япония са Ахилесовата им пета\n\nРазвиващите се пазари в Азия печелят от годините на натрупване на валутни резерви и се превръщат в предпочитана дестинация за рисковия капитал, пише Bloomberg.\n\nВъпреки че нито един пазар не остана незасегнат през 2022 г., страните от Индонезия до Южна Корея и Филипините се възползват от 25-те години в подготовка за повторение на сътресенията от времето на азиатската финансова криза в края на 90-те години на миналия век. Азиатските валути се справят сравнително добре на фона на поскъпването на долара спрямо традиционните убежища като йената и еврото. Облигациите в региона също са относително силни в годината, в която дълговите пазари се насочиха към меча територия за първи път от десетилетия.\n\nАзия печели от добро управление и късмет. Инфлацията там е по-слаба, отколкото в останалата част на света, а местните власти не само натрупаха рекордни валутни резерви, но и бяха умерени в разгръщането им. Фискалната предпазливост и спокойното управление на кризи бяха норма и въпреки че резервите се свиват с най-бърз темп в историята, те все още са на по-високо ниво спрямо миналото десетилетие.\n\n\"Развитите страни в Азия повеждат надпреварата за поддържане на ниска инфлация“, заяви Джером Хегели, главен икономист на Swiss Re. „Страните могат да избегнат стагфлацията – и към момента смятаме, че по-голямата част от Азия може и ще спечели конкурентна преднина“, добавя той.\n\nПредставянето от началото на годината дава известен оптимизъм на бичи настроените спрямо развиващите се пазари в Азия инвеститори. Индексът на Bloomberg за облигациите на развиващите се страни в региона регистрира загуби от около 9% през тази година – относително по-силно представяне от това на показателя за американския дълг, който се понижава с 11%, както и от глобалния индекс за развиващите се пазари, който отчита спад от 16%.\n\nТова накара инвеститорите да се насочат отново към Азия. Индия и Индонезия записаха нетен приток към облигациите си от инвеститори в чужбина – първи ръст от поне шест месеца, докато глобалните инвеститори увеличиха притежанията си в тайландски облигации за пръв път от май. Чуждестранните инвестиции в облигации все още не са се възстановили до нивата от преди коронакризата в повечето азиатски икономики, което предполага по-ниски възможности за изтичане на капитал, дори макроикономическите условия да се затегнат, коментира Галвин Чиа, стратег в Natwest Markets в Сингапур.\n\nХелеги отбелязва и относително по-ниските заводски цени в Азия като ключов индикатор за по-добрите перспективи на региона. Това отчасти се дължи на късмета на региона да избегне най-тежките шокове в цените на суровините, тъй като Източна Азия е по-малко зависима от енергийния внос от Русия или от вноса на пшеница от Украйна.\n\nРезервите от чуждестранни валути, натрупани от азиатските икономики, помогнаха за смекчаване на въздействието на тазгодишните пазарни сътресения, които предизвикаха най-големите отливи на капитал от поне десет години насам. Налице е известна тревога заради понижаването на резервите, но те все още са над нивото, на което бяха в края на 2019 г. Общите притежания на развиващите се азиатски страни са 2,6 трилиона долара, след като достигнаха връх от над 2,8 трилиона долара през октомври.\n\nСтраните от Югоизточна Азия показват известна макроикономическа устойчивост, като индексите на мениджърите по поръчките PMI показват разширяване, докато в Южна Корея и Тайван са под нивото на експанзията.\n\nАзиатските производствени хъбове като Южна Корея и Тайван имат по-големи експозиции към Китай и глобалното икономическо забавяне, казва Джон Харисън, TS Lombard.\n\nПроблемите, които засягат Северна Азия – особено Китай и Япония, могат да се окажат „Ахилесовата пета“ на региона. Показателите на JPMorgan за уязвимостта на страните, базирани на текущите сметки, валутните резерви и буферите от доходността, показват, че Тайланд и Япония са сред най-слабо подготвените страни, следвани от Китай, Южна Корея и Индия.\n\nСедем от 30 големи икономики са по-малко уязвими от т.нар. „твърдо приземяване“, а в Азия са Индонезия, Малайзия, Тайван, Филипините и Индия, пишат анализатори на Nomura в бележка от 13 септември.\n\nПреследването от Китай на политика за нулев Covid определено тежи върху вътрешните перспективи, както и върху износа от региона. Част от това се забелязва в отслабването на юана, който премина ключовото психологическо ниво от седем юана за долар миналата седмица. Китай се насочва към фискално и парично облекчаване, за да смекчи всяко потенциално „твърдо приземяване“ на икономиката. Последните данни за промишленото производство от август, продажбите на дребно и инвестициите в оборудване показват зараждащи се признаци на възстановяване.\n\n„Азия все още има буферите, за да устои на бурята“, заяви Джин Янг Лий, инвестиционен мениджър за държавен дълг в abrdn Plc в Сингапур. Той вижда възможности в пазарите на облигации в Малайзия, Индия, Китай и Южна Корея. „Като цяло Азия е много по-предпазлива в настройките на политиката си чрез структурни промени в икономиката“, отбелязва още той.\n\nОще новини четете на сайта на Bloomberg TV Bulgaria",
    "Британският паунд и еврото паднаха до нови исторически дъна": "Британският паунд достигна ново историческо дъно в понеделник, а еврото падна до най-ниските си нива от 22 години насам. Нарастващата загриженост на инвеститорите относно влошаващите се икономически условия в Европа доведе до рязко поскъпване на долара, който продължава да печели от статута си на инвестиционно убежище.\n\nПаундът падна с цели 5% до 1.0384 долара, на фона на засилващите се съмнения относно фискалната стабилност на Обединеното кралство, след като страната обяви обширни данъчни съкращения в лицето на задаващата се рецесия.\n\nФинансовият министър Обединеното кралство Куаси Квартенг миналата седмица разкри най-големия пакет от данъчни облекчения в страната от 50 години насам, чиято цел е да подкрепи забавящия се икономически растеж. Пазарите обаче се усъмниха в устойчивостта на мярката, като се има предвид, че страната е изправена пред забавящ се растеж и двоен дефицит.\n\nДанните от края на миналата седмица показаха, че бизнес активността в Обединеното кралство се е свила през септември за втори пореден месец. Банката на Англия, която наскоро повиши лихвените проценти, също предупреди, че икономиката на Обединеното кралство може вече да е в рецесия.\n\nЕврото падна с 0.5% до ново 22-годишно дъно от 0.09643 спрямо щатския долар. Поредицата от слаби икономически показатели в еврозоната миналата седмица показаха, че инвеститорите оценяват възможността за евентуална рецесия в блока. Страховете от назряващата енергийна криза и потенциалната ескалация на руско-украинската война също подкопаха позициите на единната валута.\n\nВ резултат на разпродажбите при паунда и еврото доларовият индекс достигна нов 20-годишен връх в понеделник. \"Зелените пари\" стават по-атрактивни за трейдърите заради покачващите се лихвени проценти в САЩ, които значително повишиха стойността резервната валута тази година.\n\n\n\nБританското правителство обяви мащабни данъчни облекченияБританският паунд се срина до 37-годишно дъно след новината\n\nФедералният резерв на САШ сигнализира миналата седмица, че лихвените проценти ще се повишат още повече тази година, вероятно завършвайки 2022 г. на 16-годишен връх от 4.4%.\n\nНа азиатските капиталови пазари в първата борсова сесия за седмицата преобладават негативните настроения. Водещият японски индекс губи 2.6% от стойността си, а в Южна Корея KOSPI отстъпва с над 3% спрямо петъчните си нива.\n\nХонконгският Hang Seng регистрира понижение от 0.5 на сто, а на борсата в Сидни S&P/ASX 200 пада с 1.4%.\n\nЦената на петрола остана близо до осеммесечно си дъно в понеделник сутринта, след рязкото понижение на суровината миналата седмица. Пазарните участници се опасяват, че забавянето на световната икономическа активност ще намали търсенето на суров петрол.\n\nФючърсите на американския лек суров петрол бележат спад от малко над процент в сутрешната търговия до ниво от 77.81 долара за барел, а тези на сорта брент отстъпват с 1.2% до 84.05 долара за барел.\n\nДанните от Япония показаха, че производствената активност в страната е нараснала с по-бавни темпове през септември спрямо предходния месец.\n\n\n\nЕнергийната криза променя бъдещето на Европа и РусияТрудно е да си представим, че Брюксел или Берлин ще искат отново 40% от вноса им да идва от Сибир. Москва има планове да се преориентира към Китай, който вече купува 10% от газа за износ\n\nТърговците се опасяват, че комбинацията от висока инфлация и нарастващи лихвени проценти ще доведе до забавяне на икономическата активност, намалявайки търсенето на петрол.\n\nЗлатото поевтиня с 0.7% тази сутрин до ниво от 1644 долара за тройунция.\n\nБиткойнът също стартира седмицата \"на червено\" с понижение от 1.2% до 18 784 долара за брой.",
    "Централните банкери тази седмица ще отговарят на въпроса \"Защо?\"": "В следващите дни ръководителите на големите монетарни регулатори може да дадат сигнал какво предстои до края на годината\n\nИзглежда седмицата на централните банки все още не е приключила - в следващите дни ръководителите на монетарните власти ще направят изказвания, които може да обяснят взетите решения от миналата седмица и да дадат сигнал за това, което предстои в оставащите месеци от годината.\n\nМиналата седмица централните банки, в т.ч. Федералният резерв на САЩ, Английската централна банка (АЦБ), Норвежката централна банка, Швейцарската и др., одобриха значителни лихвени повишения - голяма стъпка напред, която целеше да покаже, че регулаторите са сериозни в намеренията си да забавят ценовия растеж.\n\nБанкерите във Фед единодушно подкрепиха лихвено увеличение от 75 б.п. - третото поредно, с което федералната лихва достигна диапазон от 3-3,25%, най-високото ниво от световната финансова криза през 2008 г. насам.\n\nАЦБ покачи лихвата с половин процентен пункт до 2,25%, като след заседанието регулаторът изтъкна, че ще продължи \"да дава силни отговори, както е необходимо\" към инфлацията, въпреки че икономиката на страната навлиза в рецесия.\n\nЛихвеното повишение на Швейцария в размер на 75 б.п. сложи край на отрицателните лихви в Европа, а малко след него Норвегия вдигна лихвите до 11-годишен връх, като допълни, че планира да продължи с паричното затягане и през ноември.\n\nТази седмица централните банкери ще имат възможност да обяснят защо са взели такива решения, както и какво предстои да се случи в оставащото последно тримесечие на 2022 г.\n\nВ следващите дни предстоят изказвания на управителя на Федералния резерв на САЩ Джером Пауъл, на Европейската централна банка (ЕЦБ) Кристин Лагард, на Германската централна банка (Бундесбанк) Йоахим Нагел, както и на редица представители на регулаторите, в т.ч. на зам.-председателя на ЕЦБ Луис де Гиндос и на председателя на Фед Лейл Брейнард.\n\nВнимание обаче няма да получат единствено отговорите на въпроса \"Защо?\", а и тези на въпроса \"Какво предстои?\" - предстои да бъдат публикувани данни за инфлацията, продажбите на дребно и потребителското доверие, които ще покажат как са се отразили лихвените повишения в икономиката (като се има предвид, че промяната в паричната политика действа със забавяне).\n\nЕдна от по-важните статистики ще е тази за инфлацията в еврозоната - последно данните на европейската статистическа служба Евростат показаха годишна инфлация от 9,1% в еврозоната през август, след като през юли тя бе 8,9%.\n\nМедианните прогнози на икономистите, анкетирани от Bloomberg, сочат към нов исторически връх на инфлацията от 9,7% през септември, като четирима икономисти прогнозират двуцифрен резултат в петък, когато ще бъде публикувана статистиката.\n\n\"Инфлацията в еврозоната вероятно ще е достигнала нов връх от 9,6% през септември, докато храните и енергията продължават да поскъпват. Краят на мерките в Германия срещу инфлацията, представени в началото на лятото, също ще допринесе за ценовия натиск\", пишат икономисти от Bloomberg Economics.\n\nКаквото и да покажат данните, те ще потвърдят едно - инфлацията в блока продължава да е в пъти над целевото равнище от 2%, а това означава, че централните банкери от ЕЦБ ще продължат с ходовете на затягане - нещо, което вече бе загатнато от представители на банката.\n\nСпоред данните от суаповете, свързани с датите на заседанията за паричната политика на регулатора, трейдърите се подготвят за двойно по-бърз темп на затягане от ЕЦБ спрямо очакваното в началото на септември.\n\nМиналата седмица паричните пазари завишиха очакванията си, като се подготвят за парично затягане от 225 б.п. до юни 2023 г., като това ще изстреля лихвата по депозитите на ЕЦБ до равнище от 3%.\n\nОт юли насам ЕЦБ вече увеличи показателя с общо 125 б.п., с което той достигна 0,75%.\n\nТрейдърите се подготвят за по-агресивни ходове от ЕЦБ. Източник: Bloomberg L.P.\n\nЕто какво още ще следим през следващите дни:\n\nПонеделник ще започне с данни за индекса на мениджърите по поръчките (PMI) в Япония, който ще бъде последван от изказвания на представители на Японската централна банка (ЯЦБ), в т.ч. на управителя Харухико Курода. В Европа изказвания ще направят ръководителят на Германската централна банка (Бундесбанк) Йоахим Нагел, заместник-управителят на Европейската централна банка (ЕЦБ) Луис де Гиндос, Фабио Панета от ЕЦБ, както и на управителя на ЕЦБ Кристин Лагард и други.\n\nПрез деня се очакват данни за бизнес нагласите в Германия през септември, които ще бъдат публикувани от института Ifo. Хонконг ще публикува информация за търговския си баланс.\n\nПо-късно през деня предстоят коментари от представители на Федералния резерв на САЩ.\n\nВторник ще има информация за потребителското доверие в Южна Корея, следвана от информация за печалбите в промишлеността в Китай. Този ден също се очакват изказвания на редица централни банкери, сред които на ръководителите на Фед и на ЕЦБ, както и на представители на двете ведомства.\n\nВ САЩ ще стане ясно с колко са се покачили цените на жилищата през юли.\n\nВ сряда Японската централна банка (ЯЦБ) ще публикува доклад от последното си заседание за паричната политика, докато в Австралия се очакват данни за продажбите на дребно през август.\n\nВ Германия, Франция и Италия ще стане ясно влошили ли са се потребителските нагласи, а председателят на ЕЦБ Кристин Лагард ще направи изказване.\n\nВ САЩ ще стане ясно с колко са нараснали продажбите на жилища през август, както и увеличили ли са се резервите на суров петрол.\n\nРусия ще публикува данни за безработицата, търговията на дребно, промишленото производство и бизнес нагласите.\n\nПредстои важна седмица за представителите на ЕЦБ, като над половината от членовете на банката ще направят изказвания. Източник: Bloomberg L.P.\n\nВ четвъртък предстои да бъдат публикувани данни за инфлацията в Испания и Германия, за кредитирането във Великобритания и за бизнес климата и потребителското доверие в цяла Европа през септември.\n\nПо-късно през деня ще стане ясно как се е представила щатската икономика през второто тримесечие на годината, като Канада също ще публикува такива данни, но за месец юли.\n\nПетъчният ден ще започне със статистика за промишленото производство и продажбите на дребно в Южна Корея, като същата се очаква и в Япония. В Китай ще бъде публикуван PMI индексът за септември. Централната банка на Индия ще вземе решение за лихвения си процент.\n\nВъв Великобритания ще стане ясно какво е представянето на икономиката и какви са бизнес инвестициите в страната, докато в Германия се очаква информация за продажбите на дребно през август. Такива данни се очакват още и в Швейцария. Освен това, в Германия статистиката ще покаже нараснала ли е безработицата през септември.\n\nВ Европа се очаква информация за инфлацията и безработицата през деветия месец.\n\nВ САЩ ще бъде публикуван ценовият индекс на разходите за лично потребление (PCE).",
    "Ричарлисон пак с 2 гола, Бразилия гази": "Бразилия продължава с победния си ход в подготовката за световното първенство в Катар. Селесао разби Гана с 3:0 в контрола, като отново блесна звездата на Ричарлисон. Нападателят на Тотнъм вкара два от головете, а петкратния световен шампион продължава да няма загуба, когато той се разпише.\n\nВ последните 17 мача Бразилия има 12 сухи мрежи и в тях спечели 13 пъти, три пъти направи равенства, като загуби само веднъж.\n\nРичарлисон вкара и двата си гола през първото полувреме на мача. Маркиньос откри в 9-ата минута след подаване на Рафиня. След което дойдоха миговете на звездата на Тотнъм. И за двата гола му асистира Неймар, като Ричарлисон направи 3:0 с попадения в 28-ата и 39-ата минута. Ричарлисон е в невероятна фора за Селесао, като през тази календарна година той вкара веднъж срещу Чили, 2 пъти срещу Боливия, веднъж срещу Южна Корея, а сега добави още две попадения.\n\nТова беше шеста поредна победа на Бразилия, като последното им поражение си остава на финала на Копа Америка миналото лято, когато падна 0:1 у дома от Аржентина. Селесао е в група на Мондиал 2022 със Сърбия, Швейцария и Камерун. Гана пък ще се изправи в група срещу Португалия, Южна Корея и Уругвай.",
    "Цената на биткойна се задържа около 19 хил. долара след уикенд на спадове": "В понеделник тенденцията се запазва, като налице е спад от 1,7% за денонощие\n\nС някои малки изключения цената на биткойна остана на равнище от около 19 хил. долара през почивните дни.\n\nВ понеделник тенденцията се запазва, като минути преди 10 ч. българско време стойността на монетата е 18 704 долара, поевтинявайки с 1,7% за последното денонощие, показват данни на CoinDesk.\n\nПонижението се запазва и на по-широкия пазар. Етерът изтрива от цената си 3,3%, достигайки близо 1284 долара, рипълът пък е назад с 3,9%, а соланата с 5,2%. Цената на биткойна през последната седмица. Графика: CoinDesk\n\nСпадовете от уикенда слагат край на една турбулентна седмица на лихвени повишения от Федералния резерв и други централни банки, както и свиващи се икономически индикатори, които все по-упорито сочат към рецесия.\n\n„Биткойнът остава под натиск заради макроикономическата среда и ние поддържаме (мнението), че нивото под 20 хил. долара остава силна възможност за купуване в средно- до дългосрочен план“, коментира Джо Дипаскале, главен изпълнителен директор на фонд мениджъра BitBull Capital.\n\nЗа етера, който успешно осъществи дългоочакваното си актуализиране, известно като сливане, в средата на месеца, уикендът протече сходно, както този на биткойна – преобладаващо на червено. Монетата се търгува с понижение през десетте дена от сливането насам.\n\nМеждувременно властите в Южна Корея съобщиха, че Интерпол има издадена т.нар. червена заповед за ареста на съоснователя на Terraform Labs До Куон. Той е изправен пред обвинения, свързани със срива за 60 млрд. долара на криптовалутата, която създаде.\n\nИндексът CoinDesk Market, който проследява представянето на 20 водещи криптовалути, остава до голяма степен без промяна на равнище от 940 пункта. Измерителят Fear & Greed Index, който оценява инвеститорските настроения, се понижава още от ниво „страх“ на „извънреден страх“.\n\nВ същото време скъпият долар намеква, че цените на криптовалутите ще продължат да се понижават. Въпреки това според автора на CoinDesk Лорънс Люитин криптовалутите, подобно на ценните книжа, реагират по-нюансирано на последните събития, включително увеличаването на лихвите от Федералния резерв със 75 базисни пункта.",
    "Илия Сквирский и Джинхун Сон са \"Гласът на Камен\" в първия конкурс в Пловдив": "Тенорите Илия Сквирский (Русия) и Джинхун Сон (Южна Корея) са носителите на голямата награда от Първия международен конкурс за млади тенори \"Гласът на Камен\". Вълнуваща гала в навечерието на рождения ден на Камен Чанев излъчи победителите с емоционален концерт на Античния театър. С втора награда беше отличен Седжун Ан (Южна Корея), а с трета - Кудайберген Абилдин (Казахстан). В навечерието на рождения ден на големия артист, който ни напусна без време, на Античния театър публиката аплодира Гала концерт на лауреатите с диригент Хосе Кура и Оркестъра на Държавна опера-Пловдив и церемония по връчване на наградите от конкурса, който се огранизира със съдействието на Фондация \"Камен Чанев\" и Фондация \"Пловдив 2019\".\n\nМеждународното жури с председател Хосе Кура и членове: Таня Иванова - основател на Фондация \"Камен Чанев\", примата Красимира Стоянова, Лучано Ди Мартино - артистичен директор на Държавна опера-Пловдив, проф. Марио Диаз - декан на консерваторията Моцартеум в Залцбург, Андреас Делерт - директор на Hilbert Artist Management, Огнян Драганов - директор на Държавна опера-Стара Загора, доц. Нина Найденова - директор на Държавна опера-Пловдив, Владимир Кираджиев - преподавател във Виенския Университет за музика и сценични изкуства, след два тура от 28 явили се кандидати допуснаха до финала: Анле Гоу (Китай), Илия Свирский (Русия), Джинхун Сон (Южна Корея), Кудайберген Абилдин (Казахстан), Михаил Михайлов (България), Оронсо Д’Урсо (Италия), Седжун Ан (Южна Корея). Всеки от тях пя от мястото, на което Камен Чанев изпълни своята последна ария на Античния театър през 2020 година, а Хосе Кура и Нина Найденоваa подчертаха емоционалната символика. Публиката искрено аплодира таланта и вълнението на всеки един от лауреатите. Младите тенори бяха подкрепени и от световните артисти Красимира Стоянова и Хосе Кура, които изпълниха дует от операта \"Отело\" от Верди.\n\nС изкуството си младите тенори пренесоха посланието за пълна отдаденост и честност към изкуството на изключителния тенор Камен Чанев и станаха посланици на музиката, които рекламират Пловдив като един от европейските центрове за култура.\n\nПЪРВИ МЕЖДУНАРОДЕН КОНКУРС ЗА МЛАДИ ТЕНОРИ „ГЛАСЪТ НА КАМЕН“ – 2022 - ПРИСЪДЕНИ НАГРАДИ:\n\nПЪРВА НАГРАДА –Илия Сквирский, Русия – 3000 евро\n\nПЪРВА НАГРАДА –Джихун Сон, Южна Корея – 3000 евро\n\nВТОРА НАГРАДА – Седжун Ан Южна Корея – 2000 евро\n\nТРЕТА НАГРАДА – Кудайберген Абилдин, Казахстан – 1000 евро\n\nНАГРАДА НА ОПЕРНАТА ПРИМА КРАСИМИРА СТОЯНОВА:\n\nИлия Сквирский, Русия – 1000 евро и Джихун Сон, Южна Корея – 1000 евро\n\nНАГРАДА НА ПУБЛИКАТА– „Артистът и Пловдив“ – Кристиян Христов, България - 1000 евро\n\nНАГРАДА НА ДЪРЖАВНА ОПЕРА-СТАРА ЗАГОРА - договор за участие в оперна продукция - Габриел Арсе, Аржентина\n\nНАГРАДА НА ДЪРЖАВНА ОПЕРА-ПЛОВДИВ - договор за участие в оперна продукция Оронсо Д‘Урсо, Италия\n\nПООЩРИТЕЛНА НАГРАДА на Държавна опера-Стара Загора – участие в майсторски клас на Калуди Калудов – Дагвадорж Давасурен, Монголия\n\nНАГРАДА на Владимир Кираджиев за участие в концерт със Симфоничен оркестър Сливен на Анле Гоу, Китай\n\nНАГРАДА НА ДЪРЖАВНА ОПЕРА ПЛОВДИВ – „За честност в изкуството на името на Камен Чанев“ – Михаил Михайлов",
    "Ясна е самоличността на децата, намерени в куфари в Нова Зеландия": "Полицията в Нова Зеландия е установила самоличността на двете деца, чиито останки бяха открити в куфари, продадени на онлайн търг по-рано този месец, съобщава Си Би Си Нюз.\n\nСемейството е поискало имената им да не бъдат съобщавани.\n\nПолицията започна разследване на убийство, след като останките бяха открити в Южен Окланд на 11 август.\n\nРазследващите установиха, че децата вероятно са били на възраст между 5 и 10 години, когато са починали. Според тях децата са били мъртви от три или четири години.\n\nВсе още не е ясна причината за смъртта.\n\nПреди седмица полицията в южнокорейската столица Сеул откри жената, за която се смята, че е майка на децата.\n\nЖената е на около 40 години и в пристигнала в Южна Корея през 2018 г. Тя е била родена в Южна Корея, но по-късно заминава за Нова Зеландия, от където получава и гражданство.\n\nОт полицията са установили, че адресът на жената в Нова Зеландия съвпада с този, на който куфарите са били съхранявани години наред.\n\nВластите проверяват записите от камери, Складовото помещение, където са съхранявани куфарите, е прегледано щателно от криминалистите.\n\nЮжнокорейската полиция си сътрудничи с новозеландските власти чрез Интерпол.\n\nПолицията подчерта, че семейството, което е купило куфарите, не е свързано със смъртта на децата.",
    "Корейската безработица на историческо дъно": "Южна Корея обяви най-слабата безработица в историята си. Сезонно коригираните показатели паднаха до 2,5% за август. Данните подкрепят плановете на централната банка да запази повишаването на лихвите. Разхлабването на ковид мерките в Южна Корея насърчиха потреблението и търсенето като накараха работодателите да наемат повече хора.\n\nНов доклад на Световната банка съобщава, че глобалната икономика може да се изправи пред рецесия през 2023г. заради агресивната вълна от затягане на монетарните политики, което може да не успее да овладее инфлацията. Проучването показва, че инвеститорите очакват централните банки да вдигат лихвите до почти 4% догодина. Докладът призовава за борба с инфлацията чрез насърчаване на производството, вместо намаляване на потреблението.\n\nГермания напредва в преговорите за национализацията на Uniper и още две големи газови вносители, за да избегне колапса на енергийния си пазар. Източници ни казаха, че главната тема на разговорите е одържавяването на Uniper и осигуряването на енергия за Европа. Научихме, че Германия мисли да купи контролен дял в компанията по номинална цена и да налее милиарди евро в нея чрез увеличение на капитала.\n\nСАЩ потенциално избягва стачка в железниците след компаниите за товарни превози и синдикатите постигнаха колебливо споразумение след 20-часови преговори, в които се включи и президентът Байдън. Сделката сега трябва да бъде одобрена от членовете на синдикатите. ЖП операторите казаха, че работят за нормализиране на трафика, след като спряха някои влакове в очакване на протеста. Стачка би струвала на американската икономика по 2 млрд долара на ден.\n\n\"Днес е ден на победа за Америка. Заедно постигнахме споразумение, което ще позволи на критичната ни жп инфраструктура да продължи да работи и да се избегнат смущения за икономиката\", каза Байдън",
    "Звезда на Тотнъм стана модел на бельо": "Звездата на Тотнъм Хюн-Мин Сон стана модел на боксерките на световен моден бранд. 30-годишният нападател ще бъде лице на марката за родината си – Южна Корея, където футболистът е боготворен от спортните фенове.\n\nНападателят на „шпорите“ заяви, че колаборацията с марката се е осъществила, защото той е вдъхновен от кампаниите на този бранд за дрехи.\n\nHeung-Min Son is the new face of Calvin Klein in South Korea. ???????? The player becomes the number 1 model for the brand's new autumn collection of underwear! pic.twitter.com/K7tUwkbbAy — Scoreboard Survey (@scoreboardSY) September 5, 2022\n\nПреди паузата за националните отбори Сон отбеляза първите си голове от 4 месеца в официални срещи за Тотнъм, когато вкара хеттрик срещу Лестър.\n\nСветовен шампион с Франция призна, че се е борил с депресия\n\nНовините на Dsport и във Facebook, Viber, YouTube и TikTok!",
    "Азия започва постепенно да отваря": "Нека разгледаме някои от предстоящите промени.\n\nДа. Това е голямата вълна, която много хора, които живеят тук, в Азиатско-тихоокеанския регион чакат от доста време насам. Разбира се, докато останалата част от света отваряше, Съединените щати и Европа, както и регионалния конкурент Сингапур, който отвори през март тази година. Вижте това тук, всичко това е едно цунами, положително цунами. Япония ще прекрати граничния си контрол почти изцяло от 11 октомври. Фумио Кишида, министър-председателят говорейки пред Нюйоркската фондова борса заяви, че ще отворят, за да бъдат наравно с ограниченията или липсата на такива в Съединените щати. Така че Япония очевидно би искала да се възползва от изключително слабата йена, която достигна 1,45 преди интервенцията. И тази слаба йена може потенциално да привлече чуждестранни туристи, които да дойдат и да се възползват от по-слабата валута. Подобна е ситуацията в Северна Азия, с изключение на Хонконг, който е обвързан с долара. Но валутата на Тайван е отслабнала. Валутата на Южна Корея отслабна. Тези икономики отвориха малко по-късно от Сингапур и други по света и искат да се възползват от отиващата си пандемия в момента. Това няма да стане наведнъж в Южна Корея или в Тайван. Тайван все още ще анализира данни в продължение на една седмица, преди да приключи с тридневната си карантина, но изглежда, че вълната става реалност.\n\nКакво ще кажете за Хонконг, Стив? Дали това облекчаване на мерките действително ще се въведе?\n\nОчакваме официално съобщение. Всички индикации са, че правителството е на няколко дни от това да направи съобщението за преминаване от три дни карантина плюс четири дни самонаблюдение до нула дни хотелска карантина и седем дни наблюдение. Евентуално промяна на три дни самонаблюдение. Имайте предвид, че Хонконг има голяма среща на върха на банкерите, която предстои през първата седмица на ноември, последвана веднага от седемте отбора по ръгби. Така че всякакъв вид карантина в хотела би била пречка за успеха на тези две събития. Просто чакаме. Може да стане още днес. Може да е следващата седмица. Но вероятно изпълнението ще е доста бързо след обявяването им. Те се уверяват, че всички техни условия са в ред, преди да отворят. Но това става отдавна, особено след като Сингапур има своя собствена среща на върха на банкерите и е фокусиран върху пряката конкуренция за хората с висока нетна стойност, за банкери и други подобни от Хонконг. Така че Хонконг вижда написаното на стената. И ръководителят му Джон Лий може би печели в този вътрешен дебат със здравните служители, които биха искали да видят малко по-консервативен подход към овладяване на вируса. Изглежда, че прагматиците засега печелят тази битка.",
    "Азиатските пазари се покачват, акциите на Южна Корея се повишават преди доклада за CPI в САЩ": "Националните приходи от туризъм за Фестивала в средата на есента бяха 28,68 милиарда юана (4,16 милиарда долара) – само 60,6% от нивата преди пандемията през 2019 г., според официални данни.\n\nОт удара на пандемията в началото на 2020 г. приходите остават под нивата от 2019 г.\n\nСайтът за билети за кино Maoyan показа, че дългият уикенд е донесъл 370 милиона юана (53,44 милиона долара) в боксофиса, най-ниското ниво от 2017 г.\n\nМеждувременно онлайн пазаруването се задържа по стойност, според данни на китайските пощенски власти.\n\nСпоред Ето и историята.\n\n– Евелин Ченг",
    "Русия затваря границите си на 28 септември": "Вероятно ще бъде въведена изходна виза, твърди \"Медуза\"\n\nРуските власти възнамеряват да затворят границите за мъже в мобилизационна възраст, съобщи източник, близък до администрацията на президента на Руската федерация пред \"Медуза\". Най-вероятната дата за въвеждане на забраната е 28 септември.\n\nВторият източник, също близък до администрацията на президента, твърди, че това ще стане „след референдумите“, които се провеждат в самопровъзгласилите се ДНР, ЛНР и в окупираните територии на Херсонска и Запорожка области на Украйна. Те ще приключат на 27 септември вечерта.\n\nИзданието отбеляза, че ще бъде въведено подобие на \"изходни визи\": за да напуснат Русия, мъжете ще трябва да получат разрешение от военната служба.\n\nПо-рано Медуза същ писа, че границите за мъже ще бъдат отворени до края на \"референдумите\" на 27 септември.\n\nМобилизацията в Русия започна на 21 септември. Според руския президент Владимир Путин на мобилизация подлежат тези, които са в запаса и имат съответните военни специалности и боен опит. На правителствения портал \"Обяснение.рф\" се казва, че \"приоритетно\" на мобилизация подлежат редници и сержанти до 35 години, младши офицери - до 50 години, старши офицери - до 55 години . В Русия войниците и сержантите са в запаса до 50 години, а генералите вече са до 70 години.\n\nКато част от мобилизацията Русия ще призове 1,2 милиона души в армията, каза по-рано пред Meduza източник, близък до едно от федералните министерства. Кремъл отрича това.\n\nНа този етап руснаците могат да влязат без задграничен паспорт в Армения - за 180 дни, в Беларус - за 90 дни и в Киргизстан и Казахстан - за 30 дни.\n\nСъс задграничен паспорт, но без виза руснаците могат да пътуват до Сърбия, Черна гора, Молдова, Азербейджан, Таджикистан, Узбекистан, Грузия, Индия, Индонезия, Малайзия, Шри Ланка, Монголия, Камбоджа, Лаос, Виетнам, Израел,Катар, Непал, Турция, Мавриций, Южна Корея, Тайланд, Мексико, Аржентина, Бразилия, Уругвай, Чили, Еквадор, Перу, Доминиканската република, Коста Рика, Египет, РЮА, Мароко,",
    "Президентът Ердоган провежда дипломатически контакти в Ню Йорк...": "1882400\n\nПродължава дипломатическият трафик в Ню Йорк на президента на Тюркийе Реджеп Тайип Ердоган който се намира там за участие в 77-ото Общо събрание на ООН. Ердоган се срещна с генералния секретар на ООН Гутериш и лидерите на много страни в централата на ООН.\n\nЕрдоган, който е в Ню Йорк за участие в 77-ото Общо събрание на ООН, продължава контактите си.\n\nПрезидентът Реджеп Тайип Ердоган се срещна с лидерите в централата на ООН след обръщение към 77-ото Общо събрание на Организацията на обединените нации (ООН).\n\nЕрдоган се срещна първо с генералния секретар на ООН Гутериш в централата на ООН.\n\nЕрдоган се срещна с краля на Йордания Абдула II\n\nЕрдоган дойде в Тюркеви с краля на Йордания Абдула II, който го придружаваше. Срещата беше закрита за медиите.\n\nСлед среща с президента на Финландия Саули Ниинисто и президента на Киргизстан Садир Цапаров, президентът Ердоган прие и испанския министър-председател Педро Санчес.\n\nПрезидентът Реджеп Тайип Ердоган разговаря с южнокорейския президент Юн Сук-йол, който дойде при тях след среща с финландския президент Саули Ниинисто.\n\nПо време на разговора президентът Ердоган представи финландския президент Саули Ниинисто и президента на Южна Корея Юн Сук Йол.\n\nЮжнокорейският президент Юн Сук Йол каза, че оценяват ролята и лидерството на президента Ердоган в НАТО.\n\nПрезидентът Ердоган заяви, че планира посещение в Южна Корея възможно най-скоро, след като южнокорейският президент Юн Сук Йол го покани в страната си и каза: „Трябва да се срещнем. Имаме много работа за вършене“.\n\nПрезидентът на Южна Корея Юн Сук Йол също заяви, че съпругата му Ким Кун-хе ще присъства на турската кулинарна програма, организирана от съпругата на президента Ердоган Емине Ердоган в Ню Йорк.\n\nПрезидентът Ердоган също разговаря с емира на Катар шейх Тамим бин Хамед Ал Сани, президента на Казахстан Касъм Джьомерт Токаев, министър-председателя на Бангладеш шейх Хасина Ведид в централата на ООН.\n\nРазговорът на президента Ердоган с президента на Казахстан Токаев беше придружен от генералния секретар на ООН Антонио Гутериш.\n\nПрезидентът Ердоган се срещна с израелския премиер Яир Лапид в Ню Йорк.\n\nПрезидентът Ердоган се срещна с министър-председателя на Япония Кишида в Ню Йорк.\n\nПрезидентът Реджеп Тайип Ердоган проведе телефонен разговор с президента на Украйна Володимир Зеленски.\n\nСпоред изявлението, направено от председателството на комуникациите, разговорът се е състоял преди обръщението на президента Ердоган към Общото събрание на ООН.\n\nПрезидентът Реджеп Тайип Ердоган прие президента на ФИФА Джани Инфантино в Тюркеви в Ню Йорк.\n\nПрезидентът на ФИФА Инфантино подари футболна топка с името на президента Ердоган върху нея.",
    "Силно начало на седмицата за долара, но слабо за акциите": "Доларът започна седмицата на зелена територия, доходността по облигациите се увеличи, а азиатските акции поевтиняха на фона на нестихващия натиск върху чувствителните към риск активи, докато страховете от по-висока инфлация и глобална рецесия продължават да нарастват, пише Брет Милър за Bloomberg.\n\nБританският паунд е с най-голям спад в началото на седмицата и се срина с 4,7% до рекордно ниско ниво, след като финансовият министър на страната обеща да продължи с намаляването на данъците, което заплашва да разпали инфлацията. Еврото също поевтиня, тъй като инвеститорите преценяваха перспективите пред Италия при управлението на най-дясното правителство след Втората световна война.\n\nАкциите поевтиняха в Япония, Австралия и Южна Корея, а индексът на световните акции се търгуваше близо до най-ниското си ниво от 2020 г. насам. Фючърсите на американските и европейските акции се понижиха. Акциите в Хонконг се колебаеха.\n\n\"Намираме се в период на глобален мрак, като песимизмът обхваща различни страни по различни причини\", заяви Ед Ярдени, президент на едноименната изследователска компания, който предупреди за нарастващи буреносни облаци за икономиката на САЩ. \"Последните данни съвпадат с нашия сценарий за рецесия на растежа, но рисковете от пълномащабна рецесия очевидно се увеличават\", написа той в бележка в понеделник.\n\nИзмерител на долара се повиши до рекордно високо ниво. Йената отслабна до над 144 йени за долар, като същевременно остана близо до равнището от миналата седмица, която предизвика намесата на японските власти.\n\nЮанът се доближи до ниския край на търговския си диапазон, въпреки че Китай върна инструмент за оскъпяване на залозите срещу валутата чрез деривати на континенталния пазар.\n\nЮжнокорейският вон се търгуваше на най-слабото ниво от 2009 г. насам, което накара централната банка да предупреди за въздействието му върху засилването на инфлационния натиск.\n\n\"Това е ефектът на долара- наблюдаваме, че валутите в цяла Азия са подложени на натиск\", заяви Сиан Фенър, старши икономист за Азия в Oxford Economics, в ефира на телевизия Bloomberg. \"Това засилва инфлационния натиск и централните банки повишават лихвените проценти повече, отколкото сме виждали в миналото\".\n\nАмериканските държавни ценни книжа се разпродаваха, удължавайки най-сериозния спад на облигациите от десетилетия насам. Австралийските облигации се понижиха, водени от чувствителните към промени в паричната политика тригодишни облигации, фючърсите на германските облигации също се понижиха.\n\nЯпонската централна банка увеличи сумите при редовната си операция по изкупуване на облигации, тъй като доходността на 10-годишните дългови книжа се доближи към горната граница на допустимия от централната банка търговски диапазон.\n\nТази седмица търговията ще бъде белязана от редица икономически доклади, включително първоначалните молби за помощи при безработица в САЩ и данните за брутния вътрешен продукт, както и данните за PMI от Китай. Много е вероятно да има ценова нестабилност поради постоянния поток от изказвания на представители на Федералния резерв през седмицата.\n\nВ петък, индексът на волатилността Cboe, който служи като \"измерител на страха\" за Уолстрийт, скочи до тримесечен връх, което подчертава загрижеността на пазарите. Към мрачните перспективи се прибави и фактът, че в края на миналата седмица Goldman Sachs Group Inc. намали целевата си стойност за американските акции, предупреждавайки, че драстична промяна в перспективите за лихвените проценти ще се отрази негативно на оценките.\n\nПетролът отново поевтиня, тъй като нарастващите опасения за рецесия застрашиха световното търсене. West Texas Intermediate потъна към 78 долара за барел, като мината седмица загуби 7%.\n\nЗлатото спадна към най-ниската си стойност от април 2020 г. насам заради покачващия се долар, докато биткойнът остана под 19 000 долара.",
    "Непознати факти за живота на корейците": "Южна Корея е една от онези далечни за нас страни, може би заради което знаем твърде малко за живота на хората там. Нарастващата популярност на корейската поп култура - сериали, филми и музика, повдига малко тази завеса, но все пак реалният живот е много по-различен от този на екрана.\n\nВсички имаме свои клиширани представи за представителите на тази древна култура – например за прословутото им трудолюбие и азиатска консервативност, но как ли изглежда ежедневието на обикновените хора в Южна Корея?\n\nМислейки за Южна Корея се сещаме и за екзотичната кухня, бурно развиваща се икономика и Кей поп.\n\nЕто, обаче, няколко удивителни факта за корейците, които по всяка вероятност не сте знаели, пише pochivka.blitz.bg.\n\n1. Корейците са много трудолюбиви и никога не си тръгват от работа преди началника. Продължителната отпуска също не е разпространена - основно се ползват няколко дни за пътешествие извън страната.\n\n2. Традиционната корейска кухня се счита за полезна и е с ниско съдържание на калории, затова само 5% от корейците страдат от наднормено тегло.\n\n3. Корея е един от лидерите по развитие на пластичната хирургия. И мъжете и жените обръщат голямо внимание на външния си вид. Около 20% от мъжете ползват козметика.\n\n4. Както и жителите на другите азиатски страни, корейците обичат да пеят. Затова да откриеш караоке бар е супер лесно.\n\n5. В Корея ползват най-бързия интернет в света. На всяко обществено място можете безплатно да се свържете към wi-fi. Повече от 80% от населението ползва смартфони, като основната операционна система е Android, а не iOS.\n\n6. Повечето жители на страната (около 80%) носят очила или контактни лещи.\n\n7. Най-популярната напитка е кафето, а не чаят. В Корея има огромно количество кафенета.\n\n8. Корейското общество е доста традиционно. Много от жените не работят, а посвещават времето си на отглеждането и възпитанието на децата.\n\n9. Най-популярната музика е K-Pop – най-често изпълнителите са млади момчета, пеещи за любовта. По-известните от тях са национални кумири. Като например BTS.\n\n10. В Корея е доста чисто, но рядко се срещат кошчета за боклук. Това е така заради специалната система за събиране на отпадъци.",
    "Испания се класира за четвъртфиналите на Купа Дейвис": "Купа Дейвис, групова фаза\n\nИспания – Южна Корея 2-0\n\nРоберто Баутиста Агут – Сьон Чан Хонг 6-1, 6-3\n\nКарлос Алкарас – Сону Куон 6-4, 7-6(1)\n\nИспания си осигури място на четвъртифиналите на Купа Дейвис след триумф в днешния сблъсък с Южна Корея. Роберто Баутиста Агут даде преднина на иберийците, а във втория сблъсък на сингъл Карлос Алкарас записа първа победа в качеството си на №1 в света и осигури мястото на своя тим във финалната фаза на турнира, която ще се проведе в Малага от 22 до 27 ноември.\n\nВ първия мач за деня Роберто Баутиста Агут напълно очаквано нямаше проблеми срещу световния №467 Сьон Чан Хонг. В откриващата част испанецът даде само осем точки за целия сет и се наложи с 6-1 за едва 26 минути. Вторият сет премина по аналогичен начин, като макар да допусна пробив, Баутиста Агут сравнително лесно натрупа комфортен аванс от 5-1. Световният №21 си позволи отпускане и Хонг върна един брейк, но не позволи на опонента си да продължи да се надява на обрат и приключи двубоя с нов брейк за 6-1, 6-3.\n\nВпоследствие на корта излязоха първите ракети на двете страни – Карлос Алкарас и Сону Куон. Шампионът на US Open стартира много по-силно и успя да пробие пръв, повеждайки с 5-2. Куон обаче върна интригата като също стигна до брейк на нула и намали резултата на 5-4. Алкарас обаче успя да прекъсне устрема на азиатеца и да вземе преднина след 6-4.\n\nИзненадващо предвид развитието на играта до този момент, вторият сет започна много по-добре за Куон, който поведе с 3-1. Впоследствие обаче Алкарас успя да изравни резултата и в крайна сметка се стигна до тайбрек. Той премина изцяло под контрола на световния №1, който приключи мача със серия от шест поредни точки и триумфира с 6-4, 7-6(1) след малко под два часа на корта във Валенсия.",
    "Интерпол издава червена бюлетина на основателя на Terra": "Срещу основателя на фирмата зад криптовалутата LUNA - Terraform Labs - е издадена \"червена бюлетина\" от Интерпол.\n\nКуон – основателя на Terraform Labs – в момента е преследван от южнокорейските власти за предполагаемо нарушение на Закона за капиталовия пазар.\n\nСъздателят на екосистемата на Luna на прицел на Интерпол\n\nСпоред доклад на Bloomberg основателят на Terraform Labs, До Куон, е получил червена бюлетина от Интерпол. Докладът се позовава на текстово съобщение, получено от южнокорейските власти, което потвърждава факта, че До Куон е активно преследван от Интерпол.\n\nНовината идва седмица, след като южнокорейските власти подадоха официално искане до Интерпол за издаване на червена бюлетина срещу Куон. Искането изглежда е било прието от международната полицейска организация.\n\nИнтерпол описва червената бюлетина като искане към правоприлагащите органи в цял свят да открият и проследят временно задържано лице в очакване на екстрадиция, предаване или подобно правно действие.\n\nИздирването на основателя на Luna се засили през последните няколко седмици, като южнокорейските власти увеличиха усилията си за арестуването на До Куон. В момента той е преследван в родината си по обвинения, свързани с нарушаване на Закона за капиталовите пазари.\n\nПо-рано бе потвърдено, че основателят на Terraform Labs пребивава в Сингапур. В изявление на сингапурската полиция обаче се потвърждава, че До Куон не се намира в града-държава, което накара служителите да увеличат усилията си за откриването на Куон.\n\n\n\nПРОЧЕТИ ОЩЕ: Биткойн (BTC), Етериум (ETH) и Solana (SOL): готови за отскок?\n\n\n\nОсвен това по-късно CEO-то даде множество разяснения в Twitter, като отхвърли, че е беглец, подчертавайки готовността си да сътрудничи на съдебните органи. Въпреки това Куон не е разкрил местоположението си пред властите.\n\nПървоначално властите на Южна Корея подадоха искане до Министерство на външните работи на държавата за анулиране на паспорта на До Куон, след което подават друго искане до Интерпол за издаване на червена бюлетина.\n\nСПОДЕЛИ: СПОДЕЛЯНИЯ",
    "Алкарас точи ножа на Сърбия на Купа Дейвис": "Тази седмица сръбският национален отбор за Купа \"Дейвис\" ще играе мачове срещу Испания, Южна Корея и Канада в група B във Валенсия, където двата тима ще се класират за финалния турнир в Малага, който ще се проведе през ноември.\n\nНовак Джокович няма да играе заради сватбата на брат си Джордже. Испанците няма да разчитат на Рафаел Надал, но затова пък имат Карлос Алкарас, победител от US Open и новият номер 1 в тениса.\n\nКарлитос стана вторият най-млад носител на титла от Големия шлем след Рафаел Надал и написа в своя Instagram, че е готов за следващите предизвикателства и мачове за Купа Дейвис срещу Сърбия, Корея и Канада.\n\n- Ще се видим догодина, нюйоркчани. Идваме, Валенсия! Очаквам с нетърпение да защитавам фланелката на Испания - написа Алкарас.\n\nИспания с Алкарас е абсолютен фаворит в групата, а сърбите ще се борят за оставащото второ място с Корея и Канада. Те откриват групата в сряда срещу Испания, след това в четвъртък предстои двубой с Южна Корея и в събота може би решаващ мач с Канада."
}