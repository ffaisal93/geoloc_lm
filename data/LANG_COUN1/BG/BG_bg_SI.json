{
    "Словения спря серията на Норвегия в Лигата на нациите с обрат през второто полувреме": "Словения спря устрема на Норвегия към първото място в четвърта група на Дивизия \"В\" в Лигата на нациите, след като спечели като домакин с 2:1.\n\nНорвежците допуснаха първо поражение и водят в потока с 10 точки, а вторият в класирането Сърбия е с три по-малко преди домакинството си срещу опашкаря Швеция по-късно днес.\n\nЕрлинг Холанд пренесе головата си серия от английското първенство в Лигата на нациите и даде преднина на норвежците в 47-та минута след асистенция на Мохамед Елюнуси, но словенците направиха пълен обрат до края на мача. Андраж Шпорар изравни в 69-та минута след пас на Бенямин Шешко, който сам оформи крайния резултат. 19-годишният нападател на Залцбург овладя топката на гърди пред наказателното поле, бутна я на волето си с коляно и я изпрати в долния десен ъгъл на вратата на норвежците.\n\nСеверна Ирландия пък победи Косово с 2:1 и се доближи на точка от съперника, който е втори във втора група на Дивизия \"С\". Арбер Зенели даде преднина на гостите в 58-та минута, но Гавин Уайт изравни в 82-та и Джош Магенис вкара победното попадение в добавеното време.\n\nТози резултат класира Гърция в Дивизия \"В\", тъй като южните ни съседи са с шест точки преднина преди срещата си с Кипър в предпоследния кръг.\n\nТурнир по футбол Лига на нациите, мачове от груповата фаза:\n\nГрупа 1, Дивизия \"В\":\n\nАрмения - Украйна - 0:5\n\nпо-късно днес:\n\nШотландия - Република Ирландия\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3\n\nГрупа 4, Дивизия \"В\":\n\nСловения - Норвегия - 2:1\n\nпо-късно днес:\n\nСърбия - Швеция\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3\n\nГрупа 2, Дивизия \"С\":\n\nСеверна Ирладния - Косово - 2:1\n\nпо-късно днес:\n\nКипър - Гърция\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3",
    "Словения - Норвегия 2:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Словения изпраща танкове на Украйна": "Словения ще изпрати 28 танка M-55S на Украйна. Това съобщава ТАСС, позовавайки се на изявление, публикувано на уебсайта на словенското правителство.\n\n\"В телефонен разговор словенският премиер Роберт Голоб и германският канцлер Олаф Шолц \"в дух на солидарност с украинския народ\" се споразумяха Киев да получи 28 словенски танка M-55S. В замяна Любляна ще получи от Берлин 40 военнотранспортни машини, включително 35 тежки товарачи с кука 8x8 и пет цистерни за тежка вода\", се посочва в комюникето.\n\nДопълва се, че \"кръговата размяна ще засили и сътрудничеството в областта на отбраната между Словения и Германия\".\n\nРепубликата ще достави на Украйна танкове, съхранявани от армията на страната.\n\nНа 21 юни словенските медии съобщиха, позовавайки се на министъра на отбраната на Словения Марян Шарец, че републиката е изпратила 35 бойни машини на пехотата в Украйна. Министърът уточни, че става въпрос за машини югославско производство, оборудвани с оръжие с калибър 20 мм.",
    "Средната месечна заплата в Словения за юли е намаляла значително в реално изражение": "Средната месечна заплата в Словения е намаляла значително в реално изражение за една година. Най-новите статистически данни сочат, че брутното заплащане за юли е било със 7 процента по-ниско, а нетното - с 6 на сто спрямо година по-рано, съобщава сайтът „Словения таймс“.\n\nВ номинално изражение средната брутна заплата е нараснала с 3,2 процента за една година до 2002 евро, а нетната заплата се е увеличила с 4,3 процента до 1304 евро. Спрямо юни обаче възнагражденията реално са намалели съответно с 0,3 процента номинално и с 1,3 на сто.\n\nНай-високите средни брутни възнаграждения през юли са изплатени във финансовия и застрахователния бранш - 2862 евро.\n\nНай-голям ръст спрямо юни има в сектора на здравеопазването и социалните грижи, където брутните доходи са нараснали с 3,4 процента номинално и с 2,4 процента реално. Най-сериозно намаление на средната брутна заплата има при заетите в снабдяването с електричество и газ - с 5,1 процента в номинално и 6 процента в реално изражение.",
    "Сняг вали в Словения, на места снежната покривка е 10 см": "В Словения падна сняг, който продължава да вали, а температурата падна до минус градуса по Целзий, съобщават от NOVA.\n\nДуха северен вятър със скорост 37 километра в час, снежната покривка в северозападния град Кредарица достигнала 10 сантиметра.\n\n\n\nТам върху земята остана голямо количество сняг, което се вижда на снимките на игрище, публикувани от meteo.si.",
    "Президентът на Словения: Сърбия трябва да получи ясна европейска перспектива": "Президентът на Словения Борут Пахор заяви днес на Международния стратегически форум в Блед, че \"колкото по-дълго продължава процесът на разширяване на ЕС, толкова по-податливи ще бъдат страните от Западните Балкани на руските аспирации или поне на нарастващото влияние на Русия\", съобщи сръбската национална телевизия РТС.\n\nПрезидентът на Словения, която е домакин на Форума в Блед, предупреди за \"ново блоково разделение\" в Европа и риск от нестабилност за балканските страни заради войната в Украйна.\n\n\"Колкото по-дълго продължава процесът на разширяване на ЕС, толкова по-податливи ще бъдат тези страни на руските аспирации или поне на нарастващото влияние на Русия. Ето защо Словения от години се застъпва за бърза и решителна политика на ЕС по отношение на разширяването към Западните Балкани. Мисля, че Сърбия има решаваща роля, когато става въпрос за разделенията в Европа, които рефлектират върху Западните Балкани, имам предвид традиционните политически, икономически, културни и емоционални връзки с Русия“, каза Пахор.\n\nТой добави, че би искал сръбската политика да помогне на всички страни от Западните Балкани да останат на европейския път, но това е сложен въпрос и трябва да се третира като такъв.\n\nСърбия вероятно би била готова да рискува да скъса връзките си с Русия, само ако получи твърди гаранции за мястото си в ЕС, но не е сигурна в това. Трябва да направим всичко възможно, за да убедим Сърбия чрез нашите действия тя да укрепи своята политическа воля за европейска перспектива, заяви Борут Пахор.",
    "Днес в Словения ще се състои среща на високо равнище на инициативата за регионално сътрудничество \"Бърдо-Бриони\"": "Днес в Словения ще се проведе среща на високо равнище на инициативата за регионално сътрудничество \"Бърдо-Бриони\", съобщават местни медии. Домакин на срещата в замъка Бърдо ще бъде президентът на Словения Борут Пахор.\n\nВ срещата ще участват президентът на Хърватия Зоран Миланович, който е съпредседател на инициативата, президентът на Албания Байрам Бегай, тримата членове на Председателството на Босна и Херцеговина Желко Комшич, Милорад Додик и Шефик Джаферович, както и президентите на Черна гора, Косово, Република Северна Македония и Сърбия - Мило Джуканович, Вьоса Османи, Стево Пендаровски и Александър Вучич.\n\nНачалото на инициативата е поставено на 20 март 2010 г. от Борут Пахор, който тогава е министър-председател на Словения, и тогавашната министър-председателка на Хърватия Ядранка Косор. След подписването на арбитражното споразумение за границата между двете страни двамата министър-председатели си поставят за цел да насърчат ръководителите на страните от Западните Балкани да разрешат двустранните проблеми и да постигнат по-бърз напредък към членство в Европейския съюз. От 2013 г. ръководителите на инициативата се срещат всяка година, като често към тях се присъединяват и други високопоставени представители.\n\nСред обсъжданите теми на днешната среща ще бъдат европейската перспектива на страните от Западните Балкани, преодоляването на предизвикателствата, възникнали в резултат на руската агресия срещу Украйна, в това число енергийната криза и продоволствената сигурност, както и ангажиментите към демокрация, мир и диалог, информира президентството на Косово.",
    "В Словения започна предизборната кампания за президентските  избори": "В Словения днес официално започна предизборната кампания за президент, точно месец преди насрочените за 23 октомври избори, предаде агенция СТА.\n\nКандидатите за президент ще могат да се обръщат към избирателите до полунощ на 21 октомври, когато ще започне предизборното мълчание.\n\nДнес изтича и срокът за подаване на заявление за гласуване в чужбина.\n\nДосега петима кандидати са внесли заявления за участие в изборите - депутатът от Словенската демократическа партия Анже Логар, адвокатката Наташа Пирц Мусар, депутатът от Нова Словения Янез Циглер Крал, кметът на Кочево Владимир Пребилич и музикантът Грегор Безеншек. Държавната избирателна комисия потвърди днес внесените кандидатури.\n\nСрокът за събиране на подписи и внасяне на кандидатури изтича на 28 септември.\n\nПо изчисления на Държавната избирателна комисия тазгодишните президентски избори ще струват малко над 8,5 млн. евро, което е с почти 3,3 млн. повече, отколкото предишните президентски избори. По-високите разходи са резултат преди всичко на по-високите цени и до голяма степен се дължат на по-високите разходи за пощенски услуги и печатане, обясниха от ДВК за СТА.",
    "Белгия изтормози Лука и Словения, но не успя да ги спре": "Словения продължава към четвъртфиналите на Евробаскет 2022, след труден успех над Белгия с 88:72.\n\nОтборът, който се бори с България за квотата от група А в турнира преди няколко дни, даде сериозен отпор срещу европейския шампион. Белгия дори поведе с точка в последната четвърт, но оттам Словения се нахъса и затвори силно двубоя.\n\nБелгия изостана малко в първата четвърт, но след това се върна в мача и дишаше във врата на Словения до последно. Едва след серия от 17-0 в последната четвърт се реши крайният изход.\n\nЛука Дончич игра 36 минути за 35 точки и Клемен Препелич добави 13.\n\nЗа Белгия Емануел Льокомб вкара 16 и Пиер-Антоан Жиле реализира 15.\n\nСъс съдействието на\n\nПЪЛНА СТАТИСТИКА ОТ МАЧА СЛОВЕНИЯ - БЕЛГИЯ\n\nПРОГРАМА И РЕЗУЛТАТИ ОТ ЕВРОБАСКЕТ 2022\n\nИНДИВИДУАЛНА СТАТИСТИКА ОТ ЕВРОБАСКЕТ 2022\n\nОТБОРНА СТАТИСТИКА ОТ ЕВРОБАСКЕТ 2022",
    "БТА :: Късметлия спечели 11 милиона евро от Викинглото в Словения": "Късметлия спечели 11 милиона евро тази седмица от международната лотарийна игра Викинглото (Vikinglotto) с билет, купен в Любляна. Това е първият джакпот на играта, спечелен в Словения, съобщи словенският лотариен оператор Лотария Словения (Loterija Slovenije), цитиран от сайта „Словения таймс“.\n\nСлед приспадане на данъка, който ще бъде прибран от общината, където живее притежателят на печелившия билет, за него ще остане сумата от 9,152 млн. евро.\n\nВикинглото се играе в десет участващи в този вид лотарийна игра държави - Белгия, Дания, Естония, Финландия, Исландия, Латвия, Литва, Норвегия, Словения и Швеция.\n\nВ Словения, където играта присъства от 2017 г., най-голямата печалба досега е била 80 000 евро, уточни Лотария Словения.\n\nОператорът добави, че е събрал общо 4,6 милиона евро такси за почти пет години чрез Викинглото, с които се подкрепят годишно над 500 хуманитарни и спортни организации и проекти.\n\nУчастниците в играта са внесли допълнително 2,5 милиона евро данъци в националния бюджет, като същевременно са подкрепили и общините си.",
    "Словения и Франция спечелиха европейските клубни купи по стрелба с лък в Русе": "Русенци се класираха едва на 6 позиция при мъжете\n\nРусенци се класираха едва на 6 позиция при мъжете Снимка: БТА\n\nРусенци се класираха едва на 6 позиция при мъжете\n\nСъстезанията в двата пола се проведоха в Русе и събраха някои от най-елитните състезатели в този спорт на Стария континент. Българското участие също не беше никак скромно като присъствие, а най-добре се представи отборът на \"Джамбо 2006\" (Русе), класирал се на 6-а позиция при мъжете, предаде БТА.\n\nФиналните мачове се проведоха при много силен вятър, достигащ над 50 км/ч, което затрудни максимално стрелците. Най-добре с условията се справиха състезателите на клуб \"Локострелски клуб Камник\" (Словения), които завоюваха титлата при мъжете. При жените шампионки станаха състезателките на \"Archers Riomois\" (Франция), които победиха категорично представителките на \"Arqueros de Pozuelo\" (Испания).\n\nНай-добрите български състезатели се включиха в състезанието, като водеха своите отбори. Иван Банчев, втори от европейското младежко първенство, завърши 16-ти индивидуално с 642 точки, а заедно с отбора на \"Джамбо 2006\" (Русе) се класираха 8-ми в квалификациите при мъжете. Отборът на \"Феникс Арчъри\" (Русе), воден от Добромира Данаилова се нареди 8-ми при жените отборно, а самата Добромира се класира 11-та при жените с 611 точки.\n\nОстаналите български отбори се класираха както следва:\n\n\"Робин Худ\" (София) - девети и при мъжете с 1750 точки, и при жените, \"Тракиец\" (Садово) - 11-ти при мъжете с 1738 точки, \"Етър-78\" (Велико Търново) - 13-ти при мъжете с 1684 точки, \"Феникс Арчъри\" (София) - 14-ти с 1647, а \"Загорски Стрелец\" (Стара Загора) зае 15-та позиция с 1384 точки.\n\nСпоред регламента, след квалификациите отборите бяха разпределени в групи според мястото в класирането и след директни елиминации научиха и крайното подреждане в Европейската клубна купа.\n\nТимът на \"Джамбо 2006\" (Русе) имаше шанса да се изправи срещу \"Робин Худ\" (София), победи го с 6:2 (52:51, 51:48, 51:52, 55:51) и така влезе в борбата за разпределение на местата между пето и осмо.\n\nС победа срещу \"Brienon Sentinel\" (Франция) 5:3 (44:44, 48:47, 43:44, 49:46) и загуба 0:6 (40:48, 43:49, 48:47, 43:45) от \"Arqueros de Pozuelo\" (Испания), русенци се наредиха шести и станаха най-предно класираният български отбор.\n\nЗа разпределение на местата от 9-о до 12-о \"Робин Худ\" се изправиха срещу два български отбора. Те постигнаха победи срещу \"Етър 78\" (Велико Търново) с 6:2 (43:38, 48:41, 45:47, 39:35) и с 6:0 (41:30, 44:41,53:34) срещу \"Тракиец Садово\", което ги нареди на 9-ата позиция във финалната таблица.",
    "Лука Дончич избухна с 47 точки и Словения взе нова победа": "Лука Дончич изигра фантастичен мач и наниза 47 точки, а Словения победи Франция с 88:82, за да завърши на първо място в група В на Евробаскет 2022.\n\nГардът на Далас бе неудържим за настоящия шампион, като успя в 15 от 23 стрелби от игра, в това число 6 от 11 от тройката. Той добави 7 борби, 5 асистенции и КПД от 47 за почти 39 минути игра.\n\nТова е второто най-резултатно представяне от един играч на европейски финали през последните 65 години. През 1957-а белгиецът Еди Терас реализира 63 срещу Албания, а Дончич изпревари величия като Никос Галис (46, 45 и 44 точки) и Дирк Новицки (43).\n\nДончич отбеляза 27 точки през първото полувреме, в което отборът му навакса ранен пасив от 11 точки. Резултатът бе 64:64 след 3 части, но в началото на последната словенците направиха серия от 13:3 и се откъснаха.\n\nПетлите не се предадоха и стигнаха до 82:82, но Горан Драгич открадна топката и поднесе 80 секунди преди края, след това Влатко Чанчар блокира стрелба на Тома Йортел и вкара от средна дистанция 45 секунди преди края. Пропускът на Ели Окобо от тройката окончателно реши реши всичко.\n\nТака Словения ще играе срещу Белгия на 1/8финалите. Германия среща Черна Гора, след като балканците елиминираха Грузия с 81:73 в директния мач. Французите останаха трети след поражението си и ще играят срещу Турция, а Литва се изправя срещу Испания. Останалите 4 1/8финала ще станат ясни в четвъртък.\n\n",
    "БТА :: Словенската полиция откри над 100 мигранти във влак за Италия": "Полицията в Словения спря повече от 100 души, които се качили на влак за Италия, след като напуснали два бежански центъра, предаде Асошиейтед прес.\n\nСто и тримата мигранти са напуснали центровете в Словения по-рано и са се качили на влака за Италия във вторник вечерта, преди полицаите да ги открият, съобщи днес полицията в крайбрежния адриатически град Копер.\n\nТърсещите убежище, които са предимно от Афганистан, Индия, Бурунди и Непал, са изправени пред съдебно производство за опит за незаконно преминаване на границата.\n\nМигрантите обикновено пристигат в Словения от Хърватия и Западните Балкани с надеждата да се придвижат към по-богатите страни от Европейския съюз.\n\nНовото либерално правителство на Словения наскоро започна да премахва телена ограда, която беше поставена по границата с Хърватия след масовата мигрантска вълна през 2015 г., когато повече от един милион души достигнаха Европа, отбелязва АП.",
    "Франция и Словения са първите 1/4-финалисти на Евробаскет 2022": "Отборите на Франция и Словения са първите два четвъртфиналисти на Европейското първенство по баскетбол за мъже.\n\nОлимпийският вицешампион Франция победи Турция с 87:86 (18:11, 25:24, 6:22, 28:20, 10:9) след продължение в първия двубой от финалната фаза на шампионата в Берлин. Редовното време завърши 77:77.\n\nБългарският съдия Мартин Хорозов беше сред реферите на двубоя.\n\nФранцузите поведоха с 16 точки, но турските баскетболисти изиграха страхотна трета четвърт, която спечелиха с 22:6 и стигнаха до обрат.\n\nВ края отборът на Франция изоставаше със 77:73, но Тома Юртел и Руди Гобер бяха точни и пратиха мача в продължение.\n\nВ добавеното време Турция имаше последната атака, но Фуркан Коркмаз загуби топката и така \"петлите\" триумфираха.\n\nРуди Гобер записа \"дабъл-дабъл\" за успеха - 20 точки и 17 борби. По 13 точки добавиха Еван Фурние и Тома Юртел.\n\nЗа Турция се отличи Бурахам Тунджер с 22 точки, Фуркан Коркмаз вкара 18.\n\nНа четвъртфиналите Франция ще играе с победителя от мача между Сърбия и Италия.\n\nСловения победи Белгия с 88:72 (24:19, 20:22, 19:19, 25:12) след силна последна четвърт.\n\nЗвездата Лука Дончич реализира 35 точки и добави 5 борби и 5 асистенции за близо 36 минути игра.\n\nЗа Белгия с 16 точки най-резултатен беше Еманюел Льоконт.\n\nНа четвъртфиналите Словения ще срещне Украйна или Полша.\n\nПо-късно днес са осминафиналните двубои между Германия - Черна гора и Испания - Литва.",
    "Италия излиза срещу Словения в повторение на финала на Евроволей 2021": "Италия излиза срещу Словения в повторение на финала на Евроволей 2021\n\nВолейболистите на Италия излизат днес срещу Словения във втората полуфинална среща от Световното първенство за мъже, която ще се играе от 22,00 часа в “Арена Сподек” в Катовице.\n\n“Адзурите” победиха словенците с 3:2 на финала на Евроволей 2021 година.\n\nВъзпитаниците на Фернандо Де Джорджи ще се опитат да се класират на втори пореден финал от голям шампионат в рамките на 2 години.\n\nИталия излъга Франция след изключителна драма и е на полуфинал на Световното\n\nСловения ще се стреми към същото, но с нов селекционер. Алберто Джулиани изведе Тине Урнаут и компания до сребърните медали на Евро 2021, а сега начало на тима е румънецът Джорде Крецу, който по-рано през сезона изведе ЗАКСА до титлата в Шампионската лига.\n\nСловения се поизпоти срещу Украйна, но се класира за полуфиналите на Световното\n\nПолуфинал №2 на Мондиал 2022 е с начален час 19,00 и ще бъде излъчен на живо по MAX Sport 1 HD.\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Словения отнесе Германия и е на 1/8-финал на Световното": "Словения отнесе Германия и е на 1/8-финал на Световното\n\nНационалният волейболен отбор на Словения се класира напред към 1/8-финалите на Световното първенство, на което е съдомакин. Играчите на Георге Крецу надиграха категорично Германия с 3:0 (25:16, 25:22, 25:17) в последния си мач от Група D на шампионата, игран късно снощи пред около 11 000 зрители в зала \"Арена Стожице\" в Любляна.\n\nТака Словения завърши втори в групата с 2 победи, 1 загуба и 7 точки, с което продължава към следващата фаза на Мондиала. Все пак, словенците ще бъдат поставени под №2 и ще имат предимство при определянето на 1/8-финалните срещи.\n\nГермания пък остана 3-и с 1 победа, 2 загуби и 3 точки, като ще трябва да изчака резултатите от останалите групи по-късно днес, за да разбере дали ще играе на 1/8-финалите.\n\nНай-полезни за Словения станаха Тончек Щерн (2 блока и 57% успеваемост в атака) и Клемен Чебул (3 блока, 67% успеваемост в атака и 5% перфектно посрещане) с по 15 точки за победата.\n\nЗа Бундестима Линус Вебер и Мориц Карлицек се отчетоха с едва 8 и 7 точки.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Словения е първият 1/4-финалист на световното по волейбол": "Отборът на Словения стана първият четвъртфиналист на Световното първенство по волейбол за мъже, след като се наложи над Германия с 3:1 (25:18, 25:19, 21:25, 25:22).\n\nТимът на Словения чака своя съперник в следващата фаза, който трябва да е победителят от Нидерландия и Украйна.\n\nСловенците се наложиха пред своята публика в залата в Любляна. Домакините поведоха в резултата с 2:0, загубиха третия гейм, но не позволиха изненада и се наложиха с 3:1.\n\nНай-резултатен за победителите беше Клемен Чебул, който отбеляза 19 точки (3 аса, 2 блокади). 16 точки добави Тончек Щерн, а 12 записа Тине Урнаут. За тима на Германия със 17 точки се отличи Линус Вебер, а 14 добави Морис Карлицек.",
    "В Словения започна ваксинирането с бустерни дози срещу Омикрон": "В Словения започна ваксинация с бустерни дози от ваксина, адаптирана към варианта на коронавируса Омикрон, съобщи агенция СТА.\n\nВаксината е предназначена за хронично болни и хора на възраст над 60 години.\n\nСловения разполага със 153 000 дози ваксина на Пфайзер (Pfizer), адаптирана за варианта Омикрон и одобрена за употреба.\n\nСтраната получи и 33 000 дози от ваксината на Модерна (Moderna) срещу Омикрон, но те все още не са одобрени, тъй като производителят не е представил изискваните документи.\n\nИ двете ваксини са предназначени за хора над 12-годишна възраст като бустерни дози, каза националният координатор по ваксинирането Марта Гъргич Витек.",
    "28 експерти от общо шест държави пристигат в Димитровград за да обсъждат противоречивото наследство в европейските градове": "На 27 и 28 септември Димитровград ще бъде домакин на международна среща по проект \"FARO\" - \"Противоречивото наследство в европейските градове - създаване на европейски разказ за оспорвани идентичности чрез участието на гражданите\". На срещата ще участват 28 експерти от седем партньорски града от общо шест държави - Словения, Италия, Албания, Румъния, Полша и Сърбия. Община Димитровград е водещ партньор по проекта.\n\nВ събитието ще участват и новоизбраният Президент на Асоциация АТРИУМ – Професор Улисе Трамонти и доскоршния такъв – Професор Патрик Лийч. Партньорските градове на Димитровград са Форли (Италия), Карбония (Италия), Лузада (Португалия), Щей (Румъния), Шкодра (Албания), Нова Горица (Словения), Пьотрков Трибуналски (Полша).\n\nС концепцията за \"противоречивото наследство\" се обозначава наследство, което включва разминаване на различни истории и липса на съгласие и последователност в начина на представяне на миналото и спомените, използвани в публичните пространства. Навсякъде в Европа има много градове, които се характеризират със значително присъствие на \"противоречиво наследство\" - империализъм, национализъм, тоталитаризъм и недемократични режими, което е трудно да се управлява, поясниха от общината.\n\nЦелта на проекта е да насърчи политиците, местните организации и гражданите да изготвят нови подходи за въздействие върху по-малко догматичното използване на наследството - това, което насърчава критичното мислене, признава плурализма в мирогледа и правото на всеки човек да разбира, създава, свързва и води диалог относно миналото.\n\nДимитровград вече веднъж участва в подобен проект - АТРИУМ, чийто фокус бе архитектурното наследство на минали тоталитарни режими. В рамките му бе създаден културен маршрут между 11 европейски града с характерни от историческа гледна точка сгради и елементи от градския екстериор,",
    "Словенското външно министерство извика сръбския посланик заради коментари на президента Вучич": "Словенското министерство на външните работи извика за консултации сръбския посланик в Любляна след изявление на сръбския президент Александър Вучич по време на неотдавнашното посещение на словенския му колега Борут Пахор в Белград, в което той заяви, че Словения е нарушила териториалната цялост на Сърбия, признавайки Косово, предаде Хина.\n\nМинистерството извика сръбския посланик Зорана Влаткович като реакция на изявлението на Вучич след срещата му с Пахор в Белград в събота. Когато беше попитан от журналист защо Сърбия не е наложила санкции на Русия, Вучич отговори с контравъпрос: \"Как мога да обясня на гражданите, че Сърбия налага санкции на Русия, а не на Словения?\".\n\n\"Русия не е нарушавала териториалната цялост на Сърбия. Словения го направи. И ние виждаме, че имаме добри отношения със Словения\", заяви Вучич и добави, че Словения, също като Франция, Германия и САЩ, е признала Косово, което той смята за нарушение на международното право, на Хартата на ООН и Резолюция 1244 на Съвета за сигурност на ООН.\n\nСловенското министерство заяви, че е много изненадано от коментарите на Вучич. \"Още веднъж ние представяме нашата позиция по отношение на Косово, което Словения призна за независима държава. Ние заявихме, че очакваме, че Сърбия няма да проблематизира нашата позиция спрямо Косово в бъдеще, защото подкрепата на Словения към Косово не е насочена срещу Сърбия\", подчерта министерството.\n\nИнституцията заяви също, че \"силно възразява\" срещу приравняването на признаването на Косово от страна на Словения с агресията на Русия срещу Украйна.\n\n\"Словения очаква продължаване на сътрудничеството със Сърбия. Словения ще продължи да се застъпва за комуникацията със Сърбия на всички нива и бъдещото развитие на приятелските отношения, както и за съвместното търсене на решения за нерешените въпроси на Западните Балкани\", подчерта външното министерство в Любляна.\n\nСъщевременно словенският посланик в Сърбия Дамян Бергант е разговарял по същата тема в сръбското министерство на външните работи, посочва агенция Бета.",
    "Наташа Пирц Мусар се радва на най-голяма подкрепа сред словенците преди президентските избори": "Безпартийният кандидат за президент на Словения Наташа Пирц Мусар има най-голяма подкрепа на гражданите преди президентските избори в страната на 23 октомври. Това сочат резултатите от анкета, проведена от института за пазарни изследвания и медии Медиана, по поръчка на вестник „Дело“ и телевизия ПОП ТВ, съобщи словенската информационна агенция СТА.\n\nСпоред резултатите от анкетата 28 процента от анкетираните подкрепят кандидатурата на Пирц Мусар, 23 процента са изразили подкрепа за бившия външен министър от Словенската демократическа партия Анже Логар. Бившият председател на словенския парламент и настоящ евродепутат Милан Бърглез, който реши да се кандидатира тази седмица, е на трето място с подкрепа на 9 процента от анкетираните.\n\nВ Словения тази седмица официално започна предизборната кампания за президент.\n\nСрокът за събиране на подписи и внасяне на кандидатури изтича на 28 септември.",
    "Кметът арх. Анастас Карчев и работна група от общината посетиха община Кръшко, Словения": "Делегация от община Свиленград, водена от кмета арх. Анастас Карчев, беше на работно посещение в община Кръшко, Словения. Визитата се организира в рамките на проект „Умения за здраве и спорт в малки европейски общности“ (SKILLS FOR HEALTH & SPORT IN EU SMALL COMMUNITIES) по програма ERASMUS+ Sport, в който Свиленград е партньор на общините Галянико – Италия, Виана до Алентежо – Португалия и Кръшко – Словения.\n\nПартньорите по проекта от България, Италия и Португалия имаха възможността да посетят и да се запознаят със спортната, енергийната и културната инфраструктура на община Кръшко в Словения. Там се проведе среща между кметовете на Свиленград, Галянико и Кръшко. На кръгла маса участниците от всички страни обсъдиха полезни практики в сферата на спорта, иновативни подходи за развитието на спортните занимания в общините и бъдещи възможности за съвместна работа. Анализираха актуалната ситуацията в Европа относно развитието на спортната култура сред населението. Всички партньори се включиха в традиционно събитие „Европейска седмица на спорта”, организирано от община Кръшко.\n\n\n\n\n\n\n\n\n\n\n\nПредстои да се проведе последното събитие в рамките на проекта, което е планирано за месец октомври в Галянико, Италия.",
    "Полша среща Словения след драма с Украйна": "Полша среща Словения след драма с Украйна\n\nПолша ще се изправи срещу Словения в първия 1/4-финален сблъсък на ЕвроБаскет 2022. Това стана ясно, след като поляците победиха с 94:86 (24:21, 18:24, 27:22, 25:19) Укрйна в осминафинала в Берлин.\n\nПрипомняме ви, че словенците стигнаха до следващата фаза на турнира след успех над Белгия.\n\nСтрахотен Дончич изстреля Словения на четвъртфинал\n\nУспехът не дойде лесно за символичните гости, които дори изоставаха на почивката с 3 точки (42:45). След паузата обаче баскетболистите на Игор Миличич успяха да намерят правилните решения във важните ситуации и въпреки гонитбата в резултата успяха да се доберат до драматичния успех в зала “Мерцедес Бенц Арена”.\n\nINCREDIBLE SCENES AS POLAND WILL PLAY IN THE #EUROBASKET QUARTER-FINALS FOR THE 1ST TIME SINCE 1997!#BringTheNoise x @PZKosz pic.twitter.com/NSzaphf6ny — #EuroBasket 2022 (@EuroBasket) September 11, 2022\n\nЕй Джей Слотър беше най-резултатен за Полша с 24 точки, 22 наниза Матеуш Понитка, а 14 вкара Александър Балцеровски.\n\nЗа Украйна Вячеслав Бобров се разписа с 15 точки, по 13 добавиха Артьом Пустовий и Исуф Санон.\n\nСнимка: ФИБА",
    "След провала на US Open: Радукану с разочароващо поражение от световната №213 в Словения": "Ема Радукану шокира целия свят преди година, когато тръгнала от квалификациите на US Open 2021, тогава още 18-годишна британката извървя целия път до титлата, без дори да загуби сет и големите прогнози за нейното бъдеще не закъсняха. Тийнейджърката обаче далеч не се справи с всичките очаквания върху плещите си и разочароващото ѝ представяне през тазгодишния тенис сезон достигна своята връхна точка преди близо три седмици на Откритото първенство на САЩ, след като Радукану отпадна още на старта в турнира и загуби огромна част от точковия си актив, свличайки се до 83-тото място в световната ранглиста.\n\nПредставителката на Острова побърза да се отърси от случилото се и се включи на надпреварата в Порторож, като стартира победоносно, но в мача си от осминафиналната фаза през днешния ден игра със сериозен физически дискомфорт, който в крайна сметка се оказа пагубен за участието ѝ на състезанието в словенския град и тя претърпя тежко поражение от световната номер 213 Анна-Лена Фридзам след 5:7 6:0 3:6, за малко над два часа на корта. Германката, която в първите си думи след гръмкия успех го определи като един от най-добрите в кариерата си, ще срещне 20-годишната Диян Пари на 1/4-финалите.\n\nДвубоят имаше своето необикновено начало, което обаче все по-често свикнахме да наблюдаваме в мачовете на Ема напоследък, като станахме свидетели на брейкболи във всеки от първите седем гейма, но фаворитката остана по-устойчива и заслужено излезе с пробив аванс в лидерската позиция от създалата се ситуация - 4:3. Британката разчупи създалата се тенденция, печелейки идното си подаване на нула, преди впоследствие отново да напомни за слабите си резулатите и освен че профука четири сетбола, то тя инкасира серия от четири последователни гейма, за да видим пълен обрат на събитията и откриващият сет беше записан на сметката на Фридзам.\n\nВ паузата между отделните части бившата шампионка от US Open се възползва от правото си на медицински таймаут, който за нейна радост, мигновено подейства и видяхме пълна метаморфоза в представянето на топ поставената, която не остави никакви шансове на съперничката си и ѝ върза \"геврек\", за да възстанови равенството в общия резултат.\n\nТретият и решителен сет по нищо не приличаше на това, което гледахме до този момент и сервиращите се справяха изненадващо добре, като вървяха ръка за ръка в печеленето на геймовете си. Сблъсъкът обаче не се оказа лишен от късна драма и под знака на физическия дискомфорт Радукану се сгромоляса гръмко, предавайки началния си удар с поредица от неточности, а световната номер 213 беше безкомпромисна пред открилата ѝ се възможност и затвори срещата на собствен сервис.\n\nReaching her first quarterfinal of the season 👏\n\n\n\nAnna-Lena Friedsam takes out top seed Raducanu in Portoroz!#WTAPortoroz pic.twitter.com/8PPWZnD5Mr — wta (@WTA) September 15, 2022\n\nЕто как да гледате на живо тенис БЕЗПЛАТНО",
    "Българският национален отбор по баскетбол влезе в топ 50 на световната ранглиста": "България заема 24-а позиция в класацията за Европа\n\nБългарският национален отбор по баскетбол за мъже се изкачи с четири позиции в световната ранглиста на Международната федерация по баскетбол (ФИБА) и влезе в топ 50, заемайки 47-о място с 269,3 точки след участието си на Европейското първенство в началото на месеца.\n\nБългария заема 24-а позиция в класацията за Европа. Ранглистата за Стария континент се оглавява от новия европейски шампион Испания със 758,9 точки. Испанците обаче са втори в световната ранглиста на ФИБА, като изостават единствено от отбора на САЩ, който има 760,7 точки. Американците никога не са отстъпвали първото място, но това може да се промени през следващите два квалификационни прозорци за пресявките за Световното първенство за мъже през 2023 година.\n\nТоп 5 се допълва от съставите на Австралия, Аржентина и Франция, а до десета позиция се нареждат още Сърбия, Словения, Литва, Гърция и Италия.",
    "България е на 23-о място по продажби на Ferrari в Европа": "През 2021 година у нас са закупени 12 суперколи на италианската марка\n\nFerrari е един от автомобилните производители, които не гонят увеличение на продажбите на всяка цена. Дори представеният наскоро първи кросоувър на марката – Purosangue, ще бъде произвеждан в ограничен годишен тираж, за да се запази ексклузивността на колите на италианския бранд.\n\n\n\n\n\n\n\nВъпреки това, през 2021 година Ferrari записа най-доброто постижение в историята си, като продаде общо 11 155 нови автомобила на пазарите по света. Това е увеличение с 22% спрямо 2020 г. и с 9,8% спрямо 2019 г., като за първи път италианският бранд надхвърли прага от 10 000 продажби.\n\nСега обаче става ясно и как се разпределят тези автомобили на пазарите в Европа. И което е още по-интересно – къде се намира България по този показател. У нас официалният шоурум на марката отвори врати през лятото на миналата година, като според публикуваните данни за 2021 година в страната ни са продадени 12 автомобила от марката.\n\nОказва се, че по този показател България, която е на последно място в ЕС по доходи на населението, изпревари редица други държави. В Дания, например, която е една от страните с най-висок стандарт, също са продадени 12 коли на Ferrari за миналата година.\n\n\n\n\n\n\n\nСлед нас се нареждат още държави като Кипър, Словения, Малта и Сан Марино, а непосредствено преди България е Финландия с 14 коли. Лидер по продадени автомобили на Ferrari в Европа за 2021 г. е Германия с 1552 бройки, следвана от Великобритания – 1048, Швейцария – 604, Италия – 582, Франция – 333 и др.\n\n\n\n",
    "България е сред малкото страни в ЕС с годишен спад на строителството през юли": "Строителната продукция е нараснала най-силно в Словения и Румъния, сочат данни на Евростат\n\nБългария е една от малкото страни в ЕС с годишен спад на строителната продукция през юли, сочат данни на европейската статистическа служба Евростат.\n\nСпадът у нас е 1,1% и е най-малък сред страните, в които произведената строителна продукция се е свила през юли. Останалите страни с годишен спад на строителството са Швеция (-8,7%), Испания (-5,2%), Чехия (-2,7%) и Германия (-1,3%).\n\nНа обратния полюс е Словения, където строителната продукция е нараснала с 28,5% спрямо юли миналата година, следвана от Румъния с 8,3% и Австрия със 7,6%.\n\nСтраната ни отбеляза и месечно понижение на строителната продукция през юли от 0,4%, като спадът също е един от най-ниските сред деветте държави в ЕС с отчетно намаление.\n\nНай-голямо е свиването в Австрия и Словения (-4,2%), Чехия (-2,9%) и Швеция (-1,3%). Най-висок месечен ръст на строителната продукция през юли записва Испания с 6,7%, следвана от Унгария с 5,7% и Словакия с 3,1 на сто.\n\nНа ниво ЕС строителната продукция е нараснала с 0,2% на месечна база и с 1,3% спрямо същия период на миналата година. Строителството в еврозоната също е на положителна територия на месечна и годишна база с ръст от съответно 0,3% и 1,5%.\n\nПоложителният темп на месечна база в ЕС и еврозоната се дължи на сградното строителство, което е нараснало съответно с 0,2% и 0,3%, докато гражданското и инженерното строителство, в което влиза и строителството на инфраструктура, е отбелязало спад както на ниво ЕС, така и в еврозоната.\n\nНа годишна база инфраструктурното строителство е нараснало по-бързо от сградното в ЕС и в еврозоната.",
    "Митрович няма спирка - заби хеттрик за Сърбия и разгроми Швеция!": "3886\n\nОтборът на Сърбия разгроми Швеция с 4:1 като домакин в пети мач от групите на Лигата на нациите. В герой за сръбския тим се превърна нападателят на Фулъм Александър Митрович, който отбеляза хеттрик за победата.\n\nСлед 15 минути игра Швеция матира отбраната на Сърбия с прекрасна атака, завършила с гол на Виктор Клаесон. Това обаче само разяри домакините, които играеха с двама класни нападатели в предни позиции - Митрович и звездата на Ювентус Душан Влахович.\n\nОще в 18' Митрович успя да изравни за Сърбия и да покаже, че формата му от Висшата лига, където е втори при голмайсторите с шест гола, не е случайна. В добавеното време на първата част Сърбия стигна до пълен обрат след асистенция на Душан Тадич и нов гол на Митрович.\n\nВ 50-ата минута Влахович асистира за Митрович, който оформи своя хеттрик. Така головете на Митрович в Лигата на нациите набъбнаха на 11 - само с един по-малко от най-резултатния играч в тази надпревара Ерлинг Холанд, който има 12 гола на сметката си.\n\nВ 70-ата минута Саша Лукич добави още един гол за сърбите, за да оформи крайното 4:1. Така Сърбия успя да се изравни по точки с отбора на Норвегия, който загуби от Словения въпреки поредния гол на Холанд. Двата тима имат по 10 пункта и в последния кръг ще влязат в директен спор за първото място. Швеция пък остава на последното място с 3 точки и ще се бори за оцеляването си със Словения, който има 5 пункта.",
    "Задълбочаване на сътрудничеството между България и Словения са обсъдили зам.-министърът на външните работи и посланикът на Словения у нас": "Задълбочаване на сътрудничеството между България и Словения са обсъдили зам.-министърът на външните работи и посланикът на Словения у нас\n\n0 0\n\nСнимка: БТА\n\nПродължаване на активния двустранен политически диалог и задълбочаване на сътрудничеството между България и Словения в сферите на взаимен интерес са обсъдили зам.-министърът на външните работи в служебния кабинет Велислава Петрова и новият извънреден и пълномощен посланик на Словения у нас Наташа Бергел на среща днес. Това съобщиха от Министерството на външните работи (МВнР).\n\nСред акцентите на разговора е била и възможността за подобряване на транспортната свързаност между двете държави.\n\nПосланик Бергел очерта европейската перспектива на страните от региона като водещ приоритет на Словения. Тя потвърди и подкрепата на своята страна за присъединяването на България към Шенген, Еврозоната и Организацията за икономическо сътрудничество и развитие (ОИСР), посочват още от МВнР.\n\nPlease enable JavaScript to view the comments powered by Disqus.",
    "Голямата тайна на Халанд за феноменалната му форма е...": "Ерлинг Халанд превзе Висшата лига и още в първия си месец в Манчестър Сити спечели наградата за играч на №1 в елита на Англия.\n\nНорвежкият нападател наниза 14 гола в първите си десет мача за тима на Пеп Гуардиола, а от физическа гледна точка изглежда във формата на живота си. И за това си има причина. И тя се казва Марио Пафунди.\n\nПафунди е италиански физиотерапевт, който е в Сити от 2016 година, а преди това е работил с колоездачния Team Sky. Той работи интензивно с Халанд след пристигането му на \"Етихад\" през лятото, а резултатите са видни.\n\nНападателят дотолкова е доволен от работата с Пафунди, че го е поканил да замине с него за лагера на Норвегия за предстоящите двубои от Лигата на нациите със Словения и Сърбия.\n\nСелекционерът на викингите Стале Солбакен се съгласи и Пафунди пътува с Халанд до Норвегия, за да сподели опита си.\n\nсвързани статии Сити размаза \"Вълците\", головото чудовище Холанд троши нови рекорди\n\n\"Извикахме 26-27 футболисти, които са прекалено много за двама физиотерапевти - обясни цитираният от webcafe.bg Солбакен. - Ерлинг изскочи с брилянтанта идея да доведе още един много добър терапевт.\n\nГоворих много с него в последната седмица. Затова и допуснахме новото име. Въпреки че идва с Ерлинг от Сити, той ще работи с всички футболисти. Не е на личното разположение на Ерлинг.\"\n\nНорвегия гостува на Словения в събота, а три дни по-късно приема Сърбия. След изиграване на четири кръга в група 4 на Лига В Норвегия е лидер с десет точки, Сърбия има седем, Швеция е с три, а Словения - с две.",
    "\"София документал\" раздаде шест награди": "\"София документал\" раздаде шест награди, съобщават организаторите на международния фестивал.\n\nНаграда за най-добро представяне на проект е Sunken, режисьор - Димитрис Коцис, Гърция. Награденият проект е избран заради актуалността на темата, смелостта, творческия подход и стил, които ще променят жанра на документалното разследване.\n\nШвейцарският разпространител \"Лайтдокс\" за първи път присъжда наградата на жена режисьор със завладяващ артистичен подход - за проекта Blueberry Dreams, режисьор - Елене Микаберидзе (Грузия/Франция/ Белгия).\n\nНаградата на Чешкия център е за They Took Our Names, режисьор - Айсел Кючюксу (Дания/ България).\n\nНаграда на \"Док Лайпциг\" е The Gods Must Be Mistaken на режисьора Якоб Крезе (Словения/Германия).\n\nМеждународното жури на \"София документал\" в състав Ваня Ямбрович (Хърватия), Ветон Нуркулари (Косово) и Ксения Шиманска (Украйна) присъжда специална награда на \"Красотата на звяра\" - на режисьорката Анна Немеш (Унгария) - за оригиналния подход към темата за телесното съвършенство.\n\nМаруся Сироечковская получава наградата за най-добър режисьор за \"един мъчителен, но дълбоко разтърсващ филм за получена и изгубена любов, за красотата и нещастието да си млад и за едно цяло поколение, което изглежда безнадеждно и изгубено в страна, която режисьорката с право нарича \"Депресирана федерация\". Сниман в продължение на 12 години под формата на видео дневник и обогатен с естетиката на пънка, филмът \"Как да спасиш мъртъв приятел\" (Швеция, Норвегия, Франция и Германия) е знак за идването на един обещаващ нов глас в документалното кино, според журито.\n\nКакто писа БТА, \"София документал\" продължава до 28 септември в \"Дом на киното\", Чешкия център, \"Люмиер\".\n\nТази година \"София документал\" постави началото на форума “Балкански документален пазар” - първият в България международен форум за документалисти и професионалисти от индустрията. Част от програмата на този форум беше и публична презентация (пичинг) на проектите с ментор и модератор Роберт Зубер пред международно жури, състоящо се от Мартичка Божилова (България), Ветон Нуркулари (Косово), Анна Бертолет (България/Швейцария), Мриду Чандра (САЩ), Мария Лухуфвуд (Швеция), Лове Мартинсен (Швеция), Снежана Йовева (България) и Дагмар Остранска (Чехия).",
    "Резултати и голмайстори в Лигата на нациите": "Резултатите и голмайсторите в Лигата на нациите от 24 септември (събота):\n\nсвързани статии Португалия удари Чехия, потрошиха Роналдо\n\nЛига \"А\"\n\nГрупа 2\n\nИспания - Швейцария 1:2\n\n0:1 Мануел Аканджи (21), 1:1 Жорди Алба (55), 1:2 Брийл Емболо (58)\n\nЧехия - Португалия 0:4\n\n0:1 Диого Далот (33), 0:2 Бруно Фернандеш (45+2), 0:3 Диого Далот (52), 0:4 Диого Жота (82)\n\nЛига \"B\"\n\nГрупа 1\n\nAрмения - Украйна 0:5\n\n0:1 Олександър Тимчук (22), 0:2 Олександър Зубков (57), 0:3 Артьом Довбик (69), 0:4 Данило Игнатенко (81), 0:5 Артьом Довбик (85)\n\nШотландия - Република Ирландия 2:1\n\n0:1 Джон Игън (18), 1:1 Джак Хендри (50), 2:1 Райън Кристи (81)\n\nГрупа 2\n\nсвързани статии Шок! Швейцария думна Испания и я закотви на второто място\n\nИзраел - Албания 2:1\n\n1:0 Шон Вайсман (46), 1:1 Мюрто Узуни (88), 2:1 Тай Барибо (90+2)\n\nГрупа 4\n\nСловения - Норвегия 2:1\n\n0:1 Eрлинг Холанд (47), 1:1 Андраж Шпорар (69), 2:1 Бенямин Шешко (81)\n\nСърбия - Швеция 4:1\n\n0:1 Виктор Клаесон (15), 1:1 Александър Митрович (18), 2:1 Александър Митрович (45+1), 3:1 Александър Митрович (48), 4:1 Саша Лукич (70)\n\nЛига \"C\"\n\nГрупа 2\n\nСеверна Ирландия - Косово 2:1\n\n0:1 Ведат Мурики (58), 1:1 Гавин Уайт (82), 2:1 Джош Магенис (90+2)\n\nКипър - Гърция 1:0\n\n1:0 Маринос Ционис (18)",
    "Улици в Загреб се превърнаха в реки": "От Словения проливните дъждове и наводнения удариха и съседна Хърватия. В интернет бяха разпространи видеа с наводнени и празни улици на хърватската столица, по чиито пътни платна тече вода. В Загреб вали проливен дъжд от дни, придружен със силен вятър. Окръжният център 112 получи много сигнали в събота за наводнени гаражи и мазета, за дървета и клони, паднали върху електропроводи и пътища.\n\n\n\nПроливните дъждове в събота наводниха село Юровско Бърдо в окръг Карловац, близо до границата със Словения, предаде БГНЕС.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "Български компании покоряват световни пазари и по време на криза": "Българският износ през 2021 г. възлиза на $41.9 милиарда. Това е с 31% повече от износа през 2020 - $31,9 милиарда. Въпреки това, България отстъпва едно място и заема 59-то сред всички износители в света (58-мо място за 2020 г.), непосредствено преди Литва и Египет, и след Словения и Нова Зеландия. В ЕС сме на 20-то място (20-то и за 2020 г.), преди Литва и Хърватия, и след Гърция и Словения.\n\nБългария продължава да печели позиции на световните пазари\n\nГрупите стоки с най-голям износ са електротехника и електроника, мед и изделия от мед, машини и апарати, енергоносители (горива и електроенергия), обобщават в анализ експерти от Българската стопанска камара (БСК). Тези 4 групи стоки формират 1/3 от износа ни. Същевременно броят на групите стоки с износ над $1 милиард се увеличава от 10 на 15.\n\nИзделията на електрониката и електротехниката регистрират 7% средногодишен ръст за последните пет години, докато за същия период световният внос се е увеличавал с 5% годишно.\n\nРъстът на цените допринася за това износът на мед и медни продукти да заема втора позиция.\n\n\"Обемът на изнесената мед дори намалява, а стойността й расте. В такива случаи ролята на по-високите цени е много голяма\", отбелязват от БСК.\n\nИзносът на машини и апарати също се представя добре и бележи средногодишен ръст от 6%, докато световният внос расте с 3 на сто. Това означава, че българските производители на тези изделия са конкурентоспособни на глобалните пазари и изместват други доставчици.\n\nТрадиционно, износът на енергоносители заема водещи позиции - за 2021 г. четвърто място. Износът на горива расте от $1.106 милиона за 2020 г. на $1.292 милиона през 2021 г., на електроенергия - от $229 милиона на 632 милиона, петролен газ - от $29 милиона на $322 милиона. В количествено измерение, износът на горива през 2020 г. е бил 2813 хил. тона, а за 2021 г. - 1997 хил. тона, електроенергия - от 4422 на 5853 GWh, петролен газ - от 90 хил. тона на 357 хил. тона.\n\nВ региона единствено Румъния има по-голям износ на електроенергия - $658 милиона, а Гърция и Турция изнасят 2,5 пъти по-малко. Износът на зърно заема пета позиция, като водещите продукти в тази група са пшеница, с ръст 96% на годишна база, и царевица - спад от 3 на сто. В следващите години ще наблюдаваме и ечемика, чийто износ расте със 71% на годишна база.\n\nС над $1 милиард износ са още пластмасови изделия, автомобилна индустрия и велосипеди, руди и концентрати, от които 2/3 са концентрати на благородни метали. Следват желязо и стомана, фармация, разнообразни химически продукти, изделия от желязо и стомана, оптически и измервателни прибори, мебели, матраци и обзавеждане.\n\nКои са най-големите ни пазари?\n\nНай-големи потребители на българска катодна мед са Китай - 40% от износа, и Турция с 36%. Около 60% от анодната мед заминава за Белгия, останалата - за Германия. Износът на пшеница е по-диверсифициран - Испания 14%, Гърция 13, Румъния 9, Корея 7,5, Тунис 7,5, Израел, Пакистан, Либия, Виетнам, Индонезия. Средната ни експортна цена е $267 на тон. Измежду по-големите партньори, най-добри цени постигаме в Гърция - $295 за тон, Либия $292 и Тунис $280. Цени над $300 за тон постигаме в Йордания, Йемен, Етиопия, но количествата са малки. Измежду по-значимите световни износители най-високи експортни цени постигат Република Южна Африка $357 за тон, Австрия $330 и Белгия $326.\n\nКупувачите на биодизел са Румъния 21%, Италия, 16%, Унгария 15%, Австрия 8%, Гърция 7%. Средната експортна цена е $1676 за тон (60% ръст на цената спрямо 2020), като варира от $1400 до $1900. Най-големите вносители в света са Нидерландия със средна цена по вноса $1455, Белгия $1531, Франция $1245, Испания, Италия, Германия, Обединеното кралство. При износа на медикаменти Румъния измести Русия като наш най-голям пазар. Изнасяме също за Германия, Франция, Чехия, Нидерландия, Италия, Унгария и други, предимно от ЕС.\n\n99,7% от концентратите на благородни метали са за немски купувач. Прави впечатление, че Германия изобщо не декларира такъв внос от България, отбелязват от БСК.\n\nМаслодаен слънчоглед изнасяме най-много за Германия и Турция - по 14% от целия износ, за САЩ и Обединеното кралство - по 9%. Средната експортна цена е $964 за тон, но износът за Германия, САЩ и Обединеното кралство е на цени над $1000.\n\nПазарите ни за слънчогледово олио са Испания - 20%, Италия 19%, Турция 9%, Гърция 8%. Средната експортна цена е най-високата за последните 10 години - $1370 ($845 през 2020 г.). Цената е дори по-висока при водещите пазари. Най-големият световен износител - Украйна, износ за $5,6 милиарда през 2021 г., постига средна цена $1199. Следващият - Русия, с износ за $2,4 милиарда. България е на трето място в света по износ на олио.\n\n\"Пазарите на страните от ЕС и Европейско икономическо пространство стават все по-важни за българските доставчици. Този процес започна отдавна, но изглежда COVID епидемията го засили. Интеграцията във веригите за доставки в тези държави се засилва. По-лесната търговия става все по-предпочитана за сметка на дестинации, изискващи пътуване (за преговори, монтаж, сервиз и др.) и с тарифни и нетарифни бариери\", казват в заключение от БСК.\n\nЕкспертите са категорични, че българските фирми най-често изнасят за развитите държави, като подизпълнител на големи мултинационални компании, и се включват в глобалните вериги на доставки. С течение на времето, се придобиват знания и умения за по-широко самостоятелно навлизане на световните пазари под собствена марка и със собствени разработки.\n\n\"Нарасналата конкурентоспособност се дължи основно на международни компании в България и по-малко на местни предприятия. Успешните български фирми са тези, които работят основно за чуждите пазари, не се влияят от липсата на конкуренция в България и не са обект на значителна регулаторна тежест\", става още ясно от изводите на анализаторите от БСК.\n\nОт анализа са изключени доставките на стоки за отбраната, тъй като НСИ третира тази информация като конфиденциална.",
    "Българките на финал на световното ученическо първенство": "",
    "Швейцария шокира Испания и направи огромна услуга на Португалия (обзор)": "3267 Снимка: AP/БТА\n\nШвейцария поднесе голямата изненада на вечерта във футболната Лига на нациите като победи Испания като гост с 2:1 на \"Естадио де ла Ромареда\" в Сарагоса.\n\nТимът на Мурат Якин взе реванш за загубата с 0:1 от този съперник в първия мач помежду им, а освен това си увеличи драстично шансовете за сотаването в Дивизия \"А\".\n\nМануел Аканджи откри резултата за гостите в 21-ата минута след центриране от корнер. В 55-ата минута Жорди Алба изравни за 1:1 след добра работа на Марко Асенсио, но само три минути по-късно Бреел Емболо се разписа след още един ъглов удар и голът му се оказа победен.\n\nТова беше много добра новина за отбора на Португалия, който разгроми с 4:0 Чехия в Прага. Десният бек на Манчестър Юнайтед Диого Дало вкара първите си два гола с националната фланелка, а съотборникът му Бруно Фернандеш също се разписа. В края остана време и за гол на Диого Жота. Кристиано Роналдо пък е с разбит нос след този мач заради единоборство с вратаря на съперника в началото.\n\nТака Португалия поведе в групата с актив от 10 точки, докато испанците са втори с осем. Двата тима ще излязат в директен мач в Брага за първото място след три дни, като и равенство устройва португалците. Същото важи за швейцарците, които приемат Чехия в същия ден. И тук разликата е две точки - шест срещу четири.\n\nИнтересно е и в Дивизия \"B\", където голямата новина е победата на Сърбия над Швеция с 4:1 в Белград. Виктор Клаесон откри за гостите, но след това нападателят на Фулъм Александър Митрович се развихри и вкара втория си хеттрик с националната фланелка. След това се разписа и Саша Лукич.\n\nПо този начин в група 4 сърбите се изравниха с отбора на Норвегия, който загуби гостуването си на Словения с 1:2. Ерлинг Холанд вкара в още един мач за \"викингите\", но в края Андраж Шпорар и Бенжамин Шешко вкараха за обрат.\n\nНорвегия и Сърбия са с по 10 точки и ще играят един срещу друг в Осло след три дни. При евентуално равенство норвежците се класират за Дивизия \"А\", тъй като спечелиха първия мач между двата тима. Швеция има едва три точки и приема Словения, който е с пет. Ако отборът на Яне Андерсон не спечели срещата, ще изпадне в Дивизия \"C\".\n\nВ група 2 на Дивизия \"B\" категоричен победител стана Израел, който в следващото издание ще играе сред големите риби на континента. Това стана ясно след домакинска победа с 2:1 над Албания тази вечер и недостижим актив от 8 точки. Исландия заема второто място с три и в последния си двубой гостува в Тирана. Това е групата на наказания отбор на Русия, който е без актив.\n\nВ група 1 на Дивизия \"B\" Шотландия направи обрат в дербито срещу Ирландия и спечели с 2:1, като по този начин задържа първото си място с 12 точки. Украйна е с 10 и двата тима излизат в директен сблъсък в последния кръг, който ще се играе в Полша. Равенство ще стигне на \"гайдарите\", за да се класират при най-добрите. Ирландия пък приема Армения и ако не загуби, ще прати съперника в Дивизия \"C\".\n\nНея пък напусна отборът на Гърция ,който така или иначе вече е част от Дивизия \"B\". Южните ни съседи загубиха регионалното дерби с Кипър с 0:1, но въпреки това са недостижими на първото място в група 2 с 12 точки след четирите си поредни победи преди това. В другия мач Северна Ирландия победи Косово с 2:1 и три отбора са разделени в две точки, като към момента Кипър остава последен с пет.\n\nВ последния кръг Гърция приема Северна Ирландия, а Косово е домакин на Кипър.",
    "Вучич: На срещата на върха имаше различия за Косово и БиХ, нямаше напрежение": "/КРОСС/ Президентът на Сърбия Александър Вучич заяви, че на днешната среща на регионалните лидери на срещата на върха Бърдо-Бриона не е имало напрежение, а различия по много въпроси, съобщава nova.rs.\n\n\"Нямаше напрежение, само различия и това не е напрежение. Имаше различия по темата за Косово, имаме различни позиции. Почти всички тук, с изключение на БиХ, заради сръбската позиция в БиХ, признаха независимо Косово. Ние не го направихме и няма да го направим. Има големи различия и за Босна и Херцеговина. Всичко беше цивилизовано и нормално. Говорихме и за трудната енергийна ситуация, в която всички се намираме\", каза президентът на Сърбия.\n\nПо думите му, е прието съвместно заключение от шест точки, което препотвърждава подкрепата за европейския път на Западните Балкани.\n\n„Визовата либерализация за всички в региона, предоставянето на кандидатски статут на БиХ и това, което е важно за нас, е да търсим подкрепата на ЕС поради трудната енергийна ситуация, в която се намират Западните Балкани, както и цяла Европа\", допълни още Вучич.\n\nТой добави, че е начело на държава, която е на европейския път, но в която никога не е имало съпротива срещу присъединяването към ЕС, която „иначе е пълна с международно право, когато става въпрос за Украйна, но не и за Сърбия и ситуацията с Косово\".\n\n\"Ако днес имаше референдум в Сърбия за ЕС, нашите хора биха казали \"не\". В Европа има различен подход, когато говорим за териториалната цялост на Украйна и целостта на Сърбия\", каза Вучич.\n\nТой посочи, че никой не иска нов конфликт на Балканите.\n\n„Едно нещо, което много хора подценяват, е това, което Путин иска да направи, защото той казва, че ако вие можете да създадете прецедент, можем и ние. Не е лесно, но искаме да запазим мира и стабилността\", коментира Вучич.\n\nГоворейки за отношенията между Сърбия и Словения, той каза, че те са отлични, като се има предвид, че Словения призна независимостта на Косово.\n\n„Не мога да коментирам наистина Таня Файон, няма полза. Казах им само защо ни питат за санкции срещу Русия, защо ще налагат санкции на Русия, която не призна Косово, но Словения го направи. Отделно от това , имаме отлични отношения\", заяви Вучич.",
    "Пеканов: Хърватите виждат, че стъпките към приемането на еврото са важни, за да са по-близо до Европа": "С обиколка на големи и по-малки търговски обекти, както и на градското тържище в столицата Загреб започна двудневното работно посещение на вицепремиера по управление на европейските фондове Атанас Пеканов в Хърватия.\n\nВизитата е с цел събиране на опит по отношение на процеса по присъединяване на Хърватия към еврозоната. В началото на юни на страната бе дадена зелена светлина за въвеждане на единната валута след съвместните доклади на Европейската централна банка (ЕЦБ) и Европейската комисия.\n\nВ оценката си за България, която също като Хърватия се присъедини към т.нар чакалня на еврозоната (валутния механизъм ЕРМ 2), ЕЦБ и ЕК посочиха, че страната ни не отговаря на два от петте критерия за въвеждане на еврото - не е съобразила изцяло законодателството си с изискванията на ЕЦБ и не може да гарантира стабилност на цените.\n\nЕдна от забележките на ЕК спрямо България касае независимостта на централната банка у нас.\n\nОт 5 септември в Хърватия, която ще приеме единната валута на 1 януари догодина, цените са показани както в местната валута - куна, така и в евро.\n\nПо време на обиколката Пеканов бе съпроводен от посланика на България в страната домакин Н. Пр. Генка Георгиева.\n\n\"Действително първата стъпка от нашата визита беше да видим как върви процесът в Загреб. Той върви нормално и успешно. Видяхме в търговските обекти един от най-важните механизми, а именно двойното показване на цените - в куна и евро, както и колко струва един килограм или литър от дадена стока. Това се прави, за да могат гражданите да бъдат добре информирани как ще вървят цените при преминаването в евро\", заяви Пеканов за БТА след обиколката си.\n\n\"Това (двойното показване - бел. р.) започна на 5 септември. Това се случва с всички страни, приемащи еврото - четири или пет месеца преди датата на преминаване започват да показват цените в двете валути, след което в период от една година във всички търговски обекти това продължава да е факт. В Хърватия в рамите на две седмици след въвеждане на еврото ще могат да се използват и двете валути\", допълни вицепремиерът.\n\nПеканов посочи още, че в Хърватия гражданите ще могат да разменят старата си валута куна в търговските банки за евро в рамките на следващите шест месеца.\n\nВ България, съгласно приетия от последното редовно правителство план, се предвижда да може да се пазарува в двете валути в рамките на един месец, уточни Пеканов за БТА.\n\nПо време на обиколката си из Загреб вицепремиерът имаше възможност и да разговаря с граждани относно техните очаквания за въвеждане на еврото.\n\n\"Това беше много важна част за нас. Спряхме и съвсем открито попитахме гражданите какво мислят и те ни казаха, че това е супер и е част от европейската интеграция на страната и тези стъпки са важни, за да са по-близо до Европа. Казаха още, че преминаването към еврото ще помогне на туризма, както и че не виждат кой знае какви притеснения от преминаването към еврото\", посочи Пеканов.\n\nТой коментира и това дали е възможно еврото да доведе до допълнително повишаване на инфлацията, като по думите му повишаването на цените е огромен проблем в цяла Европа в момента.\n\n\"Всички европейски страни срещат трудности. Има различни икономически мерки за адресиране на проблема. Ние утре ще разговаряме именно по този повод с представители на финансовото министерство на Хърватия по този въпрос. Това е процес (инфлацията - бел. р.), който е факт в ЕС и преминаването към еврото едва ли е повлияло кой знае колко на основния инфлационен процес\", отбеляза заместник министър-председателят по управление на европейските средства.\n\nПеканов коментира също ситуацията с приемането на единната валута у нас.\n\n\"Именно тези технически въпроси трябва да се изчистят сега, за да може, тогава когато в бъдеще, през следваща година, редовен, демократично избран кабинет вземе решението за присъединяване на страната ни към еврозоната, тези въпроси да бъдат изчистени - колко време ще има двойно показване на цените, как ще се случва информационната кампания, как гражданите ще разберат за всички тези процеси, и тези, които не си служат с традиционните медии, или по-възрастните граждани\", посочи вицепремиерът.\n\nПеканов изтъкна, че именно това е и целта на визитата - да почерпим от опита на Хърватия, и за това ще бъдат проведени разговори с представители на централната банка на страната, както и във финансовото министерство.\n\nПътят на Хърватия към еврозоната\n\nПравителството в Загреб подава официална молба за присъединяване към Европейския валутен механизъм (ERM-2) на 4 юли 2019 г. Това е първата крачка по пътя на присъединяването на страната към еврозоната. Заедно с България, Хърватия е приета в механизма на 10 юли 2020 г. и централният обменен курс на хърватската куна спрямо еврото е определен на 7,53450 куни, а на българския лев - на 1,95583 лева. Заедно със Словения, която се присъединява към еврозоната през 2007 г., Хърватия е страната, прекарала най-малко време в Европейския валутен механизъм (ERM II) - минималните две години, докато Литва например прекарва 11 години, а Латвия - 9 години.\n\nНа 1 юни 2022 г. Европейската централна банка и Европейската комисия публикуват докладите си за напредъка на страните извън еврозоната по пътя им към членство, които потвърждават, че Хърватия е изпълнила всички критерии за въвеждане на еврото от 1 януари 2023 година.\n\nНа 16 юни 2022 г. на срещата в Люксембург на Еврогрупата (министрите на финансите на страните от ЕС, въвели еврото) одобрява препоръката на ЕК и на ЕЦБ Хърватия да се присъедини към еврозоната от 1 януари 2023 г. На следващия ден решението е утвърдено с квалифицирано мнозинство от Съвета по икономически и финансови въпроси на страните от Европейския съюз (ЕКОФИН).\n\nНа 24 юни 2022 г. на срещата на високо равнище в Брюксел, Белгия, държавните и правителствени ръководители на страните членки на ЕС одобряват Хърватия да се присъедини към еврозоната. На 5 юли 2022 г. и Европейският парламент дава положително становище за присъединяването на страната към еврозоната.\n\nПроцесът приключва на 12 юли 2022 г. с тържествена церемония за подписването на договор за приемането на еврото, като Хърватия официално получава \"зелена светлина\" от 1 януари 2023 г. да стане член на еврозоната. Същия ден, след консултация с Европейския парламент и Европейската централна банка, Съветът на ЕС приема последните три правни акта - решение за приемането на еврото в Хърватия, изменение на регламента, в което Хърватия ще бъде добавена към списъка от 19 членове на еврозоната като 20-и член, и регламент, фиксиращ окончателния обменен курс на куната към еврото на 7,53450 куни за 1 евро, което съответства на текущия централен курс на куната в Европейския валутен механизъм (ERM II). От 5 септември 2022 г. цените в Хърватия са изписани в двете валути - куни и евро.\n\nДнес Пеканов проведе срещи с ръководителя на Представителството на Европейската комисия в Загреб Огнян Златев, както и с министъра на регионалното развитие и европейските фондове на страната домакин Наташа Трамишак.\n\nУтре вицепремиерът по усвояване на европейските средства ще се срещне с министър председателя на страната Андрей Пленкович, финансовия министър Марко Приморац, управата на централната банка на Хърватия. Предвидени са и срещи в местния парламент.\n\nЕкипът на БТА разговаря и с граждани в хърватската столица Загреб, като сред тях преобладават положителните оценки, но не липсват и такива, които изразяват своите притеснения.\n\nСандро, Ай Ти специалист: Мисля, че в началото този процес ще бъде труден, защото цените ще се повишат, а доходите им не. Възможно е дори да влезем в процес на рецесия. Гледайки Словения, ние видяхме, че при тях се случи същото в началото. Впоследствие в период от 5 до 10 години те успяха по някакъв начин да увеличат своите доходи и заплати и в момента те живеят един достоен живот. В крайна сметка мога да кажа, че съм положително настроен по отношение на приемането на еврото.\n\nЕма, която работи в кол център: В крайна сметка смятам, че присъединяването към еврото ще бъде положително нещо за страната ни. В началото ще бъде трудно да се настроим към това с всичките тези цени във куни и евро, но след като преминем към единната валута, ще бъде много по-лесно. Притесняваме се за евентуалното покачване на цените, което може да се случи покрай въвеждане на еврото, но така или иначе инфлацията е в ход и в момента.\n\nВинко, продавач на билки: Мисля, че преминаването към еврото е ОК. Страната ни е в Европа. Понякога се притеснявам от инфлацията, но това е съдба. Това е животът.\n\nРената, която работи на свободна практика: Не симпатизирам на еврото и на процеса по присъединяването ни към единната валута. Мисля, че с това ще загубим част от нашата идентичност, точно както с всичко останало. Като цяло мисля, че нямаме повече независимост. С влизането ни в еврозоната цените ще се увеличат допълнително. Към момента не съм особено притеснена за собственото си финансово състояние, защото моят съпруг работи в чужбина. Но ако всичките ни доходи идваха оттук, определено щях да съм разтревожена.",
    "\"Пирати на пластмаса – напред в Европа!\" - eврокомисар Мария Габриел даде старт на инициативата в БСУ": "\"Пирати на пластмаса – напред в Европа!\" - eврокомисар Мария Габриел даде старт на инициативата в БСУ\n\nАвтор: Флагман.БГ\n\nТази по-нататъшна европеизация на инициативата - след Португалия, Словения и Германия, e част от мисията на ЕС „Възстановяване на нашите океани и води до 2030 г.\"\n\nМария Габриел, комисар на ЕС по въпросите на иновациите, научните изследвания, културата, образованието и младежта, посети БСУ и даде старт за България на европеизацията на инициативата за гражданска наука (citizen science) „Пирати на пластмаса – напред в Европа!\". Бургаският свободен университет е българският партньор на мащабния европейски проект, в който участват още 7 европейски държави - Австрия, Белгия, Гърция, Унгария, Италия, Литва и Испания. След старта в сградата на БСУ събитието продължи в присъствието на комисар Мария Габриел на моста в Бургас с вземане на проби от водата и от пясъка за наличие на пластмасови отпадъци. В инициативата са включени 25 ученици от училищния екоклуб „Планета“ към ОУ „Александър Георгиев – Коджакафалията“. Децата, наречени още „пирати на пластмаса“, взеха пробите под ръководството на екип преподаватели от БСУ с ръководител проф. д-р Милен Балтов, ректор на БСУ.\n\nПосещението на еврокомисар Мария Габриел в България бележи началото на по-нататъшната европеизация на инициативата „Пирати на пластмаса\" в останалите европейски държави, участнички в проекта. На още стотици ученици ще бъде дадена възможност да се превърнат в учени и да подмогнат събирането на данни за замърсяването на европейските реки, морета и океани с пластмасови отпадъци.\n\nМестните партньори на инициативата „Пирати на пластмаса\" в страните-участнички ще се свържат с училища и младежки организации за популяризиране и участие в инициативата. От септември до ноември 2022 г. ще бъдат взети проби за пластмасови отпадъци и ще бъдат събрани огромни количества данни за замърсяването с пластмаса в и около европейските реки, океани и морета. Резултатите ще бъдат анализирани от местни изследователи и споделени с учени от цяла Европа.\n\nТази по-нататъшна европеизация на инициативата - след Португалия, Словения и Германия - се финансира от Европейския съюз като част от мисията на ЕС „Възстановяване на нашите океани и води до 2030 г.\" в рамките на Рамковата програма за научни изследвания и иновации „Хоризонт Европа\". Агенцията за управление на проекти към Германския аерокосмически център (DLR) координира разширяването на обхвата на инициативата чрез включване на местни партньори от участващите европейски държави. В България това са екипите на ректора на БСУ проф. д-р Милен Балтов и зам. –директора на ИО-БАН доц. д-р Кремена Стефанова. За допълнителна информация относно инициативата за гражданска наука „Пирати на пластмаса - напред, Европа!\", може да посетите https://www.plastic-pirates.eu/en (на английски език) и https://www.plastic-pirates.eu/bg (на български език) или ни следвайте в Twitter, Facebook и Instagram.",
    "Невиждан скандал разтърси света на баскетбола": "За съдебна битка с майка си Мирям Потербин се готви звездата на словенския баскетбол Лука Дончич, пише Телеграф.\n\n23-годишният спортист реши да регистрира своя собствена марка, но в САЩ му бил отказа лиценз. Мотивът е, че вече има запазена марка с подобно име - „Лука Дончич 7“. Тя е собственост на майка му, която пое управлението по време на първия сезон на сина си в НБА през 2018/19.\n\nСега обаче баскетболистът на Далас иска сам да има контрол на всичко. Той е обжалвал решението и твърди, че няма нищо общо с „Лука Дончич 7“. Готов е да води и нови битки.\n\n„Всичко това идва от хора около Лука, които в последните две години опитват да диктуват живота и кариерата му. Няма да вадя мръсно бельо, той трябва да се фокусира върху Евробаскет“, коментира бившата манекенка Мирям.\n\nИменно заради нея Дончич избра да играе за Словения, а не за Сърбия, откъдето е баща му. С него в състава националният отбор се класира първи в групата си на европейското първенство и на осминафиналите ще се изправи срещу Белгия. Именно този отбор изхвърли нашите от първенството след победа в последния мач от първата фаза.",
    "19 филма участват в 40-то издание на фестивала „Златна роза“ във Варна": "14 пълнометражни и 5 късометражни филма, подкрепени от Националния филмов център, ще вземат участие в 40-то издание на фестивала за българско игрално кино „Златна роза“. Събитието се открива днес – 23 септември от 19 ч. във Фестивалния и конгресен център с филма „Как се научих да летя“, копродукция на Сърбия, Хърватия, България и Словения. Фестивалът, който ще продължи до 29-ти септември, се реализира с подкрепата на фонд \"Култура\" към Община Варна.\n\n\n\nОрганизаторите предлагат силна селекция от филми на български творци и копродукции с българско участие, изложба, посветена на популярни актьори, представяния на книги, кръгли маси и дискусии, концерти, партита, срещи с любими звезди. В допълнителната селекция „Открити хоризонти“ ще участват най-новите български филми, подбрани от селекционна комисия в състав: Ивайло Пенчев, Людмила Дякова и Христо Христозов.\n\n\n\nПовече информация на адрес: https://zlatnaroza.bg/",
    "Веригата дрогерии dm вече продава и онлайн": "\n\n\n\nЧетете пълния текст на сайта на \"Капитал\" Решението за онлайн продажби е взето преди около година и половина. Осем са държавите в dm групата, които вече продават и от разстояние: Германия, Австрия, Унгария, Чехия, Словакия, Полша, Хърватска и Словения. България е деветата страна в концерна с онлайн магазин, но първа в региона.\n\nГерманската верига дрогерии dm, която работи в България от 2009 г., вече продава и онлайн. В интернет се предлагат над 8200 продукта в 86 категории. \"Това към момента е 50% от асортимента ни спрямо физическите магазини, но предложенията ще бъдат допълвани във времето. Целта е да предложим пълното портфолио на компанията и в онлайн магазина\", коментира за \"Капитал\" Цонка Иванова-Терзиева, управител \"Маркетинг и снабдяване\" на \"ДМ България\".",
    "Мачовете по телевизията днес, 24 септември": "",
    "ЕК изготвя нови правила за гарантиране на медийна независимост": "Медийни групи, които искат да придобият по-малки конкуренти, ще трябва да подсигурят, че сделките гарантират медиен плурализъм и запазват редакторската независимост, показва нов проект за правила в сектора, обявен от Европейската комисия.\n\nЕвропейският законодателен акт за свободата на медиите е част от стратегията на Европейския съюз (ЕС) да предотврати политическа намеса в медиите и подслушване на журналисти, както и да гарантира прозрачна и недискриминационна държавна реклама на медиите.\n\nПредложените правила биват представени на фона на опасения за медийната свобода в Унгария, Полша и Словения, съобщава Ройтерс.\n\n\"Демокрацията ще работи само ако журналистите имат средствата и необходимата защита, за да държат под контрол онези на власт и с власт, независимо дали са политически, или икономически актьори\", заяви заместник-председателят на ЕК Вера Йоурова на пресконференция.\n\nПравилата ще важат за телевизии и радиостанции, аудиовизуални медийни услуги по заявка, публикации в пресата и много големи онлайн платформи, както и доставчици на платформи за споделяне на видео.\n\nЧетете повече по темата в investor.bg\n\nСнимка: Pixabay\n\nХаресайте страницата ни във Facebook ТУК",
    "Шесто място за Владимир Зографски на лятната верига по Гран при по ски скокове в Хинценбах": "Най-добрият български състезател по ски скокове Владимир Зографски се нареди на шесто място в старт от лятната верига Гран при в Хинценбах (Австрия).\n\nЗографски завърши с 242,3 точки след скокове от 93,0 и 90,0 метра, след като в събота зае 19-а позиция в квалификациите.\n\nПобедител в Хинценбах стана полякът Давид Кубацки с 265,7 точки след скокове от 94,0 и 93,5 метра. Втори се класира Анзе Ланишек (Словения) с 246,3 точки, а трети остана австриецът Мануел Фетнер с 246,1.\n\nВ генералното класиране за лятната Гран при верига след 5 кръга Зографски е 11-и със 110 точки, а лидер е Кубаци с 280 пред Мануел Фетнер (Австрия) с 210 и Камил Щох (Полша) със 182 точки.\n\nФиналът на веригата е от 30 септември до 2 октомври в Клингентал (Германия).",
    "Злато за таланта на Александра Полежанова": "Александра Полежанова заслужи поредно отличие и признание за таланта и упоритата ѝ работа от авторитетното жури на Belgrade International Festival “Angel Voice“. Тя бе наградена със златен медал в своята възрастова категория за изпълнението на песните „Memory” от бродуейския мюзикъл „Котките“ и с песента “Tiberias Blues”, която авторката ѝ - Дафна Леви, изпя пред публиката на Банско Джаз фестивал.\n\nВъв фестивала в сръбската столица Белград участваха певци от 13 държави – Сърбия, България, Румъния, Словения, Република Сръбска, Босна и Херцеговина, Хърватска, Унгария, Литва, Армения, Украйна, Малта и Кипър. Всички изпълнители показаха високо ниво и се представиха с трудни във вокално отношение песни.\n\nНа Александра бе присъден също призът Child to Child, а като специални награди получи официални покани за участие в музикални фестивали в Сърбия и Румъния.\n\nПостиженията на даровитото момиче от Банско са резултат от съвместната ѝ работа с вокалните педагози Христина Кацарска и Юлия Миланова-Щайнер.",
    "Всички 1/8-финални двойки на Световното първенство по волейбол": "Всички 1/8-финални двойки на Световното първенство по волейбол\n\nСлед като бяха изиграни всички двубои от груповата фаза на световното първенство, станаха ясни отборите, които продължават напред в надпреварата. За осминафиналите се класираха 16 отбора - първите два тима от всяка от шестте групи, както и четирите най добри трети отбора.\n\nПобедители в групите си станаха Сърбия (група А), Бразилия (група В), Полша (група С), Франция (група D), Италия (група Е) и Нидерландия (група F).\n\nВтори в групите си завършиха: Украйна, Япония, САЩ, Словения, Турция и Иран.\n\nНай-добрите трети са: Тунис (група А), Куба (група В), Германия (група D) и Аржентина (група F).\n\nДвубоите стартират на 3 септември (събота) в Любляна и продължават до 6 септември (вторник), когато са последните срещи в Гливице (Полша).\n\nЕто как изглеждат осминафиналните двойки на Мондиала:\n\n3 септември (Любляна)\n\nСловения - Германия\n\nНидерландия - Украйна\n\n4 септември (Гливице)\n\nПолша - Тунис\n\nСАЩ - Турция\n\n5 септември (Любляна)\n\nИталия - Куба\n\nФранция - Япония\n\n6 септември (Гливице)\n\nСърбия - Аржентина\n\nБразилия - Иран\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "30 години след разпадането: Югоносталгията е във възход": "Докато слънцето припича над Белград, няколко автобуса спират пред Музея на Югославия - внушителна сграда от средата на века в сръбската столица. От тях излизат множество хора, някои носят цветя, а други развяват старото знаме на страната. Те са дошли да посетят мавзолея, в който се намира гробът на Тито - основателят на социалистическа Югославия.Много от посетителите са израснали при старата система и са дошли да отбележат рождения ден на диктатора, който бе голям официален празник преди разпадането на Югославия. Някои принадлежат към крайнолеви политически партии и носят кичозно изглеждащи тениски и банери.\n\nНо има и няколко по-млади хора. На стълбите пред специална изложба, показваща годините на управление на Тито чрез плакати, произведения на изкуството, артефакти и спомени на \"обикновени хора\", стои 18-годишния Милош Томчич. Той носи шапката и шала на \"пионерите\" - югославско социалистическо младежко движение.\n\n\"Исках да видя снимка от онова време\", отговаря той на въпрос на The Guardian защо е дошъл. \"Било е страхотно време. Всички се обичаха.\"\n\nНо за сърбин ли се смята Милош или югославянин? \"Югославянин\", отговоря той без колебание. \"Майка ми е сръбкиня, баща ми е черногорец, баба ми е хърватка. Всъщност семейството ми е от цяла Югославия.\"\n\nСоциалистическа федеративна република Югославия, съставена от шест републики – Сърбия, Хърватия, Босна и Херцеговина, Словения, Черна гора и Македония – плюс две автономни области – Косово и Войводина – е създадена от Тито през 1945 г.\n\nДържавата на Тито имаше за цел да обедини различните етнически и религиозни групи в региона под лозунга \"единство и братство\". Надигащият се национализъм след смъртта му през 1980 г. доведе до нейното разпадане през 1992 г. и кървавите югославски войни от 90-те години.\n\nЧесто срещан разказ през тези години беше, че Тито в продължение на почти половин век е принуждавал различни народи да живеят заедно против техните желания. Но 30 години по-късно мнозина все още изпитват дълбока привързаност към страната, която вече не съществува, и съжаляват за нейното разпадане.\n\nВ Сърбия 81% казват, че смятат, че разпада на Югославия е бил лош момент за страната им. В Босна, която винаги е била най-мултикултурната република, 77% споделят това мнение. Дори в Словения, която бе първата държава от бивша Югославия, която се присъедини към ЕС и е широко смятана за \"най-успешната\", 45% все още казват, че разпадането е било вредно. Не е изненадващо, че само 10% в Косово, което нямаше пълна независимост в Югославия, съжаляват за разпадането.\n\nПривързаността към старата система често се нарича \"югоносталгия\". Но Лариса Куртович, политически антрополог от Сараево, която изучава пост-югославската идентичност в Босна, е предпазлива по отношение на термина. \"Носталгията предполага някакъв вид меланхолия или копнеж\", обяснява тя. Разбира се, това съществува, тъй като има много ресторанти и къщи за гости в региона, като известното кафене \"Тито\" в Сараево, украсено с кичозни сувенири и представящо розова гледка към епохата. Но Куртович казва, че има и движение на по-млади хора, които гледат по-критично на периода, оценявайки както положителните, така и отрицателните му страни.\n\n\"Има положителна оценка за социалистическия период и той е свързан с икономически растеж и огромни подобрения в стандарта на живот\", казва тя, добавяйки, че \"неизпълнените обещания\" на югославския проект бледнеят в сравнение с национализма и насилието, които последваха . Повечето страни от бивша Югославия претърпяха огромен икономически спад след войните и все още страдат от високи нива на \"изтичане на мозъци\".\n\nБосна и Сърбия по-специално са измъчвани от политически борби, а техните някога утопични брутални жилищни комплекси и построените от Югославия железници се разпадат. Въпреки че Хърватия и Словения намериха относителна стабилност като членки на ЕС, кандидатурите на други страни бяха в застой и преговорите не успяха да се материализират, оставяйки мнозина съмнения дали някога ще се присъединят към блока.\n\nНа този фон някои се чудят дали миналото може да съдържа някакви решения за бъдещето. Куртович цитира движенията за правата на работниците, възникнали в Босна през последното десетилетие, базирани на стария югославски социалистически модел на работническо самоорганизиране. \"Тази система беше много специфична за Югославия\", казва тя, обяснявайки нейното отклонение от сталинската държавна собственост върху индустрията.\n\nВъпреки че Югославия беше еднопартийна държава, имаше ясни различия от другите страни от желязната завеса. Тито основа движението на необвързаните и поддържаше балансирани отношения между Запада и СССР, а югославските граждани можеха да пътуват до двата региона. Силата на стария югославски паспорт се споменава от много от онези, които посещават гроба на Тито, от които сега се изискват визи за влизане в повечето страни.\n\nДруга често срещана тема, която Куртович вижда, е загубата на статут и усещането, че хората са преминали от живеещи в относително голяма, уважавана страна към много по-малки, по-малко значими държави. Джордж Пералок е роден в Македония (сега Северна Македония) през 1989 г., но в момента живее в Банкок. \"Винаги, когато трябва да направя нещо бюрократично като откриване на банкова сметка тук, те никога не могат да намерят Северна Македония в тяхната система, но могат да намерят Югославия\", споделя той. \"Ако питате мен, все още можем да се възползваме от федерация, дори и да не е Югославия, защото сме толкова малки и незначителни сами по себе си.\"\n\nПералок вярва, че тези чувства са често срещани сред хората на неговата възраст, които всъщност никога не са живели при старата система. \"Цялата ни инфраструктура е от този период, а сега се разпада\", добавя той.\n\nИма също възникващи движения, които преразглеждат антифашисткото, антинационалистическо наследство на региона, което войните се опитаха да заличат. Хорове, пеещи стари партизански песни, се появиха както на Балканите, така и сред диаспори.\n\nВъв Виена хорът \"29 ноември\", кръстен на датата, на която е обявена Федеративната народна република Югославия през 1945 г., се състои от членове от всички страни от бивша Югославия. Първоначалната му цел била да предизвика национализма, който се надигнал в общността на диаспората по време и след войните. Югославските работнически клубове, където хората преди са се събирали, за да пият кафе, да си говорят и да играят шах, са станали сегрегирани по етнически признак.\n\nЧленовете на хора се обличат в червени и сини якета със звезди, препращащи към старото югославско знаме, но избягват да пеят песни, свързани с комунистическата партия или които прославят Тито.\n\n\"Това е съзнателно решение, защото знаем, че се случва прославяне, което е проблематично\", казва диригентката Яна Долецки, която е родом от Хърватия и се премества във Виена през 2013 г. \"Плюс това, те наистина нямаха добри песни\", смее се тя.\n\nВместо това, членовете внимателно избират мелодии, които смятат, че могат да бъдат приложени към настоящите политически борби като нарастващия национализъм и популизъм. \"Опитваме се да стоим далеч от историческия ревизионизъм\", казва тя. \"Можете да се присъедините към това празнуване на миналото, като винаги казвате, че е било по-добре, но не отразявате какво всъщност означава \"по-добре\".\n\nХорът помогна на някои членове да изследват чувствителен период от историята. Марко Маркович, който е роден в Белград, но е израснал във Виена, казва, че семейството му е отказвало да обсъжда войните с него като дете. \"Беше твърде сложно за разбиране от седемгодишно дете или поне така си мислеха\", спомня си той. \"Така че винаги съм имал чувството, че историята на мястото, откъдето идвам, е тема табу.\" Когато намерил хора, той почувствал, че най-накрая може да \"закърпи някои дупки\".\n\nИнтернет също така предоставя платформа за хората да преоткрият пренебрегвани аспекти от своето наследство. Няколко популярни акаунта в Instagram съпоставят мебелите, бруталната архитектура и графичния дизайн от периода.\n\nПитър Корхнак, който е израснал в тогавашна Чехословакия, стартира подкаста Remembering Yugoslavia през 2020 г. \"Докато растях, Югославия ми изглеждаше като рай\", казва той, обяснявайки, че много хора, бягащи от чехословашкия режим, отивали Югославия. Дисиденти от други комунистически страни, като Румъния от епохата на Чаушеску, често правели същото.\n\n\"Гледахме насилственото разпадане на Югославия, докато аз бях свидетел на мирното разпадане на собствената ми страна\", казва той. \"Започнах да търся сравнения между двете. И просто бях очарован от него.\"\n\nКорчнак е поразен от емоциите, които усеща у някои слушатели. \"Най-добрият коментар, който съм чувал, е, че е като обществена услуга\", казва той. \"А много хора казват: \"Дълго време ме беше срам дори да си помисля думата \"Югославия\". Някои казват, че дори е било като терапия.\"\n\nКорчнак намира за поразителна привързаността на много бивши югославяни към тяхната стара система. \"Може да чуете по-възрастните хора в Словакия да казват: \"О, тогава нещата бяха по-евтини\", но в повечето случаи всички са продължили напред\", казва той. \"Но в бивша Югославия това някак се трансформира в нещо друго.\"\n\nНякои обаче са по-критични към това, което смятат за свръхромантизъм на периода. Семейството на Арнела Ишерич е от Босна и е избягало в САЩ, където тя е отгледана по време на войната. \"Впечатлението ми като дете беше, че Югославия беше най-прекрасното време от живота ми и всичко беше хармонично\", казва тя. \"Но когато пораснах, осъзнах, че има неща в него, които не харесвам.\" Тя цитира липсата на права на ЛГБТ общност и потискането на политическото несъгласие. Въпреки това тя казва, че все още може да се идентифицира с \"духа\" на Югославия.\n\n\n\n\"Когато пътувам до други части на региона, като Черна гора или Хърватия, винаги чувствам, че се свързвам с хората. Мога да говоря техния език и имаме сходна култура\", обяснява тя.\n\nС напредването на времето и по-младите хора са по-малко засегнати пряко от травмата от войната, някои смятат, че става по-лесно да анализират периода. \"Почти всеки ден някой ни пита дали може да ни интервюира за дисертацията си за пост-югославската идентичност\", казва Долецки, диригентът на хора. \"Дълго време това беше тема за социално табу\", съгласен е нейният колега Маркович. \"Но това поколение има лукса да бъде достатъчно далеч, за да няма всички пристрастия и травмата, която идва с тях.\""
}