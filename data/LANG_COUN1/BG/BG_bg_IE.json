{
    "Протестантите в Северна Ирландия намаляват: какво значи това": "За първи път католиците в Северна Ирландия са повече от протестантите, сочат данните от последното преброяване на населението, които бяха публикувани в четвъртък. Резултатите показват, че около 45,7 от жителите на британската провинция определят себе си като католици, а 43,5 на сто - като протестанти или пък изповядващи друго направление на християнството. През 2011 г. делът на протестантите и католиците е бил съответно 48 и 45 процента.\n\nТова би могло да засили дебатите за отделянето на региона от Великобритания и обединяването на Ирландия в един и без това напрегнат политически момент. Експертите обаче предупреждават също така, че няма строга корелация между религиозната принадлежност и политическите убеждения, отбелязва вестник „Ню Йорк таймс“, цитиран от БТА.\n\n„Тези резултати са още един ясен сигнал, че на острова се случва историческа промяна“, заяви лидерката на ирландската националистическа партия „Шин Фейн“ Мишел О'Нийл, цитирана от „Ройтерс“. Тази година „Шин Фейн“ за първи път стана най-голямата политическа сила в парламента на Северна Ирландия.\n\nПромяната в съотношението между броя на протестантите и на католиците настъпва един век след създаването на британската провинция, в която в началото преобладават пробритански настроените протестанти - т. нар. юнионисти. Те се противопоставят на новата независима ирландска държава на юг, която е населена предимно от католици.\n\nИсторическа справка\n\nРазделението в Северна Ирландия датира от 17-и век, когато протестанти от Шотландия и Англия биват заселени в североизточната част на острова, за да укрепят властта на английската корона.\n\nВ хода на Първата световна война Британска империя отслабва и в един момент се оказва изправена пред въоръжена борба за независимост на Ирландия. През 1916 г. избухва т. нар. Великденско въстание, което е първата въоръжена акция на ирландските революционери. През 1918 г. „Шин Фейн“ печели изборите, а Ирландската републиканска армия (ИРА) повежда война за независимост, която завършва през 1922 г. с договор между Ирландия и Великобритания за частична автономия. По този начин 26 от 32-те ирландски графства се отделят от Обединеното кралство и образуват Ирландската свободна държава (от 1948 г.– Република Ирландия), а 6 графства остават под британска власт под названието Северна Ирландия, чиито вътрешни работи се управляват от делегирано правителство в Белфаст.\n\nВ периода 1921-1972 г. в Северна Ирландия не спира борбата за отделяне от Великобритания, а през 1998 г. Лондон и Белфаст сключват споразумение, което предвижда свободното движение на хора и стоки между Великобритания и Северна Ирландия. Пред предходните три десетилетия сраженията между ирландските националисти и лоялистите протестанти отнемат живота на над 3000 души.\n\nКогато Великобритания водеше преговори за излизането си от ЕС, статутът на границата между Република Ирландия и Северна Ирландия се очерта като един от най-спорните въпроси. Около 88 процента от северноирландците гласуваха против Брекзит по време на референдума през 2016 г., отбелязва агенция Блумбърг.\n\nЩе доведат ли последните демографски промени до обединението на двете Ирландии?\n\nОт създаването на Северна Ирландия досега протестантите винаги са били са повече от католиците, но оттогава насам протестантското мнозинство бавно започва да намалява, посочва в. „Ню Йорк таймс“. Първоначално това се обяснява с факта, че Католическата църква, за разлика от Протестантската, насърчава създаването на многодетни семейства. Влияние обаче оказват и икономически фактори, като например намаляването на работните места в промишлеността, които са били заети предимно от протестанти.\n\nДемографи отдавна прогнозират, че в рамките на едно поколение католиците може да станат електорално мнозинство, отбелязва „Ройтерс. Не всички католици обаче се определят като националисти и не всички протестанти - като юнионисти.\n\nНапример избиратели от двете направления на християнството подкрепят партията „Алианс“, която през май удвои броя на местата си в парламента. Освен това при последното преброяване делът на хората, които се самоопределят като атеисти, е скочил от 10 на 17 процента.\n\nНай-новите данни показват още, че 32 на сто от анкетираните се самоопределят единствено като британци. Това представлява чувствителен спад спрямо от 2011 г., когато делът на тази група е възлизал на 40 процента. Същевременно сега 29 процента от анкетираните се самоопределят като ирландци, докато през 2011 г. тази група е наброявала 25 процента.\n\n„По всички демографски и дори политически показатели ... нещата не изглеждат добре за мястото на Северна Ирландия в Обединеното кралство“, казва Джон Тондж, преподавател по политология в Ливърпулския университет, цитиран от „Ройтерс“.\n\n„Вървим ли към обединение на Ирландия? Не, но резултатите от преброяването са значими и имат последици за съюза. Всеки, който твърди обратното, се заблуждава“, заявява политическият коментатор от Демократичната юнионистка партия Сара Крайтън, цитирана от в „Файненшъл таймс“ и БТА.\n\n***",
    "Шотландия обърна Ирландия, за да оглави групата си": "Националният отбор на Шотландия успя трудно да спечели мача си срещу Ирландия, като им се наложи да правят обрат.\n\n30 снимки\n\nМачът започна ударно за Ирландия, след като още в 18-та минута Джон Колинс сервира топката на Джон Игън, който я изстреля в долния ляв ъгъл, за да открие резултата за гостите. В 30-та минута Шотландия отговори чрез Джон МакГин, който отправи хубав удар, но топката, облизвайки лявата греда, излезе в аут. До края на полувремето нямаше повече чисти положения и двата отбора се оттеглиха при резултат 0:1.\n\nВторото полувреме Шотландия излезна променен, започвайки веднага да атакува. Резултатът дойде още в 50-та минута, когато Райън Кристи центрира, а Джак Хендри успя да засече топката с глава, за да възстанови равенството. В 82-та минута Шотландия получи правото да изпълни дузпа, след като Алън Брауни игра с ръка в наказателното си поле. ВАР разгледа положението, а решението на съдията остана същото, каквото отсъди първоначално. Райън Кристи се нагърби с изпълнението и не сбърка от бялата точка, за да направи пълния обрат. Кевин Базуну беше преодолян за втори път. До края на мача нямаше положение за Ирландия за изравнителен гол, като жълтите картони бяха нещото, което присъстваше най-много в последните минути.\n\nС тази победа Шотландия оглавява група 1 на Лига В с актив от 12 точки, докато Ирландия е на трета позиция с едва 4 пункта.",
    "Северна Ирландия повали Косово в последните секунди": "Северна Ирландия повали Косово в последните секунди\n\nСеверна Ирландия надви с 2:1 Косово в последното си домакинство от тазгодишното издание на Лигата на нациите. Два гола в заключителните минути донесоха на тима обрат срещу гостите, които бяха открили с попадение на Ведат Муричи. Най-доволни от този резултат са гърците, които още преди мача си срещу Кипър могат да са спокойни, че със сигурност ще завършат на първото място в група 2 и ще се изкачат в Лига \"B\". Загубата на Косово е от полза и за България в битката за попадане в по-горна урна в жребия за квалификациите за Евро 2024.\n\nБез нито една победа до момента, Северна Ирландия имаше за цел да спечели срещу косоварите, за да дръпне пред Кипър в битката за третата позиция. Отборът на Иън Бараклъф постигна целта си и в последния кръг ще гостува на Гърция с много повече увереност, още повече че \"елините\" вече си осигуриха първото място и не е изключено да подходят по-лежерно.\n\nДвубоят в Белфаст беше равностоен, а преди почивката нямаше почти никакви чисти положения. В 5-ата минута Флоран Муслия от Косово стреля към долния десен ъгъл на вратата, но Бейли Пийок-Фаръл изби. В средата на първата част стражът на домакините се справи с нов силен удар на Муслия. В 37-ата минута Елбасан Рашани не уцели вратата с глава, а секунди по-късно Ариянет Мурич попречи на Дион Чарлс да се разпише за северноирландците.\n\nВтората част започна със сериозен пропуск на Конър Брадли. Крилото на домакините се освободи в наказателното поле и шутира, но право в ръцете на Мурич. В 55-ата минута Дион Чарлс прати топката във вратата на косоварите, но голът му беше отменен заради засада. В 58-ата Муричи получи топката от Донат Рудани, освободи се и с пълтен удар по тревата изненада Пийкок-Фаръл.\n\nСлед гола гостите се прибраха в половината си и много рядко допускаха Северна Ирландия да стига до изстрели към вратата на Мурич. Една от възможностите за домакините се откри пред Джош Мадженис в 65-ата минута, но Мурич внимаваше и спаси. Последваха доста смени, които сякаш повече нарушиха ритъма на игра на Косово.\n\nВ 82-рата минута грешка на Бетим Фазлий позволи на Шейн Лавъри да пробие отляво и да подаде на друга резерва - Гавин Уайт, който необезпокояван изравни. Домакините продължиха да атакуват и съумяха да стигнат до пълен обрат в самия край на добавеното време. Този път Гавин Уайт центрира, а Мадженис беше точен с глава - 2:1.",
    "Северна Ирландия - Косово 2:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Република Ирландия повишава пенсиите на работещите пенсионери": "1596\n\nРепублика Ирландия ще предложи по-висока държавна пенсия на всеки неин жител над 66 години, който продължава да работи, съобщава Reuters. По този начин се заобикаля препоръката на назначена от правителството комисия за постепенно увеличаване на възрастта за пенсиониране до 68, за да помогне за финансирането на застаряващото население.\n\nСъгласно предложения гъвкав модел, договорен от министрите във вторник, хората ще имат възможност от 2024 г. да продължат да работят до 70-годишна възраст в замяна на по-висока пенсия за всяка допълнителна година, в която работят.\n\nДържавната пенсия в момента възлиза на 253 евро на седмица (около 1100 евро на месец) за тези, които се пенсионират на 66 години. Тя ще се увеличи до 315 евро за всеки, който остане на работа до 70-годишна възраст.\n\nСтавките за социално осигуряване постепенно ще се увеличават с течение на времето, за да се плащат мерките, съобщи ирландското правителство.\n\nПодобно на други страни, Ирландия повиши възрастта за пенсиониране до 66 години през 2014 г., но отложи плановете си да я повиши до 67 г. миналата година и отново до 68 г. през 2028 г., след като възрастта за пенсиониране стана основен проблем на изборите през 2020 г. Швеция също вдига пенсионната възраст\n\nВместо това коалицията назначи Комисия по пенсиите, чиито препоръки включваха постепенно увеличаване на пенсионната възраст, така че тя да достигне 67 години през 2031 г. и 68 години през 2038 г., за да помогне за справяне с това, което ще се превърне в основно предизвикателство за фискална устойчивост.\n\nИрландия има млад демографски профил в сравнение със своите партньори в ЕС, но коефициентът на зависимост в напреднала възраст се очаква да нарасне рязко през следващите две десетилетия, така че до 2050 г. ще има малко над двама души в трудоспособна възраст на всеки човек над 65 години в сравнение с почти четири в момента.\n\nФинансовият отдел изчисли, че до 2030 г. разходите, свързани със застаряването, се очаква да струват допълнителни 3,3% от брутния национален доход в сравнение с разходите за 2019 г.\n\nОЩЕ ПО ТЕМАТА:\n\nДефицит на кадри: Възрастните работници масово се пенсионират\n\nСлед протести Хърватия свали пенсионната възраст",
    "Ирландия: Русия иска да върне Европа в терора на 30-те години на миналия век": "Владимир Путин се опитва да върне Европа обратно в 30-те години на миналия век и няма да спре със заплахите към Украйна, коментира ирландският министър Лео Вадаркар, съобщава \"Индипендънт Ирландия\".\n\nСлед като руският президент повиши залозите във войната си срещу Украйна, като обяви, че 300 000 резервисти ще бъдат призвани в армията му, Варадкар предупреди, че кризата, пред която е изправена Европа, може да се влоши.\n\n\"Ако Путин успее в Украйна, няма да спре дотук, той ще продължи и ще заплашва други страни.\"\n\nТой каза, че Ирландия ще продължи да ги \"подкрепя Украйна финансово като част от Европейския съюз, предоставяйки им оръжия\".\n\n\"Ние не правим това директно, както знаете, ние го правим по други начини. Европейският съюз и НАТО ще продължат да предоставят оръжия, ние ще ги подкрепим по други начини финансово, хуманитарно, а също и с обучение, защитно оборудване и гориво\".\n\nТой е загрижен за Украйна, Европа и света след решението на Путин да \"ескалира\" войната в Украйна и частично да мобилизира руските резервисти.\n\n\"Това, което се случва в Украйна, е престъпление срещу човечеството и Путин е на път да извърши още по-ужасни престъпления срещу Украйна и аз вярвам, че трябва да застанем зад народа на Украйна в тяхната битка\".\n\n\"Виждали сме това и преди в Европа през 30-те и 40-те години на миналия век, исторически на правителствата на Запада им отне твърде много време тогава, за да се противопоставят на терора и тиранията, които дебнеха Европа по това време\".\n\n\"Този ​​път не можем да си позволим да направим тази грешка, трябва да се застъпваме за демокрацията и човешките права. Те се борят, за да защитят нашите ценности и нашия начин на живот\".\n\nПо-рано премиерът Махаел Мартин също изрази загрижеността си от ескалацията на войната.\n\n\"Много съм загрижен за това. Това е много тежка реч. Това е опит за анексиране на нова територия от Украйна и принуда на хората в Украйна. Заплахата от ядрени оръжия е много сериозна. Мисля, че Западът и Европа трябва да бъдат много издръжливи в подкрепата за Украйна\".\n\n\"Призовавам президента Путин и Русия да спрат тази война и да обявят прекратяване на огъня. Има ненужни убийства и от двете страни. За какво - империалистическа цел от деветнадесети век.\"",
    "Шотландия - Ирландия 2:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Смут в Северна Ирландия след смъртта на кралицата": "Елизабет II беше кралица за 70 от 100-те години история на Северна Ирландия и за всичките три десетилетия на „смутните времена“, в които повече от 3000 загинаха в гражданските междуособици на лоялисти и ирландски националисти.\n\nМненията за монарха винаги са били толкова разделени, колкото и територията. Размишленията за нейната смърт показват колко много се е променила Северна Ирландия от зенита на нейното царуване и колко би се намалил престижът на короната по време на управлението на новия крал, пише Ройтерс.\n\nЛоялистите, които искат да запазят региона под британско управление, остават сред най-преданите поданици на кралското семейство.\n\n„Това е част от нашата култура тук... монархията е голямо, голямо нещо. И кралицата е живото олицетворение на тази древна институция, що се отнася до нас“, каза 75-годишният Бил Мартин, който е отдаден монархист.\n\n\"Тя беше истински силен защитник на целостта на Обединеното кралство. Не мисля, че Чарлз би могъл да я замени. Той просто няма интерес към Северна Ирландия“, допълни Мартин.\n\nСмъртта на Елизабет II идва в труден момент за лоялистите и техните по-умерени съюзници от юнионистката партия.\n\n\"Шин Фейн\", бившето политическо крило на Ирландската републиканска армия, ужаси много монархисти през май, като си осигури най-голям брой места в регионалния парламент за първи път в историята на Северна Ирландия.\n\nПартията заяви, че до десетилетие трябва да се проведе референдум за присъединяване на Северна Ирландия към обединената ирландска държава, тъй като демографията и антипатията към Брекзит повишават подкрепата за проекта, който социологическите проучвания показват, че е най-популярен сред младите.\n\nЗа лоялистите кралицата беше последната пряка връзка както с Империята, така и с победата във Втората световна война - историческите събития, които лежат в основата на тяхната национална идентичност.\n\nЕлизабет II беше единствената личност в обединеното кралство, на която юнионистите в Северна Ирландия имаха безусловно доверие. Те определят редовните правителства в Лондон като предателски след англо-ирландското споразумение от 1985 г., което даде възможност на Република Ирландия да се меси в делата на северната провинция. Най-скорошното предателство бе извършено от бившия премиер Борис Джонсън, който обеща, че Ирландско море няма да се превърне в търговска граница след Брекзит, но то не бе изпълнено.\n\nДъг Бийти - лидер на втората по големина лоялистка партия, наречена \"Ълстърските юнионисти\" каза, че \"сред хората в провинцията има безпокойство от неизвестното, но това е нормално\".\n\nЕлизабет Втора СНИМКА: Ройтерс Снимка: Архив \"Кралицата изглежда беше лепилото между четирите нации на Обединеното Кралство. Логично е, ако то бъде премахнато да получим усещането, че може би връзките между нас ще станат по-слаби“, каза той.\n\n„Но не съм сигурен, че непременно това е така. С нов крал може да има приемственост. Трябва просто да изчакаме и да видим\", допълни той.\n\nМощен символ на съюза, кралицата в по-късните си години се превърна в основна сила за помирение с бившите ирландски националистически врагове. Това се случи с нейното държавно посещение в Ирландия през 2011 г. Това бе първата визита на британски монарх на ирландска земя от 100 години насам.\n\nДва забележителни жеста по време на това пътуване промениха отношенията й с Ирландия: полагането на венец в чест на ирландците, убити в борбата за независимост от Великобритания, и използването на няколко думи на ирландски в речта й в замъка Дъблин.\n\nИрландският националист и комунист Брайън Фийни каза, че \"с посещението си през 2011 г. кралицата успя да неутрализира образа си на страшилище, който ИРА пропагандираше на привържениците си.\"\n\nКралицата, чийто братовчед лорд Луис Маунтбатън беше убит от Ирландската републиканска армия през 1979 г., отиде още по-далеч като се ръкува с командира на ИРА Мартин Макгинес, лидер на Шин Фейн в Северна Ирландия по това време.\n\nПитър Шеридан, ръководител на Организацията за изграждане на мира в Северна Ирландия каза, че жеста на покойния монарх „циментира мирния процес“ в провинцията.\n\nВъпреки, че някои ирландски националисти приветстваха кончината на покойния монарх в отделни барове, а някъде отвъд Белфаст се чуха дори фойерверки, в по-голямата част от районите, където привържениците на \"Шин Фейн\" са мнозинство, останаха тихи или \"уважително безразлични\" към това събитие.\n\n\"Шин Фейн\" призова поддръжниците си да проявяват уважение и казаха, че очакват да работят с Чарлз за политическото развитие на провинцията.\n\nСпоред 19-годишният Матю Мълън все още има хора, които се радват, че Елизабет II си е отишла, но няма празнуване по начина, по който смъртта Маргарет Тачър е била отбелязана през 2013 г.\n\nТой обясни, че за повечето националисти кралицата сега се възприема като нормален човек „нечия мама, леля, баба, разбирате какво имам предвид“.",
    "Чарлз III е провъзгласен и за суверен на Шотландия, Уелс, Северна Ирландия, също на Австралия и Нова Зеландия": "Новият британски крал Чарлз III беше провъзгласен официално за суверен и в Шотландия, Уелс и Северна Ирландия, съобщи Асошиейтед прес.\n\nАналогична прокламация беше направена вчера в Лондон на пищна церемония, следваща отдавнашната традиция.\n\nВ Белфаст прочитането на прокламацията беше предшествано от звъна на камбани и свирене с рог. Прочитането ѝ беше последвано от 21 топовни салюта и военен оркестър, изсвирил химна \"Бог да пази краля\".\n\nВ Уелс Трети батальон на Кралския уелски полк беше придружаван на церемонията по провъзгласяване на новия крал от коза, която е \"талисман\" на батальона, отбелязва АП, цитирана от БТА.\n\nТържественото събитие бе белязано от инциденти на някои места.\n\nИрландската политическа партия Шин Фейн заяви, че няма да изпраща свой представител на церемонията в замъка Хилсборо в Белфаст, на която Чарлз III беше провъзгласен официално за суверен.\n\nПартията поясни, че церемонията е \"предназначена за онези, които са политически предани на короната\", предаде Би Би Си.\n\nПо време на четенето на прокламацията в Единбург се чу освиркване и призив за учредяването на република. Протестиращата бе отведена от полицията.\n\nПо-рано в неделя крал Чарлз III бе обявен официално за държавен глава на Австралия и Нова Зеландия на церемонии в техните столици, предаде Ройтерс, цитирана от БТА. В Уелингтън това бе направено от премиера Джасинда Ардърн, която каза тържествено в парламента: \"Негово Величество крал Чарлз III е нашият суверен\".\n\nПо думите ѝ новият крал винаги досега е проявявал \"голяма загриженост\" за новозеландския народ, а със смъртта на Елизабет II Нова Зеландия нализа във време на промени.\n\nВ Канбера британският генерал-губернатор Дейвид Хърли огласи в сградата на парламента, че Чарлз III е новият държавен глава на Австралийския съюз. Събитието бе отбелязано с 21 топовни салюта пред сградата на парламента.",
    "Крал Чарлз Трети замина за Северна Ирландия": "Крал Чарлз Трети отпътува днес от Шотландия за Северна Ирландия - последен етап от обиколката му из Обединеното кралство. Снощи хиляди хора се наредиха на опашка, за да отдадат последна почит на покойната му майка Елизабет Втора в Единбург, съобщи Асошиейтед прес.\n\nБританската монархия предизвиква смесени емоции в Северна Ирландия, където има две основни общности: протестнанти юнионисти, които се смятат за британци, и римокатолици националисти, които се смятат за ирландци.\n\nТова разделение подхранва три десетилетия на насилие, известно като Смутните времена, в които участват паравоенни групи от двете страни и британските сили за сигурност и в които загиват 3600 души. Кралското семейство беше лично засегнато от насилието: Лорд Луис Маунтбатън, братовчед на кралицата и много ценен наставник на Чарлз, бе убит от бомба на Ирландската републиканска армия през 1979 г.\n\nЧетвърт век след мирното споразумение от 1998 г. в Северна Ирландия продължава да съществува дълбоко общностно разделение.\n\nНо в знак на това колко далеч е стигнала Северна Ирландия по пътя към мира, представители на Шин Фейн - основната ирландска националистическа партия, свързана по време на размириците с ИРА - ще присъстват на възпоменателни събития за кралицата и днес ще се срещнат с краля.\n\nПредседателката на Шин Фейн Мери Лу Макдоналд отдаде почит на 96-годишната Елизабет Втора след смъртта ѝ миналия четвъртък, като я нарече \"мощен защитник и съюзник на онези, които вярват в мира и помирението\".\n\nПрезидентът и премиерът на съседната Република Ирландия също трябва да присъстват на панихидата в Белфаст, въпреки напрегнатите отношения между Дъблин и Лондон във връзка с Брекзит. Откакто Великобритания напусна Европейския съюз през 2020 г., Обединеното кралство и ЕС спорят за търговските правила за Северна Ирландия - единствената част от Обединеното кралство, която има обща граница с член на блока.",
    "Надежди за подновяване на преговорите за Протокола за Северна Ирландия": "Надеждите за подновяване на преговорите за Брекзит между ЕС и Обединеното кралство след 9 месеца на застой бяха съживени след среща на британския министър за Северна Ирландия Конър Бърнс с вицепредседателя на Европейската комисия Марош Шефчович.\n\nСрещата се състоя след като ирландският премиер Михол Мартин заяви, че задълбочаващия се спор по договореностите за Брекзит за Северна Ирландия е \"изпитание\" за англо-ирландските отношения, но че идването на нов премиер на Даунинг стрийт предлага шанс за \"свеж подход\" за излизане от безизходицата.\n\nКонър Бърнс се срещна с Марош Шефчович по време на конференция на Британско-ирландската асоциация в университета в Оксфорд. Той заяви, че ще информира новия премиер, че условията изглеждат подходящи за подновяване на преговорите, прекъснати през февруари.\n\nПротаканият спор за Протокола за Северна Ирландия накърни отношенията между Лондон и Брюксел и доведе до почти пълен колапс на управлението в провинцията, след като Демократичната юнионистка партия отказа да участва в подялбата на властта, ако Протокола не бъде променен.\n\nЕС очаква Лиз Тръс, която е най-вероятният нов премиер, да настоява за приемане на закона за промяна на Протокола, но британски източници отбелязаха, че дори да бъде задействан член 16 от него, който позволява едностранно анулиране на ангажименти по сделката за Брекзит, законодателството няма да отиде в Камарата на лордовете до средата на октомври, а това осигурява 6-седмичен прозорец за преговори.",
    "Лондон отговори на ЕС за неспазването на Протокола за Северна Ирландия": "Британското правителство информира ЕС, че ще продължава да отлага митническите проверки на стоките влизащи в Северна Ирландия от останалата част на Обединеното кралство въпреки съдебните мерки, предприети от Брюксел във връзка с неспазването на Протокола за Северна Ирландия.\n\nПротоколът за Северна Ирландия остави провинцията в общия пазар на ЕС за стоки, за да се избегне възникването на твърда граница с Република Ирландия след Брекзит. Това изисква митнически проверки в Ирландско море за стоките към Северна Ирландия. Имаше гратисен период преди въвеждането на тези проверки, но той изтече, а британците продължават да пускат стоките свободно.\n\nОт ЕС обвиняват Великобритания, че не прилага Протокола за Северна Ирландия, част от сделката за Брекзит.\n\nВъпреки че политическата активност бе преустановена временно след смъртта на Елизабет Втор по време на националния траур, Лондон отговори на Брюксел снощи, когато изтече даденият краен срок за това.\n\nБрюксел вече бе завел съдебни дела за отказа на Великобритания да се съобразява с проверките на селскостопанска продукция за Северна Ирландия. Брюксел заведе дело и срещу законодателството, което ще позволи на Великобритания да променя Протокола, внесено в парламента от премиера Лиз Тръс, която тогава бе министър на външните работи.\n\nБританското правителство обаче продължава да настоява, че гратисния период за забавяне на пълните митнически проверки трябва да остане в сила.",
    "Извадиха Кайл Лафърти от националния отбор на Северна Ирландия заради обиди към фен-католик": "Извадиха Кайл Лафърти от националния отбор на Северна Ирландия заради обиди към фен-католик\n\n0 0\n\nСнимка: БТА\n\nСеверна Ирландия извади от националния отбор опитния нападател Кайл Лафърти, след като се появи видео в социалните медии, показващо как ветеранът използва религиозна обида срещу Селтик.\n\nИрландската футболна асоциация (ИФА) обяви, че е \"запозната с разпространяващ се в социалните медии видеоклип, за който се знае, че шотландският клуб на Лафърти разследва. Няколко дни по-рано Килмарнък обяви, че \"намира всички форми на дискриминационно поведение за напълно неприемливи\".\n\nВидеото показна как 35-годишният футболист позира за снимка с фен, който след това изразява подкрепата си за отбора на Селтик, който традиционно се смята за отбора на граждани с католическо вероизповедание. Лафърти е чут да казва \"fenian b******\", след като е бил подмамен да позира с човек от публиката, след снимката извикал \"Само Селтик!\". Фениън е термин, използван от ирландските католически братства, основно в Северна Америка, но също така в Северна Ирландия по този начин наричат оскърбително католическото малцинство.\n\nЛафърти пък, който в Шотландия е играл и за големия съперник на Селтик – Рейнджърс, веднага след това е чут да използва ругатни и унизителни думи за католиците и ирландски националисти.\n\nСеверна Ирландия приема Косово в събота в среща от турнира на УЕФА Лига на Нациите, а във вторник гостува на Гърция във Волос. В британската територия от шест графства в северната част на остров Ирландия враждата между католици и протестанти бушуваше повече от век, преди да бъде подписано споразумението от 1998-а година, наречено \"Good Friday Agreement\".\n\nPlease enable JavaScript to view the comments powered by Disqus.",
    "Ирландия глобява Instagram с рекордните 405 млн. евро": "Причината е, че социалната мрежа не е защитавала добре личните данни на тийнейджъри\n\nИрландската комисия за защита на личните данни (DPC) реши да глоби с 405 млн. евро социалната мрежа Instagram. Санкцията е рекордна, а причината за налагането й начинът, по който Instagram обработва информацията за деца. Instagram планира да обжалва глобата, обяви говорител на компанията майка Meta Platforms.\n\nРазследване, започнало през 2020 г., е установило, че Instagram разрешава на деца на възраст между 13 и 17 години да управляват бизнес акаунти, което улеснява публикуването на телефонния номер и/или имейл адреса на малолетния потребител.\n\nПодробности за нарушението и за мотивите социалната платформа да бъде наказана толкова тежко ще бъдат обявени идната седмица.\n\nОт компанията вече коментираха, че внимателно разглеждат решението на комисията и че имат възражения срещу начина, по който е изчислена глобата. \"Іnstagram актуализира настройките си преди повече от година и оттогава пусна нови функции, за да предпази тийнейджърите и тяхната информация да бъде поверителна\", обясни говорителят на Мeta.\n\nРегулаторът DPC контролира политиката за опазване на личните данни на компании като Facebook, Apple, Google и други технологични гиганти, тъй като централите им за Европа са базирани именно в Ирландия.\n\nМиналата година комисията в Дъблин глоби WhatsApp с 225 млн. евро за неспазване на правилата на ЕС за защита на данните през 2018 г.",
    "Футболният шампионат в Северна Ирландия се възобновява от днес": "Футболната асоциация на Северна Ирландия обяви, че считано от днес, 12 септември, футболните активности в страната се възобновяват на всички нива.\n\nПрез уикенда всички срещи от местното футболно първенство бяха отменени в знак на почит към кралица Елизабет Втора, която напусна този свят в четвъртък, 8 септември, на 96-годишна възраст.\n\nОт Футболната асоциация на Северна Ирландия допълниха, че очакват мачовете през предстоящия уикенд (16-18 септември) също да се играят.\n\nВсе още няма яснота кога ще бъде възобновено първенството в Англия, тъй като погребението на кралица Елизабет Втора ще се състои идния понеделник (19 септември) в замъка Уиндзор.",
    "Ирландия подкрепя облагането на свръхпечалбите на енергийните компании": "Каквато и горна граница на цените да наложат страните от ЕС на газа от Русия, това вероятно няма да повлияе сериозно на доставките за Европа, каза министърът на енергетиката на Естония Рийна Сикут в петък, предаде Ройтерс \"Много малко от това, което",
    "Загадъчно \"огнено кълбо\" е преминало над Шотландия и Северна Ирландия": "Повече от 200 души съобщиха, че са видели загадъчно \"огнено кълбо\" да преминава по небето над Шотландия и Северна Ирландия, предаде ДПА, цитирана от БТА.\n\nБританската мрежа за метеори уточни, че е започнала да получава съобщения за огнени кълба около 21 ч. в четвъртък. Тя проучва, за да установи какъв е бил обектът - метеор или космическа отломка.\n\nДани Нел, на 21 години, разхождал кучето си в Джонстоун, западно от Глазгоу, когато видял явлението.\n\n\"Видях проблясък в небето, извадих телефона си и го заснех\", казва той пред Прес асосиейшън.\n\n\"Помислих, че може да са фойерверки заради футбола, но бързо осъзнах, че не са и грабнах телефона, за да се опитам да ги уловя\", казва Стив Оуънс, астроном от научния център в Глазгоу. Той вижда огнено кълбо над Шотландия в сряда вечерта и разказва пред радио Би Би Си: \"Беше невероятно. Седях в хола си точно в 22 ч. и видях през южния прозорец тази ярка огнена топка, този метеор да преминава през небето. Ясно ми беше, че е нещо специално, защото се виждаше през разкъсаните облаци. Виждаше се идеално, можех да видя как става на фрагменти, разпада се, отделят се малки парчета. Обикновено като виждаш метеор или падаща звезда са само малки ивици светлина за част от секундата. Това премина през небето поне за 10 секунди - вероятно по-дълго.\"\n\nОуънс добави, че е възможно отломки да са паднали на земята, но е \"много невероятно\" това да е станало в Шотландия.\n\n\"Обикновено тези малки ивици светлина, тези малки падащи звезди изгарят и всичко изчезва и се изпарява в атмосферата. Това миналата вечер обаче беше по-голямо от малко прах. То вероятно беше колкото топка за голф или дори крикет, а може и по-голямо, така че не е невъзможно парчета да са достигнали до земята.\"\n\nБританската мрежа за метеорите ще изчисли траекторията по стотиците получени съобщения.\n\n\"Стори ми се, че отива на запад и след като и хора от Северна Ирландия съобщиха, че са го видели, може да е преминало над сушата и да е свършило в Атлантическия океан. Определено обаче не е невъзможно да е паднало над сушата - намирането му ще бъде предизвикателство\", добавя той.",
    "Арести в Ирландия за уреждане на футболни мачове": "Трима души са арестувани във връзка с уреждането на мачове в Лигата на Ирландия. Отделът за борба с подкупите и корупцията на Националното бюро за икономическа престъпност (GNECB) арестува двама мъже на възраст около 30 години в района на Дъблин. Друг мъж на около 30 години беше арестуван в източната част на Ирландия.\n\nВсички са задържани по подозрение в заговор за измама, а според съобщения от Ирландия и тримата са бивши футболисти.\n\nСлужители на Интерпол, свързани с оперативната група за уреждане на мачове, също пътуваха от централата си в Лион, за да подкрепят операцията.\n\nОперацията произтича от разследване на детективи към Отдела за борба с подкупите и корупцията през 2019 г. след доклади за подозрения за уреждане на мачове, получени от Футболната асоциация на Ирландия (FAI) и УЕФА.\n\nДетективите на GNECB също арестуваха мъж в Северозапада миналата седмица като част от това текущо разследване. С днешните арести общият брой на арестуваните в рамките на операция „Brookweed“ достигна 14.\n\n„Уредените мачове и корупцията са заплаха за всички спортове на всички нива и подкопават общественото доверие в почтеността на спорта. То може да позволи на организираната престъпност да проникне в спорта, за да го използва за получаване на незаконни печалби или за изпиране на облаги от престъпна дейност. Отдел „Противодействие на подкупите и корупцията“ ще предприеме превантивни мерки при необходимост за предотвратяване на подобни престъпления. Преследваните са млади и уязвими играчи, за да ги корумпират за собствените си цели“, каза детектив Катарина Гуне от GNECB.\n\nРазделението на шотландците грандове – за и срещу британската корона\n\nСелтик изпусна първата си победа в ШЛ, Шахтьор е временен лидер (ВИДЕО)\n\nНовините на Dsport и във Facebook, Viber, YouTube и TikTok!",
    "Ръсел Кроу, The Pope's Exorcist, Ирландия и как актьорът обича да се шегува": "Ако някой случайно се чуди какво прави Ръсел Кроу в момента, то отговорът е повече от обещаващ: снима филм. В The Pope's Exorcist носителят на Оскар наметва расото, за да се бъде легендарният италиански свещеник Габриеле Аморт. И сме готови да се обзаложим, че ще справи подобаващо и с този образ.\n\nВ действителност Кроу ще изиграе съвсем реален човек - отецът, който в продължение на 36 години е главен екзорсист на Ватикана.\n\nДосега снимките се случваха в ирландската столица Дъблин, където Ръсел Кроу явно се е чувствал добре и сред свои хора.\n\nТочно това каза актьорът в края на миналата седмица, когато беше гост в Late Late Show. \"Чувствам, че на снимачната площадка тук, в Ирландия, съм сред сродни души. Обичаме да се забавляваме, но и обичаме да вършим работата си както трябва.\"\n\nСлед снимките в Дълбин през следващите седмици на снимачния екип му предстои да се премести в Лимерик, пише RTE. А колкото и голямо предизвикателство да е The Pope's Exorcist за Кроу, актьорът признава, че с \"брилянтният ирландски екип\" си прекарва страхотно.\n\n\"Има куп хора, с които наистина обичам да работя. Понякога, заради културните и работните различия, се случва хуморът ми да остава неразбран. Той е доста самоироничен и може да бъде изключително глуповат\", казва актьорът. \"Докато работя, обичам да се смея и да се забавлявам, а на някои места не го разбират съвсем.\"\n\nФилмът The Pope's Exorcist се очаква по кината през следващата година. Премиерната дата все още не е обявена.",
    "Тръс и Байдън са решени да защитават Северноирландското мирно споразумение": "© Getty Images\n\nНа среща в Ню Йорк американският президент Джо Байдън Джо Байдън (Джоузеф Робинът Байдън) е американски политик. Джо Байдън е роден на 20 ноември 1942 г. в заяви в присъствието на новия британски премиер Лиз Тръс Мери Елизабет (Лиз) Тръс е британски политик Лиз Тръс е родена на 26 юли 1975 г. в Оксфорд в, че страните им \"са решени да бранят достиженията\" на мирното споразумение за Северна Ирландия - изключително деликатен въпрос в двустранните отношения, предаде Франс прес.\n\nТръс каза, че очаква с нетърпение да обсъдят Споразумението от Разпети петък и начините да се гарантира спазването му в бъдеще. Двамата се срещнаха в кулоарите на годишната сесия на Общото събрание на ООН.\n\nОще като външен министър на Великобритания Лиз Тръс Мери Елизабет (Лиз) Тръс е британски политик Лиз Тръс е родена на 26 юли 1975 г. в Оксфорд в внесе законопроект, променящ едностранно разпоредбите, свързани със Северна Ирландия, след Брекзит.\n\nЛиз Тръс ще дебютира като премиер на Великобритания пред Общото събрание на ООН\n\nПроектът беше остро критикуван както от Европейския съюз, така и от Вашингтон, според който всяка промяна може да застраши мира на острова.\n\nДжо Байдън Джо Байдън (Джоузеф Робинът Байдън) е американски политик. Джо Байдън е роден на 20 ноември 1942 г. в, който не пропуска възможност да спомене ирландските си корени, вече изрази несъгласието си пред предшественика на Лиз Тръс Мери Елизабет (Лиз) Тръс е британски политик Лиз Тръс е родена на 26 юли 1975 г. в Оксфорд в, Борис Джонсън.\n\nОт друга страна американският президент вече неколкократно даде да се разбере, че сключването на споразумение за свободна търговия с Великобритания не е приоритет за правителството му.\n\nПонастоящем не се водят никакви преговори със САЩ и не очаквам такива да започнат в краткосрочен или средносрочен план, каза британската министър-председателка пред журналисти в самолета на път за Ню Йорк.\n\nПрез 1998 г. Споразумението от Разпети петък сложи край на продължил 30 години конфликт между юнионистите (преобладаващо протестанти) и републиканци (голямата част от тях - католици), които искат обединяване с Република Ирландия.\n\nПротоколът за Северна Ирландия, договорен по време на Брекзит, има за цел да запази достиженията на това мирно споразумение, създавайки на практика митническа граница между британската провинция Северна Ирландия и останала част от Великобритания. Поради това текстът, който всъщност досега не е прилаган, предизвиква гнева на юнионистите, отбелязва БТА.\n\n0\n\n\n\n\n\n\n\n\n\nКопирано",
    "Картелът Кинахан: Как един ирландски мошеник създаде престъпна империя за 1 млрд. паунда": "Когато към края на 90-те Кристи Кинахан и неговата група за разпространение на наркотици започват да пробиват в подземния свят на Дъблин, той вече е добре известен на полицията като мошеник и крадец. Почти никой извън местния полицейски участък обаче не е чувал името му.\n\nНад 20 години по-късно Кинахан е наричан \"елегантния дон\" и стои начело на една от най-големите престъпни банди в Европа, занимаваща се с наркотици, оръжия и убийства, а името му е известно сред специализираните органи на всички континенти.\n\nОперациите на \"картела Кинахан\", както е известна престъпната му организация, се оценяват на обща стойност от 1 млрд. паунда (1,14 млрд. евро), като те се простират от кокаиновите плантации на Южна Америка, през Ирландия и Великобритания, та до испанския регион на Коста дел Сол и емирството на Дубай.\n\nВ продължение на три десетилетия Кинахан, неговите двама синове - Даниел и Кристи-младши, както и техните съучастници, сред които естонски наемен убиец, наричан \"Касапинa\", оръжейник, известен като \"г-н Никой\", и бияч с прозвището \"Брадвичка\", се налагат върху криминалния пейзаж на Европа, извършвайки контрабанда на наркотици, търговия с оръжия и убийства.\n\nСега обаче все повече и повече се затяга примката около ирландския мошеник, който стана един от най-влиятелните мафиоти на континента.\n\nНищо в детството на Кристи Кинахан не говори за това, че един ден той ще ръководи толкова мощна престъпна организация.\n\nРоден е в семейство от средната класа, а родителите му успяват да го изпратят в едно от най-добрите училища в Ирландия. Като младеж показва интелект и обаяние, а пред него има редица възможности за реализация.\n\nОт всички обаче той си избира да стане мошеник. Първите му регистрации в полицията са за кражби, взлом и други имуществени престъпления, като едва през 90-те Кристи решава да се насочи към търговията с наркотици.\n\nПървоначално той и близкият му сътрудник Томас Кавана се налагат, като установяват постепенно контрол над търговията с дрога в Дъблин, но Кинахан има по-сериозни амбиции.\n\nКогато в края на 90-те той е вкаран в затвора заради дейността си, той решава да научи испански и холандски, за да може след това да използва тези умения за разширяване на бизнеса си.\n\nТака, когато излиза на свобода, Кристи започва малко по малко да гради международно присъствие за групировката си.\n\nСпоред данни от Държавния департамент на САЩ той и хората му търгуват най-вече с хероин и кокаин, като внасят наркотици от Южна Америка и Близкия изток и ги разпространяват във Великобритания, Ирландия и части от Западна Европа.\n\nС времето в бизнеса навлизат и двамата синове на Кинахан, като те започват да поемат основни роли в картела, след като Кристи е вкаран в затвор в Белгия през 2010 г.\n\nТака през 2018 г. Даниел е обвинен от Върховния съд на Дъблин в това, че управлява повечето от ежедневните операции на групировката, които към онзи момент освен наркотиците вече включват и търговия с оръжие. По-малкият му брат Кристофър-младши пък е сочен за счетоводител на цялото криминално предприятие.\n\nСнимка: ФБР Даниел Кинахан\n\nЗа пред света Даниел, който публично отрича да е свързан с организираната престъпност, гради кариера като промоутър на боксови мачове и за известен период от време е представлявал дори Тайсън Фюри.\n\nСпоред \"Дейли мейл\" той дори е в центъра на уреждането на мач между Фюри и Антъни Джошуа през миналата година, но преговорите за него са се провалили.\n\nВъпреки известния престой на Кристи-старши в затвора, за клана Кинахан нещата вървят доста добре, докато не идва събитието, което ще принуди ирландските власти да обърнат повече внимание на групировката и да потърсят международна полицейска помощ.\n\nВ Ирландия това събитие става известно като \"Войната на Кинахан-Хъч\" и представлява гангстерски конфликт между 2015 г. и 2018 г.\n\nТой причинява смъртта на най-малко 18 души, убити в различни престрелки и покушения, двама от които случайни минувачи.\n\nВсичко започва с убийството на Гери Хъч - член на конкурентния престъпен клан Хъч и племенник на неговия лидер (и съименник) - Гери Хъч \"Монаха\". Младият Гери е застрелян в дома си в Малага.\n\nСпоред информациите той е обвинен, че е станал доносник на испанските власти по случай, който засяга интересите на Кинахан. Макар впоследствие тези слухове за него да се оказват неверни, от Кинахан настояват за разплата - както в пари, така и в кръв.\n\nИ макар един от хората на Хъч да се съгласява да бъде прострелян в крака като \"кръвнина\", един от убийците на Кинахан в Испания - Джеймс Куин, застрелва Гери в дома му.\n\nМонаха е бесен и иска разплата, като се казва, че той е отказал да седне с представители на Кинахан и да уредят враждата без война. Това предизвиква брутален сблъсък между двете влиятелни престъпни групи, който в крайна сметка завършва с почти цялостното унищожаване на клана Хъч.\n\nПикът на враждата между двете групировки идва през февруари 2016 г., когато Даниел Кинахан едва оцелява при дързък опит за убийството му.\n\nПо това време той урежда мач между боксьор, близък до групата - сина на Джерард Кавана \"Брадвичката\" - Джейми Кавана, и португалския боец ​​Антонио Жоао Бенто. Мачът трябва да се състои в хотел \"Рийджънси\" в Дъблин, а преди срещата Даниел и хората му са в лобито на хотела, без да подозират, че срещу тях е изпратена група от 6 души, чиято цел е да ги убие.\n\nОт тях един е шофьор, двама пазят вратата на хотела, а други трима, облечени като полицаи, влизат в сградата и откриват огън във фоайето с автомати AK-47. Един от сътрудниците на Даниел Кинахан е застрелян на място, докато самият той успява да се измъкне на косъм, като скача през прозореца.\n\nТова безцеремонно публично нападение кара ирландските власти да обърнат по-сериозно внимание на двете престъпни групи.\n\nСлед като осъзнават, че справянето с картела Кинахан е твърде голяма хапка само за тяхната уста, привличат към разследването Националната агенция за борба с престъпността на Обединеното кралство, Европол и Държавния департамент на САЩ (заради връзката с Южна Америка и местните наркокартели).\n\nСлед няколко години на разследване и подготовка, тази година примката около клана Кинахан започна да се затяга.\n\nПрез март Томас Кавана, за когото се смята, че управлява клона на картела във Великобритания, и още двама негови сътрудници - Даниел Канинг и Гари Викъри, бяха вкарани в затвора по обвинения за търговия с оръжия и наркотици, както и за пране на пари.\n\nПрисъдата на Кавана е 21 години лишаване от свобода, а с това властите смятат, че са обезглавили целия британски клон на групировката.\n\nМеждувременно по-рано тази седмица беше нанесен и втори сериозен удар на картела - Джони Мориси, известен като \"Джони Кеш\", беше заловен в Испания. За него се смята, че е ръководил местните операции на групировката за пране на пари.\n\nСпоред информацията, изнесена от испанската полиция, Мориси е помагал за изпирането на около 300 хил. паунда на ден през различни бизнеси. Смята се, че за придвижването на парите той е разчитал на древната система за парични преводи от Близкия изток, наречена \"Хавала\".\n\nТози метод се смята, че е непроследим, тъй като в него гаранцията за парите е честната дума на брокерите. Редица престъпни групировки са го възприели, за да избегнат проследими парични преводи.\n\nОт испанската полиция казват, че отправната точка за разследването е било конфискуването в началото на миналата година на 200 килограма кокаин и 500 000 евро в брой, скрити в тайници на камиони.\n\nЗаедно с Мориси, испанската полиция арестува съпругата му Никола, която по-късно беше освободена, както и още един техен сътрудник. Трети мъж е задържан във Великобритания.\n\nПри акцията са претърсени редица жилищни и бизнес помещения в Испания и Великобритания, както и още две места в шотландския град Глазгоу и едно в региона на Манчестър.\n\nДжони Мориси е един от седемте души, засегнати от санкции през април и посочени от Министерството на финансите на САЩ за контрол на чуждестранните активи (OFAC).\n\nАмериканските власти казват за Мориси, че е толкова близък до предполагаемия шеф на картела Даниел Кинахан, че е бил поканен на сватбата му в Дубай през лятото на 2017 г.\n\nСлед сигнала от американските власти обаче той продава огромното си имение в Малага за 5 млн. евро и се мести в \"по-прикрит\" апартамент за 300 хил. евро във Фуенхирола.\n\nМеждувременно разследването и върху ръководителите на картела Кинахан се затяга. През април тази година Държавният департамент на САЩ издаде заповед за ареста на седем членове на бандата, повечето от които сега са базирани в Дубай.\n\nВ момента ФБР предлага награда от по 5 млн. долара за информация, която ще доведе до ареста на Кристи-старши, Даниел и Кристофър Кинахан-младши.\n\nОттам са категорични, че макар лидерите на ирландския престъпен клан да са успявали дълго време да се изплъзнат на властите, те не могат да бягат вечно и все в един момент парите им ще свършат.",
    "Лиз Тръс назначи привърженик на Брекзит в Службата за Северна Ирландия": "Новата британска премиерка Лиз Тръс снощи назначи депутатът Стив Бейкър, който силно подкрепя Брекзит, на младши министерски пост в Службата за Северна Ирландия - назначение, което бе критикувано, като \"изпращащо разрушително послание\", предаде Ройтерс, съобщава БТА.\n\nТръс заяви вчера, че предпочита да намери решение чрез преговори с Европейския съюз за разрешаване на проблемите около спорните правила, регулиращи търговията на Обединеното кралство със Северна Ирландия след Брекзит. Противопоставянето във връзка с протокола за Северна Ирландия е най-големият от няколкото проблема, обтягащи отношенията между Европейския съюз и Великобритания и може да доведе до търговска война, ако Лондон продължи да налага законодателството, което на практика нарушава някои от правилата, отбелязва Ройтерс.\n\nНазначаването на Бейкър, който оглавяваше групата от привърженици на Брекзит в Консервативната партия по време на преговорите на Великобритания за излизане от Европейския съюз, беше разкритикувано от някои северноирландски политици. Народната представителка Клер Хана, която е част от \"Социалдемократическа лейбъристка партия\", заяви, че назначаването на Бейкър е \"неприятно решение, което ще изпрати разрушително послание към Европейската комисия и партиите в Северна Ирландия\". \"Лиз Тръс има възможност да представи аргументи в полза на решение, постигнато чрез преговори с Европейския съюз, в интерес на хората на тези острови (островите от Обединеното кралство). Тези назначения изглеждат в рязък контраст с тази цел\", заяви Хана в свое изявление, като подчерта и назначаването на Крис Хийтън-Харис, който също е твърд защитник на Брекзит, за държавен секретар на Северна Ирландия.\n\nБейкър помогна да се оглави бутът, който повали сделката за Брекзит на тогавашната премиерка Тереза Мей, като заяви, че тя държи Великобритания твърде тясно обвързана с Европейския съюз.",
    "\"Пляскайте, ако мразите кралицата!\": Защо смъртта на Елизабет II раздели Глазгоу": "Футболните клубове във Великобритания продължиха да се сбогуват с Елизабет II и през изминалия уикенд. На стадионите се развяваха транспаранти, имаше минута мълчание и се пееше химнът. Но феновете на шотландските Рейнджърс и Селтик отново намериха повод за разделение.\n\nВсъщност те винаги намират...\n\n\"Сините\" издигнаха внушителна хореография на \"Айброкс\" преди мача от Шампионската лига срещу Наполи през седмицата. На фона на британския флаг бе ликът на кралицата. УЕФА забрани да се изпълни британският химн, но на запалянковците на Джърс не им пукаше и God Save the Queen разпори въздуха.\n\nСъвсем различно беше на Шахтьор - Селтик от Лига Европа във Варшава. Минутата мълчание беше заменена с минута аплодисменти, а шотландската агитка едновременно ръкопляскаше и пееше: \"Пляскайте с ръце, ако мразите кралското семейство\".\n\nПоявиха се и банери \"F*** the crown\" и \"Съжаляваме за твоя провал, Майкъл Фегън\". Второто бе препратка към прочутата история от 1982 г., когато лондончанин, страдащ от психично разстройство, нахлува в спалнята на кралицата в Бъкингамския дворец.\n\nНе само феновете на Селтик, но и клубът показа хладно отношение към нещастието, сполетяло Острова. Факт е, че всички големи британски отбори махнаха цветовете от емблемите си в официалните си акаунти в социалните мрежи, но тази на \"детелините\" не бе сменена с черно-бяла. Само тя!\n\nВъзниква въпросът - защо реакцията след смъртта на кралицата в два клуба от един и същи град е толкова различна?\n\nВ търсене на отговора ще трябва да се потопим в историята.\n\nВ столицата на Ирландия Дъблин има скулптурна композиция, наречена \"Паметникът на големия глад\". Тя изглежда доста страховито и е почит към един от най-трагичните моменти в историята на Ирландия. В периода от 1845 до 1849 г. в страната върлува невиждан глад. Заради болест по картофите реколтата във Великобритания е изключително оскъдна, а всички ирландски запаси са изнесени за Англия.\n\nТова довежда до ужасяващи последици и страната губи три милиона души, които умират от глад - една трета от населението. Мнозина са принудени да емигрират и се отправят отвъд океана, създавайки огромни общности в Съединените щати. Между другото, Джон Ф. Кенеди и Хенри Форд са потомци на ирландски мигранти.\n\nШотландия се превръща в друга дестинация за мизерстващите ирландци. Бягащите от глада семейства се заселват в работнически квартали и също живеят в общности. Не всички обаче успяват да се интегрират адекватно в обществото. Главно поради класовото неравенство с богатата Шотландия от този период, както и заради разликата в религиите (ирландците са католици, шотландците и британците са протестанти).\n\nВ момента приблизително 1% от населението на Шотландия са имигранти от Ирландия. Сред известните представители на този етнос са писателят Артър Конан Дойл, както и актьорите Шон Конъри, Джерард Бътлър и Били Конъли.\n\nПрез ноември 1887 г. ирландският свещеник Уолфрид основава футболен клуб Селтик в Глазгоу за развлечение на ирландските мигранти. Той не е първият, който осъществява подобна идея - по-рано в Единбург е основан ирландският Хибърниън. Оттогава са изминали почти 150 години, но Селтик все още се свързва предимно с католиците и ирландските мигранти. Ясно е, че не всички фенове на Селтик са потомци на ирландци, но за да подкрепяш \"детелините\", е достатъчно да имаш антибритански политически възгледи.\n\nА Големият глад е един от основните фактори за омразата на съвременните ирландци към англичаните и причината много представители на тази държава да се заселят в Шотландия.\n\nРейнджърс от своя страна се позиционира в пространството като антиирландски и антикатолически клуб, противопоставящ се на безкрайния поток от мигранти от съседния остров. А страстите от миналото продължават да кипят и до днес.\n\nПрез 1989 г. избухва огромен скандал, когато играчът на Селтик Мо Джонстън преминава в Рейнджърс. Още по-лошото е, че футболистът е католик. Стотици фенове на Рейнджърс горят шалове и фланелки пред стадиона и създават хаос в града, а Джонстън е принуден да избяга в Единбург.\n\nДнес конфликтът не е чак толкова остър, поне на повърхността. Сред феновете на Рейнджърс вече има достатъчно, които искат независима от Лондон Шотландия. Но ядрото на агитката от Union Bears с най-авторитетни фигури сред привържениците на Джърс си остава лоялистко. Именно Bears платиха и организираха хореографията с Наполи.\n\nИначе омразата на болшинството от феновете на Селтик към британската корона едва ли ще стихне скоро. Ако изобщо някога се случи.",
    "Звезда от \"Игра на тронове\" се ожени в Ирландия": "Джак Глийсън, който изигра антигероя Джофри Баратеон в „Игра на тронове“, се ожени на скромна церемония в Ирландия, предаде Aleteia.org.\n\n30-годишният актьор сключи брак с приятелката си Ройсин О’Махони. Церемонията беше описана като много приятна и скромна. Свещеникът също така сподели как простотата на деня и фокусът върху събирането на семействата са направили тази сватба прекрасна.\n\nТой обясни още, че двойката възнамерява да проведе втора церемония в Англия, но ирландската им сватба е била невероятно тържество. „Всички бяха толкова спокойни. Ще пазя толкова много спомени от този специален ден“, каза свещеникът.\n\nАктьорът, който е учил теология и философия в Дъблин, не присъства в социалните мрежи и се пази от светлината на прожекторите. Неговият актьор в известния сериал беше намразен, но в истинския живот Джак Глийсън е изключително позитивен и скромен.\n\nVery simple, prayerful and dignified marriage ceremony for Film Celebrity Jason Gleeson and Roisin: The Glen Church pic.twitter.com/xcxAWGtXaJ — Patsy Lynch (@patsylynch) August 29, 2022",
    "Едноокият плеймейкър: Дийн Шийлс и забележителната му история": "1551 Снимка: Getty Images\n\nДийн Шийлс не е име, което е познато по нашите географски ширини. А не би трябвало да е така, защото историята на 37-годишният бивш национал на Северна Ирландия е една от онези, които определено си заслужават.\n\nЗа петнадесетте си години като професионалист, атакуващият халф премина през редица отбори на Албиона, като извън английския втородивизионен Донкастър, ирландския Дъндолк и тимовете на Хибърниън, Дънфърмлин Килмарнък в Шотландия, безспорно най-впечатляващи са четирите му сезона в местния колос Рейнджърс. Има и престои в Дъндолк в Ирландия, в Дери Сити в родината си и за кратко в американския Едмънтън.\n\nНо не визитката му е това, което прави Шийлс повече от любопитна фигура.\n\nПрез 1985 година малкият Дийн идва на бял свят във футболна фамилия. Баща му, дядо му и двамата му чичовци са играли в местното първенство, така че всичко изглежда предначертано за него. Ясно е, че и той ще продължи семейната традиция.\n\nКогато е само на 8 обаче претърпява инцидент, при който уврежда ретината на едното си око. Пет операции по-късно надежда няма, но въпреки това малчуганът не се отказва от играта и си извоюва право да играе в школата на английския елитен Арсенал.\n\nНикой не знае за проблемите му, а още при дебюта си в професионалния футбол загатва за качествата си - това става факт с Хибърниън през 2004 година, а само година по-късно вече е облякъл и националния екип на Северна Ирландия.\n\nНикой обаче не подозира, че заради онзи инцидент от детинството, Дийн на практик е с едно око. Да, другото му изглежда напълно нормално, но той не вижда с него. А постепенно налягането в очната му ябълка се увеличава до такава степен, че му причинява нетърпими главоболия и в крайна сметка през 2006 година дясното му око е премахнато.\n\nTогавашният му отбор Хибс търпеливо изчаква възстановяането му, като през април същата година Шийлс отново е на терена - с изкуствено око. Протезата не изпада от орбитата си и това му позволява преспокойно да прави това, което обича. Феновете на противниковите отбори обаче нямат никаква милост и редовно осмиват плеймейкъра, като се стига до няколко случая, в които към терена валят очни протези.\n\n\"Tова е част от модерното развитие на играта, за съжаление. Не е нещо приятно, но честно казано е по-трудно за хората около мен - семейство и приятели. Аз просто загърбвам всичко и си върша работата\", казва плеймейкърът по адрес на обидите от трибуните.\n\nПрез 2009 година поема към Англия, където остава три сезона, а при завръщането си в Шотландия се присъединява към Килмарнък, за да играе под ръководството на баща си Кени. Там се наслаждава максимално и помага на отбора да спечели Купата на Лигата. В един от мачовете по пътя към трофея дава три асистенции! Доста добре за човек, който има само едно око, не мислите ли?\n\nСнимка: Getty Images\n\nА след като си тръгва от Килмарнък, отваря и най-знаменитата страница в професионалния си път - присъединява се към падналия гигант Рейнджърс, който е изхвърлен в четвърта лига на шотландския футбол.\n\nMeжду 2012 и 2016 година той е неделима и важна част от състава на \"сините\" от Глазгоу. Тръгва си след така жадуваната промоция обратно сред най-добрите и с равносметка от 123 мача и 31 гола за клуба. Както и редица асистенции.\n\nСлед като напуска Рейнджърс така и не се задържа някъде по-дълго от сезон. Така и не обявява официално края на кариерата си, но на практика тя приключва след престоя му в Дери Сити през 2018 година.\n\nОт март миналата година е мениджър на полупрофесионалния Дънганън Суифтс в северноирландската елитна дивизия.\n\nПо този начин един от по-интересните герои от света на футбола отвори нова страница в така или иначе забележителната си история.",
    "Белият дом: Подкопаването на споразумението за Северна Ирландия няма да е от полза": "Говорителката на Белия дом Карин Жан-Пиер заяви вчера, че усилия за подкопаване на споразумението за Северна Ирландия няма да създадат благоприятна среда за търговските преговори между САЩ и Обединеното кралство, предаде Ройтерс.\n\nДокато беше депутатка новата британска премиерка Лиз Тръс внесе закон за отмяна на Протокола за Северна Ирландия, който беше част от споразумението за оттегляне на Великобритания от Европейския съюз. В него се дава приоритет на защитата на Споразумението от Разпети петък от 1998 г., известно още като Белфасткото споразумение, което донесе мир в управлявания от Великобритания регион, отбелязва Ройтерс.\n\nВъв вторник Белият дом съобщи, че президентът на САЩ Джо Байдън и Тръс са обсъдили \"общия си ангажимент за защита на постиженията на Белфасткото споразумение/споразумението от Разпети петък и колко важно е да бъде постигнато споразумение по преговорите с Европейския съюз относно Протокола за Северна Ирландия\".",
    "От Португалия до Ирландия - най-добрите европейски пешеходни маршрути през есента": "4314 Снимка: iStock by Getty Images\n\nПешеходният туризъм е идеалният начин да се насладите на свежия есенен въздух, да поддържате добра форма и да се любувате на прекрасни пейзажи. Европа дава толкова много възможности, а ние ви предлагаме десет от най-добрите.\n\nПортугалия\n\nНа първо място е страна, известна с горещо лято и красиви плажове. Но Португалия е повече от слънце, море, пясък и може да се похвали с някои от най-прекрасните пътеки в Европа. Пътеката на Седемте висящи долини се простира до крайбрежието на Алгарве и включва известната пещера Бенагил. Пътеката ще ви даде възможност да се насладите на шеметно 12-километрово приключение по крайбрежието и неговите зашеметяващи гледки. От съображения за сигурност районът около отворите на пещерата е ограден, но все пак можете да надникнете вътре от пътеката. Драматичните скали от червен пясъчник могат да бъдат вашият фон на плажната разходка по пътеката Коста да Капарика. Далеч от бреговата линия пък е спиращият дъха Национален парк Пенеда Жереш. Разходката по пътеките високо в планината, сред боровите и евкалиптови дървета, са истинско предизвикателство, а гледките от 1416 м при Адрау са възхитителни.\n\nПещерата Бенагил в Португалия Снимка: iStock by Getty Images\n\nФранция\n\nОт Алпите до лозята на Бордо, Франция предлага разходки и вино за всеки повод. Ако искате да си починете от ярките светлини на Париж или средиземноморските плажове, разходката във френската провинция е задължително преживяване. По Camino Frances - Френският път на Камино де Сантяго е най-добре да се движите с водач. Дори и да не стигнете до крайната си точка, пътят ще ви отведе до несравнимата гледка на остров Мон Сен Мишел. Любопитните и безстрашни туристи могат да се възхищават на река Вердон, докато се разхождат из най-красиивия каньон в Европа.\n\nГермания\n\nГермания има толкова много красиви гори, реки и планини, че веднага ще разберете защо пешеходният туризъм е толкова популярно забавление за германците. Топлите немски есени са идеални за пешеходна почивка и опознаване на маршрути, които показват приказни пейзажи в дома на Братя Грим. Замъците на Рейн, пътеките на Националния парк Харц или пък по \"Романтичния път\", Германия е истинско съкровище за онези, които обичат да са сред природата. \"Романтичният път\" е дълъг 365 км и минава през 28 градчета. Великолепие!\n\nНе само заради приказните замъци, но пешеходният туризъм е изключително популярно забавление за германците Снимка: iStock by Getty Images\n\nНорвегия\n\nНасладете се на малко скандинавски \"friluftsliv\"( живот на открито) и се гмурнете в респектиращата норвежка природа. С кутия за обяд, пълна с маринована херинга, се изкачете до живописната и величествена скала Прейкестолен, популярна като \"Пулпит Рок\", или изследвайте фиордите на Южна Норвегия. По-амбициозните пътешественици могат дори да опитат да стигнат до върха на Galdhøpiggen, най-високият връх в Северна Европа.\n\nНорвежката природа е величествена и смиряваща Снимка: iStock by Getty Images\n\nШвейцария\n\nЕдна страна от списъка, която със сигурност сте очаквали. Швейцария е дом на шоколад, часовници с кукувици и сензационни планински пейзажи. По пътеката Енгелберг ще се радвате на изумителни панорамни гледки, докато вдишвате свежия алпийски въздух или пък опитайте да изкачите Матерхорн - един от най-високите върхове в Алпите.\n\nИспания\n\nСлънчева средиземноморска пътека ви примамва дори тук - в страната с утвърдената репутация на плажна и културна дестинация. Пешеходните маршрути наистина са забележителни. Не забравяйте пътя на поклонниците Камино де Сантяго и стигнете до катедралата на Сантяго де Компостела. Ако пък този толкова дълъг маршрут ви се струва трудоемък, можете да посетите Националния парк Пенялара, ако сте отседнали в Мадрид. Испания се хвали с прекрасни планински пътеки. Не пропускайте да разгледате някои местности и в Пиренеите.\n\nИталия\n\nИталианската кухня и древните паметници са добре популяризирани, но включването на пешеходен туризъм във вашата почивка в Италия не само ще да изгори натрупаните калории, а и ще ви спести суматохата около Колизеума. Можете да наблюдавате дивата природа по Sella-Herbetet или да се любувате на кристално чисти езера и цветните градове. Планинското катерене също е опция в Доломитите или дори Везувий, за щастие по-малко активни в наши дни, отколкото в древни римски времена.\n\nПланинските преходи в Европа са най-предпочитани през ранната есен Снимка: iStock by Getty Images\n\nОбединеното кралство\n\nОбединеното кралство се състои от четири нации с различни характери и различни пейзажи. Но така пък туристите имат възможност да задоволят всяка своя туристическа прищявка. Можете да изкачите планината Сноудън в Уелс, да разгледате езерния край в Англия или да се разходите по Куиранг на остров Скай, Шотландия. Ако имате време, защо не опитате известната разходка от бряг до бряг, която преминава през три различни национални парка и две враждуващи графства - Ланкашир и Йоркшир.\n\nИсландия\n\nИсландия може да е студена, но исландските вулкани, смайващите плажове и гигантските водопади ще ви накарат да забравите времето. Къде другаде ще опитате прясна ледникова вода или ще видите зашеметяващ гейзер? Исландия е известна с туристическата пътека Laugavegur, която е превъзходна за разглеждане на исландските планини, и с Fimmvörðuháls Trek, път, който започва от хипнотизиращ водопад.\n\nИсландия е пленителна през есента Снимка: iStock by Getty Images\n\nИрландия\n\nВъпреки че времето на Изумрудения остров често е непредсказуемо (може да започне да вали във всеки миг), умереният климат прави Ирландия идеална за туризъм. Радвайте се на известното ирландско гостоприемство, когато вървите по Пътя на великаните или изкачвате планината Торк в графство Кери. Ирландската провинция и бреговете са перфектни, а всичко останало там ще накара уморените скитници да се почувстват като у дома си.",
    "ОБЗОР: Словения обърна Норвегия в Лига на нациите (ВИДЕО)": "Словения спря устрема на Норвегия към първото място в четвърта група на Дивизия \"В\" в Лигата на нациите, след като спечели като домакин с 2:1.\n\nНорвежците допуснаха първо поражение и водят в потока с 10 точки, а вторият в класирането Сърбия е с три по-малко преди домакинството си срещу опашкаря Швеция по-късно днес.\n\nЕрлинг Холанд пренесе головата си серия от английското първенство в Лигата на нациите и даде преднина на норвежците в 47-та минута след асистенция на Мохамед Елюнуси, но словенците направиха пълен обрат до края на мача.\n\nАндраж Шпорар изравни в 69-та минута след пас на Бенямин Шешко, който сам оформи крайния резултат. 19-годишният нападател на Залцбург овладя топката на гърди пред наказателното поле, бутна я на волето си с коляно и я изпрати в долния десен ъгъл на вратата на норвежците.\n\nСеверна Ирландия пък победи Косово с 2:1 и се доближи на точка от съперника, който е втори във втора група на Дивизия \"С\". Арбер Зенели даде преднина на гостите в 58-та минута, но Гавин Уайт изравни в 82-та и Джош Магенис вкара победното попадение в добавеното време.\n\nТози резултат класира Гърция в Дивизия \"В\", тъй като южните ни съседи са с шест точки преднина преди срещата си с Кипър в предпоследния кръг.\n\nРезултати от Лигата на нациите, мачове от груповата фаза:\n\nГрупа 1, Дивизия \"В\":\n\nАрмения - Украйна - 0:5\n\nпо-късно днес:\n\nШотландия - Република Ирландия\n\n1. Украйна 5 3 1 1 10:4 10 точки\n\n2. Шотландия 4 3 0 1 9:4 9\n\n3. Република Ирландия 4 1 1 2 4:3 4\n\n4. Армения 5 1 0 4 2:14 3\n\nГрупа 4, Дивизия \"В\":\n\nСловения - Норвегия - 2:1\n\nпо-късно днес:\n\nСърбия - Швеция\n\n1. Украйна 5 3 1 1 10:4 10 точки\n\n2. Шотландия 4 3 0 1 9:4 9\n\n3. Република Ирландия 4 1 1 2 4:3 4\n\n4. Армения 5 1 0 4 2:14 3\n\nГрупа 2, Дивизия \"С\":\n\nСеверна Ирладния - Косово - 2:1\n\nпо-късно днес:\n\nКипър - Гърция\n\n1. Украйна 5 3 1 1 10:4 10 точки\n\n2. Шотландия 4 3 0 1 9:4 9\n\n3. Република Ирландия 4 1 1 2 4:3 4\n\n4. Армения 5 1 0 4 2:14 3",
    "Нулеви ремита в Ирландия и Норвегия": "Нулеви ремита в Ирландия и Норвегия\n\nДвата мача от група F на Лигата на конференциите завършиха при нулеви равенства. Шамрок Роувърс прие Юргорден и срещата в Дъблин завърши 0:0. За ирландците това бе първи мач в груповата фаза на европейски клубен турнир от 2011 г.\n\nВ другия мач от група Мьолде не успя да пречупи белгийския Гент в Норвегия.\n\nShamrock Rovers mix things up for European return but Djurgården hold the fort in Tallaght https://t.co/b7E1IkgnqE pic.twitter.com/QV4vZssRuA — Irish Times Sport (@IrishTimesSport) September 8, 2022\n\nСнимки: Imago",
    "ЕС се готви да изключи “Газпромбанк” от системата SWIFT frognews.bg": "Руският кредитор досега беше пощаден от по-голямата част от санкциите на блока, тъй като се използва от европейски фирми за плащане на доставките на газ.\n\nЛатвия, Литва, Естония, Ирландия и Полша също искат да видят забрана за застрахователни услуги и прехвърляне на банкноти в щатски долари в Русия, както и по-строги ограничения върху транзакциите, включващи крипто активи.\n\nДържавите-членки на ЕС и Европейската комисия, изпълнителният орган на блока, преговарят за подготовката на нов пакет от санкции, който вероятно ще включва повече търговски ограничения, индивидуални санкции и стремеж за постигане на таван на цените на руския петрол.\n\nТаванът на цените ще приведе ЕС в съответствие с усилията на САЩ да предпазят цената на суровия петрол от скок. Но също така вероятно ще се наложи блокът да разхлаби забраната за услуги, като например застраховане, необходими за транспортиране на петрол, за да позволи предоставянето им за превози под договорен праг. Тази забрана трябва да влезе в сила през декември и ограничението ще се нуждае от подкрепата на всички държави-членки.",
    "5 страни от ЕС искат забрана на импорта на диаманти от Русия": "Пет страни от Европейския съюз - Полша, Литва, Латвия, Естония и Ирландия, настояват за забрана за вноса на диаманти от Русия в Съюза като част от мерките, с които европейците да отговорят на ескалацията на конфликта в Украйна, съобщава Ройтерс, цитирана от БНР.\n\nАко бъде прието, ембаргото ще принуди Москва да пренасочи търговията си за милиарди долари годишно и ще засегне най-големия център в света за търговия с диаманти – Антверпен. Такава забрана вече е била предлагана, но винаги се е натъквала на вето от Белгия.\n\nПо-рано този месец белгийският премиер Александер де Кро обясни, че евентуално спиране на вноса на руски диаманти ще бъде \"огромна загуба\" и удар по бранш, който дава 5 процента от експорта на Белгия и издържа 30 хил. работни места в страната. Според източници на Ройтерс обаче белгийското правителство е склонило да се откаже от ветото си, след като руският президент Владимир Путин обяви мобилизация и намерения да анексира десетки хиляди квадратни километри украинска територия.\n\nРуската група компании \"Алроса\" е най-големият производител на необработени диаманти в света – 30% от глобалния добив през 2021 г. Продажбите, реализирани от нея в последната година до войната, възлизат на 4,2 млрд. долара - главно за Белгия, Индия и Обединените арабски емирства.\n\nКиев, който първи настоя за ембарго върху руските диаманти, припомни, че Русия използва тези приходи, за да финансира агресията си срещу Украйна.",
    "Среща на премиерите Тръс и Мартин и надежди за преговори Великобритания - ЕС за Брекзит": "Срещата на британския премиер Лиз Тръс с ирландския ѝ колега Михол Мартин поражда надежди, че преговорите за Брекзит между Великобритания и Европейския съюз ще бъдат подновени, съобщи вестник \"Гардиън\", позовавайки се на ирландската национална телевизия.\n\nОфициални изявления след срещата на Тръс и Михол не са правени, защото тя бе неформална в рамките на националния траур след смъртта на кралица Елизабет Втора, но има сведения, че двете страни са се съгласили, че има възможност да бъдат рестартирани отношенията между Великобритания и Ирландия, което пък засилва надеждите, че преговорите с ЕС могат да бъдат подновени до седмици.\n\nПреговорите между Лондон и Брюксел бяха замразени през февруари заради избухването на войната в Украйна, но по-късно не бяха подновени, защото съпротивата срещу Протокола за Северна Ирландия от страна на юнионистите се засили още повече.\n\n\"Гардиън\" коментира обаче, че въпреки обнадеждаващите сигнали, Великобритания продължава да настоява на правото си на едностранни действия в случай, че решение за Протокола не бъде намерено. А това включва предложеното законодателство лично от Тръс, когато бе външен министър, да се анулират части от Протокола, които британците смятат, че вредят на търговията.\n\nПротоколът за Северна Ирландия оставя провинцията в общия европейски пазар, за да не възникне твърда граница на остров Ирландия, но изисква митнически проверки в Ирландско море на стоките, идващи в провинцията от останалата част на кралството. Британците наскоро за пореден път отказаха да прилагат тези разпоредби.",
    "Резултати и голмайстори в Лигата на нациите": "Резултатите и голмайсторите в Лигата на нациите от 24 септември (събота):\n\nсвързани статии Португалия удари Чехия, потрошиха Роналдо\n\nЛига \"А\"\n\nГрупа 2\n\nИспания - Швейцария 1:2\n\n0:1 Мануел Аканджи (21), 1:1 Жорди Алба (55), 1:2 Брийл Емболо (58)\n\nЧехия - Португалия 0:4\n\n0:1 Диого Далот (33), 0:2 Бруно Фернандеш (45+2), 0:3 Диого Далот (52), 0:4 Диого Жота (82)\n\nЛига \"B\"\n\nГрупа 1\n\nAрмения - Украйна 0:5\n\n0:1 Олександър Тимчук (22), 0:2 Олександър Зубков (57), 0:3 Артьом Довбик (69), 0:4 Данило Игнатенко (81), 0:5 Артьом Довбик (85)\n\nШотландия - Република Ирландия 2:1\n\n0:1 Джон Игън (18), 1:1 Джак Хендри (50), 2:1 Райън Кристи (81)\n\nГрупа 2\n\nсвързани статии Шок! Швейцария думна Испания и я закотви на второто място\n\nИзраел - Албания 2:1\n\n1:0 Шон Вайсман (46), 1:1 Мюрто Узуни (88), 2:1 Тай Барибо (90+2)\n\nГрупа 4\n\nСловения - Норвегия 2:1\n\n0:1 Eрлинг Холанд (47), 1:1 Андраж Шпорар (69), 2:1 Бенямин Шешко (81)\n\nСърбия - Швеция 4:1\n\n0:1 Виктор Клаесон (15), 1:1 Александър Митрович (18), 2:1 Александър Митрович (45+1), 3:1 Александър Митрович (48), 4:1 Саша Лукич (70)\n\nЛига \"C\"\n\nГрупа 2\n\nСеверна Ирландия - Косово 2:1\n\n0:1 Ведат Мурики (58), 1:1 Гавин Уайт (82), 2:1 Джош Магенис (90+2)\n\nКипър - Гърция 1:0\n\n1:0 Маринос Ционис (18)",
    "Марк Шанахан: Лиз Тръс иска да е Маргарет Тачър на XXI век, поема обаче голям риск": "play\n\npause\n\nstop\n\nmute\n\nunmute\n\nmax volume / Интервю на Веселин Паунов с Марк Шанахан в предаването ''Събота 150'' Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\nСлед доста бурни и напълно непредвидими събития в Обединеното кралство през последните две седмици - внезапната смърт на кралицата и смяна на правителството два дни преди това - новата премиерка Лиз Тръс отлетя направо от погребението на Елизабет II за Ню Йорк, за да участва в Общото събрание на ООН. Това беше първото пътуване на Тръс зад граница в новото й амплоа, и то в момент, в който още няма ясна визия за мястото на Обединеното кралство в световните дела въпреки приказките за \"Глобална Британия\".\n\nОценка от професора по международни отношения Марк Шанахан от университета в Рединг за представянето на Лиз Тръс досега – в интервю за предаването Събота 150:\n\n\"Определено се опитва през първите седмици да покаже какъв премиер ще бъде. Тя не знаеше, както никой от нас не знаеше, че почти веднага след като стана премиер, ще почине кралицата. Ролята на Тръс като премиер се промени драматично, тъй като ѝ се наложи да стане част от нещо като комитет за приветстване на световните лидери в Лондон за погребението на Елизабет II. А след това незабавно отлетя за Ню Йорк за Общото събрание на ООН. И понеже това става в Америка, погледите са насочени към това как Тръс ще се разбира с Байдън и с останалите световни лидери, които са там. Тръс очерта вижданията си за нейното премиерстване и те са по-различни от това, което получи в наследство от Борис Джонсън. Тя е премиер, който е напълно съсредоточен върху съживяването на британската икономика. Постави си за цел ръст на брутния вътрешен продукт с 2,5 на сто и иска да го постигне чрез намаляване на данъците и с още дълг. Наблюдава се началото на нещо като \"Рейгъномика\" - усещането е като през 80-те години. Лиз Тръс май иска да е Маргарет Тачър на XXI век. Поема обаче голям риск. На хартия всичко изглежда фантастично и тя много енергично следва целите си. Но учени, икономисти, дори членове на собствената й Консервативна партия се притесняват как ще се плаща за всичко това. Така че тепърва ще бъде съдена за това как се справя\".\n\nЛиз Тръс бе в Ню Йорк, но встрани от изявите ѝ на срещата на Общото събрание на ООН, във фокуса на вниманието бяха британско-американските отношения. Самата Тръс заяви, че не очаква скоро да бъде постигната така желаната двустранна сделка за свободна търговия. Какви са пречките за постигане на това?\n\nИма голяма идеологическа пречка между консервативното правителство и начина, по който се управлява в момента в Обединеното кралство, и администрацията на демократа Джо Байдън в Съединените щати. И тук не става задължително дума само за икономиката, а и за отношенията с Европейския съюз, особено по въпроса за Северна Ирландия. Лиз Тръс беше доста безпардонна в опита си да спечели на своя страна юнионистката общност там чрез отхвърляне на Протокола за Северна Ирландия, който е част от Споразумението на напускане на Евросъюза. Тя се опитва да направи по-лесна свободната търговия на Англия, Шотландия и Уелс със Северна Ирландия. Но заради статута на тази провинция, определен в сделката за Брекзит, тя функционира много по-близо до условията на европейския общ пазар. Защото Борис Джонсън постави невидима граница през Ирландско море, която отделя Северна Ирландия от останалата част на кралството.\n\nДжо Байдън пламенно подкрепя Европейския съюз, защото за американците нарушаването на Протокола за Северна Ирландия би било заплаха за мира, уреден с Белфасткото споразумение през 1998 година. А до такова нарушение може да се стигне, защото в парламента в Лондон се разглежда законодателство, което може да позволи едностранна промяна на Протокола. Излагането на опасност на 23-годишния мир в Северна Ирландия е абсолютно недопустимо за американския президент, който е изключително горд с ирландските си корени. А изглежда Лиз Тръс не разбира това, въпреки че беше първи дипломат през последната година.\n\nПрез цялата й кампания при избора на лидер на консерваторите тя хвърли прекалено много \"мръвки\" на дясното крило в партията й с обещания, че ще води битка с Евросъюза за Северна Ирландия. Възможно е това да я лиши от всякакъв шанс за споразумение за свободна търговия със Съединените щати, което е необходимо за компенсиране на пропуснатите заради Брекзит икономически ползи за стотици милиарди паунда. Такава сделка с американците дори не се обсъжда в момента. И след като самата Тръс го признава, нещата наистина са сериозни.\n\nЩе продължават ли при това положение британско-американските отношения да бъдат \"специални\"?\n\nСпециалните отношения вероятно съществуват само във въображението на британците и особено на пишещите речите на различните премиери през годините. Имаше времена, когато тези отношения бяха \"по-специални\" заради много добрите лични отношения между главните действащи лица, както беше при Буш и Блеър и при Рейгън и Тачър. В други времена обаче отношенията бяха направо много лоши. Сега сме в една от хладните фази.\n\nАко за американците има някакви специални отношения по отношение на Европа, те са по-скоро с Европейския съюз. Това може да бъде с Макрон във Франция или дори с Шолц в Германия. Великобритания е далеч назад на тази опашка. Така че не бива да се превъзнасяме за тези специални отношения. Те се по-скоро романтика, отколкото реалност.\n\nЛиз Тръс заяви, че обръща нейното внимание на изток, по-конкретно за присъединяване към Споразумението за транстихоокеанско партньорство и Съвета за сътрудничество в Персийския залив, но защо наистина Лондон трябва да търси партньори толкова далеч?\n\nВеликобритания се опитва да намери заместител на Европейския съюз, отношенията с който в момента са обтегнати и хладни. И веднага след Брекзит започна да търси роля на световната сцена - в Персийския залив, в Далечния изток, където може да е партньор, но и посредник за решаването на проблеми и въобще към връщане към дипломатическата си роля от миналото. Критиците биха казали, че това е опит за връщане към имперска Британия, но Обединеното кралство е много далеч от това.\n\nВ целия този контекст мисля, че е добре да споменем една интересна среща, която е насрочена за началото на октомври. Става дума за срещата в Прага на Европейската политическа общност - идеята на Макрон за по-широко сътрудничество на страните от ЕС и с други държави, предимно гранични, като сред официално поканените е също Великобритания. Това може би е добър шанс за сближаване, но Лиз Тръс заяви, че още не е решила дали ще участва, изтъквайки между другото като една от причините, че няма достатъчно гаранции, че този форум няма да е доминиран изцяло от ЕС.\n\nАко не отидеш, няма да можеш да участваш в играта. Искрено се надявам Тръс все пак да върне силния глас на Великобритания, който Европа като континент има нужда да чуе в обсъжданията. Отчасти неохотата й произтича от факта, че това не е организацията, която Борис Джонсън лансираше преди година, когато се срещна в Киев с Володимир Зеленски. Сега идеята на Джонсън се превръща в проект на Макрон.\n\nА определено Тръс и Макрон не се харесват много, но британският премиер трябва да преглътне гордостта си и да върне Обединеното кралство в играта. Много е опасно да бъдеш извън такава група за сътрудничество, когато насред Европа бушува война с толкова опасно отражение върху енергията и единството на европейките държави.\n\nКакво все е пак е мнението ви, професор Шанахан, за тази нова общност за по-широко сътрудничество, като се има предвид колко пъстра и дори странна е гамата от поканени държави, защото тук са Украйна и Турция, Армения и Азърбайджан?\n\nПроектът приближава страни като Украйна по-близо до евентуално приемане в Европейския съюз. Освен това той вкарва и Турция в играта. А тя има опит с изпълняването на по-различна роля от останалите европейски държави и граничещите с Евросъюза страни. По-добре е да имаш Турция на своя страна и в икономическата, освен в отбранителната сфера, вместо тя да е по-близка с Русия.\n\nНека в заключение пак да погледнем на въпроса за мястото на Обединеното кралство в света, за което често говорим напоследък и на практика пак бе основен повод за нашия разговор. Дали вече има някаква по-ясна визия при Тръс или страната продължава да е в \"мъглявина\"?\n\nВероятно е малко по-извън \"мъглявината\", в която беше при управлението на Борис Джонсън. Но тепърва предстои да разберем дали страната би споделила визията на Тръс за Обединеното кралство. Защото тя май иска да го превърне в нещо като Сингапур на Темза - страна с ниски данъци и с минимална регулация, която е водещ финансов играч с голям икономически ръст и с много активна роля в света. Едва сега обаче плановете и идеите на Тръс започват да се процеждат към по-широката общественост. А да не забравяме, че на премиерския пост я назначиха само 81 000 партийни членове. Целият електорат е 47,5 милиона души.",
    "Швейцария шокира Испания и направи огромна услуга на Португалия (обзор)": "3267 Снимка: AP/БТА\n\nШвейцария поднесе голямата изненада на вечерта във футболната Лига на нациите като победи Испания като гост с 2:1 на \"Естадио де ла Ромареда\" в Сарагоса.\n\nТимът на Мурат Якин взе реванш за загубата с 0:1 от този съперник в първия мач помежду им, а освен това си увеличи драстично шансовете за сотаването в Дивизия \"А\".\n\nМануел Аканджи откри резултата за гостите в 21-ата минута след центриране от корнер. В 55-ата минута Жорди Алба изравни за 1:1 след добра работа на Марко Асенсио, но само три минути по-късно Бреел Емболо се разписа след още един ъглов удар и голът му се оказа победен.\n\nТова беше много добра новина за отбора на Португалия, който разгроми с 4:0 Чехия в Прага. Десният бек на Манчестър Юнайтед Диого Дало вкара първите си два гола с националната фланелка, а съотборникът му Бруно Фернандеш също се разписа. В края остана време и за гол на Диого Жота. Кристиано Роналдо пък е с разбит нос след този мач заради единоборство с вратаря на съперника в началото.\n\nТака Португалия поведе в групата с актив от 10 точки, докато испанците са втори с осем. Двата тима ще излязат в директен мач в Брага за първото място след три дни, като и равенство устройва португалците. Същото важи за швейцарците, които приемат Чехия в същия ден. И тук разликата е две точки - шест срещу четири.\n\nИнтересно е и в Дивизия \"B\", където голямата новина е победата на Сърбия над Швеция с 4:1 в Белград. Виктор Клаесон откри за гостите, но след това нападателят на Фулъм Александър Митрович се развихри и вкара втория си хеттрик с националната фланелка. След това се разписа и Саша Лукич.\n\nПо този начин в група 4 сърбите се изравниха с отбора на Норвегия, който загуби гостуването си на Словения с 1:2. Ерлинг Холанд вкара в още един мач за \"викингите\", но в края Андраж Шпорар и Бенжамин Шешко вкараха за обрат.\n\nНорвегия и Сърбия са с по 10 точки и ще играят един срещу друг в Осло след три дни. При евентуално равенство норвежците се класират за Дивизия \"А\", тъй като спечелиха първия мач между двата тима. Швеция има едва три точки и приема Словения, който е с пет. Ако отборът на Яне Андерсон не спечели срещата, ще изпадне в Дивизия \"C\".\n\nВ група 2 на Дивизия \"B\" категоричен победител стана Израел, който в следващото издание ще играе сред големите риби на континента. Това стана ясно след домакинска победа с 2:1 над Албания тази вечер и недостижим актив от 8 точки. Исландия заема второто място с три и в последния си двубой гостува в Тирана. Това е групата на наказания отбор на Русия, който е без актив.\n\nВ група 1 на Дивизия \"B\" Шотландия направи обрат в дербито срещу Ирландия и спечели с 2:1, като по този начин задържа първото си място с 12 точки. Украйна е с 10 и двата тима излизат в директен сблъсък в последния кръг, който ще се играе в Полша. Равенство ще стигне на \"гайдарите\", за да се класират при най-добрите. Ирландия пък приема Армения и ако не загуби, ще прати съперника в Дивизия \"C\".\n\nНея пък напусна отборът на Гърция ,който така или иначе вече е част от Дивизия \"B\". Южните ни съседи загубиха регионалното дерби с Кипър с 0:1, но въпреки това са недостижими на първото място в група 2 с 12 точки след четирите си поредни победи преди това. В другия мач Северна Ирландия победи Косово с 2:1 и три отбора са разделени в две точки, като към момента Кипър остава последен с пет.\n\nВ последния кръг Гърция приема Северна Ирландия, а Косово е домакин на Кипър.",
    "В ЕС настояват за забрана на вноса на диаманти от Русия": "Пет страни от Европейския съюз - Полша, Литва, Латвия, Естония и Ирландия, настояват за забрана за вноса на диаманти от Русия в Съюза като част от мерките, с които европейците да отговорят на ескалацията на конфликта в Украйна, съобщава Ройтерс.\n\nОще по темата Какви ще са следващите санкции на ЕС срещу Русия? 23 сеп 2022 09:50 66\n\nАко бъде прието, ембаргото ще принуди Москва да пренасочи търговията си за милиарди долари годишно и ще засегне най-големия център в света за търговия с диаманти - Антверпен.\n\nТакава забрана вече е била предлагана, но винаги се е натъквала на вето от Белгия.\n\nПо-рано този месец белгийският премиер Александер де Кро обясни, че евентуално спиране на вноса на руски диаманти ще бъде \"огромна загуба\" и удар по бранш, който дава 5 процента от експорта на Белгия и издържа 30 хиляди работни места в страната. Според източници на Ройтерс обаче белгийското правителство е склонило да се откаже от ветото си, след като руският президент Владимир Путин обяви мобилизация и намерения да анексира десетки хиляди квадратни километри украинска територия, предаде БНР.\n\nРуската група компании \"Алроса\" е най-големият производител на необработени диаманти в света - 30 процента от глобалния добив през 2021 година. Продажбите, реализирани от нея в последната година до войната, възлизат на 4,2 милиарда долара - главно за Белгия, Индия и Обединените арабски емирства.\n\nКиев, който първи настоя за ембарго върху руските диаманти, посочи, че Русия използва тези приходи, за да финансира агресията си срещу Украйна.\n\n",
    "Мачовете по телевизията днес, 24 септември": "",
    "Украйна разби Армения с 5:0 като гост, Шагоян от ЦСКА игра": "Отборът на Украйна направи важна крачка към изкачване в най-горната дивизия на Лига на нациите, след като разби Армения с 5:0 като гост в предпоследния си мач от група 1 на Лига В.\n\nВ Ереван гостите се оттеглиха с гол преднина на почивката след попадение на Олександър Тимчук, но през втората част се развихриха и вкараха нови четири гола чрез Олександър Зубков, Данило Игнатенко и Артьом Довбик (2).\n\nНовият офанзивен футболист на ЦСКА Жираир Шагоян изигра 30 минути, но не помогна с нищо на своите.\n\nСлед този успех Украйна вече има 10 точки и измести Шотландия от първото място в групата. По-късно днес шотландците, които имат девет точки посрещат Ирландия. Армения е на дъното с три точки, една по-малко от Ирландия.",
    "ЕС се готви да изключи “Газпромбанк” от системата SWIFT": "Руският кредитор досега беше пощаден от по-голямата част от санкциите на блока, тъй като се използва от европейски фирми за плащане на доставките на газ.\n\nЛатвия, Литва, Естония, Ирландия и Полша също искат да видят забрана за застрахователни услуги и прехвърляне на банкноти в щатски долари в Русия, както и по-строги ограничения върху транзакциите, включващи крипто активи.\n\nДържавите-членки на ЕС и Европейската комисия, изпълнителният орган на блока, преговарят за подготовката на нов пакет от санкции, който вероятно ще включва повече търговски ограничения, индивидуални санкции и стремеж за постигане на таван на цените на руския петрол.\n\nТаванът на цените ще приведе ЕС в съответствие с усилията на САЩ да предпазят цената на суровия петрол от скок. Но също така вероятно ще се наложи блокът да разхлаби забраната за услуги, като например застраховане, необходими за транспортиране на петрол, за да позволи предоставянето им за превози под договорен праг. Тази забрана трябва да влезе в сила през декември и ограничението ще се нуждае от подкрепата на всички държави-членки.",
    "Урните за евроквалификациите (моментно положение)": "След изиграването на вчерашните мачове от Лигата на нациите ето моментното положение за урните за жребия за евроквалификациите за първенството в Германия през 2024 г.:\n\nУрна финалисти Лига на нациите\n\nНидерландия\n\nУнгария\n\nХърватия\n\nИспания\n\nУрна 1\n\nБелгия\n\nДания\n\nИталия\n\nПортугалия\n\nФранция\n\nЧехия\n\nУрна 2\n\nПолша\n\nАвстрия\n\nШвейцария\n\nАнглия\n\nУелс\n\nНорвегия\n\nБосна\n\nИзраел\n\nШотландия\n\nУкрайна\n\nУрна 3\n\nИсландия\n\nСърбия\n\nЧерна гора\n\nИрландия\n\nФинландия\n\nАлбания\n\nШвеция\n\nРумъния\n\nАрмения\n\nСловения\n\nУрна 4\n\nТурция\n\nГрузия\n\nКазахстан\n\nГърция\n\nЛюксембург\n\nСеверна Македония\n\nАзербайджан\n\nКосово\n\nБЪЛГАРИЯ\n\nСловакия\n\nУрна 5\n\nФарьорски острови\n\nСеверна Ирландия\n\nБеларус\n\nКипър\n\nЛитва\n\nГибралтар\n\nЕстония\n\nЛатвия\n\nЕстония\n\nМалта\n\nУрна 6\n\nАндора\n\nСан Марино\n\nЛихтенщайн",
    "Ирландец отново напомни за себе си, отказа да почете смъртта на кралицата": "4154 Снимка: Getty images\n\nДжеймс Маклийн, който е един от най-освиркваните играчи из всички английски терени, отново напомни за себе си и своите принципи.\n\nТози път ирландецът изрази позиция, когато отказа да бъде част от минутата мълчание в чест на кралица Елизабет Втора.\n\nПреди началото на мача между неговия Уигън и Хъдърсфийлд от второто ниво на английския футбол, Маклийн не застана плътно до прегърнатите си съотборници, когато дойде време за минутата мълчание в чест на кралицата.\n\nМаклийн се дръпна на около метър от тях, демонстративно отцепвайки се от символичната церемония.\n\nРазбира се, че действията му предизвикаха вълна от остри реакции в социалните мрежи. Маклийн отново се превърна в обществен враг №1 във футболните среди, но за него това не е новост.\n\nСнимка: Getty images\n\nРоден в Дери - вероятно най-засегнатият град от конфликтите между католици и протестанти в Ирландия, Джеймс Маклийн никога не е крил своите политически убеждения за обединена Ирландия.\n\nМакар и роден на територията на Северна Ирландия, което го прави британски гражданин, той има 94 мача за националния си тим на Ейре, а популярност доби още преди 10 години, когато категорично отказа да почете загиналите в битките британски войници.\n\nВсяка година Маклийн отказва да сложи символичния полски мак на екипа си, а това му навлича освирквания по всеки английски стадион, дори от феновете на собствения му отбор.\n\nМотивите му са, че ако символът представляваше паметта само на войниците от Световните войни, той би го сложил, но няма намерение да почита армията, окървавила родния му град.\n\nСега Джеймс Маклин отново си спечели омразата на феновте, но с нов израз на политическите си позиции.",
    "България открива консулство в Единбург": "Министерският съвет прие решение за откриване на Консулство на Република България в Обединеното кралство Великобритания и Северна Ирландия със седалище в Единбург и с консулски окръг, обхващащ териториите на Шотландия и Северна Ирландия, както и окръзите Камбрия, Нортамбърланд, Дъръм и Тайн енд Уеър в Англия, съобщиха от правителствения пресцентър.\n\nОткриването на консулство на Република България в гр. Единбург е аргументирано от нарастващия брой български граждани на територията на Обединеното кралство Великобритания и Северна Ирландия. По данни на Хоум офис към 31 декември 2021 г. броят на получилите статут на уседналост български граждани е 289 700.\n\nПрез април 2021 г. български граждани в Обединеното кралство организираха петиция, подкрепена от 800 български граждани в Шотландия, за откриване на консулство.\n\nКонсулството ще съдейства за подобряване на консулското и административно обслужване на българските граждани, пребиваващи на територии отдалечени от Лондон, където функционира единствената дипломатическа мисия на Република България в Обединеното кралство Великобритания и Северна Ирландия.\n\nКонсулството ще предоставя по-лесен и бърз достъп до консулски услуги като подаване на заявление за издаване на български документи за самоличност, извършване на нотариални заверки и на пълномощни и декларации, както и получаване на актове за гражданско състояние.\n\nОткриването на консулство в Единбург цели създаване на нови възможности за задълбочаване на двустранното сътрудничеството в търговско-икономическите отношения, образованието и науката, културата и туризма.\n\nЗа финансовото обезпечаване по откриването на консулството Министерският съвет одобри допълнителни разходи по бюджета на МВнР за 2022 г. в размер в размер 671 200 лв.",
    "ГЛЕДАХТЕ НА ЖИВО в Gong.bg: Лига на нациите": "И на днешния 24 септември Лига на нациите продължи. Дотук в турнира се получиха много завързани и атрактивни двубои, а точно такива имаше и тази вечер от 21:45 часа.\n\nНякои от двубоите в надпреварата можехте да гледате на живо с GONG.BG/LIVESTRAM.\n\nБезспорно най-интересни бяха двубоите от Лига А, противопоставящи Испания срещу Швейцария и Чехия срещу Португалия, но и в останалите дивизии имаше какво да се види.\n\nШотландия и Ирландия, както винаги дадоха много битка по целия терен, а гърците и кипърците отвърнаха с абсолютно същото. Третият двубой, който ще можехте да наблюдавате е този от Тел Авив.\n\nЕто днешната програма, която можеше да гледате ТУК:\n\nШотландия – Ирландия\n\nИзраел – Албания\n\nКипър - Гърция",
    "Последното пътуване на Елизабет II: Пренасят тленните останки на кралицата в Лондон": "Лондон очаква да посрещне тленните останки на кралица Елизабет II, които се транспортират след поклонението в Единбург.\n\nДнес новият крал направи знаково посещение в Северна Ирландия. След Брекзит, все по силни стават гласовете за независимост на тази съставна част от Обединеното кралство. Късно снощи крал Чарлз и неговите сестра и братя застанаха на бдение в катедралата „Сейнт Джайлс“ в Единбург.\n\nТрадицията е от началото на 20. век, когато отново 4 деца на покойния крал Джордж V отдават почит на починалия монарх. Покрай дъбовия ковчег покрит с кралския флаг и Короната на Шотландия, изработена от шотландско злато и с 24 скъпоценни камъка първо преминаха хора в неравностойно положение, които се поклониха на Елизабет II.\n\nДо последната минута – хиляди чакаха пред катедралата „Сейнт Джайлс“ в Единбург, за да се поклонят. Някои бяха подготвени със символични подаръци.\n\nВ Лондон късно снощи кралската гвардия направи генерална репетиция за утрешното шествие до Уестминстърския дворец, където ковчегът на Елизабет Втора ще бъде положен за четиридневно национално поклонение.\n\nТам вече има хора, които ще спят под открито небе 48 часа, за да могат да отдадат почит първи.\n\nКрал Чарлз и кралицата консорт бяха на първата си визита в Северна Ирландия, където бяха посрещнати и от ученици.\n\n\n\nПосещението идва в труден момент за Северна Ирландия, където политическото напрежение е високо, а ключовите въпроси около Брекзит остават нерешени. По време на визитата отново имаше протоколен проблем - мастилото от писалката изцапа ръката на краля, а той се възмути.\n\nКрал Чарлз се срещна и с първия чуждестранен лидер, президента на Ирландия. Утре тленните останки на кралица Елизабет II ще бъдат пренесени от двореца „Бъкингам“ до Уестминстър.\n\nНад 1000 доброволци и десетки хиляди полицаи ще осигуряват реда на опашката от хора, които ще искат да се поклонят пред ковчега на кралицата. Близо половин милион британци се очаква да се наредят на близо 10- километрова опашка по брега на Темза. Това създава сериозни логистични проблеми, и опасения за потенциална терористична заплаха заради струпването на хора.",
    "Футболна ТВ седмица (23-29 септември)": "Петък (23 септември)\n\nДиема спорт\n\n19:00 Лига на нациите: Грузия - Северна Македония\n\n21:45 Лига на нациите: Босна и Херцеговина - Черна гора\n\nДиема спорт 2\n\n19:00 Лига на нациите: Естония - Малта\n\n21:45 Лига на нациите: Германия - Унгария\n\nБНТ 3\n\n21:45 Лига на нациите: България - Гибралтар\n\nДиема спорт 3\n\n21:45 Лига на нациите: Италия - Англия\n\nНова спорт\n\n21:45 Лига на нациите: Финландия - Румъния\n\n\n\nСъбота (24 септември)\n\nНова спорт\n\n14:30 Англия, Лига 1: \"Форест Грийн Роувърс\" - \"Екзетър\"\n\n17:00 Англия, Лига 1: \"Портсмут\" - \"Болтън\"\n\n21:45 Лига на нациите: Шотландия - Република Ирландия\n\nДиема спорт\n\n16:00 Лига на нациите: Армения - Украйна\n\n19:00 Лига на нациите: Северна Ирландия - Косово\n\n21:45 Лига на нациите: Сърбия - Швеция\n\nb1b.box\n\n17:00 Квалификация за Евро 2023 (до 19 г.): България - Люксембург\n\nДиема спорт 2\n\n19:00 Лига на нациите: Словения - Норвегия\n\n21:45 Лига на нациите: Чехия - Португалия\n\nДиема спорт 3\n\n21:45 Лига на нациите: Испания - Швейцария\n\n\n\nНеделя (25 септември)\n\nНова спорт\n\n14:30 Англия, Лига 1: \"Плимут Аргайл\" - \"Ипсуич\"\n\n21:45 Лига на нациите: Австрия - Хърватия\n\nДиема спорт\n\n16:00 Лига на нациите: Андора - Латвия\n\n19:00 Лига на нациите: Азербайджан - Казахстан\n\n21:45 Лига на нациите: Уелс - Полша\n\nДиема спорт 2\n\n16:00 Лига на нациите: Молдова - Лихтенщайн\n\n19:00 Лига на нациите: Словакия - Беларус\n\n21:45 Лига на нациите: Нидерландия - Белгия\n\nДиема спорт 3\n\n21:45 Лига на нациите: Дания - Франция\n\nМакс спорт 4\n\n22:00 Ла Лига 2: \"Лас Палмас\" - \"Гранада\"\n\n\n\nПонеделник (26 септември)\n\nБНТ 1 / БНТ 3\n\n21:45 Лига на нациите: Северна Македония - България\n\nНова спорт\n\n21:45 Лига на нациите: Гибралтар - Грузия\n\nДиема спорт\n\n21:45 Лига на нациите: Унгария - Италия\n\nДиема спорт 2\n\n21:45 Лига на нациите: Англия - Германия\n\nВторник (27 септември)\n\nb1b.box\n\n17:00 Квалификация за Евро 2023 (до 19 г.): България - Турция\n\nНова спорт\n\n21:45 Лига на нациите: Норвегия - Сърбия\n\nДиема спорт\n\n21:45 Лига на нациите: Швейцария - Чехия\n\nДиема спорт 2\n\n21:45 Лига на нациите: Португалия - Испания\n\nЧетвъртък (29 септември)\n\nДиема спорт\n\n17:00 Втора лига: \"Марица\" - \"Монтана\"\n\n20:15 Първа лига: \"Арда\" - \"Хебър\"",
    "Ковчегът с тялото на Елизабет Втора пристигна в Лондон": "play\n\npause\n\nstop\n\nmute\n\nunmute\n\nmax volume / Интервю на Силвия Великова с Нишан Джингозян Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\nКовчегът с тленните останки на кралица Елизабет Втора пристигна в Бъкингамския дворец от Шотландия. Днес той ще бъде изложен за поклонение.\n\nКовчегът бе транспортиран от Шотланидия със самолет на кралските военно въздушни сили, с дъщерята на кралицата принцеса Ан на борда, до базата „Нортхолт“, а оттам превозен до Бъкингамския дворец. Там бе посрещнат от крал Чарлз Трети, кралицата консорт Камила, и внуците на Елизабет Втора принцовете Уилям и Хари с техните съпруги Кейт и Меган.\n\nВъпреки дъжда хиляди хора се събраха по трасето на кортежа към двореца и пред самия дворец. Днес след обед ковчегът с тържествена процесия ще пристигне в парламента и ще бъде изложен за поклонение в залата Уестминстър.\n\nПогребението на кралицата е на 19 септември в Уестминстърското абатство.\n\nПреди да се завърне в Лондон от Шотландия крал Чарлз Трети и кралицата консорт Камила посетиха Северна Ирландия. Освен получаването на протоколните церемониални съболезнования, кралят се срещна с политически и религиозни лидери - както юнионисти, така и републиканци.\n\nВ провинцията цари напрежение по Протокола за Северна Ирландия - част от сделката за Брекзит, която урежда търговията така, че да не възникне твърда граница на остров Ирландия. Юнионистите обаче са недоволни от митническата граница за стоките в Ирландско море и отказват да участват в подялбата на властта.\n\nЧарлз Трети се запозна с позициите и на двете страни и обеща да положи грижи за благосъстоянието на всички хора в Северна Ирландия.",
    "Резултати и голмайстори в Лига на нациите": "езултатите и голмайсторите в Лигата на нациите от 24 септември (събота): Лига \"А\" Група 2 Испания - Швейцария 1:2 0:1 Мануел Аканджи (21), 1:1 Жорди Алба (55), 1:2 Брийл Емболо (58) Чехия - Португалия 0:4 0:1 Диого Далот (33), 0:2 Бруно Фернандеш (45+2), 0:3 Диого Далот (52), 0:4 Диого Жота (82) Лига \"B\" Група 1 Aрмения - Украйна 0:5 0:1 Олександър Тимчук (22), 0:2 Олександър Зубков (57), 0:3 Артьом Довбик (69), 0:4 Данило Игнатенко (81), 0:5 Артьом Довбик (85) Шотландия - Република Ирландия 2:1 0:1 Джон Игън (18), 1:1 Джак Хендри (50), 2:1 Райън Кристи (81) Група 2 Израел - Албания 2:1 1:0 Шон Вайсман (46), 1:1 Мюрто Узуни (88), 2:1 Тай Барибо (90+2) Група 4 Словения - Норвегия 2:1 0:1 Eрлинг Холанд (47), 1:1 Андраж Шпорар (69), 2:1 Бенямин Шешко (81) Сърбия - Швеция 4:1 0:1 Виктор Клаесон (15), 1:1 Александър Митрович (18), 2:1 Александър Митрович (45+1), 3:1 Александър Митрович (48), 4:1 Саша Лукич (70) Лига \"C\" Група 2 Северна Ирландия - Косово 2:1 0:1 Ведат Мурики (58), 1:1 Гавин Уайт (82), 2:1 Джош Магенис (90+2) Кипър - Гърция 1:0 1:0 Маринос Ционис (18)\n\nПо публикацията работи: Георги Димитров\n\nНовините на БНР - вече и в Instagram . Акцентите от деня са в нашата Фейсбук страница . За да проследявате всичко най-важно, присъединете се към групите за новини – БНР Новини",
    "Берлин иска забрана за гражданите на ЕС да ръководят руски компании": "Бившият канцлер на Германия Герхард Шрьодер (1998-2005) е един от най-ярките примери за европейски политици, назначени на управленски постове в руски държавни компании. 78-годишният лобист работи за контролирани от Кремъл фирми като \"Северен поток\", \"Роснефт\" и \"Газпром\".\n\nБившият канцлер на Германия Герхард Шрьодер (1998-2005) е един от най-ярките примери за европейски политици, назначени на управленски постове в руски държавни компании. 78-годишният лобист работи за контролирани от Кремъл фирми като \"Северен поток\", \"Роснефт\" и \"Газпром\".\n\nФедералното правителство на Германия е поискало въвеждане на забрана за гражданите на Европейския съюз да заемат ръководни позиции в руски държавни компании. Това съобщи \"Зюддойче Цайтунг\", позовавайки се на документ, който Берлин е изпратил на своите партньори от общността и с който изданието разполага.\n\nВ него се отбелязва, че гражданите на ЕС вече не трябва да имат право да участват в надзорния съвет или борда на руски държавни компании. Очаква се забраната да бъде част от следващия пакет западни санкции срещу Русия заради войната в Украйна.\n\nВестникът цитира и други пасажи от документа, в които германското правителство се застъпва за ограничаване на световните цени на петрола. Освен това федералната република настоява ЕС да забрани сътрудничеството с руски ядрени компании.\n\nГермания мотивира предложението за забрана на граждани от ЕС да заемат управленски позиции в руски корпорации с проблема със \"стратегическата корупция\". Предлагането на \"добре платени ръководни позиции\" в държавни компании \"отдавна е важен елемент\" в усилията на Москва да упражнява политическо влияние върху страните от ЕС, се казва в документа. Ако бъде приета обаче, забраната няма да важи за европейските филиали на руските концерни.\n\n\"Зюддойче Цайтунг\" разкрива още, че Ирландия, Полша и трите балтийски страни Литва, Латвия и Естония също са изпратили съвместен дискусионен документ. Правителствата на петте държави са за спиране на вноса на руски уран. Също така те призовават за забрана на използването на антивирусния софтуер на Kaspersky Lab в ЕС.",
    "Тръс: Не бива да се вслушваме в дрънкането на оръжия и фалшивите заплахи от Путин": "Великобритания и нейните съюзници не бива да се вслушват в \"дрънкането на оръжия\" от страна на руския президент Владимир Путин, призова британският министър-председател Лиз Тръс, цитирана от Ройтерс.\n\nВ сряда Путин нареди частична военна мобилизация във връзка с войната в Украйна и заплаши да използва ядрени оръжия.\n\nВ излъчено днес интервю за телевизия Си Ен Ен Тръс, която зае поста в началото на този месец, каза, че руският президент е мобилизирал още войници, защото не печели войната. \"Не трябва да се вслушваме в дрънкането на оръжия от негова страна и фалшивите му заплахи. Вместо това трябва да продължим да налагаме санкции на Русия и да подкрепяме украинците\", призова тя.\n\nБританският министър-председател се обяви за засилване на координацията с останалите съюзници от Г-7 в светлината на нарасналите заплахи от страна на авторитарни режими. Ще направим така, че Тайван да може да се защитава сам срещу Китай, обеща тя.\n\nЛиз Тръс обеща да работи за уреждане на отношенията между Великобритания и Европейския съюз след Брекзит по пътя на преговорите.\n\n\"С президента (на САЩ Джо) Байдън сме съгласни, че е жизненоважно да бъде защитено Споразумението от Разпети петък за Северна Ирландия\", даде да се разбере британският министър-председател, предаде БТА.\n\nТръс и Байдън вече обсъдиха въпроса в сряда в кулоарите на 77-ата годишна сесия на Общото събрание на ООН в Ню Йорк.\n\n\"Решена съм да направя специалната връзка (на Великобритания) със САЩ още по-специална\", подчерта британската министър-председателка в интервюто си за американската телевизия.\n\nСнимка: БГНЕС\n\nХаресайте страницата ни във Facebook ТУК",
    "Настимир Ананиев, ПП: И при пътищата, и в местната власт, корупцията и страхът са главни \"герои\"": "Настимир Ананиев е роден в София. Има две висши образования – едното е от Грифит Колеж в Ирландия, другото от Американския университет в България. Завършил е престижното училище Кенеди в Харвардския Университет. Бил е маркетингов директор за Централна и Източна Европа на най-големия частен колеж в Ирландия. Водещ експерт по пътна безопасност. Народен представител в 43-то и 47-то Народно събрание, Председател на Комисията по регионална политика, благоустройство и местно самоуправление в 47-то НС и член на Комисията по транспорта и съобщения. Семеен с две деца. Кандидат за народен представител в 23-и МИР на \"Продължаваме Промяната\" в София.\n\n- Г-н Ананиев, твърдите, че по време на вашето управление са започнали различни промени, но не ви е стигнало времето. Колко време трябва, за да усети българинът Промяната, която обещавате?\n\nЗа да се усети наистина промяната, трябва време, няма как за 6-7 месеца да се случи. Разбирам и хората, които чакат над 30 години да живеят нормално и да се почувстват европейци, те искат промяната да е стана вчера, но нека бъдем реалисти. ГЕРБ и ДПС са се окопали дълбоко и в местната власт, и в изпълнителната власт, и в съдебната власт - в държавата като цяло. Не стигат 6 месеца този \"тумор\" да се изчисти. Радвам се, че много хора разбират, че тази битка не е кой какъв пост ще вземе или каква коалиция ще има след изборите. Тази битка е за България. Трябва да изберем България на кукловодите на прехода или България на всички българи!\n\n- Корупцията се превърна в централна тема на последните няколко избори, включително и на предстоящите. Каква е картината, която вие видяхте и има ли рецепта тя да стане маловажна тема?\n\nКорупцията няма как да стане маловажна тема, освен ако не бъдат вкарани в затвора поне един премиер и няколко министри и депутати от прехода. Корупцията засяга директно и индиректно всеки аспект от живота на всеки български гражданин. Няма какво да се лъжем, корупцията и убива. Не само на пътя, но и в болницата, на границата и други в сектори от нашето ежедневие. Това, което аз видях е, че пари има, но се краде от една страна, а от друга е имало лошо управление на публични средства от \"добринките\" на ГЕРБ. Видима е разликата, когато парите стигат до хората и бизнеса, а не до чекмеджета и сараи.\n\n- Бяхте председател на Комисията по регионална политика, благоустройство и местно самоуправление в последното НС. Кои са най-големите проблеми в страната, които вие видяхте? Кои са сигналите, които трябва най-много да ни тревожат?\n\nВ страната има много проблеми от регионална гледна точка. Лошите пътища и инфраструктура са само една от проблемните теми, с тях българското общество се сблъсква ежедневно. Хората искат да ползват качествена и безопасна инфраструктура, която да повиши икономическата активност на гражданите и бизнеса. Но няма какво да се лъжем, голям проблем са местните феодални анклави (частни общини), които се държат като че ли не са част от България - и там действат други правила и закони. Има много хора, които винаги негодуват от парламента и народните представители, но всъщност техният живот зависи и се определя главно от местната власт - кмет и общински съветници - в населеното място, където живеят. И при пътищата, и в местната власт, корупцията и страхът са главни \"герои\". Отзоваването на кметове, общински съветници, защо не и депутати, е посока, по която аз бих работил. Също така и мандатността на кметовете и общинските съветници. Голяма и актуална тема е също окрупняването на общини и области - особено след като излязат официалните резултати от преброяването на населението на 3 октомври.\n\n\n\n- Ако спечелите изборите и сформирате коалиция, можете ли да изпълнявате обещанията си, при положение, че реално местната власт не е във ваши ръце?\n\nОбщините разбраха, че при \"Продължаваме промяната\" няма наши и ваши общини. \"Наши\" няма как и да има, тъй като дори не сме се явявали на местни избори. Но ние сме тези, които одобрихме повишаване на капиталовите разходи за всички общини, повтарям - всички. Също така одобрихме финансиране на стойност над 400 милиона на занемарени и важни проекти, което може да подобри живота на над 5 милиона българи. За съжаление служебното правителство се опитва да върне нещата в изходна поиция и да спре промяната - забави разплащането и доколкото чух са започнали да добавят проекти, при които има висок корупционен риск. Относно местната власт има и много закони, които трябва да бъдат променени, което е изцяло в правомощията на Народното събрание.\n\n- През последните месеци недоволството на пътищарите предизвиква не само политически дебати, но и притеснение. Вие самият също влязохте в спор с тях. Държите ли на думите си, че само 21% от пътните фирми са изрядни? Как трябва да се реши възникналият конфликт?\n\nМеждуведомствена комисия между регионалното и финансовото министерство излезе с доклад след проверка на 906 задания и установи, че 21% от тях отговарят на закона, а останалите 79% - не. Докладът беше пратен на прокуратурата, а ДНСК и АДФИ бяха сезирани да проверят проблемните задания. ГЕРБ и ДПС ни спряха да се разплатим с редовните задания, като саботираха няколко регионални комисии и така блокираха плащанията за коректно свършената работа. В пътния сектор са се изсипвали милиарди, но гражданите и бизнесът не виждат продукта на тези милиарди. Некачественото строителство и корупцията тежат много на сектора, но искам да заявя, че има и коректни фирми, които просто искат да работят в нормална конкурентна среда. За съжаление се видя и политическата обвързаност на браншовите организации, които се включиха в не един или два протеста, които ГЕРБ използваха за своя пропаганда.\n\n\n\n- Едно от обвиненията на опозицията е, че сте спрели всичките строежи. Каква е вашата истина?\n\nТова не е вярно. Изплатихме 656 милиона на бизнеса за поддръжка на пътища и стартирахме различни инициативи в сектора. Също така в бюджета бяха одобрени милиарди за капиталови инвестиции. Но нека да е ясно, няма как да плащаме за незаконно строителство и схеми, \"заченати\" от ГЕРБ и ДПС, в които парите вместо за пътища, потъват в нечии джобове.\n\nНашите опоненти се страхуват, че при работещо правораздаване много от техните \"експерти\" ще трябва да отговарят пред закона за поразиите в сектора.\n\n- В същото време продължаваме да губим стотици човешки животи на пътя и без да сме във война. Кога ще имаме безопасни пътища и адекватен контрол? На какво според вас се дължи тази голяма смъртност на пътя?\n\nВисоката смъртност се дължи на корупция и на човешкия фактор. Държавата трябва да припознае пътната безопасност като приоритет и да наложи конкретна политика и решения. За първи път кабинетът на Кирил Петков заяви решаването на проблемите на пътя като приоритет и започна синхронизиране на институциите, които отговарят за темата. За съжаление времето не ни стигна, а и саботажи от администрацията не липсваха. Ще довършим работата по този въпрос в следващото ни управление.\n\n- След като бяха спрени строежите на магистрали, кога ще има има европейски пътища и в България? И кога е реалистичният според вас срок магистралите \"Хемус\" и \"Струма\" да бъдат завършени?\n\nКачествени магистрали трябва да има и аз съм сигурен, че при осъществяване на пълен мандат на правителство на \"Продължаваме промяната\" това ще е факт. Всъщност строежи на магистрали не са били спирани, даже 10-и лот на Хемус е вече готов, като той беше завършен по наше време. Аз лично направих проверка в Агенция \"Пътна инфраструктура\" през юли, за да се запозная как върви строителството на магистрала Хемус. Бях уверен и от шефа на АПИ, и от отговорника за магистралата в институцията, че там се строи - с по бавни темпове, но се строи. Планирахме и проверка на място, но вотът на недоверие провали тези планове.\n\nХората са в правото си да очакват ясни срокове, но има много неясни обстоятелства, които биха ме спрели да дам конкретен срок. Спомням си, че Лиляна Павлова от ГЕРБ беше обещала, че Хемус ще е готова до 2017 година, но видимите резултати от наследството на ГЕРБ продължаваме да ги плащаме всички ние, при това с лихвите.\n\nКупуването и продаването на гласове е забранено!"
}