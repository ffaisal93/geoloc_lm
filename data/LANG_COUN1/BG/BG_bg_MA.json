{
    "Ейдриън Грение се ожени в Атласките планини на Мароко": "Вижте снимки от красивата сватба на актьора\n\nЕйдриън Грение изненада феновете си това лято, след като сключи таен брак с приятелката си Джордан Ромеле на романтична мароканска церемония. Влюбените се венчаха в пустинята, без да планират предварително церемонията.\n\n45-годишният актьор сподели пред списание People следното: „Избягахме в Атласките планини, докато бяхме на почивка с приятели в Мароко. Прегърнахме случайността на момента и взехме решение да се оженим – буквално нямахме брачни халки, така че използвахме връв за пръстени.“\n\nАктьорът, който е най-известен с главната си роля на Винсънт Чейс в сериала „Антураж“ на HBO, продължава: „Бяхме с група невероятни приятели, всички от които веднага се обединиха зад нас и прегърнаха спонтанността. Те вложиха толкова много любов и усилия, за да създадат сватба от нищото.“\n\nНа сватбата си през юни Грение и Ромеле са облечени изцяло в бяло. Джордан носи дантелена рокля с V-образно деколте и малък червен букет от рози, докато Ейдриън е облечен в бяла риза с копчета и висока яка и панталони. На кадрите в Instagram се вижда, че по залез слънце двойката се е сгушила под одеяло в марокански стил.\n\nМладоженците са вдигнали сватбата си на пясъчен, планински терен, украсен с окачени лампи и светлини. Грение добавя: „Не бихме могли да планираме по-хубава сватба, дори и да се опитвахме!“\n\nАктьорът и половинката му са заедно от 2017 г., въпреки че са били доста дискретни за връзката си. През декември 2020 г. Грение публикува своя обща снимка с Джордан в Instagram профила си, до която написа: „В мир тези дни“.\n\nМиналата година пък той сподели пред списание City Lifestyle, че наскоро с Ромеле са се преместили да живеят във ферма в Остин. „Когато реших, че искам да се установя в Тексас, знаех, че искам партньор, който да изживее това преживяване с мен. Казах на Джордан: „Влюбен съм в това място и искам да изградим нещо заедно.“ За щастие тя се заинтересува.\"\n\nВ същото интервю Грение разказва и защо е напуснал холивудския живот, за да се премести във фермата в Тексас. По време на интервюто той разкрива също, че се надява да създаде във фермата си убежище за диви животни.\n\n„Ще имаме лами или алпака, може би кози – не за животновъдство, а за поддържане на тревата, нашите живи косачки и за създаване на тор за хранителни вещества за фермата, компост“, обясни той. „Бихме се радвали да създаваме храна за ядене, да даваме на нашите съседи и да продаваме.“",
    "Испания и Мароко се споразумяха за \"нормализиране\" на търговския трафик през януари": "Министърът на външните работи на Испания Хосе Мануел Албарес и мароканският му колега Насер Бурита се споразумяха за постепенно \"нормализиране\" на търговския трафик през месец януари. Двамата се срещнаха в Ню Йорк, където взеха участие в Общото събрание на ООН.\n\nСлед срещата бе обявено, че нормализирането на търговския трафик през граничните контролно-пропускателни пунктове е част от договореното между премиера Педро Санчес и крал Мохамед VI през април подобряване на двустранните отношения.\n\n\n\nБез да споменават щурмуването на пунктовете в двата автономни испански града- Мелила и Сеута от незаконни мигранти, при които имаше загинали и много ранени, двамата министри уточниха, че целта е „бърз и ефективен начин за преминаване на хора и стоки по суша и море\". Те очакват следващата среща на високо равнище между двете страни да бъде през ноември и на нея да „ се направи равносметка на постигнатото като се препотвърди испано-мароканското приятелство\".\n\n\n\nНовият обрат в отношенията дойде след признаването на мароканския план за автономия над Западна Сахара и влошаването на алжирско-испанските отношения. Това доведе да нарастване на испанския износ за Мароко през тази година с 30 % до общо 6 милиарда евро и до намаляване на незаконните мигранти от Африка с 20 %. Двамата министри се споразумяха за допълнително засилване на сътрудничеството в борбата с трафика на хора и по специално от бреговете на Западна Сахара към Канарските острови.",
    "Задържаха 25 нелегални мигранти от Мароко": "В района на Сточна гара и квартал „Орландовци“ в столицата се провежда мащабна акция на ДАНС, дирекция „Миграция“ в МВР и СДВР.\n\nПо първоначална информация са задържани 25 нелегални мигранти в къща в този район. Мигрантите са казали, че са от Мароко.\n\nВ района има засилено полицейско присъствие, като се претърсват различни адреси.",
    "БТА :: Мароко планира земеделски проект за 213 милиона долара в Западна Сахара": "Мароко търси инвеститори за селскостопански проект на стойност 213 милиона долара в спорната територия на Западна Сахара, напоявана от вятърна инсталация за обезсоляване, предаде Ройтерс. Проектът има за цел да превърне 52 квадратни километра\n\n/СЛС/",
    "Испания подкрепя взаимно приемливо политическо решение за Западна Сахара": "Испанският премиер Педро Санчес каза вчера, че Испания подкрепя \"взаимно приемливо политическо решение\" по отношение на Западна Сахара, съобщи \"Ройтерс\".\n\n\"Ние напълно подкрепяме работата на специалния пратеник на секретаря на ООН, работа, която смятаме за изключително важна\", каза Санчес по време на речта си пред Общото събрание на ООН. Испания също така ще продължи да подкрепя сахарското население в бежанските лагери, както винаги е правила, като основен международен донор на хуманитарна помощ в този контекст.\"\n\nПрипомняме, че по-рано тази година Испания разгневи основния си доставчик на газ Алжир, като подкрепи план на Мароко да предложи автономия на Западна Сахара.\n\nМароко смята цялата територия за своя, но подкрепяното от Алжир движение за независимост изисква суверенна държава.\n\nПрез юни, Алжир заплаши, че ще прекъсне доставките на газ за Испания, ако обеми от този газ се окажат на място, различно от посоченото в договора.\n\nТъй като Алжир миналата година скъса дипломатическите отношения с мароканската администрация, газопроводът Магреб-Европа - с капацитет от 12 милиарда кубически метра, свързващ Алжир с Испания през Мароко - не се използва от миналия октомври.\n\nИспанското Министерство на енергетиката по-рано потвърди през юни, че планира да доставя газ за Мароко, но отбеляза, че никаква част от този газ няма да бъде от алжирски произход.",
    "Арестуваха 25-годишен от Средец с мигранти от Мароко в колата": "Арестуваха 25-годишен от Средец с мигранти от Мароко в колата\n\nАвтор: Флагман.Бг\n\n11 души са задържани при полицейската операция в област Пазарджик\n\n25-годишен шофьор от Средец е арестуван на магистрала „Тракия“, след като в колата му са открити четирима мигранти от Мароко, съобщава БНР.\n\nЗадържаните чужденци са без документи за самоличност. Пътували са към София с БМВ, но екипи на сектор „Пътна полиция“ и жандармеристи са им объркали плановете.\n\nОбщо 11 души са задържани за 24 часа при проведената в Пазарджик специализирана полицейска операция. Образувани са 16 досъдебни производства, съобщава националното радио.\n\nЧетиримата мароканци са влезли в страната ни незаконно. Автомобилът на 24-годишният мъж от Средец е иззет.\n\nСлужителите са извършили проверки на 1967 лица и 1420 автомобила, инспектирани са 17 питейни и увеселителни заведения, 35 търговски обекти и 13 заложни къщи.\n\nОбразувани са 16 досъдебни производства за установени престъпления, съставени са 104 акта от органите на полицията, а от представители на другите държавни органа са съставени 35 акта и констативни протоколи. Сред проверените отново има шофьори, чиято проба е положителна за наркотици.\n\n\n\n",
    "Повдигнаха обвинения на петима души за трафик на мигранти от Сирия, Мароко и Афганистан": "© gettyimages\n\nСлушай новината Слушай новината\n\nРайонна прокуратура – Пловдив привлече като обвиняеми 29-годишен гражданин на Сирия, със статут на постоянно пребиваващ в България, и 40-годишен български гражданин за съучастие в подпомагане на четирима граждани на Сирия, всички мъже, да пребивават незаконно в страната ни, съобщиха от пресцентъра на държавното обвинение.\n\nЗадържаните им осигурили подслон в Пловдив на 24 май тази година.\n\nСпрямо сириеца е повдигнато обвинение и за това, че от неустановена дата през месец септември до 20 септември на територията на Пловдив и на Средец, обл. Бургас, като подбудител, умишлено склонил 29-годишна жена и 39-годишен български граждани, да подпомогнат 20 чужденци да пребивават и преминат незаконно в страната. Те са граждани на Сирия, Афганистан и Мароко, сред тях има две деца – на 3 г. и на 14 г. Като помагач е задържан и 36-годишен българин.\n\nОткриха мигранти в лозя край карнобатско село\n\nПетимата обвиняеми са задържани за срок до 72 часа с постановление на наблюдаващия прокурор. Предстои Районна прокуратура – Пловдив да внесе искане в съда за вземане на мярка за неотклонение „задържане под стража“ спрямо тях.\n\nЗа срок от 24 часа по Закона за МВР са били задържани още седем лица на 20 септември. Те са били разпитани като свидетели, след което освободени. И в момента продължават активните действия по разследването.\n\nВчера от държавното обвинение съобщиха пред журналисти за 12 души, задържани в Пловдив, Харманли, Хасково и Средец при акция на полицията и прокуратурата срещу трафика на мигранти.\n\n0\n\n\n\n\n\n\n\n\n\nКопирано",
    "Израел отзова посланика си в Мароко, заподозрян според медии в сексуално насилие": "Израел отзова своя представител в Мароко Давид Говрин, замесен в разследване, което според израелски медии е свързано с обвинения в сексуално престъпление, съобщи снощи дипломатически източник в Ерусалим, цитиран от Франс прес, предава БТА.\n\nВ понеделник израелската обществена телевизия Кан съобщи, че делегация на външното министерство е посетила Рабат, за да разследва твърденията за сексуално насилие, засягащи ръководителя на израелското представителство в Мароко Давид Говрин. Според израелски медии те са свързани с експлоатация на местни жени, сексуален тормоз и неприлично поведение.\n\nОсвен това следователите се интересуват от предполагаема поредица от злоупотреби и по-специално от изчезването на подарък, изпратен от краля на Мароко по случай Деня на независимостта на Израел. Той обаче не е бил предоставен на правителството, както е обичайно.\n\nДипломатически източник в Йерусалим съобщи вчера, че Говрин е бил отзован от Мароко. В момента той е в Израел и участва във воденото разследване. Източникът обаче отказа да уточни точния характер на това разследване, а израелските и мароканските власти не коментираха тези твърдения.\n\nВ Мароко случаят предизвика критики в социалните медии. Асоциацията за правата на жените \"Хмиса\" заяви, че е \"дълбоко обезпокоена от мълчанието на властите\" и призова Рабат да \"започне спешно разследване\".\n\n59-годишният Дейвид Говрин беше посланик в Египет от 2016 г. до август 2019 г., а през 2021 г. беше назначен за ръководител на мисията на Израелския офис за връзка в Рабат. По-късно той беше назначен официално за посланик на Израел в Мароко.",
    "Европейските фермери предупреждават за проблеми с доставките на храна": "Еманюел Льофевр произвежда хиляди тонове листни зеленчуци годишно във фермата си в Северна Франция, но тази година той може да се откаже от реколтата си поради разходите за енергия, необходими за замразяване на събраните луковици.\n\nВ цяла Северна и Западна Европа производителите на зеленчуци обмислят спиране на дейността си поради финансовия удар от енергийната криза в Европа, което допълнително застрашава доставките на храни.\n\nЦените на енергията и газа ще се отразят върху отглеждането на култури през зимата в отопляемите оранжерии. Това ще засегне доматите, чушките, краставиците, а също така ябълките, лука и листните зеленчуци, които изискват съхраняване на студено.\n\nОт години Льофевр отглежда цикория. Производството ѝ е свързано с голям разход на енергия. След като луковиците се приберат през есента, те трябва да се съхраняват при температури под нулата. След това се засаждат отново в контейнери с контролирана температура, за да се даде възможност за целогодишно производство. Сега фермерът не е сигурен каква реколта ще има през зимата, пише Ройтерс.\n\nЕвропейските фермери предупреждават за бъдещ недостиг.\n\nОчакват се сериозен удар върху производството и допълнителен скок на цените. Това означава, че супермаркетите ще се наложи да търсят снабдяване със стоки от по-топли страни като Мароко, Турция, Тунис и Египет.\n\nЧесън вместо първоначална вноска и прасе бонус при покупка на имот в КитайНякои китайски строителни предприемачи полагат огромни усилия, за да привличат купувачи\n\nРъстът на цените на газа е най-големият разход, с който се сблъскват оранжерийните производители.\n\nДвама френски производители наскоро трябваше да подновят договорите си за ток за 2023 г. Те споделят, че цените са над 10 пъти по-високи, сравнено с 2021 г.\n\nПрез следващите седмици планирам сезона и не знам какво да правя, казва Бенджамин Симоно-Де Вос, който отглежда краставици, домати и ягоди южно от Париж.\n\nАко продължа по същия начин, няма нужда да започвам другата година. Не е рентабилно, допълва той.\n\nФермери излизат на протест с техникатаПротестните шествия започват в 11:00 часа\n\nЦените на енергията са само част от предизвикателствата, пред които са изправени земеделците. Не бива да се забравят разходите за торове, опаковане, траспорт и др. Те също са се повишили неимоверно много.\n\nПроизводствените разходи са се повишили с около 30%. Енергията представлява около ½ или 2/3 от разходите в оранжерийното производство, казва Йоханес Грос, заместник-мениджър продажби в германската кооперация Reichenau-Gemuse, чиито оранжерии покриват около 60 хектара.\n\nНякои колеги обмислят да оставят оранжериите си празни, за да поддържат разходите възможно най-ниски. Никой не знае какво ще се случи през следващата година, добавя той.\n\nДори в топла Испания производителите на плодове и зеленчуци се борят с 25-процентно увеличение на разходите за торове.\n\nСпоред Джак Уорд, главен изпълнителен директор на Британската асоциация на производителите, неизбежно е производството на плодове и зеленчуци да се премести в зони с по-топъл климат.\n\nНие ще преместим производството си на юг - още по на юг в Испания и в Мароко и части от Африка, допълва той.\n\n",
    "Има ли шанс БГ плодове и зеленчуци да изместят чуждите от сергиите?": "Може ли войната в Украйна да бъде катализатор за промени в родното производство и какви перспективи се очертават? В растящата несигурност, породена от войната в Украйна, едно поне изглежда факт – производството на храна ще става все по-важно.\n\nГласувайте: Нужни ли са законови промени заради пасищата?\n\nПравителствата ще стимулират фермерите да произвеждат все по-голям дял от продукцията, необходима за задоволяване на вътрешния пазар, а търговците ще се стремят да съкращават логистичните разходи. Това е особено валидно за сектор плодове и зеленчуци, при които свежестта е ключов фактор за реализацията, а транспорта става все по-скъп.\n\nМестните фактори за производство ще изпъкват на преден план, а сезонността вероятно ще определя все повече потреблението. Растящите цени на енергията ще оскъпяват както извънсезонното отглеждане на продукция, така и хладилното съхранение. Това вещаят анализаторите от ИнтелиАгро.\n\nЗадават се промени\n\nТова не означава непременно, че търговията вътре в ЕС ще намалее. Но конкурентните предимства на държавите в някои направления може да се стопят по конюнктурни причини. Един пример: чери доматите, които българския потребител свикна да купува зимно време често идват от оранжериите в Нидерландия.\n\nНамалените доставки на газ и високите цени на енергията изправят този бизнес пред такива трудности, че анализатори в северната държава вече прогнозират неговото преместване в страни с по-топъл климат като Испания, Мароко и дори Кения.\n\nА защо не и в България? Особено, ако производителите у нас имат достъпни алтернативни източници на отопление. Такива източници могат да бъдат геотермалната енергия, минералната вода и други ВЕИ, като подобни примери вече работят успешно у нас в Долна Диканя, Хасковски минерални бани и другаде.\n\nВ допълнение към това, привнасянето на технологии за отглеждане на зеленчуци на закрито може значително да увеличи доходността. Средните добиви при оранжерийното отглеждане на пипер в Нидерландия са 30 т/дка, при доматите – 50 т/дка, което е няколко пъти над средните добиви у нас.\n\nДруга последица от растящите разходи за енергия е скъсения пазарен прозорец, който вече се очертава при крушите тази година. Част от производителите в Белгия и Холандия, които са финансово притиснати и искат да избегнат растящите разходи за хладилници ще побързат да продават, а това потенциално може да създаде стрес на пазара. Ако подобно поведение стане по-масова практика, цената на плодовете ще спада през есенните месеци, а през зимните стоката ще бъде дефицитна.\n\nСкрити резерви\n\nОсвен цената на енергията, работната ръка е друг фактор, който препъва все повече производители. Увеличаването на площите с трайни насаждения и емиграцията на сезонни работници към Западна Европа през последните 10-12 години вече стопираха допълнителното разрастване на производството при някои култури. Как да съхраним, или разширим производството при липса на работна ръка?\n\nОтговорът може да дойде, ако се обърне внимание на някои струкурни особености на сектора. Парадоксът в овощарството например е, че много от градините, които реално погледнато произвеждат продукция, която отива за преработка, се берат на ръка. При черешите например близо две трети (60-65%) от реколтата всяка година се преработва в пулп, суши се или се консервират под формата на сладка, конфитюри и компоти.\n\nПри изкупна цена на черешата за преработка от 1-1,10 лева за килограм и цена на бране 0,40-0,50 лв., е ясно, че дори за по-големи стопанства финансовия резултат е незадоволителен. Същевременно, обаче, повечето от тези насаждения са изградени по технологии и с посадъчен материал, които не позволяват механизирано прибиране. Подобна е ситуацията при сливите.\n\nТова говори за неефективно използване на труда и създава грижи на целия сектор. Но тук има скрити резерви и те са в няколко направления. При овощните насаждения се задава едно значително подновяване на градините през следващите 2-3 години. Близо една четвърт от насажденията със сливи и череши са над 20 годишни и стопанския им живот е изчерпан. Тяхното обновяване може да стане по технология на отглеждане и с подходяща комбинация от сортове и подложки, които да ги направят пригодни за механизирано бране. Или за премиум пресен пазар, при който цената на труда не е такъв проблем.\n\nПочти пълна механизация може да се постигне в някои направления от зеленчукопроизводството, които в момента изостават. Производството на лук и моркови, например, задоволява едва около 50% от вътрешния пазар. Двете култури могат успешно да се съчетаят с картофопроизводство – механизират се напълно и са подходящи за сеитбооборот.\n\nТези примери показват, че задържане и увеличаване нивата на производство при определени култури не е непременно зависимо от работната ръка.\n\nКоз в преработката\n\nВ несигурните времена, в които живеем, преработвателният сектор заема стратегическо значение. Предимство е, че през последните години той се развива и поема растящите обеми продукция – така например само за десет години реколтата от череши е нараснала с 82%, а на сливи с 95%, или почти двойно, показват данните на Агростатистика. Значителна част от този ръст е поета именно от преработката.\n\nИ ако през последните години консумацията на плодови и зеленчукови консерви от населението спадаше, то този тренд скоро може да се обърне.\n\nВисокотехнологично, или органично\n\nПроблемът с поскъпващите торове и препарати, обаче остава и на него трябва да се търси решение. В някои държави от Западна Европа фермерите активно биват насочвани към използването на естествени торове, а технологиите на отглеждане биват адаптирани. Възможно е преходът към биологично производство да стане напълно естествен заради непосилните цени на суровините.\n\nАлтернативата на този подход е в технологиите за прецизно земеделие. Благодарение на напредъка, който бе постигнат през последните десетилетия в тази посока, стопаните могат да спестят до 30% от разходите за торове и препарати, ако използват подходящите измервателни уреди и системи за фертигация.\n\nХубавото е, че това вече става напълно автоматизирано и може да се управлява през таблет или телефон като спестява време и разходи за труд.\n\nС други думи, за да запазим и увеличим производството потенциал има, но са нужни инвестиции, инвестиции и пак инвестиции. Те трябва да дойдат от средствата за земеделие по линия на Общата селскостопанска политика на ЕС, Плана за възстановяване и развитие и частния сектор.\n\nБългария има преимущества, които може да използва, а скритите резерви в някои направления дават повод за оптимизъм дори по отношение на работната ръка – основен лимитиращ фактор пред производството. Пред каквито и предизвикателства да ни изправя днешната криза, ние можем да се справим, смятат анализаторите и канят тази дискусия да продължи и по време на международния форум InteliFresh 4.0 на 11 октомври.",
    "Препълнени са мигрантските центрове в България": "Всички центрове за настаняване на мигранти в България са препълнени с над 20. Подобно натоварване не е имало от 2-3 години насам, съобщи БГНЕС.\n\nСпоред проверка \"Пъстрогор\" е препълнен, както и бежанският лагер в Бусманци. Там при капацитет от 300 души, са настанени над 420 души.\n\nПристигналите в страната ни мигранти се настаняват, включително в телевизионни зали, коридори, както и в помощни помещения. Те са предимно от Алжир, Мароко, Тунис и по-малко от Пакистан, Афганистан и Сирия, предимно млади мъже.\n\n\"Докарват ни по всяко време задържани мигранти на различни места в страната, почти всички са на възраст до 30 години и над 95% са мъже. Много рядко сред тях има хора, които знаят някакъв западен език. Част от тях говорят френски\", разказват от управата на единия център.\n\nСлужителите се оплакват от ограничен финансов ресурс и невъзможност да се поддържа съществуващата база. \"За елементарни неща ни принуждават да пишем докладни и обяснения, и дори за части, които струват по 50 лева се чака с месеци за одобрение. А това означава, че когато това бъде одобрено, нуждаещата се машина или техника вече е напълно негодна за използване\", казаха още от центъра.\n\nВече има напрежение сред персонала, защото натоварването е денонощно, оплакаха се още от там.\n\nПрипомняме, на 25 август двама български полицаи загинаха в опит да спрат автобус, пълен с мигранти, влезли нелегално в страната през сухопътната ни граница с Турция. След при различни случаи на трафик на мигранти бяха заловени двама украинци. Ежедневно в различни районни управления, включително и в София, биват докарвани заловени нелегално влезли в страната ни мигранти.\n\nОт \"Евронюз\" излъчиха обширен репортаж за възстановяването на така наречения Балкански път на мигрантите, който тръгва от Турция и преминава в Гърция и от там към Северна Македония, Сърбия и Унгария. Другият път е от Турция, преминава през България, Сърбия и отново стига до Унгария. Преди седмица имаше и тежки инциденти на сръбско-унгарската граница, където мигрантите се оплакаха от лошо отношение на унгарските гранични власти.",
    "Хаким Зиеш се завърна в националния тим след 15 месечно отсъствие": "Хаким Зиеш се завърна в националния тим след 15 месечно отсъствие\n\nФутболистът на Челси Хаким Зиеш бе извикан отново в националния отбор на Мароко за приятелските мачове с Чили и Парагвай от новия селекционер Валид Реграги. Така крилото сложи край на 15 месеца отсъствие от тима, след като не бе викан съзнателно в състава от бившия селекционер Вахид Халилходжич. Почти сигурно Зиеш ще бъде част от отбора на Мароко за Световното първенство в Катар в края на годината.\n\nМиналата година Халилходжич обвини Заеш, че е симулирал контузия за приятелските мачове и не го извика за световните квалификации, както и за финалите на Купата на африканските нации. В състава на Мароко се завръща защитникът Нусер Мазрауи, който не е бил част от отбора от октомври 2020 година заради напрежение с треньора Халилходжич. Отборът на Мароко е в група F на Световното първенство заедно с тимовете на Белгия, Канада и Хърватия.\n\nСнимки: Gettyimages",
    "Факултет „Финанси“ при СА „Д. А. Ценов“ е домакин на 87-ата международна научна конференция по икономическо и социално развитие": "През периода 28-30 септември 2022 год. в Стопанска академия „Димитър А. Ценов“ ще се проведе 87-та международна научна конференция по икономическо и социално развитие (ESD). Локални партньори за провеждане на форума са факултет „Финанси“ и фондация „Проф. д-р Минко Русенов“. Конференцията се провежда в Свищов по повод 70-та годишнина на катедра „Финанси и кредит“ при СА „Д. А. Ценов“, която се явява първи академичен център по финанси в страната, създаден с правителствено решение. Зад мрежата от конференции по икономическо и социално развитие (ESD) стои инициатива на научни институции от Хърватска и техни партньори от Полша и Мароко.\n\nПредседател на научния комитет на събитието е проф. д-р Мариян Цингула от Университет Север в Хърватска, а съпредседател е проф. д-р Андрей Захариев, декан на факултет „Финанси“ при Свищовската академия. Темата на конференцията е „Икономика, управление, финанси и банково дело“. Публикациите от мрежата конференции ESD се представят за индексиране в шест международни бази данни, сред които и Web of Science.\n\nЗаявили участие във форума с над 40 научни доклада са учени от 4 континента и 10 държави. Всички резюмета и доклади минават през процедура на двойно сляпо рецензиране. Събитието ще бъде открито в 14.00 часа на 28.09.2022 год. в зала „Ректорат“ на СА „Димитър А. Ценов“ – Свищов и паралелно онлайн на линк https://bbb.uni-svishtov.bg/b/t3q-u9w-7qk-erj.",
    "А Макрон си помисли, че го вали дъжд": "Кадрите от северозападния алжирски град Оран изглеждаха сюрреалистично. Френският президент Емануел Макрон, заобиколен от охраната си, която го приканваше възможно най-бързо да се прибере в предназначения за него автомобил, упорстваше с движението на тялото си, като същевременно продължаваше да маха с ръка на тълпата наоколо. Явно ръководителя на Елисейския дворец не разбираше, че алжирците всъщност не се радват да го видят, поради което скандираха неща, които благоприличието ни забранява да цитираме. За сметка на това, усмихнатият Макрон подредено благодареше на събралите се хора. Дори преди да бъде форсиран да влезе в колата от кортежа си, той стъпи на рамката й, за да може да се извиси и отново да поздрави множеството.\n\nФренският президент май наистина мислеше, че това, което го вали, е дъжд.\n\nКогато Макрон стана президент на Франция, изглеждаше така, че времето наистина е подходящо за историческо помирение с Алжир, тъй като той вече бе заявил, че политиката на Париж спрямо северноафриканската страна е била \"престъпление срещу човечеството\". Миналата година обаче френският държавен глава, макар и в по-непринуден контекст, постави под съмнение изобщо съществуването на алжирската нация, поне преди да настъпи френският колониализъм. Последното бе придружено с редуциране на издаването на френски визи за алжирски граждани (на мароканци и тунизийци също). Северноафриканската страна отговори като изтегли своя посланик от Париж и забрани на френските военни самолети, изпълняващи мисии, свързани със Сахел, да използват въздушното пространство на страната. Алжирският антагонизъм спрямо европейската страна се обостря и поради подкрепата на Франция за Мароко спрямо казуса със Западна Сахара. Но предвид сложната им история, в част от нея - споделена, такива флуктуации в отношенията между Париж и Алжир не са изненадващи.\n\nВ същото време, в което Макрон обикаляше Алжир в тридневната си визита, германският външен министър Аналена Бербок бе на посещение в Мароко. През последните години Алауитското кралство се очертава като един от \"входовете\" на германските инвестиции на \"черния\" континент, с акцент в автомобилния и логистичния сектор. За целта обаче Берлин трябваше да адаптира позицията си спрямо Западна Сахара, доближавайки се до тази на Мароко, според която въпросната територията трябва да има автономия, но в рамките на границите на Кралството. А отвъд германско-марокански отношения, стратегическото значение на Рабат за целия ЕС се състои в атлантическото крайбрежие на страната, което е източник както на морски храни, така потенциално и на природен газ (ако водите край Западната Сахара бъдат проучени). Територията на Мароко, ако към нея прибавим и тази на Западна Сахара, също така представлява един от възможните маршрути за построяване на тръба, която да снабдява ЕС с природен газ от Нигерия (друг възможен маршрут на подобен проект обаче минава през Алжир).\n\nСтечението на обстоятелствата, според които Емануел Макрон и Аналена Бербок се озоваха в Северна Африка по едно и също време, е показателно за това как Магреб става все по-важен за стратегическото мислене на ЕС.\n\nГерманският пример - да повторим, с инвестиции в автомобилния и логистичния сектор на Мароко - сочи за възможността за изнасянето на производство и осигуряване на линия за доставки, които да са разположени по-близо до континента; в държави, които нямат рисково и враждебно отношение спрямо ЕС. Изборът на Мароко в това отношение изобщо не е случаен. Алауитското кралство, един път, още от Студената война е търсило собствената си сигурност в рамките на западната такава. И втори път, икономиката на страната е изключително свързана с Европа (с Испания и Франция най-вече).\n\nФренският пример пък касае усилията както за общата европейска енергийна диверсификация, върху която ЕС бе принуден да концентрира усилията си след войната на Русия в Украйна, така и спрямо нещо специфично за Париж (продажбата на оръжия за страните от Северна Африка). Затова и Макрон адмирира италианско-алжирското сътрудничество в енергийния сектор, въпреки че Рим се явява конкурент на Париж в това отношение. Става дума за това, че по-рано през годината Италия се разбра с Алжир северноафриканската държава да доставя допълнителни 9 млрд. куб.м газ за европейската страна (и в Алжир, и в Либия италианската енергийна компания ENI има силни позиции; същата ще разработва новите находища в Алжир, отново стана ясно по-рано тази година).\n\nДобрите практики на европейската външна политика спрямо Магреб обаче не отменят както лошите й такива, така и трудностите, с които тя се сблъсква (и тепърва ще продължава да го прави) в тази част от африканския континент. А тези трудности могат да бъдат от много разновиден характер:\n\nот местно и специфично естество. Като съперничеството между Мароко и Алжир, което може да повлияе на снабдяването на Испания и Франция с алжирски газ, доколкото една от тръбите, свързващи двата континента, минава през територията на Мароко;\n\nот двустранно европейско-арабско естество. Алжир, например, отказа да се присъедини към водения от Франция формат G5S, състоящ се от държави от Сахел, чиято цел бе включително общи действия срещу терористите в тази част на Африка. Нещо повече, Алжир с радост замени френското присъствие в Мали с руското такова на наемническите сили от Вагнер, доколкото северноафриканската страна не желаеше влияние на Париж и на юг, доколкото има гарантирано такова на север от себе си;\n\nразличие на интересите между европейските страни. Италия и Франция продължават да подкрепят различни властови мрежи в Либия. Италия, Алжир, Тунис и Турция имат коалиция - логистична по своя характер - в Средиземно море, чиито интереси изобщо не отразяват тези на Франция, Гърция и Египет;\n\nвлиянието на трети страни спрямо местните държави. Турция и Китай са най-големите чуждестранни инвеститори в Алжир, така както Алжир е и най-големият вносител на руско оръжие на континента. Именно Франция, повече от всяка друга европейска страна, губи свои позиции спрямо \"черния континент\" най-вече от Китай.\n\nДали обаче както дипломациите на отделните европейски страни, така и тази на ЕС като цяло, ще имат капацитета да изиграят този сложен външно-политически танц? Още повече, че Северна Африка и Магреб са източник не само на възможности, но и на рискове за Европа (бежанският поток от Либия и контролираното пускане на мигранти - като форма на натиск - от Мароко спрямо испанските автономни градове Сеута и Мелиля, разположени на северозападното африканско крайбрежие).\n\nДано кадрите от Оран да не са критерий за отговора на поставения въпрос, понеже във въпросния алжирски град изобщо не изглеждаше, че Емануел Макрон се е ориентирал правилно в ситуацията.",
    "Чуждестранните мерзавци в услуга на киевския режим": "/Поглед.инфо/ Алиансът доставя най-известните негодници на Незалежная - това са неонацисти, леви радикали, наемници, воювали на страната на терористите в Ирак и Сирия.\n\nСвободная преса направи журналистическо разследване откъде идват наемниците на НАТО в Украйна. Алиансът доставя прочути негодници в Незалежная - това са неонацисти, леви радикали, наемници, воювали на страната на терористите в Ирак и Сирия.\n\nПо думите на авторите на материала, НАТО е започнало да сглобява „Чуждестранен легион“ отдавна – предварително подготвяйки кърваво нахлуване в Донбас с ръцете на Киев. Миналата година батальонът на морската пехота в Мариупол беше попълнен с наемници от Великобритания и Хърватия. Ето някои от героите в тази история.\n\n48-годишният Шон Пинър с радост даде интервю за Ал Джазира през февруари. Друг британец, Ейдън Аслин, служи с него. Аслин се биеше на страната на кюрдската милиция, в която с американски пари беше създаден отряд от наемници на YPG International. Аслин се бие при ал-Тел ел-Абиад и ал-Хасака.\n\nОсвен това той воюва съвсем не срещу ислямските терористи от ИДИЛ (организацията е забранена в Русия), а срещу сирийските правителствени сили. Тогава Аслин избяга в родния си Нюарк. Там срещу него беше образувано наказателно дело - глупавият войник беше обвинен в подпомагане на тероризма.\n\nСлед това случаят беше потулен и Аслин отново се втурна към Сирия, за да убива сирийски войници. След това наемникът вече беше „засветен“ в Украйна, където с подкрепата на MI-6 беше създаден „Чуждестранният легион“ от западната измет.\n\nПрез февруари Аслин се пофука в Мариупол и месец и половина по-късно страхливо се предаде на руските войски, които освободиха града. Заедно с Аслин в Мариупол служи и наемникът от Мароко Брахим Саадун. Последният е учил в Киевския политехнически институт по държавна квота от Мароко (бащата на наемника е високопоставен полицай), но напуска висшето училище. Заловен е при спецакция край Волноваха и отведен в Донецк.\n\nБританецът и мароканецът, както вече е известно, бяха съдени - военен трибунал ги призна за напълно виновни за наемничество и куп други военни престъпления. И ги осъдиха на смърт.\n\nТе са били разменени за руски военни, както и за наемници от САЩ, Хърватия и Швеция. Например двама пенсионирани американски войници, Александър Дрюке и Анди Хюн, воюваха в Украйна, и двамата от щата Алабама. Хюн служи четири години в Корпуса на морската пехота на САЩ, а след това, заедно със своя старши другар Друк, отиде да пътува по света. Преди това бойците се засветиха в Ирак. Наемниците бяха пленени в района на Харков през юни.\n\nХърватският боец Векослав Пребег, който е служил в 36-а бригада морска пехота в Мариупол, се предаде през май. Шведският наемник, който ще се завърне в родината си, е Матиас Густавсон. Той се оказа безинтересен дори за шведските издания. За разлика от британците Дилън Хийли, Андрю Хил и Джон Хардинг, чието завръщане в родината е превърнато от държавната пропаганда в истинско риалити шоу, въпреки че всички те са професионални наемници и убийци.\n\nАндрю Хил е служил дълги години в кралския ланкастърски полк на британската армия, в него набират всякаква измет. През 2012 г. войници от полка изнасилиха и убиха проститутка от Кения. Убийството е прикрито от служители на британската армия. В частен чат войниците от полка се подиграваха на смъртта на момичето, демонстрирайки най-долните качества на \"кралските\" британски войници. Чудно ли е, че сега озверели британски войници убиват цивилни в Донбас.\n\nПревод: ЕС\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\n\n\n\n\n\n\n\n\nСтани приятел на Поглед.инфо във facebook и препоръчай на своите приятели",
    "Ще има ли салата тази зима?": "Въпреки рецесиите, икономическите сътресения и високата инфлация в други години, семейната ферма на Тони Монталбано не прекъсва нито за миг работа. Стопанството, което се намира в югоизточната част на Англия, оцелява в продължение на десетилетия. До тази година, пише Financial Times.\n\nОт 400 грама чушка до гурме зеленчуци – какви сортове търси пазарът\n\nРязко нарастващите разходи за отопление на оранжериите поради ескалиращата енергийна криза, отприщена от войната на Русия в Украйна, принудиха зеленчукопроизводителя да обмисли намаляване на обичайната си реколта от краставици.\n\nЦената е извън контрол, абсурдно висока е, казва 40-годишният Монталбано, коментирайки сметките си за комунални услуги.\n\nТази година той ще прибере от фермата си в Есекс 50% по-малко реколта заради мерките, които въвежда за намаляване на разходите си.\n\nЦената на газа просто се изстреля и не бях подготвен за това, казва фермерът. Сметката му за енергия сега е пет пъти по-висока от миналогодишната.\n\nСтопанството на Монталбано е пример за това, което се наблюдава в цяла Европа. Фермери и компании свиват производството, докато се борят да се справят с нарастващите разходи за енергия.\n\nПерспективата за сезонен недостиг на храна е актуална и предизвиква тревога у индустрията, която апелира държавата за подкрепа.\n\nПряко засегнати са културите, които изискват интензивно отопляване през студените месеци - краставици, домати и маруля. Енергийната криза обаче удря по-мащабно. Цялата верига на доставки на храни в Европа е в шок.\n\nХлебопекари, млекопроизводители и фермери, отглеждащи захарно цвекло и маслини, се борят да си плащат сметките. Разходите им нарастват по-бързо, отколкото цените, които могат да получат от търговците на едро.\n\nСтраничните ефекти от високите сметки са по-сериозни от очакваното, каза тази седмица Пека Песонен, генерален секретар на Copa-Cogeca, която представлява фермерите от ЕС.\n\nЦените на суровините (оборски тор, фураж и др.) се повишиха рязко. Междувременно се увеличиха разходите за охлаждане, отопление и транспорт. Това възпира фермерите да сеят.\n\nВ момента ЕС обсъжда планове за ограничаване на цената на енергията за предприятията и домакинствата, но също така и за налагане на намаления на потреблението, което може да засегне фермерите.\n\nОбединеното кралство например обяви план, който ще подкрепи бизнеса, но само за шест месеца. За някои тази помощ идва твърде късно.\n\n75-80% от производителите на салата във Великобритания няма да садят следващата година. Няма икономически смисъл, казва Джими Русо, съсобственик на ферма. По думите му, производството на салата е оставено на произвола.\n\nВ Нидерландия ситуацията също не е розова. Страната отговаря за почти ⅕ от световния износ на домати. Много оранжериите на територията й обаче затварят.\n\nКомпаниите, които обикновено използват осветление за отглеждане на домати, „вероятно няма да го направят следващата зима поради високата цена на електроенергията“, казва Александър Формсма, енергиен специалист в Greenhouse Horticulture Холандия.\n\nAlfred Pedersen & Son, най-големият доставчик на домати в Швеция и Дания, който оперира 350 000 квадратни метра оранжерии, каза, че също ще затвори тази зима. Той традиционно снабдява супермаркетите с 20 000 тона домати годишно, около една четвърт от които се произвеждат през зимата.\n\nРазходите за енергия са се увеличи десетократно в рамките на година. Ще има огромен дефицит на домати, казва Торбен Рол, главен оперативен директор. Според него производителите в по-топлите региони като Испания и Мароко може да не успеят да запълнят празнината.\n\nНякои френски производители на захарно цвекло трябваше да изтеглят реколтата си от страх от евентуален недостиг на газ през зимата. Tereos, най-големият производител на захар във Франция, заяви, че ще започне рано енергоемкия процес на превръщане на цвеклото в захар.\n\nДокато някои фермери страдат от високите разходите за отопляване на оранжерии, други - като тези в Италия, се борят със суша. Около една трета от италианските фермери са на загуба според проучване за италианския земеделски съюз Coldiretti.\n\nМесечната сметка за енергия на фермера Филипо Де Миколис Анджелини е три пъти по-висока спрямо миналата година. Цените на торовете, от своя страна, са поскъпнали четворно.\n\nМеждувременно фермери, които произвеждат електроенергия, планират да я продадат, вместо да я използват за производството си.\n\nМонталбано отбелязва, че има колеги в пенсионна възраст, които са се оттеглили. За младите производители обаче възможностите са ограничени - те търсят изход в по-малко енергоемки култури - например чушки.\n\n\n\n\n\nВИЖТЕ ОЩЕ:\n\nНаближава ли смъртта на вертикалните ферми?\n\nПомощта от 62,2 млн. лв. ще бъде изплатена до края на септември\n\nДоматите на открито са шампиони по средни добиви",
    "Русия освободи 10 военнопленници от Украйна с посредничеството на Саудитска Арабия": "Русия освободи с посредничеството на Саудитска Арабия 10 военнопленници, взети в Украйна, сред които американци и британци, предадоха Ройтерс и Франс прес.\n\nТе са били пуснати като част от размяна на военнопленници между Москва и Киев. Тя е била извършена с личното посредничество на влиятелния саудитския престолонаследник Мохамед бин Салман. Освен американци и британци, Русия е пуснала граждани на Швеция, Хърватия и Мароко, обяви министерството на външните работи на Саудитска Арабия в комюнике, цитирано от Франс прес.\n\nПредставител на саудитските власти съобщи, че освободените военнопленници са се качили на самолет, който вече е пристигнал в кралството. Русия е пуснала петима британци, двама американци и по един гражданин на Швеция, Хърватия и Мароко, уточни той, цитиран от Ройтерс.\n\nМинистър-председателката на Великобритания Лиз Тръс приветства освобождаването на британските военнопленници.",
    "Bulgaria ON AIR по петите на бежанците. Арест на мъж и жена ВИДЕО": "Продължава миграционния натиск по българо-турската граница, заради който беше обявено частично бедствено положение в Бургаска, Хасковска и Ямболска област. Патрулите на \"Гранична полиция\" ежедневно задържат по няколко групи мигранти. В областта е изграден обръч от 7 пропускателни пункта.\n\nEкип на Bulgaria ON AIR присъства на задържането на двама бежанци на метри от контролно-пропускателния пункт в местността Босна. Оказаха се мъж и жена. Мъжът твърдеше, че са от Мароко и че са само двамата, а не са част от по-голяма група. Жената беше припаднала на пътя и се нуждаеше от медицинска помощ.\n\n\"Жена ми е бременна. Трябва ни болница От 10 дни сме в гората, а вече 5 дни не сме яли нищо\", разказа мъжът, предаде Bulgaria ON AIR.\n\nПовече вижте във видеото:",
    "Русия затваря границите си на 28 септември": "Вероятно ще бъде въведена изходна виза, твърди \"Медуза\"\n\nРуските власти възнамеряват да затворят границите за мъже в мобилизационна възраст, съобщи източник, близък до администрацията на президента на Руската федерация пред \"Медуза\". Най-вероятната дата за въвеждане на забраната е 28 септември.\n\nВторият източник, също близък до администрацията на президента, твърди, че това ще стане „след референдумите“, които се провеждат в самопровъзгласилите се ДНР, ЛНР и в окупираните територии на Херсонска и Запорожка области на Украйна. Те ще приключат на 27 септември вечерта.\n\nИзданието отбеляза, че ще бъде въведено подобие на \"изходни визи\": за да напуснат Русия, мъжете ще трябва да получат разрешение от военната служба.\n\nПо-рано Медуза същ писа, че границите за мъже ще бъдат отворени до края на \"референдумите\" на 27 септември.\n\nМобилизацията в Русия започна на 21 септември. Според руския президент Владимир Путин на мобилизация подлежат тези, които са в запаса и имат съответните военни специалности и боен опит. На правителствения портал \"Обяснение.рф\" се казва, че \"приоритетно\" на мобилизация подлежат редници и сержанти до 35 години, младши офицери - до 50 години, старши офицери - до 55 години . В Русия войниците и сержантите са в запаса до 50 години, а генералите вече са до 70 години.\n\nКато част от мобилизацията Русия ще призове 1,2 милиона души в армията, каза по-рано пред Meduza източник, близък до едно от федералните министерства. Кремъл отрича това.\n\nНа този етап руснаците могат да влязат без задграничен паспорт в Армения - за 180 дни, в Беларус - за 90 дни и в Киргизстан и Казахстан - за 30 дни.\n\nСъс задграничен паспорт, но без виза руснаците могат да пътуват до Сърбия, Черна гора, Молдова, Азербейджан, Таджикистан, Узбекистан, Грузия, Индия, Индонезия, Малайзия, Шри Ланка, Монголия, Камбоджа, Лаос, Виетнам, Израел,Катар, Непал, Турция, Мавриций, Южна Корея, Тайланд, Мексико, Аржентина, Бразилия, Уругвай, Чили, Еквадор, Перу, Доминиканската република, Коста Рика, Египет, РЮА, Мароко,",
    "Генератор на образи": "Подземните пространства на Културен институт „Красно село“ ще бъдат променени в сцени за визуално изкуство, пърформанс и звуково изкуство на артисти от: Турция, Франция, Белгия, Словения, Словакия, България, Китай, Нидерландия и Мароко. С подробностите слушаме неговия директор Ивелина Кючукова:\n\n\n\nplay\n\npause\n\nstop\n\nmute\n\nunmute\n\nmax volume / Ивелина Кючукова Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\n\"Нашият е част от 4-те общински институти, познати сме и като ритуалната зала. Имаме още няколко просторни зали за съвременното, модерно изкуство. Програмата ни е не само за малките посетители. Непрекъснато провеждаме изложби, каним и независими театри.\n\nАрхитектурата ни е типична за 80-те. Подземните ни пространства са били предназначени за бомбоубежища. Даваме ги като терен за съвременното изкуство. Те не са точно изложбени зали. От 2 години подготвяме проект с един колектив от Антверпен. Те търсят ъндърграунд, за да си представят артистичните инсталации.\n\nКултурният обмен между различните цивилизации е разковничето на хепънинга ни. Мароканките ще пеят с изключителен фалцет, артистите са разпознаваеми за запознатите със съвременното изкуство. Палитрата от артисти е пъстра, на 8 октомври, събота, те ще покажат арт-инсталациите си на всички.\n\nВчече към подземията има интерес от \"Театъра на сетивата\", които познавате. След 8 октомври очаквайте и други нови изненади.\"\n\n\n\n\n\n\n\n",
    "Африка започва най-дългия морски газопровод в света, но Европа ще почака за доставки": "От години споменаван газов проект, прекосяващ Западна Африка, получи нов тласък от меморандум на 13 държави, отварящ пътя и за дългоочаквано енергийно сътрудничество, и за още алтернативни доставки, от каквито Европа се нуждае.\n\nОсъществяването му обаче ще отнеме години. А и този път Африка ще е на първо място.\n\nМиналата седмица в Рабат Мароко подписа споразумението със страни от общността на западноафриканските държави (ُECOWAS на английски или CEDEAOّ) на френски. Бенин, Того, Гана, Кот д'Ивоар, Либерия, Сиера Леоне, Гвинея, Гвинея-Бисау, Гамбия и Сенегал са страните, които заедно с домакина и Мавритания, се ангажираха да работят по проекта, който носи потенциална полза в регион с население 450 млн. души (ако се включи и мароканското).\n\nТой трябва да снадбява с газ както трите държави от общността без излаз на море (Мали, Нигер и Буркина Фасо; първите две са временно отстранени заради преврати), така и Европа, през връзката със съществуващата европейска газова мрежа - включително с газопровода \"Магреб-Европа\".\n\nНяма да е лесно\n\nПодписалите страни се надяват както че проектът ще допринесе за подобряване на жизнените стандарти на населението, така и за интеграцията на регионалните икономики, освен че ще помогне за борбата с опустиняването.\n\nПроектът е амбициозен, защото според мароканската страна ще даде достъп до залежи от 5 трлн. куб. м газ в Нигерия, а с тях - и нова динамика на производството на електричество и достъпа до енергия в повечето държави, през които ще мине, пише \"Ал Джазира\".\n\nПред подобно амбициозно начинание обаче има много проблеми. Нужно е привличане на инвеститори: сумата за дългата 5600 км (или по-дълга, плюс съществуващата инфраструктура) тръба възлиза може би на няколко десетки млрд. долара. Ще се търси помощ от международни финансови институции; лидерите се надяват, че предвид енергийната криза, за която тази година силно допринесе войната в Украйна, интересът ще е голям.\n\nОсвен това не се предвижда изграждането да започне преди 2026 г. И след това ще минат няколко години преди да започне газовото захранване на Европа.\n\nГолямата промяна\n\nВъпреки всички въпросителни проектът бележи промяна за Африка, където сътрудничеството на подобно ниво - в държави, представляващи една пета от африканската територия и съдържащи 30% от газовите резерви на континента - е рядкост.\n\nВ Европа тази година се наложи трескаво разглеждане на всички варианти за диверсификация - включително в партньорство със страни като водещата икономика в ECOWAS Нигерия и Сенегал, откъдето минава маршрутът на бъдещия газопровод.\n\nТова не гарантира нито осъществяването на проекта, нито ползите му за Европа, когато бъде готов. Няма и дата за завършване, нито са завършили всички технически проучвания, още по-малко е започнало събиране на средства. Според някои оценки може да са нужни 20 години.\n\nПри това проектът е отделен от вече подписания между Нигерия, Нигер и Алжир меморандум за Транссахарския газопровод - конкурентна тръба, замислена с мисъл да се доставя газ до Европа - в края на юли. Наличието на два подобни маршрута може да разпилее енергията (и финансирането) и да не бъде завършен нито един.\n\nВ регионалното сътрудничество между държави със значителен икономически потенциал - от които една може да е световна суперсила само след 30 години - меморандумът е пробив, от какъвто целият континент се нуждае. Само подписването на меморандума, обявен през 2016 г., отне пет години. Войната в Украйна обаче ускори процеса.\n\nЗа новата динамика допринесе и интересът на Мароко: страната се опитва да диверсифицира доставките си. Рабат търси нови източници, след като Алжир затвори през есента на 2021 г. споменатия газопровод Магреб-Европа, доставящ и газ за Испания. Вече обсъжданият и преди проект обслужва както интересите на държавите от ECOWAS, така и на Мароко, чието търсене на газ се очаква да се увеличи рязко в следващото десетилетие.\n\nДневник",
    "Кои държави по света все още са монархии?": "Доста голям брой държави по света в момента имат управляващи монарси. Разбира се в различните типове монархии, управляващата фигура има различни роли. Тук ще разгледаме различните видове монархии в в 43-те държави, които все още са монархии.\n\nВидове монархии\n\nМонарх в най-опростения смисъл е крал, кралица, султан и т.н. на дадена страна. Като цяло има четири вида монархии.\n\n1. Конституционна монархия\n\nМонархът разделя властта с правителство. В тази ситуация монархът няма политическа власт, въпреки че има церемониални задължения и определени отговорности. Например монархът на Обединеното кралство трябва да подпише всички закони, за да ги официализира, но няма власт да променя или отхвърля нови закони.\n\nЕто няколко примера за държави с конституционни монархии: Япония, Обединено кралство, Дания.\n\n2. Абсолютна монархия\n\nМонархът има абсолютна политическа власт. Той може да променя, отхвърля или създава закони, да представляват интересите на страната в чужбина, да назначава политически лидери и т.н.\n\nПримери за държави с абсолютни монархии са Есватини, Саудитска Арабия, както и Ватикана.\n\n3. Федерална монархия\n\nМонархът е важна фигура във федерацията от държави, които имат свои собствени правителства или дори монархии, които ги управляват.\n\nТакива държави са ОАЕ и Малайзия.\n\nМалайзия е уникална форма на федерална монархия. На всеки пет години кралските лидери на всеки \"щат\" избират помежду си кой ще бъде монарх на Малайзия. Освен това монархията също е конституционна, позволявайки на демократично избран орган да управлява.\n\n4. Смесена монархия\n\nПри този вид монархия, абсолютен монарх може да раздели правомощията по различни начини, специфични за страната.\n\nЕто някои примери за държави със смесени монархии: Йордания, Лихтенщайн и Мароко.\n\nЛихтенщайн е единствената европейска монархия, която все още практикува стриктно агнатско първородство, което общо взето означава наследяване на първородния син.\n\nКонституционните монархии несъмнено са най-популярната форма на този тип управление в съвременната епоха⁠ - близо 70% от всички монархии са конституционни. Демократично избрани правителства управляват страната, докато монархът изпълнява церемониални задължения.\n\nПовечето монарси са наследствени. Уникален случай е папа Франциск, който има абсолютна власт в малкия независим град⁠, но не благодарение на наследства, а чрез изборен процес, известен като папски конклав.\n\nРолята на монархиите\n\nЕдна от най-забележителните и известни управляващи монархии е в Обединеното кралство.. Крал Чарлз III вече се качи на трона, което го прави държавен глава в общо 15 държави, включително Канада, Австралия и Нова Зеландия.\n\nКралското семейство на Япония също е отличен пример за стабилност, управлявало в страната над 2600 години под една и съща наследствена линия.\n\nКритики към монархията\n\nНякои твърдят че монархията е отживелица и няма реални функции в днешно време, а критики за огромното богатство и власт на монарсите са широко разпространени.\n\nСпоред холандското правителство например бюджетът на крал Вилем-Александър за 2022 г., финансиран от държавата и следователно от данъкоплатците, възлиза на повече от 48 милиона евро.\n\nПри абсолютните монархии обикновено липсват политически права и свободи. Саудитска Арабия например няма национални избори. Кралят Салман бин Абдулазиз Ал Сауд остава на власт до живот, назначава сам кабинета и приема закони с кралски указ.\n\nБъдещето на монархията през 21 век със сигурност не е много сигурно.",
    "Топ дестинации в Африка за пътешественици": "Планирате посещение в Африка, но не знаете откъде да започнете? Този обширен континент има достатъчно предизвикателства, които си заслужават да бъдат видяни. Вариантите са много - да започнете с невероятните равнини в Кения или с мистериозните съкровища на древен Египет. Ето няколко идеи, които ще ви помогнат да направите правилния избор:\n\nПирамидите в Египет\n\nМистерията на това място ще ви очарова. Започнете с традиционната среща лице в лице със Сфинкса. Подобно пътуване във времето няма да изпитате никъде другаде. Нагоре по Нил с влак лесно ще стигнете до храмовите руини в Луксор, преди да попаднете в Долината на царете – мястото, където е погребан Тутанкамон.\n\nСините улици на Мароко\n\nМароко е може би най-романтичната страна в Африка – със своите древни търговски градове, сахарски пустинен пейзаж и сливане на културни влияния. Не пропускайте да обиколите улиците с неповторими архитектурни решения. В програмата ви задължително трябва да включите Танжер и поразителните сини улици на това великолепно място. А защо да не прекарате една нощ в палатка насред Сахара, преди да стигнете до Медина? Финалът е в Маракеш - истински празник на автентичната мароканска храна.\n\nРелакс в хамам\n\n\n\n\n\nПет от най-добрите пътешествия с кола в Европа От Обединеното кралство до Италия - това са пет от най-добрите европейски пътешествия с кола Това е традиционният оазис на спокойствието, който ще ви накара да се отпуснете след обиколка по оживените улици на Медина. Подовете с разноцветни плочки, традиционните легла с балдахин, както и ръчно изработените мебели,създадени от местните занаятчии, създават автентично излъчване във всяка стая.\n\n\n\nПустинен лагер Джаймас Маду",
    "Най-недружелюбните градове в света": "Когато пътувате някъде, надали ще искате да идете на място, където ще се държат грубо и с неприязън. Но има някои градове са известни с грубото си отношение към пътниците и негостоприемната си атмосфера. Защо някой би посетил тези градове? Може би тези пътници не са осъзнавали колко неприветливи са тези градове? Преди да резервирате следващото си пътуване, уверете се, че вашата дестинация не е един от тези градове, ако търсите приятелско, гостоприемно преживяване.\n\n\n\nЕто кои са най-недружелюбните градове в света.\n\nБуенос Айрес, Аржентина\n\nЕдин от най-оживените метрополиси в Южна Америка, Буенос Айрес все още има своя известен оживен нощен живот, но престъпността и разпадащата се инфраструктура карат много пътници да се чувстват неспокойни тук.\n\nМилано, Италия\n\nСветовната столица на модата, Милано, все още е един от най-посещаваните градове в Европа. Пътуващите, посетили този италиански град наскоро обаче, се оплакват от хитри екскурзоводи и самовлюбени местни жители.\n\nМаракеш, Мароко\n\nОт гигантски традиционни пазари до зашеметяваща средновековна архитектура, Мароко има какво да предложи. Въпреки това, ако дойдете в този северноафрикански град, бъдете готови да се справите с изключително досадни и нагли улични търговци.\n\nНица, Франция\n\nРазположена на известната френска Ривиера, Ница има красиви плажове, страхотни хотели и живописни стари улици. За съжаление, според някои пътешественици, местните определено не са толкова приятелски настроени, колкото подсказва името на града.\n\nСиан, Китай\n\nСлед откриването на теракотената армия на император Цин Ши Хуанг, Сиан се превърна в основна китайска туристическа дестинация. За съжаление местните настойчиви собственици на магазини създават напрегнати преживявания между хората.\n\nСейнт Луис, Мисури, САЩ\n\nВисоката престъпност е причина за ниския резултат на Сейнт Луис в градската класация. Много пътешественици са се чувствали неудобно да пътуват тук сами или да изследват града през нощта.\n\nФорт Лодърдейл, Флорида, САЩ\n\nДруг американец в списъка, Форт Лодърдейл е известен със своята приятелска атмосфера към ЛГБТ. Много пътници обаче се оплакват, че на местните жители им липсват комуникация с хората.\n\nСинсинати, Охайо, САЩ\n\nПри Синсинати не става дума непременно толкова за хората, колкото за обема на строителството. Пътуващите се отблъскват от град, който изглежда „затворен“ през уикенда. Синсинати работи усилено, за да съживи своите квартали с вълнуващи проекти и преустройства.\n\nНеапол, Италия\n\nТрудно е да постигнете високи резултати в класацията за пътуване, когато се намирате между Рим и Флоренция. Местоположението обаче не е това, което вреди на класирането на Неапол - джебчиите са. Неапол си спечели лоша репутация на град с висока престъпност и голям проблем с джебчиите.\n\nПровидънс, Роуд Айлънд, САЩ\n\nИзкусно, маниакално и очевидно някак грубо – Провидънс, Роуд Айлънд, не се харесва просто на посетителите, които са анкетирани за предпочитания за пътуване и свободно време.\n\nБостън, Масачузетс, САЩ\n\nЕдин от най-старите градове в САЩ, Бостън може да се похвали с много туристически атракции. За съжаление, общата атмосфера в града и сдържаното поведение на местните често са разочароващи за посетителите.\n\nФранкфурт, Германия\n\nФранкфурт има едно от най-големите и натоварени летища в света, но изненадващо летището е и една от причините някои пътници да смятат целия град Франкфурт за неприветлив. Казват, че летището е много сложно и персоналът е нелюбезен.\n\nВашингтон, САЩ\n\nВ столицата на САЩ не липсват страхотни туристически атракции, много от които са безплатни. Пътниците обаче понякога твърдят, че улиците на Вашингтон са малко неприветливи.\n\nМаями, Флорида, САЩ\n\nМомичетата по бикини и слънчевото време не бяха достатъчни, за да попречат на този град да се изплъзне на дъното на класацията тази година. „Сякаш някой е взел най-лошата част от Лос Анджелис и я е намазал с кокосово масло“, пише един турист.\n\nПекин, Китай\n\nДом на почти 22 милиона души, Пекин често се възприема като супер пренаселено и лудо място, което – съчетано с прословутото замърсяване – накара читателите на Travel + Leisure да го класират като 11-ия най-недружелюбен град в света.\n\nКан, Франция\n\nДом на един от най-бляскавите и престижни филмови фестивали в света, Кан е известен с това, че е богат, красив, но също така снобски и абсурдно скъп. Въпреки зашеметяващото си местоположение на Френската Ривиера, много пътници смятат този град за неприветлив.\n\nЛас Вегас, Невада, САЩ\n\nРазположен в средата на пустинята Мохаве, Лас Вегас спечели славата си благодарение на смътната си помпозност и пищни изпълнения. Може би това повърхностно позлатяване кара толкова много хора да смятат този град за неприветлив.\n\nБалтимор, Мериленд, САЩ\n\nБалтимор все още има разнообразие от интересни неща, които да предложи, от страхотни театри до известни ресторанти, но очевидно Charm City не е оправдал репутацията си в проучването.\n\nФиладелфия, Пенсилвания, САЩ\n\nДори градът на братската любов не винаги е приятелски настроен. Читателите на Travel + Leisure са имали особено лош опит с груби фенове на местни спортни отбори.\n\nНю Йорк Сити, Ню Йорк, САЩ\n\nИма толкова много страхотни неща за правене и разглеждане в Голямата ябълка, но посетителите често се чувстват съкрушени и разочаровани от тълпите тук. Освен това пътниците рисуват нюйоркчани като недружелюбни и безполезни хора.\n\nЛос Анджелис, Калифорния, САЩ\n\nПостоянното слънчево греене не помогна на резултата на Лос Анджелис в проучването, тъй като калифорнийският мегаполис бе избран за петия най-недружелюбен град в света. Докато Ел Ей е пълен с добре изглеждащи хора, много от тях изглеждат претенциозни, груби и безполезни.\n\nМарсилия, Франция\n\nВторият по големина град във Франция, Марсилия, напоследък е свидетел на културно възраждане, но много пътешественици все още го намират за доста неподдържан и мръсен. Но въпреки ниската оценка за приятелско отношение, градът все още се смята за много по-спокоен от Париж.\n\nСанкт Петербург, Русия\n\nВъпреки че Санкт Петербург е известен като най-западния руски град и е дом на множество първокласни туристически обекти, включително и на най-големия музей в света, посетителите са малко разочаровани от срещите си с местните жители.\n\nАтлантик Сити, Ню Джърси, САЩ\n\nАтлантик Сити е добро място за тези, които обичат да залагат и да се забавляват. Пътуващите обаче предупреждават, че ще трябва да търпите груби и забързани хора навсякъде около вас.\n\nМосква, Русия\n\nМосква определено има какво да предложи по отношение на забележителности и култура, но местните жители не са много полезни, което – съчетано с прословутия лош трафик на града и общата атмосфера на отчуждение – допринесе за ниското му класиране.",
    "Флорин Ламбаджу с поредна победа на SENSHI": "Румънецът Флорин Ламбаджу постигна 4-а поредна победа на ринга на SENSHI. \"Рамбо\" надви дебютанта Мехди Айт Ел хадж от Мароко чрез неединодушно решение. Ламбаджу трябваше сериозно да се потруди за триумфа си, защото триумфът му дойде след 4-ти допълнителен рунд.\n\nДвубоят се проведе по правилника на KWU Full Contact в кат до 80 кг., а рефер на срещата бе К-1 легендата Ернесто Хуст.\n\nБитката започна спокойно, но първоначалното умерено темпо набързо остана в историята и двамата бойци влязоха на размени, които не спряха до края на първия рунд. Румънският самбо и кикбокс специалист търсеше тялото на опонента си, докато Мехди разчиташе на странични кикове и леви прави в главата.\n\nВторият рунд стартира с моментални атаки от двете страни, като нито един от двамата нямаше проблеми да получи удар, за да пласира свой. Битката се водеше предимно в центъра на ринга. \"Рамбо\" продължи с неспирните си атаки в торса на Ел Хадж, а нокаутиращите удари и в двете посоки се разминаваха буквално на сантиметри.Мароканският състезател демонстрира на няколко пъти чудесния си хай-кик, намирайки чисто главата на балканеца.\n\nВисокото темпо се пренесе и в заключителния рунд с мощни атаки и бой от непосредствена дистанция. Ламбаджу подреждаше атаките си внимателно, но агресивният му стил на няколко пъти го откри за силни леви и десни прави от страна на Мехди. Атаките на Флорин бутаха назад неговия опонент, който често пъти бе опрян във въжетата и единственото му спасение бяха тежките колена, които пласираше в тялото на румънеца.\n\nСлед изиграването на трите рунда съдиите не успяха да определят победител и това доведе до 4-ти решаващ рунд. В него умората и у двамата каза своята дума и двамата разчитаха на единични удари, с които да приключат мача. Въпреки всичко, по-точните удари попаднаха в тялото и главата на дебютанта от Мароко и по този начин Ламбаджу записа 4-а поредна победа на SENSHI.\n\nДвамата бойци получиха специалните си награди от трикратния шампион на К-1 в тежка категория Петер Артс.\n\n13-ото издание на SENSHI се организира със съдействието на Професионалната лига на Световния киокушин съюз (KWU International Professional League), както и със специалната подкрепа на ЗАД \"Армеец\", MAX Sport, \"България Еър\", М Кар Груп – BMW дилър и Rolls-Royce Motor Cars Service.\n\nМедийни партньори на SENSHI са Boec.BG и Boec.COM, националната телевизия Bulgaria ON AIR, американската онлайн телевизия за бойни спортове FITE, Gol.bg, Topsport.bg, Kwunion.com, информационният портал Kyokushin Кarate News, Fighto.News и Novinata.bg.\n\nЧетете повече по темата в boec.bg.\n\nХаресайте страницата ни във Facebook ТУК",
    "Цанко Цанков готов за нов подвиг в открити води": "След вчерашния исторически успех и победата в плувния маратон от Европа до Африка през Гибралтарския проток Цанко Цанков е поставил нова цел пред себе си в следващите месеци. . Това беше обсъдено на днешната среща с организаторите от Световната федерация по плуване в открити води - WOWSA. Поканата за поставянето на рекорд от Испания до Мароко дойде лично от представителя на централата Фернандо Морено и неговия екип, които лично наблюдаваха вчерашното плуване на Цанков от съпровождащата лодка.\n\n\" Това предложение е голямо предизвикателство за мен и тепърва ще взема решението, но е напълно възможно да се върна през месец ноември или през април догодина и да опитам поставянето на върхово постижение в цялата история. Напълно е по силите ми. От WOWSA се изказаха много ласкаво за мен и са готови да ми помогнат с логистиката и цялостната организация. Това го правят много рядко. Обикновено оставят всеки състезател сам да се справя , а те само измерват контролното време като съдии по трасето, но сега получих уверение, че мога да разчитам на тях, което е изключително важно. Нека първо да се върнем в България и ще има окончателна яснота. За мен беше чест да съм първият българин, който преплува Гибралтарския проток и побеждава в официално състезание, но знам, че мога повече и ще бъде прекрасно в рекордите да стои и българско постижение като цяло. Това е много авторитетна надпревара с 127 годишна история. Голямо внимание се отделя като реклама по целия свят и дори сега имаше представители на испанска, френска и италианска телевизия на връчването на сертификатите и документите за нашето преплуване и победата ми. Наистина съм много щастлив и горд от това, което направих. По никакъв начин не ми се отрази отлагането на няколко пъти на старта заради лошото време и запазих спокойствие и хладнокръвие. Знаех, че моментът ще дойде и се случи. Никога няма да забравя на пристанището посрещането и думите на един испанец, който през 1992 година е изкачил връх Еверест. Той ме поздрави сърдечно и каза, че моят успех е равносилен на неговия с изкачването на най-високия връх на планетата. Имаше и доста наши сънародници на порт Тарифа. Благодаря им от сърце за вниманието и подкрепата. На всички мои спонсори, които повярваха в качествата ми и отделиха средства, за да мога да участвам. Вчерашният ден беше радостен за българския спорт като цяло с успешното преплуване до мароканския бряг в конкуренцията на състезатели от САЩ, Италия и Франция. Това бяхме четиримата с най-добри времена от квалификацията в Барселона през месец април. Тогава пък победих плувци от ЮАР, Германия, Португалия, Русия, Мароко, Нидерландия и други. Общо 167 от целия свят, за да стигна до вчерашния победен финал от Тарифа до Пунта Сиерес. Ще остана още три дни на испанска земя, за да премина медицински изследвания и ще направя няколко работни срещи с организаторите от Световната федерация за евентуално домакинство на Европейска или Световна купа по плувен маратон в родния ми град Бургас \", сподели Цанко Цанков.\n\nВеднага след качването на лодката след победата и изминаването на близо 17 километра в студените води на Атлантическия океан лекарския екип на борда измери показателите на нашия състезател, които показваха значително намалена телесна температура от 34.8 градуса, пулс от 153 у/м и кръвно налягане - 145/95. За около един час Цанков възстанови нормални стойности и веднага след стъпването на испанска земя беше освободен от медицинския екип, за да се прибере в хотела.\n\nЗавръщането на българския плувец и екипа му ще бъде във вторник ( 13 септември) с полет на България еър от Малага в 23:30 часа.",
    "Пореден успех за Флорин Ламбаджу, този път се нуждаеше от допълнителен рунд": "Румънецът Флорин Ламбаджу постигна 4-а поредна победа на ринга на SENSHI. \"Рамбо\" надви дебютанта Мехди Айт Ел Хадж от Мароко чрез неединодушно решение. Ламбаджу трябваше сериозно да се потруди за триумфа си, защото триумфът му дойде след 4-ти допълнителен рунд.\n\nДвубоят се проведе по правилника на KWU Full Contact в кат до 80 кг., а рефер на срещата бе К-1 легендата Ернесто Хуст.\n\nБитката започна спокойно, но първоначалното умерено темпо набързо остана в историята и двамата бойци влязоха на размени, които не спряха до края на първия рунд. Румънският самбо и кикбокс специалист търсеше тялото на опонента си, докато Мехди разчиташе на странични кикове и леви прави в главата.\n\nВторият рунд стартира с моментални атаки от двете страни, като нито един от двамата нямаше проблеми да получи удар, за да пласира свой. Битката се водеше предимно в центъра на ринга. \"Рамбо\" продължи с неспирните си атаки в торса на Ел Хадж, а нокаутиращите удари и в двете посоки се разминаваха буквално на сантиметри.Мароканският състезател демонстрира на няколко пъти чудесния си хай-кик, намирайки чисто главата на балканеца.\n\nВисокото темпо се пренесе и в заключителния рунд с мощни атаки и бой от непосредствена дистанция. Ламбаджу подреждаше атаките си внимателно, но агресивният му стил на няколко пъти го откри за силни леви и десни прави от страна на Мехди. Атаките на Флорин бутаха назад неговия опонент, който често пъти бе опрян във въжетата и единственото му спасение бяха тежките колена, които пласираше в тялото на румънеца.\n\nСлед изиграването на трите рунда съдиите не успяха да определят победител и това доведе до 4-ти решаващ рунд. В него умората и у двамата каза своята дума и двамата разчитаха на единични удари, с които да приключат мача. Въпреки всичко, по-точните удари попаднаха в тялото и главата на дебютанта от Мароко и по този начин Ламбаджу записа 4-а поредна победа на SENSHI.",
    "Цанко Цанков не успя да плува за рекорд в Гибралтарския проход заради лошото време": "Навръх Съединението на България Цанко Цанков бе готов да атакува плувния маратон в Гибралтар, но заради лошото време той беше отложен. Преди два дни поради същата причина, бургазлията отложи опита си.\n\nАко успее, той ще стане първият българин, който плува в организирано състезание между Европа и Африка през Гибралтарския проток.\n\nБлизо 20 километра е разстоянието в Атлантическия океан, което българският плувец трябва да преплува. Началото е в Гибралтар, а крайната точка е Мароко. Цанко вече направи няколко тренировки във водите на океана.\n\n\"Изплувах 4500 метра в Атлантическия океан\", споделя той.\n\nТежката надпревара е във вода с доста ниска температура - около 18 градуса. Конкуренция ще му бъдат водещи състезатели от САЩ, Франция и Италия. В 127-годишната история на преплуванията между Европа и Африка няма регистрирано българско участие.\n\nЦанко Цанков е световен рекордьор на 12-часово плуване в 50-метров басейн, майстор на спорта и почетен гражданин на Бургас. Преплуването на Гибралтарския проток е поредното му предизвикателство, а цялото състезание се администрира от Световната федерация по плуване в открити води.\n\n\"Надявам се да успеем на 6 септември, национален празник в България, да направим това историческо плуване\", коментира плувецът.\n\nВ края на ноември и началото на декември е другият подходящ прозорец за преплуване на Гибралтар и Цанко вече е дал заявка, че иска отново да премине дистанцията, но вече самостоятелно. Тогава разчита да постави и рекорд.\n\nВижте повече в репортажа на Даниела Владимирова.\n\nХаресайте страницата ни във Facebook ТУК",
    "Чудовището от Лох Нес било забелязано отново, плувало цели 7 минути": "Човекът е наблюдавал Неси на 27 август, като съобщава за дълга вълна, която се появила в езерото и била срещу течението. Нямало видима причина за вълната, твърди още мъжът, който направил цветната снимка.\n\n\n\nПървото споменаване на Неси е през 565 г. от монах, който разкал, че бил нападнат от него. Съвременният интерес към чудовището датира от 1933 г., когато няколко човека уверяват, че са го виждали. Няма сигурни данни съществува ли реално това животно или не, както и за неговите класификация и вид.\n\n\n\nВъпреки това, учени от университета в Бат, университета в Портсмът в Обединеното кралство и университета Хасан II в Мароко, откриха малки вкаменелости от плезиозаври в речна система на 100 милиона години, която сега е пустинята Сахара в Мароко.\n\n\n\nОткритието предполага, че тези същества са живели и са се хранели в сладка вода, заедно с жаби, крокодили, костенурки, риби и огромния воден динозавър Spinosaurus. Тези вкаменелости предполагат, че плезиозаврите са били адаптирани да понасят сладка вода, вероятно дори да прекарат живота си там, като днешните речни делфини. Вярващи в съществуването на Неси смятат, че митичното животно е именно наследник на плезиозаврите.",
    "Лудият план за износ на слънце от Сахара до Великобритания": "Атомната електроцентрала Hunterston B в Шотландия беше затворена през януари тази година. Сега на нейно място ще се появи проект, носен от вълната на нова ера в производството на енергия.\n\nНовата фабрика XLCC, която ще бъде построена в Хънтърстън през 2023 г., няма да произвежда електроенергия. Вместо това 900-те работници на обекта ще управляват четири високоволтови кабела за постоянен ток (HVDC). Те ще се простират на 3800 км от южния бряг на Великобритания, под морето, до пустинята в Гуелмим Уед Нун в Централно Мароко.\n\nОттам до 2030 г. те ще осигурят достатъчно енергия за захранване на 7 милиона британски домове и 8 % от общото потребление на електроенергия в Обединеното кралство с 10,5 гигавата от сахарското слънце и вятър.\n\nТехнологията HVDC съществува от 1954 г., когато Швеция свързва остров Готланд с континенталната си мрежа.\n\nПри HVDC кабелите се наблюдават ниски енергийни загуби от около 2 процента. Особено в сравнение с 30-те процента загуби при системите за променлив ток (AC), чрез които работят повечето енергийни мрежи.\n\nДо преди няколко десетилетие HVDC имаше нужда от силни и постоянни източници на ток.\n\nОсвен това те изискват конверторни станции с размерите на футболно игрище, за да променят електричеството обратно в променлив ток. Кабелите и преобразувателните станции на HVDC струват стотици милиони. Инсталирането им може да отнеме десетилетия.\n\nПрез 90-те години обаче се появява нова система, която използва изолирани биполярни транзистори (IGBT). Те позволяват на операторите да имитират формата на вълната на напрежението на силен енергиен източник с тази на слаби източници.\n\nСега вместо да трябва атомна централа на единия край, може да има слънчеви и вятърни паркове.\n\nИменно тази технология може да реши един от най-големите проблеми на възобновяемата енергия – постоянните доставки\n\nВятърните паркове генерират твърде много енергия, когато вятърът духа, и твърде малко, когато е слаб. Същото важи и за слънчевите колектори. Държавите могат да имат достъп до енергия денонощно. Просто трябва да свържат мрежите си с отдалечени земи с различни климатични модели.\n\nHVDC съединенията дават на хората достъп до най-ниските цени.\n\nТова осигурява огромна полза, когато регионални събития, като нахлуването на Русия в Украйна, предизвикват повишаване на цените на енергията. Това е една от причините Обединеното кралство, където цените на енергията са в небето, да е сред най-бързо внедряващите технологията HVDC.\n\nСъществуващите кабели свързват мрежата на страната с Ирландия, Франция, Белгия, Нидерландия и Норвегия. Нов проект за връзка с Германия достигна целта си за финансиране през юли.\n\nМеждусистемните връзки HVDC привличат интереса и на други държави.\n\nВръзката EuroAfrica има за цел да свърже Гърция с Египет. Работи се по междусистемна връзка между Италия и Тунис, а Австралия се надява да осигури на Сингапур възобновяема енергия чрез друга амбициозна връзка, наречена Sun Cable.\n\nЗадачата на XLCC е забележителна, тъй като никой досега не е изграждал толкова дълъг подводен енергиен кабел. Всъщност сегашният най-дълъг кабел се простира само на 720 км – между Великобритания и Норвегия.\n\nЗа новият проект трябва над пет пъти по-дълъг кабел\n\nВсяко 20-километрово парче от кабела се произвежда чрез разтягане на медни или алуминиеви пръти до проводник с ширина 69 мм. След това конвейер изтегля жицата до върха на 180-метрова кула, където в продължение на три часа върху нея се разтопява изолатор. След като се нанесат допълнителни слоеве бронирано покритие и битум, един метър тежи 70 килограма.\n\nСлед това 20-километровите парчета трябва да се свържат в кабел с дължина 160 км.\n\nСъединенията са най-слабите части на HVDC кабела и трябва да могат да издържат на високите температури и електромагнитните полета. За да се гарантира, че всяко съединение е перфектно, служителите, занимаващи се с това, минават тригодишно специализирано обучение.\n\nНе всичко е цветя и рози обаче\n\nXlinks ще изразходва 18 милиарда паунда за изграждането на проекта.\n\nМаржът на печалбата може да се окаже малък, ако цените на енергията паднат до нивата, наблюдавани преди нахлуването на Русия в Украйна. Освен това, неочаквана повреда в някоя от 95-те връзки на кабелите може да наложи дълги и скъпи периоди на застой.\n\nИма части, които стигат до 700 метра дълбочина. Ако на това място кабелът се скъса, няма да е много приятно. Това са дебели кабели. Те не се огъват толкова добре и поправката ще е много трудна.",
    "Фотографът Людмила Капитанова с поредна изложба с уникални мигове от екзотични и труднодостъпни кътчета": "Фотографът Людмила Капитанова готви поредната си изложба с уникални мигове от екзотични и труднодостъпни кътчета в цял свят. Изложбата ще бъде показана от 25 до 29 октомври в галерията „Виваком – Оборище 5“. Експозицията впечатлява с географията на страните и обектите –Бали, Мианмар, Непал, Мароко, Камбоджа, Виетнам, Египет, Чили, Антарктика, Шри Ланка…\n\nСнимка: Людмила Капитанова\n\nС по две фотографии тя ще представи и петима свои колеги от последната фотографска експедиция в Непал и Иран. Експозицията включва прекрасни портрети на хора от племената в Африка и жители на високопланинските склонове в Непал, живописни реки, планини, пустини, диви животни - слонове, камили, жирафи, зебри, пингвини, тюлени, живописни будистки храмове, пъстроцветни витражи в джамиите на Иран. Някои картини от огромното многообразие от преживявания, уловени през обектива, изглеждат като нарисувани. Ковид-19 не позволи част от тези фотографии да бъдат показани на подготвената изложба през 2020 г., но сега колекцията компенсира, като калейдоскопът от сюжети и уловени мигове е обогатен и тематично разширен.\n\nСнимка: Людмила Капитанова\n\nЛюдмила Капитанова е нарекла сегашната си фотографска изложба „Да пътуваш с Роберто“. Така е нарекла и книгата си, чийто дебют ще бъде също на 25 октомври от 19 ч. в галерията на Оборище 5 в София. Така тя прави реверанс към щастливата си професионална среща с фотографа от „Нейшънъл Джиографик“ Роберто Паци. Той е италианец, роден в Милано, но живее в Палма де Майорка (Испания), обикаля и снима в цял свят. Има изложбени зали в Сингапур и Палма де Майорка. Той беше гост на изложбата на Людмила през 2019 г., представена в същата галерия. Портретист, тревъл фотограф и любител на пътешествията, организатор на фотографски експедиции, Паци е издал седем книги, като е снимал за най-големите специализирани издания и приложения - Natonal Geographic, GEO, също за Daily Mail, The Times, Daily Telegraph.\n\nЗапомнящите се сюжети от екзотичните фотографии на Людмила Капитанова представят далечни светове, екзотика и красота, която запълва дефицитите, които пандемията причини.\n\n„Светът през моя обектив“ се казваше първата й изложба с ярки, цветни, изненадващи открития. Тя започва да снима като любител, но днес вече има награди, признание и поредната изложба е знак за продължение. Фотографиите излъчват позитивна хармония, предизвикват интерес с магнетичния усет към мига, с любопитството на преживяването, фокуса върху детайлите, с преклонение към обектива и дълбочината на проникването в сюжета. Фотографката търси предизвикателствата. Обичам да пътувам и да рискувам, да изпитвам границите на възможностите си, казва за себе си Людмила Капитанова. Тя явно носи духа на баща си – проф. Кръстьо Кръстев, един от най-големите наши изследовател на хипоксията – поведението на организма при екстремални височинни условия.\n\nИзложбата и книгата са поредната височина за Людмила Капитанова. Възторгът на ентусиаста е заменен с професионалното око, любопитството към непознатото и предизвикателството към мига. „Людмила възпроизвежда картини, които раждат истории“, казва за нея Роберто Паци.",
    "Откриха 20 мароканци без документи в апартамента на иракчанин в София": "Софийска районна прокуратура е привллякла към наказателна отговорност 44-годишен гражданин на Ирак, който е подпомагал други чужденци незаконно да пребивават в България.\n\nОт неустановена до момента дата до около 11.00 часа на 14 септември 2022 г. в апартамент в кв. \"Борово\" в София, обвиняемият противозаконно подпомагал 20 граждани на Мароко без документи за самоличност да пребивават в страната, като им предоставил помещение за нощуване с цел да набави за себе си имотна облага, съобщиха от държавното обвинение.\n\nПо случая е образувано досъдебно производство за престъпление по чл. 281, ал. 2, т. 5, вр. ал. 1 от НК, за което се предвижда наказание \"лишаване от свобода\" от 1 до 6 години и \"глоба\" от 5 000 до 20 000 хиляди лева.\n\nПредвид възможността иракчанинът да се укрие и да извърши друго престъпление, наблюдаващ прокурор е постановил задържането му за срок до 72 часа. Предстои да бъде внесено искане в съда той да бъде оставен в ареста след изтичането на прокурорската мярка.",
    "Класация за поскъпване на имоти: България на 23-то място, но реално има поевтиняване": "В 51 от 56-те анализирани страни по света през второто тримесечие на 2022 г. е регистриран ръст на цените на жилищата, въпреки всички негативни икономически прогнози. Това показва Global House Price Index на консултантската компания Knight Frank, който проследява динамиката на средните цени на жилищните имоти в 56 страни по света. Цените са дадени както в номинално, така и в реално изражение (коригирани спрямо инфлацията) в местна валута.\n\n\n\nВ класацията на страните с най-голям годишен ръст на цените на жилищата през второто тримесечие на 2022 г. Турция води с темп от 160,6% без инфлацията. Въпреки това, като се вземе предвид инфлацията в страната, в реално изражение цените са се повишили само с 45,9%. Въпреки това, дори като се вземе предвид инфлацията, Турция държи лидерството в класацията.\n\n\n\nСпадът на цените през първото тримесечие (без инфлацията) е регистриран в пет държави - Малайзия (-0,1%), Перу (-0,9%), Китай (11,3%), Хонконг (-2,4%) и Мароко (- 5,8%).\n\n\n\nУкрайна цените на жилищата са се повишили с 12% на годишна база през второто тримесечие, като се изключи инфлацията, но са паднали със 7,8%, коригирани спрямо инфлацията. Съставителите на рейтинга не са включили Русия в списъка.\n\nЦените в българската столица София са се повишили с близо 12 на сто за година, като подобен процент е отчетен и в украинската столица Киев, но след корекция с инфлацията излиза, че имотите са поевтинели с близо 1 %.\n\nВ топ десет на най-бързо растящите градски жилищни пазари в света влизат Истанбул, Анкара, Измир, Маями, Халифакс, Далас, Финикс, Талин, Атланта и Аделаида.\n\n\n\nСофия заема 53-о място в общата класация на най-бързо растящите градски жилищни пазари в света, в която са включени 150 града. В индекса по страни България е на 23-о място сред 56 държави и територии, предава pariteni.\n\n\n\nЖилищните цени у нас са нараснали с 11,5% на годишна база между април и юни, с 0,1 пр.п. по-малко от Германия, която е непосредствено преди България в класацията. След страната ни са Япония и Люксембург.",
    "Титанични сблъсъци, зрелищни нокаути и много адреналин предложи SENSHI 13": "Зрелищен боен спектакъл, много адреналин и гладиаторски битки предложи SENSHI 13. Впечатляващи нокаути, изненадващи обрати и две български победи оставиха публиката без дъх по време на новото издание на международната бойна галавечер, което се проведе на плажа в курортния комплекс \"Св. Св. Константин и Елена\" на 10 септември.\n\nВ оспорвани и зрелищни двубои категорични победи над своите опоненти постигнаха двама от най-добрите български бойци, който се изправиха в титанични сблъсъци на разгорещената арена на SENSHI 13 - световният WAKO PRO K-1 шампион Атанас Божилов и европейският WAKO PRO K-1 шампион Едуард Алексанян.\n\nПо традиция в края на 13-ото издание на международната бойна галавечер, три бойни звезди получиха и специалните награди за вечерта. С Приза \"Най-добра техника\" бе отличен Мехди Айт Ел Хадж от Мароко. Айсам Чадид от Испания, който направи своя дебют на ринга на SENSHI, получи специалната награда \"Най-висок боен дух\". Призът за \"Нокаут на вечерта\" заслужено отиде при Едуард Алексанян.\n\nВижте и пълните резултати от 13-ото издание на международната професионална галавечер SENSHI:\n\nДвубой #1\n\nКат. 80 кг, правилник: KWU Full Contact\n\nВ откриващия двубой от 13-ото издание на международната бойна галавечер Джо Миахара от Япония победи италианския боец Ренато Пренга, който се изправи за пръв път на ринга на SENSHI, чрез неединодушно решение.\n\nДвубой #2\n\nКат. 70 кг, правилник: KWU Full Contact\n\nИван Накари от Италия, който на 10 септември направи своя дебют на ринга на SENSHI, победи испанския боец Айсам Чадид след четвърти допълнителен рунд, където успя да наложи доминация след ожесточен и непредвидим до самия край двубой.\n\nДвубой #3\n\nКат. 75 кг, правилник: KWU Full Contact\n\nПо време на третия зрелищен двубой от вечерта, българският боец Атанас Божилов победи дебютанта от Франция Амза Ридене чрез единодушно решение и записа своята 11-та победа на ринга на SENSHI.\n\nДвубой #4\n\nКат. 75 кг, правилник: KWU Full Contact\n\nБоецът от Словения Жига Печник победи Лиси Корнелиу от Молдова, който направи своя дебют на ринга на SENSHI на 10 септември.\n\nДвубой #5\n\nКат. 70 кг, правилник: KWU SENSHI\n\nОскар Сигерт от Полша записа престижна победа над Алесио Малатеста от Италия чрез единодушно решение в своя дебют на ринга на SENSHI. По време на финалния рунд Малатеста пласира два брутални леви хай-кика в главата на боеца от Полша, който обаче успя да запази самообладание и да се задържи на крака, а това му донесе и заслужена първа победа на SENSHI.\n\nДвубой #6\n\nКат. 80 кг, правилник: KWU Full Contact\n\nВладислав Тюрменко от Украйна победи Мурад Ахмедов от Узбекистан в атрактивен двубой. Тюрменко започна много активно началото на двубоя. В една от следващите атаки украинският боец разнообрази боди и лоу кик с подсечка, след която Ахмедов се озова на пода. Заключителните секунди преминаха при поделено надмощие.\n\nДвубой #7\n\nКат. 80 кг, правилник: KWU Full Contact\n\nЕлитният сръбски боец Никола Тодорович постигна трета победа на ринга на SENSHI. Той победи Майкъл Астур от Естония чрез единодушно решение. До самия край на двубоя, бойците показаха завидна класа, разменяйки си точни удара в тялото.\n\nДвубой #8\n\nКат. 95 кг, правилник: KWU Full Contact\n\nСтефан Латеску от Румъния победи Якуб Щибен от Германия. Двамата бойци започнаха сблъсъка с много висок интензитет, като в продължение на три рунда Латеску категорично доминираше и заслужено взе победата след единодушно решение.\n\nДвубой #9\n\nКат. 95 кг, правилник: KWU Full Contact\n\nЛукас Ахтерберг от Германия, който направи своя дебют на ринга на SENSHI, победи Антъни Лерой от Франция чрез нокаут в първия рунд. Лукас пласира блестящо летящо коляно в главата на по-ниския си опонент, който не успя да се съвземе от тежкото попадение.\n\nДвубой #10\n\nКат. +95 кг, правилник: KWU Full Contact\n\nНикола Филипович от Сърбия победи Абдул Си, който се изправи за пръв път на ринга на SENSHI под знамето на Сенегал. В средата на откриващата част той успя да съкруши съперника с ритник с коляното в черния дроб, който остана на пода.\n\nДвубой #11\n\nКат. 80 кг, правилник: KWU Full Contact\n\nРумънският боец Флорин Ламбаджу победи дебютанта Мехди Айт Ел Хадж от Мароко чрез неединодушно решение след четвърти допълнителен рунд. Така \"Рамбо\" постигна своята 4-та поредна победа на ринга на SENSHI.\n\nДвубой #12\n\nКат. 85 кг, правилник: KWU Full Contact\n\nЕдуард Алексанян от България победи опонента си Даниел Крост от Франция със зрелищен нокаут още в първата минута на първия рунд. \"Мистър шоу\" успя да притисне боеца от Франция в ъгъла, след което последва дъжда от попадения. След едно от тях Даниел Крост се сви на пода и сблъсъкът приключи.\n\nДвубой #13\n\nКат. +95 кг, правилник: KWU Full Contact\n\nГлавният двубой за вечерта на SENSHI 13 предложи ожесточена и изключително атрактивна битка с непредвидим край. Естонецът Юку Уриендал победи Ненад Косич от Германия, който направи своя дебют на ринга на SENSHI. Естонският боец надви опонента си чрез технически нокаут в третия рунд и записа втора победа на ринга на SENSHI.\n\n13-ото издание на SENSHI се организира със съдействието на Професионалната лига на Световния киокушин съюз (KWU International Professional League), както и със специалната подкрепа на ЗАД \"Армеец\", MAX Sport, \"България Еър\", М Кар Груп - BMW дилър и Rolls-Royce Motor Cars Service.\n\nМедийни партньори на SENSHI са Boec.BG и Boec.COM, националната телевизия Bulgaria ON AIR, американската онлайн телевизия за бойни спортове FITE, Gol.bg, Topsport.bg, Kwunion.com, информационният портал Kyokushin Кarate News, Fighto.News и Novinata.bg.",
    "Коментари - Шефът на \"Гранична полиция\": Под 5% от мигрантите успяват да прекосят границата": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Преди Световното по футбол: Как изглежда стадион \"Ал Тумама\" в Катар (ВИДЕО)": "\"Ал Тумама\" е един от осемте стадиона, на които ще се играят двубоите от Световното първенство по футбол в Катар тази година.\n\nСред отборите, които със сигурност ще играят на съоръжението, са Катар, Сенегал и Холандия от група A, САЩ и Иран от група B, Испания и Коста Рика от група E и Мароко, Белгия и Канада от група F.\n\nМондиалът в Катар стартира ден по-рано с мач на домакините (ВИДЕО)\n\nСтадионът, разположен на 12 км южно от центъра на Доха, има капацитет от 40 000 места.\n\nОчаква се повече от 1 милион фенове да гледат на живо двубоите от Мондиала. Доха подобрява инфраструктурата си в продължение на години. Иновациите включват изграждането на седем стадиона, мрежа на метрото и нови скоростни пътища.",
    "Втори фестивал „Сцени на Струма“": "Второ издание на фестивала \"Сцени на Струма\" ще се проведе в Кюстендилско от 3 до 17 септември, съобщиха организаторите от Общините Кюстендил и Невестино, музикална къща \"Престо\" и читалище \"Братство\" – Кюстендил. Фестивалът започва на 3 септември, на сцената пред кюстендилското читалище, с концерт \"Приятелство\", в който ще се включат и представят различни национални култури: Китай, Азербейджан, Мароко, Германия, Франция.\n\n\n\n\n\nПървият ден от фестивала ще продължи с артистични работилници по музика, танци, рисуване и спорт, и концерт \"Сцена за всички\".\n\n\n\n\n\nВ дните от фестивалната програмана са включени открити сцени в с. Невестино и с. Неделкова Гращица, артистични работилници, спектакли и концерти, с участието на различни състави и изпълнители. Фестивалът включва разнообразни прояви, свързани с различни изкуства - музика, поезия, танци, театър, рисуване. Предвидени са занимания по изобразителни, музикални и поетични изкуства за всички желаещи - деца и възрастни.\n\n\n\n\n\nНа 6 септември, в Деня на Съединението, е предвиден \"Празничен концерт\" в Кюстендил, пред читалище \"Братство\", с участието на Симфониета \"Видин\". Заключителният концерт на инициативата е на 17 септември.",
    "ФК ЦСКА 1948 със специален подарък за Цанко Цанков": "ФК ЦСКА 1948 направи специален подарък за първия българин, спечелил плувно състезание от Европа до Африка - Цанко Цанков!\n\nПреди началото на мача между \"червените\" и Септември от 11-ия кръг на efbet Лига изпълнителният директор на ФК ЦСКА 1948 Добрин Гьонов връчи на Цанков фланелка на отбора с името му и номер 1.\n\nПлувецът постигна поредно изумително постижение в кариерата си, като спечели маратона в Гибралтарския проток, изминавайки разстоянието от 16 километра и 750 метра от Тарифа (Испания) до Пунта Сиерес (Мароко) за 3 часа 56 минути и 3 секунди!",
    "Масирана спецакция в Пазарджик – арестуваха 11 души": "На територията на Пазарджишка област се проведе специализирана полицейска операция. Тя бе разпоредена от Главния секретар на МВР и касае противодействие на престъпността във всичките и аспекти, пътната безопасност и разбира се превенция на правонарушенията. В акцията взеха участие служители от секторите „Противодействие на икономическата престъпност“ и „Противодействие на криминалната престъпност“, сектор „Пътна полиция“, районните управления в Пазарджик, Пещера, Панагюрище, Велинград и Септември. Действията на органите на реда бяха подпомогнати от допълнителни екипи на Зоналното жандармерийско управление в Пловдив, както и представители на НАП, Областна дирекция „Безопасност на храните“, пожарната, Областна инспекция по труда.\n\nСлужителите са извършили проверки на 1967 лица и 1420 автомобила, инспектирани са 17 питейни и увеселителни заведения, 35 търговски обекти и 13 заложни къщи. По закона за МВР за срок до 24 часа са задържани общо 11 лица, като във връзка с проверките са образувани 16 досъдебни производства за установени престъпления, съставени са 104 акта от органите на полицията, а от представители на другите държавни органа са съставени 35 акта и констативни протоколи.\n\nПо характерни случаи:\n\n-две незаконно притежавани ловни двуцевни пушки са открити от служители на РУ-Велинград и участъка в Сърница в местността „Чехльово“, в землището на Сърница\n\n-при проверка в имот в гр.Костандово екипи на РУ-Велинград и участъка в Ракитово са констатирали, че 31-годишен отглежда 15 растения с марихуана, всяко с височина между 0.5 и 1.5 метра.\n\n-по време на инспекция на строеж в пазарджишкия квартал „Изток“ полицаи и трудови инспектори са констатирали, че на обекта работят четирима турски граждани без трудови договори. Освен това те са влезли на територията на страната ни с туристически визи и разрешеният престой у нас вече е изтекъл. Спрямо тях е взето административно отношение от служители на група „Миграция“ при Областната дирекция на МВР в Пазарджик.\n\n-по време на полицейската операция в района на АМ „Тракия , в платното по посока за гр. София екипи на сектор „Пътна полиция“ и ЗЖУ-Пловдив са спрели лек автомобил „БМВ“. Установено е , че 25-годишен мъж от гр. Средец превозвал четирима чужди граждани без документи за самоличност. При проверката се оказало, че те пребивават незаконно на територията на страната ни и са граждани на Мароко. Шофьорът е задържан в ареста, а возилото е иззето.\n\n-установени са престъпления свързани с управление на МПС под въздействието на наркотици, на нерегистрирани МПС без табели или дерегистрирани такива.",
    "Директорът на „Европол“ ексклузивно пред bTV": "Катрин Де Бол е първата жена генерален комисар, назначена от Борда на Федералната полиция в Белгия и официално удостоена от краля с тази титла през 2011.\n\nКатрин де Бол е родена в Аалст, Белгия. Завършва право в Университета в Гент през 1993. В периода между 1994 и 1997 преминава през офицерско обучениe, а по-късно получава титлата лейтенант. Активно работи като адвокат във Федералната полиция, където по-късно е повишена за началник на персонала в Нинове. На 1 януари 2005 г. става главен комисар. От май 2018 г. Де Бол е назначена за изпълнителен директор на \"Европол\".\n\nВ полицията е важно един лидер да може да слуша хората, да чуе от какво имат нужда властите и как можем да намерим решение, за да работим по-добре. Това каза в предаването „120 минути“ директорът на „Европол“ Катрин Де Бол.\n\n„Именно това се опитвам да постигна всеки ден и това е причината да съм тук, в България, за да разбера ситуацията, каква е ситуацията, пред която е изправена правораздавателната власт и да намерим решения с полицейските власти как по-добре да служим на гражданите и как можем да се борим с престъпната организация и терористи“, отбеляза Де Бол.\n\nТя изказа съболезнования на семейството и на колегите на двамата полицаи, загинали при сблъсъка на автобус с мигранти в полицейска кола.\n\n„Този инцидент още веднъж показва колко рискована е задачата на един полицай, показва какви рискове срещат всеки ден полицаите, когато трябва да се борят с престъпни организации. И именно тези канали за мигранти са задача на „Европол“ и ние помагаме на държавите-членки в борбата им с такива случаи“, допълни директорът на службата.\n\nКогато се случи това преди седмица в България, незабавно подкрепихме българските власти в разследването, каза още тя.\n\nКатрин Де Бол допълни, че от 2016 г. с голямата мигрантска криза, която имаше в Европейския съюз, са започнали с конкретен подход, насочен към каналите за мигранти.\n\n„Много е важно да имаме добра представа и добро виждане в целия Европейски съюз. Откъде идват, къде трафикантите търсят мигранти, какви са пътищата, къде се организират и това, което сме видели, е, че хората, които се занимават с това, не се интересуват от човешкия живот. Те поемат много рискове, имат много пари, които идват от престъпната им дейност, и имаме анализи, правим разследвания, за да намерим информацията и да видим информацията от държавите-членки, да разберем къде е началото и края на всеки път\", заяви Катрин Де Бол.\n\nИма много значителни подобни пътеки и пътища от Мароко към Испания, Западните Балкани и също така през Беларус. Пътят през Беларус за ЕС е бил използван и преди войната в Украйна, обясни тя.\n\n„Иракски и сирийски бежанци биват прекарвани през такива мигрантски пътища през Минск, пътуват към Литва, Латвия, след това през Полша към Германия. Парите, които получават от този път, са много значителни средства. Повече от 10 000 евро на човек искат, за да го прекарат от Ирак към Германия, например, през Беларус“, допълни катрин Де Бол.\n\n\"Властите са отдадени на цялата общност. Правораздавателните органи се борят с тези мрежи, които имаме, защото виждаме, че организираните престъпни групи са много гъвкави и когато видят, че се отварят нови пътеки и нови пътища, винаги ще се опитат да намерят пропуските, пролуките в системата и да ги използват. Нека не бъдем наивни. Винаги има хора, които биха искали да влязат в Европейския съюз. Имаме проблем с климата, имаме война в Украйна. Имаме ситуация в Афганистан и Европейският съюз все още се разглежда като място, където е добър животът и хората искат да имат по-добър живот и искат да дойдат тук и това няма да спре\", каза още директорът на \"Европол\".",
    "Бивш треньор на Реал Мадрид ще води Иран на Мондиала в Катар": "Бившият треньор на Реал Мадрид Карлос Кейрош се съгласи да води Иран на финалите на Световното първенство в Катар след по-малко от три месеца, съобщи иранската национална агенция ИСНА.\n\nКейрош е пътувал до Техеран през уикенда и е подписал договор, като ще замени хърватина Драган Скочич като селекционер на националния отбор.\n\nСкочич класира иранците за финалите на Световното първенство и спечели 15 от 18-те си мача, откакто пое поста на мястото на Марк Вилмотс.\n\nПреди Кейрош водеше Иран на финалите на Световното първенство както в Бразилия през 2014 г., така и в Русия четири години по-късно.\n\nТой беше свързван с връщане на поста, след като Мехди Тадж беше избран за президент на Иранската футболна федерация миналия вторник.\n\nИран ще започне кампанията си за Световното първенство срещу Англия на 21 ноември в група B, преди да се изправи срещу Уелс четири дни по-късно. Те завършват груповата фаза срещу САЩ на 29 ноември.\n\nПод ръководството на Кейрош Иран записа най-доброто си представяне на Световното първенство в Русия, побеждавайки Мароко и завърши наравно с Португалия, за да спечели четири точки и едва не се класира за фазата на елиминациите за първи път от пет участия на Световно първенство.",
    "Екшън край Трояново: Кметът Димитър Николов задържа каналджия": "Екшън край Трояново: Кметът Димитър Николов задържа каналджия\n\nКметът на Трояново Димитър Николов (на снимката) няма да допусне селото му да се превръща в каналджийска зона Ключови думи: Димитър Николов, Трояново, Каналджия, новини, Флагман, Бургас, мигранти\n\nАвтор: Флагман\n\n34-годишен българин превозвал мароканците от Странджа до София\n\nКметът на Трояново Димитър Николов задържа тази сутрин 8 мигранти от Мароко заедно с каналджията им в землището на селото, научи Флагман.бг.\n\nЕкшънът се е разиграл пред очите на репортерски екип на една от националните телевизии.\n\nНиколов е пътувал с журналистите, за да покаже мястото, където преди няколко дни извърши граждански арест на шестима афганистански и сирийски бежанци. За случая Флагман.бг писа подробно.\n\n„Между Трояново и Русокастро видяхме един миниван – „Фолксваген“ със софийска регистрация, който тъкмо събираше бежанците. Веднага подадох сигнал на телефон 112, а аз не чаках и минута – спрях джипа и тръгнах към каналджията. Той се изплаши и побягна. Скри се в едни храсти, където с помощта на полицаите, го заловихме. Оказа се мъж на 34 години, българин. Той призна, че са му дали координати и е трябвало да откара мигрантите до джамията в София. Предадох го на полицията, заедно с нелегалните. Хубаво е да се знае, че не само аз, но и останалите кметове от този район, не спят и няма да допуснем да се превръщаме в транзитна зона на каналджиите“, каза Димитър Николов.\n\nЕдин от маршрутите на каналджиите е през Трояново и Русокастро. В този район идват шофьорите, които качват нелегалните и ги откарват към столицата, където предават на друг, за да ги изведе от България.",
    "Адел Таарабт подписа в ОАЕ": "Бившият марокански национал - Адел Таарабт, подписа в ОАЕ. 33-годишният халф ще носи екипа на месният гранд Ал Насър Дубай.\n\nТаарабт прекрати договора си с Бенфика в началото на септември и премина в новия си отбор като свободен агент.\n\nFormer Moroccan international and Milan player Adel Taarabt has now officially joined UAE Pro League side Al Nasr. 🔵🤝 #transfers\n\n\n\nTaarabt joins as free agent after contract terminated witn Benfica. pic.twitter.com/DOIPLAq2vJ — Fabrizio Romano (@FabrizioRomano) September 25, 2022\n\nХалфът е играл още за Тотнъм, КПР, Фулъм, Ланс, Милан и Дженоа.\n\nЗа националния отбор на Мароко има 30 мача и 4 гола.",
    "Вълшебният испански град, където Атлантикът среща Средиземно море, а Европа целува Африка": "Това място те грабва още от първата секунда. Дали е заради вятъра, или заради хората, които той води тук, или защото градчето е точно обратното на близкия Коста дел Сол, Тарифа е изключително бижу от Андалусия.\n\nПо някакъв начин е точно това, което се очаква да бъде най-южната точка на континентална Европа, мястото, където се срещат Атлантическият океан и Средиземно море и Европа почти целува Африка.\n\nТарифа е малък бял град и въпреки близостта си с изключително популярния Коста дел Сол и уникалните си географски дадености - леко извън фокуса на масовия туризъм. Закътано на малък полуостров в най-южната част на Испания, оградено от планини, океан и море, градчето с 18 000 жители има много за показване и усещане.\n\nТова го прави идеално място за посещение за ден-два и дори три, особено ако човек иска да си отдъхне от тълпите на презастроеното и задъхващо се от масовия туризъм близко крайбрежие - 150 километровата брегова ивица, известна като Коста дел Сол, която си е точно един безкраен Слънчев бряг, с огромните хотели и ресторантите, които предлагат едновременно индийска, мексиканка и италианска храна.\n\nСнимка: iStock\n\nНа под 50 километра на запад от една от основните атракции на Коста дел Сол - Гибралтар, Тарифа, чиито бели сгради нямат и четири етажа, е различна.\n\nТарифа се намира от европейската страна на най-тясната част на Гибралтарския проток. От другата е Мароко - на само 14 километра, а пътуването с ферибот до Танжер отнема 35-40 минути.\n\nТова определя и самия испански град. Заради местоположението си той е известен като едно от най-ветровитите места в Европа. Това, както и топлото време и прекрасните плажове, са го превърнали в най-популярното място за кайт и уиндсърф на Стария континент.\n\nГибралтарският проток представлява своеобразна фуния и създава т.нар. ефект на Вентури, заради който в района духа силен вятър 300 дни в годината. Той е или източен - Леванте, от Африка, или западен - Пониенте, от Атлантика.\n\nПостоянното присъствие на тези мощни ветрове дори е създало име на местните - в Испания може да се срещне изразът \"луд като тарифец\" и той се дължи именно на влудяващото въздействие, което вятърът може да има върху хората.\n\nВас обаче не ви грози подобна опасност за ден-два.\n\nРазположението на града в най-тясната част на протока дава великолепна възможност човек да отскочи с ферибота до Африка и да се полута из пазара и ароматите на Тенжер, но и още една, не толкова очевидна - да наблюдава китове и делфини.\n\nСнимка: iStock\n\nТарифа се смята за едно от най-добрите места за тази цел в Европа и местните агенции дори обещават втори безплатен тур, ако при първия не успеете да видите поне един от морските бозайници. Във водите на протока живеят постоянно няколко вида делфини, както и китове гринди. Сезонно се появяват и косатки, кашалоти и финвали и точно тесният проток е идеалното място, където те може да се видят.\n\nЗаедно с тях върви и усещането да плаваш между Атлантика и Средиземноморието, както и да наблюдаваш рибарите, излезли в морето. Те и уловът им са и тези, които привличат делфините и косатките.\n\nТарифа има и великолепни плажове, но преди тях е задължително да отидете до Острова на Тарифа, известен и като Исла де лас Паломас - Островът на гълъбите. Той е на един хвърлей от пристанището и там се намира Punta de Tarifa - официалната най-южна точка на континента.\n\nСнимка: iStock\n\nОсвен че реално ще се сте на края на Европа, вървейки по късия мост, който свързва островчето с града, ще сте между двете морета. От едната ви страна ще е Атлантикът, а от другата - Средиземно море.\n\nА от Острова на гълъбите се открива страхотна гледка към Тарифа, околностите ѝ и планините над града.\n\nСлед това е време за плажовете. Най-известните от тях са Playa de Los Lances и Playa de Valdevaqueros, но плажната ивица започва точно срещу острова. Дълъг, широк, пясъчен, по-нататък и с дюни - това е плаж от мечтите, а в добавка към него върви и гледката към кайтсърфистите, които се наслаждават на вълните.\n\nВсе пак предвид че плажовете се падат на Атлантическия океан е добре да се има предвид, че водата няма да е толкова топла, колкото може да изглежда предвид температурата на плажа.\n\nСнимка: Getty Images\n\nЕстествено, град на подобно място няма как да няма дълга и богата история, пълна с битки и останали крепости.\n\nСамото име Тарифа е производно на името на пълководеца Тариф ибн Малик, участвал в превземането на Испания от арабите. Неколковековното им присъствие е отчетливо в цяла Андалусия - Ал-Андалус е името, което арабите дават на целия Пиринейски полуостров, има го и в Тарифа - в архитектурата, атмосферата и храната.\n\nОстанало е и под формата на крепост - Castillo de Guzmán el Bueno. Тя се намира близо до пристанището. Построена е от маврите през X век, за да защитава Тарифа от реконкистата, която успява да върне града на испанския крал през 1292 г.\n\nСнимка: iStock\n\nКато всеки град с история, Тарифа има и очарователен стар средновековен град с тесни улички, стари сгради, куп магазинчета и кафенета и усещане за Мароко. Интересен е Plaza de la Ranitas - Площадът на малките жаби, чийто фонтан е украсен с осем керамични жаби.\n\nТарифа е в близост до два природни парка - Parque Natural del Estrecho и Parque Natural Alcornocales. Първият започва почти от града, а вторият е над него.\n\nЧудесна разходка представлява пътят към Colada de la Costa - около един километър от центъра на Тарифа, и предлага страхотни гледки към бреговете на Северна Африка. Преходът може да се удължи из парка в източна посока, или пък да се избере 9 км разходка по крайбрежието на запад - от Тарифа към градчето Болоня, сред борове и пясъчни дюни.\n\nСлед което да се седне на чаша вино с тапас в стария град. Или пък в марокански ресторант. За да удължите магията на Тарифа за още малко.",
    "202-ма новозаразени с коронавирус в София, общо в страната са 618": "През изминалите 24 часа у нас са регистрирани нови 618 случаи на коронавирус, показват данните на Единния информационен портал.\n\nПоложителни са около 10% от направените 6214 теста.\n\nВ София новозаразените са 202-ма.\n\nШестима болни са починали, а 660 са се излекували.\n\nПриети са в болници 66 заразени и така общият брой на хоспитализираните става 556.\n\nПрез изминалия ден са поставени са нови 1445 дози ваксини.",
    "Арестуваха 43 нелегални мигранти": "Увеличава се броят на арестуваните в Русе нелегални мигранти. Районният съд е наложил постоянна мярка за неотклонение \"задържане под стража\" на 43 чужди граждани. Това съобщиха от Съдебната палата в дунавския град, цитирани от БТА.\n\n\n\nВсички те са задържани на граничния пункт \"Дунав мост\". Само четирима от арестуваните са представили документи за самоличност. Установено е, че са турски граждани. Мъжете са били шофьори на камиони, в които били открити нелегални мигранти. Жената е пътувала в автомобил, като е показала пред граничните служби фалшива българска лична карта.\n\n\n\nОстаналите 39 арестувани са нелегални мигранти. Те са били без документи за самоличност. От тях 12 са заявили, че са от Сирия, двама - от Мароко, един – от Палестина, и 24 – от Ирак.\n\n\n\nОт Районния съд в Русе информираха, че през юли тази година на десетима чуждестранни граждани е наложена мярка за неотклонение \"задържане под стража\", а през юни - на 15. От граничния пункт съобщиха, че от началото на месеца са задържани шестима нелегални мигранти. Трима са сирийци, а останалите са иранец, сенегалец и афганистанец.\n\n",
    "Двама министри - на вътрешните работи и на земеделието, ще инспектират граничен пункт „Малко Търново“": "Вицепремиерът и министър на вътрешните работи Иван Демерджиев заедно с министъра на земеделието Явор Гечев ще посетят днес зоната около граничния контролно-пропускателен пункт „Малко Търново“, съобщиха от Министерството на земеделието.\n\nДвамата министри ще направят съвместна проверка на състоянието на горските пътища, както и на сечи в района на Малко Търново. Предвид труднодостъпния терен, проверките ще се извършват с високопроходими автомобили.\n\nПрез последните месеци проблемът с мигрантите се задълбочава, като често те се опитват да преминат границата именно в района на Малко Търново. Преди дни петима мъже, подпомагали мигранти да пребивават в страната ни, бяха задържани в Бургаско, а броят на установените мигранти беше тридесет, съобщи директорът на Областната дирекция на МВР-Бургас комисар Калоян Калоянов.\n\nНа територията на областта работят седем контролно-пропускателни пункта (КПП) за проверки и ограничаване на мигрантския трафик. Проверяват се автомобили, автобуси, товарни коли. Целта е да се предотврати навлизането в градовете и във вътрешността на страната.",
    "Благотворителен събор в радомирското село Бобораци": "Благотворителен събор се състоя в радомирското село Бобораци, съобщиха организаторите. Празникът е под наслов \"В Бобораци на мегдана\" и цели да събере средства за възстановяване на дейността на читалището \"Самообразование\".\n\nСъборът започна в 17:00 ч. с изпълнения на читалищни състави от региона. В 18:00 ч. се отслужен водосвет, след което за местните жители ще пеят Таня Дупаринова, Георги Гьолски, Орлин Делибалтов и др. В програмата ще се включи и акробатът Мохамед Лайтани от Мароко, доброволец към фондацията \"Солидарност в действие\".\n\nЖелаещите да помогнат за възстановяване на читалището ще могат да купят сувенири. За набирането на средства ще бъде поставена и дарителска кутия.\n\nТова е вторият благотворителен събор в с. Бобораци. Миналата година се събираха средства за продължаване на ремонта и реставрацията на храма \"Св. Петка\" в населеното място.",
    "Печалбата на собственика на Zara нараства след увеличенията на цените": "Компанията повиши цените на стоките си с по-голям темп от ускоряването на инфлацията\n\nInditex, собственикът на модната марка Zara, увеличава цените си с по-бърз темп от ускоряването на инфлацията, докато търговците на дребно се борят с по-високите разходи и колебливото потребителско търсене, пише Bloomberg.\n\nИменно по-високите цени помогнаха на печалбата преди лихви и данъци на Inditex да нарасне до 2,43 млрд. евро през шестте месеца до юли, обяви базираната в Испания компания. За сравнение средната прогноза на анализаторите, анкетирани от Bloomberg, беше за 2,36 млрд. евро.\n\nЦената на акциите на гиганта се повиши с 6,1% в сряда в Мадрид.\n\nМотивирайки клиентите да пазаруват, като същевременно се противопоставя на по-високите разходи чрез увеличения на цените, най-големият търговец на дрехи в света изпреварва конкурентите. Данните, събрани от UBS от хиляди уебсайтове в 20 региона, показват, че средната цена на дрехите на Zara е нараснала с 12,2% през юли – над инфлацията на много пазари – в сравнение с миналата година.\n\nОт своя страна, при конкурента Hennes & Mauritz (H&M) повишението е с 5,6 на сто. Associated British Foods, собственикът на бюджетната верига Primark, миналата седмица предупреди, че печалбата му ще се свие през следващата фискална година, тъй като нарастващите разходи за енергия притискат потребителите, а силният долар натежава върху разходите. В САЩ Macy’s сви прогнозата за печалбата и приходите си за цялата година заради по-ограничените потребителски бюджети и прекомерните запаси.\n\nВерига на доставките\n\nМодният гигант има различни разходи и структура на веригата на доставките от конкурентите си. Близо половината от продуктите му идват от това, което той нарича близки пазари – по-специално Испания, Мароко, Португалия и Турция. Освен това се наблюдава увеличение на приходите, деноминирани в долари, с ръста на продажбите в САЩ, който стана вторият по големина пазар на компанията миналата година. Този месец доларът достигна най-високото си ниво спрямо еврото от почти две десетилетия.\n\nПриходите от продажбите за първото полугодие достигнаха 14,8 млрд. евро, което е с 25% повече спрямо предходната година и е над прогнозите на анализаторите. През първите шест седмици на третото тримесечие приходите от продажби са нараснали с 11% в сравнение със същия период на предходната година.\n\nТърговецът заяви, че валутните колебания ще увеличат приходите от продажби за фискалната година с 0,5 на сто. Освен това потвърди, че онлайн покупките ще обхващат над 30% от общите продажби до 2024 г.\n\nМарта Ортега, дъщерята на основателя и контролиращ акционер на Inditex, замени Пабло Исла като изпълнителен председател през април. Исла вече предаде позицията главен изпълнителен директор на Оскар Гарсия Масейрас през ноември."
}