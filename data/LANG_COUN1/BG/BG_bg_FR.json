{
    "БТА :: Основният приоритет на бюджета на Франция за 2023 г. е борбата с инфлацията": "Борбата с инфлацията е основен приоритет, обяви френският министър на финансите Бруно Льо Мер, представяйки бюджета на Франция за 2023 г., съобщи Ройтерс.\n\nФинансовият министър отбеляза, че държавният бюджет е планиран в условията на \"безпрецедентна несигурност\" поради последиците от войната на Русия в Украйна.\n\n\"Най-важното и спешно предизвикателство, пред което са изправени Франция и другите европейски нации, е да намалят инфлационния натиск\", заяви Бруно Льо Мер пред журналисти.\n\nФинансовото министерство в Париж обяви, че е заложило в бюджета 45 милиарда евро за следващата година, с които да ограничи увеличението на цените на природния газ и на електроенергията до не повече от 15 процента.\n\nЛьо Мер каза, че икономическата перспектива за следващата година е изложена на \"несигурност, която никога не е била толкова голяма\" на фона на войната в Украйна, която продължава да бушува и действията на Русия, които остават непредсказуеми.\n\nПрогнозите за очаквания спад са още по-неясни поради забавянето на растежа на икономиките на основните партньори на Франция в икономическата сфера - САЩ, Германия и Китай.\n\nФренското финансово министерство по-рано този месец прогнозира, че икономиката на страната ще нарасне с 2,7 на сто през тази година, преди растежът й да се забави до 1 процент през 2023 г. Централната банка на Франция очаква икономическият ръст на страната през следващата година да бъде в най-добрия случай 0,8 процента, отбелязва Ройтерс.\n\nВъпреки икономическия спад финансовото министерство предвижда, че ще успее да задържи бюджетния дефицит в публичния сектор през следващата година на ниво от 5 процента.\n\nПравителството на Франция прогнозира, че публичният дълг на страната ще се движи на нива от около 111,5 процента от брутния вътрешен продукт (БВП) до 2026 г., преди да намалее.",
    "БТА :: Франция спира държавната подкрепа за нови проекти за изкопаеми горива от 1 януари 2023 година": "Франция ще спре в края на 2022 година да предоставя експортни гаранции за нови проекти за проучване на изкопаеми горива, се посочва във финансов проектозакон за 2023 година, представен днес от правителството и цитиран от Франс прес.\n\nПо този начин страната изпълнява ангажимент, поет по време на Конференцията на ООН за изменението на климата в Глазгоу (COP26).\n\n\"Проектозаконът предвижда от 1 януари 2023 година да се прекрати предоставянето на експортни гаранции за цялата верига на стойността на сектора за всички видове изкопаеми горива: от проучване и производство до преработка, като се мине през транспорта и съхранението\". Това се посочва в бюджетните документи, до които АФП е получила достъп.\n\nФранция обяви през октомври 2020 година, че слага край на подпомагането на петролни проекти през 2025 година и на газови през 2035 година. Впоследствие властите бяха подложени на многобройни критики от страна на екологични неправителствени организации, според които това оттегляне се случва твърде бавно предвид ускоряването на климатичните промени.\n\nГодина по-късно, подложен на международен натиск и на критиките на екоорганизации, Париж в крайна сметка се присъедини към страните, които се ангажираха на конференцията в Глазгоу да спрат от края на 2022 година да финансират проекти за изкопаеми горива в чужбина, присъединявайки се така към държави като САЩ и Германия.",
    "Победителят на Обиколката на Франция Йонас Вингегор се завръща на Обиколката на Хърватия": "Датският колоездач Йонас Вингегор, който не се е състезавал след победата си на Обиколката на Франция през юли, ще участва в Обиколката на Хърватия, която започва във вторник и приключва в неделя. Това обявиха от отбора му Йъмбо-Висма.\n\n25-годишният Вингегор спечели Тура пред словенеца Тадей Погачар и британеца Герайнт Томас и стана вторият датчанин с победа на Обиколката на Франция след Бярне Рийс през 1996 година.\n\n\"Цяла година се готвя за Обиколката на Франция, а тя свършва много бързо. И после остава, не мога да кажа празнина, но странно чувство\", казва той в интервю за датския вестник \"Екстра Бладет\".\n\n\"Мога да се оправям с напрежението. Логично е и да мога да се отпусна от време на време. Беше хубав момент, рядко е да имам два месеца, без да се състезавам, но отборът ми позволи да го направя и съм доволен\", добави датчанинът.\n\nВингегор отказа да участва на Обиколката на Дания, както и на Световното първенство в Уолонгонг.\n\nОбиколката на Хърватия започва във вторник в Осиек и приключва на 2 октомври в Загреб.\n\n",
    "Франция ще продължава да изнася енергия": "Благодаря ви, че приехте да говорите за Bloomberg TV Bulgaria. Ще говорим за слона в стаята. Какво представлява този план, който беше обявен във Франция през юли за икономиите, които всички французи, бизнес и домакинства трябва да направят?\n\n\n\nФренското правителство реши, за да отговори на енергийната криза в цяла Европа и да приемем план за икономии на енергия с първа мярка – да намалим с 10% потреблението на Франция в следващите 2г.\n\nЗа тази цел трябва да работим разбира се с индустриите, с администрациите и домакинствата, за да намерим най-добрите мерки, които да ни позволят да намалим потреблението си на енергия.\n\nТова означава да намалим малко температурата в апартаментите и офисите и да намерим всички начини да намалим националното енергийно потребление.\n\nВтората мярка на този план, който наричаме План за енергийно отрезвяване е развитието на възобновяеми енергии, за да бъдем все по-малко зависими от природния газ, въглищата, петрола и изкопаемите горива.\n\nРеалното развитие на ВЕИ – хидроенергийни източници, слънчева, вятърна и геотермална енергия.\n\nТретата точка е рестартиране на ядрената енергия, защото тя също ни изглежда като суверенен отговор в енергетиката. Тя ще ни позволи да станем по-автономни.\n\nЦелият този голям план е с цел едновременно да потребяваме по-малко енергия, и да го правим по-умно.\n\nОще по темата 35% годишен ръст на износа ни към Франция за 5 месеца\n\nКакви ще бъдат мерките на френската държава за намаляване на енергийните сметки на домакинствата и бизнеса?\n\nТова е основен въпрос. Френското правителство търси начини да намали сметките за ток и газ. Няколко мерки бяха взети в това отношение.\n\nПървата е замразяване на цените на природния газ.\n\nОграничаваме поскъпването на сметките за газ и ток на 15%.\n\nИма таван на цената на газа особено за домакинствата и малките компании.\n\nОт друга страна ще има и помощ в евро за най-бедните домакинства, за да могат да си плащат сметките за ток.\n\nТака ще работим. Таван на цените и финансова помощ.\n\nНо главно се опитваме да убедим всички страни от ЕС да напредваме заедно.\n\nКак например бихме могли да обложим свръхпечалбите на компаниите, които се възползват от енергийната криза, за да продават енергията изключително скъпо?\n\nМисля, че тези средства трябва отчасти да се върнат в националните икономики и в домакинствата, за да се подпомогнат да издържат на това ужасно бреме – цената на енергията.\n\nФранция е енергийна сила. Ще продължи ли Франция да изнася енергия предвид това, което се случва със сектора на ядрената енергия?\n\nБих искала да кажа, че ще заложим на европейската солидарност. Няма да успеем да преминем през тази криза, ако не сме солидарни помежду си.\n\nЩе ви дам един пример. Ще сключим договори с Германия, защото нашите газови хранилища са пълни на около 95-96%. И ще изнасяме газ за Германия. От друга страна имаме дефицит на електричество, затова Германия ще изнася ток за нас.\n\nПо този начин ще успеем.\n\nДа, ще продължаваме да изнасяме енергия. Енергийният пазар в Европа е общ. Трябва да си помагаме взаимно и да помагаме на страните, които са в най-голяма криза.\n\nЗащото ако една страна е в голямо затруднение, това означава, че цяла Европа ще бъде в затруднение.\n\nИнтервюто е направено по време на Есенния прием на ФБТИК.",
    "Франция ще следи за спазването на човешките права и правото на аборт в Италия, заяви френската министър-председателка": "Франция ще \"следи за спазването\" на човешките права и правото на аборт в Италия след победата на постфашистката партия \"Италиански братя\" на Джорджа Мелони на парламентарните избори вчера, заяви френската министър-председателка Елизабет Борн, цитирана от Франс прес.\n\n\"Съвсем очевидно е, че ние (заедно с) председателката на Европейската комисия (Урсула фон дер Лайен) ще следим за спазването на ценностите, които са свързани с човешките права, най-вече по отношение спазването от всички на правото на аборт\", заяви Борн пред канал БеЕфЕмТеВе (BFMTV).\n\nОсвен това Борн смята, че \"не трябва да се прескачат процедурите\" и напомни, че \"посочването на министър-председателка или министър-председател се прави от президента на Републиката (Серджо Матарела)\".\n\nДруги френски политици от целия спектър също коментираха победата на \"Италиански братя\", съобщи АФП. Лидерът на центристката партия \"Демократично движение\" Франсоа Байру смята, че сред европейските народи има голямо безпокойство, на което трябва да бъде отговорено.\n\nКрайно десните формации във Франция поздравиха Мелони за успеха. Марин Льо Пен от \"Национален сбор\" заяви, че италианският народ е решил да вземе съдбата си в свои ръце и поздрави Джорджа Мелони и Матео Салвини за това, че \"са устояли на заплахите на един антидемократичен и арогантен Европейски съюз\".\n\nПлеменницата на Льо Пен Марион Марешал, която е част от крайно дясното движение на популиста Ерик Земур, призова за дясна коалиция, по подобие на тези в Италия и Швеция.",
    "Дания - Франция по ТВ: Кога и къде да гледаме мача от Лигата на нациите": "512\n\nНеделя вечер (25.09) от 21:45 ч. обещава нова доза зрелищни сблъсъци. Световният шампион Франция и обещаващият тим на Дания излизат един срещу друг в последния мач от Група \"А\" на Лигата на нациите на \"Паркен\" в Копенхаген.\n\nДатчаните спорят за първото място в групата с Хърватия. За да им се получат нещата, обаче, трябва не само да постигнат успех над \"петлите\", които са считани за фаворити, но и да се надяват последният Австрия да измъкне нещо от \"шахматистите\".\n\nФранция от своя страна изненада, заемайки 3-ото място в таблицата. Възпитаниците на Дидие Дешан изглежда насочват вниманието си към предстоящото Световно първенство в Катар, както и евроквалификациите. Именно този факт дава повод за надежди у домакините.\n\nВ първия мач между двата тима Дания постигна изненадващ успех над \"трикольорите\" с 1:2 насред \"Стад дьо Франс\".\n\nДвубоят ще бъде излъчван ПРЯКО по \"Диема Спорт 3\". Можете да проследите битката и НА ЖИВО в Sportlive.bg.",
    "Световен шампион с Франция призна, че се е борил с депресия": "Световният шампион с Франция от 2018 година Бенжамен Павар призна за своята борба с депресията по време на локдауна заради пандемията от COVID-19 през 2020 година.\n\nПавар разкри за своите психически проблеми в интервю пред „Le Parisien“: „Беше трудно за всички, за мен също. Да бъда сам в страна, различна от моята, наистина не бях добре. В главата ми нищо не беше наред. В началото си казваш, че не е нищо, че ще мина, но когато видиш, че продължава, че ходиш на тренировка и нямаш усмивка на лицето, трябва да реагираш“.\n\n„Аз съм човек като всички останали и дори да имам супер хубава къща със зала за тренировка, имах нужда от жива комуникация. Ставах от сън, нямах апетит, опитвах се да бъда зает, да гледам сериали, но нищо не проработи“, признава Павар.\n\nЗащитникът сподели, че е успял да се справи много трудно с емоционалното си състояние. Той заяви, че се надява да побогне на Франция да защити трофея си на Мондиала в Катар.\n\nГигантски сблъсъци по пътя към Евро 2024, Албания настига Англия и Франция\n\nКапитанът на македонците посрещна България с ''Васко Жабата''\n\nНовините на Dsport и във Facebook, Viber, YouTube и TikTok!",
    "Национали на Франция \"взривиха\" юношески мач с куп червени картони и бой": "Национали на Франция \"взривиха\" юношески мач с куп червени картони и бой\n\nНа неочакван развой станаха свидетели зрителите на финала между юношеските тимове на Франция и Полша до 18 години от турнир във френския град Лимож. Двубоят беше прекратен десетина минути преди края заради масово сбиване. То се породи, след като четвърти футболист на “петлите” получи червен картон.\n\nСрещата за трофея си вървеше нормално до 55-ата минута, когато резултатът беше 2:2. В период на 20 минути обаче съдията изгони четирима играчи на Франция - Илиес Усни (ПСЖ), Жанюел Белосиан (Рен), Йони Гомис (Льо Авър) и Дарнел Ерик Биле (Сент Етиен). При последния, съпътстван и от удар без топка, се стигна до мелето, след което реферът даде края на срещата, а резултатът вече беше 3:2 за поляците.\n\nFrance U18 vs Poland U18s match abandoned after France picked up a FOURTH red card and was 7 vs 11 players pic.twitter.com/pPs4BWQVVo — M•A•J (@Ultra_Suristic) September 25, 2022\n\nСелекционерът на френския отбор е Бернар Диомед, който беше част от шампионския тим на “петлите” на Мондиал 1998. После той стигна и до Ливърпул, но там записа само два мача.\n\nДиомед се закани, че част от играчите му повече няма да бъдат викани в националния тим заради изцепките си.",
    "Дания поведе на Франция": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Дания подчини Франция, но не успя да се класира за плейофите": "Отборът на Дания записа комфортна победа с 2:0 над Франция в мач от Група 1 на Лига А в Лига на нациите. Головете за домакините реализираха Каспер Долберг и Андреас Сков Олсен през първата част.\n\nВъпреки успеха на стадион „Паркен” в Копенхаген, датчаните не успяха да се класират за финалните плейофи на турнира. В другия мач от групата Хърватия постигна победа над Австрия с 3:1, която изпрати „шахматистите” на първото място в крайното класиране, което пък от своя страна им осигурява участие в плейофите.\n\nВ същото време Франция запази мястото си в Лига А, за разлика от Австрия, чийто тим изпадна в по-долна дивизия.\n\nBGNES 34 снимки\n\nДомакините започнаха по-настоятелно двубоя и още в първите минути успя да установи териториален превес над своя противник. Във втората минута Дания стигна до ъглов удар пред вратата на „петлите”, но след центрирането домакините не успяха да сътворят нищо опасно за Ареола.\n\nAntoine Griezmann leads France out for the first time! ©️\n\n\n\nHe becomes the 125th captain in the history of les Blues💙#FiersdetreBleus pic.twitter.com/ojkUqRzvuV — French Team ⭐⭐ (@FrenchTeam) September 25, 2022\n\nВ 8-ата минута дойде първият „златен” шанс за гол в мача. Той се разкри пред Килиан Мбапе. След центриране от ъглов удар, отбраната на домакините не се справи добре с изчистването на топката и тя попадна в Мбапе, който овладя и стреля мощно по диагонала от няколко метра. Каспер Шмайхел обаче показа класа и успя да избие в нов корнер.\n\nПостепенно възпитаниците на Дидие Дешан взеха инициативата и се настаниха трайно в половината на своя противник. В 15-ата минута „петлите” бяха много близо до откриване на резултата. След прекрасна комбинация по левия фланг, Килиан Мбапе получи топката и комбинира с Гризман, който стреля незабавно, но Шмайхел отново бе на мястото си. Първоначално вратарят не успя да улови топката, но в последствие поправи грешката си.\n\nМалко по-късно Камавинга също пробва късмета си с далечен удар, но прати топката далеч от целта. В 20-ата минута датчаните бяха на път сами да се вкарат в беля, след като Меле бе на косъм да си реализира автогол. След центриране в наказателното поле, бранителят пробва да изчисти топката, но не успя да го стори по най-добрия начин и коженото кълбо застрашително премина покрай левия страничен стълб на собствената му врата.\n\nРезултатът в мача бе открит в 33-ата минута от Каспер Долберг. Нападателят засече по прекрасен начин центриране на Дамсгард отляво. Веднага след откриването на резултата, Дилейни имаше прекрасна възможност да удвои преднината на своя тим, но ударът му с глава след центриране от корнер, попадна право в ръцете на Ареола.\n\nВ 38-ата минута стражът на французите трябваше отново да се намесва решително след центриране на Ериксен от ъглов удар. Халфът пробва да изненада вратаря на гостите директно от корнера, но Ареола със сетни усилия изби в нов ъглов удар.\n\nСлед центрирането, отбраната на „петлите” действа колебливо и позволи да двама играчи в червено да комбинират в наказателното поле, след което топката попадна в Андреас Сков Олсен, който с удар от въздуха от границата на пеналта, порази целта за 2:0.\n\nВтората част започна по-силно за гостите от Франция. В 52-ата минута Антоан Гризман бе близо до намаляването на пасива на своя тим. „Петлите” получиха правото да изпълнян пряк свободен удар, а изстрелът на Гризман бе спасен трудно от Каспер Шмайхел, който изби в корнер.\n\nВ 67-ата минута Килиан Мбапе направи два фрапантни пропуска пред вратата на датчаните. В първата ситуация нападателят бе изведен абсолютно сам срещу Каспер Шмайхел, но изстрелът му от границата на наказателното поле бе отразен от вратаря на „червения динамит”. Секунди по-късно Мбапе отново обстрелва вратата на домакините, но Шмайхел отново бе на мястото си и изби в корнер.\n\nВ минутите до края и двата тима имаха своите шансове за гол, но в крайна сметка нови попадения така и не паднаха.\n\nДобрата новина за „петлите” след поражението е, че въпреки загубата и с оглед на резултата в другия мач от групата между Австрия и Хърватия, французите запазват мястото си в Лига А на турнира.\n\nFT ДАНИЯ – ФРАНЦИЯ 2:0\n\n1:0 Долберг 34', 2:0 Сков Олсен 39'\n\nСтадион: „Паркен”, Копенхаген\n\nДания: 1 Шмайхел, 13 Кристенсен, 2 Андерсен, 6 Кристенсен, 11 Сков Олсен, 23 Хьойберг, 8 Дилейни, 5 Меле, 14 Дамсгаард, 10 Ериксен, 12 Долберг\n\nСелекционер: Каспер Хюлманд\n\nФранция: 23 Ареола, 13 Упамекано, 3 Салиба, 18 Бадиашил, 2 Павар, 8 Чуамени, 6 Камавинга, 21 Менди, 7 Гризман, 10 Мбапе, 9 Жиру\n\nСелекционер: Дидие Дешан",
    "Франция очаква най-лошата реколта от царевица от 1990 г. насам": "Френското министерство на земеделието (Agreste) намали с 1 млн. тона оценката си за реколтата от царевица във Франция тази година. Очаква се тя да бъде до 11,3 млн., което означава, че това ще бъде най-лошата реколта от 1990 г., пише Farmer.pl.\n\nNo-till слънчоглед след покривни култури - в опитното поле с Борис Коев\n\nВъпреки прогнозата цените на царевицата се понижиха. Анализатори казват, че това се дължи на натиска от доставките от Украйна и реколтата в Южна Америка.\n\nСпоред данни на Agreste производството на царевица за зърно е спаднало с 25,3% през 2022 г. на годишна база и с 16,6% спрямо петгодишната средна стойност за 2017-2021 г.\n\nЗа спада в добивите допринасят намаляването на площите, вследствие на високите цени на торовете, и екстремната суша. По-слаба реколта се очаква във всички региони на Франция.\n\nФренската асоциация на фермерите, отглеждащи царевица (AGPM), съобщи по-рано за остра липса на вода, която е нарушила целия производствен цикъл на отглеждане, и три горещи вълни, които са засегнали цъфтежа.\n\n\n\n\n\nВИЖТЕ ОЩЕ:\n\nЕвтиното украинско зърно възмути фермерите в Европа\n\nКак се белят царевични мамули?\n\nБорсите се ослушват, цените са колебливи",
    "Гигантски сблъсъци по пътя към Евро 2024, Албания настига Англия и Франция": "Франция и Англия могат да имат сериозни трудности по пътя си към класиране на Европейското първенство в Германия през 2024 година.\n\nТе със сигурност ще имат за съперник отбор от първа урна, тъй като разпределението се определя от класирането в Лигата на нациите, а там двата тима се представиха далеч под нивото си.\n\nКъм тях ще се присъединят още Австрия, Чехия или Швейцария, Босна, Израел, Шотландия или Украйна и Норвегия или Сърбия. Сметките са много несигурни все още, като дори Албания има шанс да влезе във втора урна.\n\nВсе още не се знае и в коя урна ще бъде националният отбор на България.\n\nНовините на Dsport и във Facebook, Viber, YouTube и TikTok!",
    "Товарен самолет се заби в езеро във Франция": "Френските власти затвориха летището в южния град Монпелие за неопределен период от време, след като товарен самолет излезе от пистата и се озова с носа си в близкото езеро.\n\nСнимки показаха как Boeing 737 на товарния превозвач West Atlantic се накланя в езеро. Тримата членове на екипажа са се измъкнали невредими от инцидента в ранните часове на събота, съобщиха местните власти.\n\nЛетището ще бъде затворено за пътнически и товарни самолети до второ нареждане като мярка за сигурност и докато дойде специализирана фирма, която да прибере самолета, заявиха властите.\n\n\"Няма да отворим отново летището, докато самолетът е на пистата, а разследването не е приключило\", заяви за АФП източник от летището, който помоли да не бъде назоваван.\n\n\"След отстраняването на самолета пистата също ще бъде внимателно проверена\", допълни източникът.\n\nЗа събота бяха планирани 21 търговски полета на летището, което в пиковия сезон приема до 197 000 пътници месечно.\n\n\"Технически инцидент възпрепятства нормалната работа\", се казва в съобщение на английски език на уебсайта на летището.\n\nНа уебсайта е посочено, че полетите са отменени или пренасочени към Марсилия.",
    "Дания - Франция 2:0 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Ядрената енергетика остава извън санкциите заради България и Франция, отпада и петролът": "© Ядрената енергия, ключов сектор за страни като Франция и България, е малко вероятно да бъде включена в седмия пакет санкции на Европейския съюз срещу Русия заради нахлуването й в Русия, съобщават пред Euractiv информирани източници. Мярката предизвика опасения сред някои държави-членки относно поддръжката на атомните електроцентрали в Европа, заявяват пред медията няколко запознати с хода на преговорите дипломати от ЕС.\n\n\n\nМярката би засегнала \"изграждането на съоръжения или инсталирането на оборудване за или предоставянето на услуги, оборудване или технологии за дейности, свързани с производство на електроенергия или електроенергия както в Русия, така и в чужбина“.\n\n\n\nТаванът на цените на петрола в ЕС също едва ли ще намери място в новия санкционен пакет, разкриват пред брюкселския портал дипломатите. През почивните дни Европейската комисия проведе консултации с държавите-членки на ЕС относно ответните мерки срещу предстоящата руска анексия на окупираните украински територии в Донецка, Луганска, Херсонска и Запорожка области, за които се очаква изпълнителната власт на блока да представи официално предложение на столиците по-късно тази седмица.\n\n\n\nМерките, предложени от \"ястребите“, включват, наред с другото, спиране на вноса на ядрено гориво, луксозните стоки и руските ИТ и технологични сектори, както и изключване на повече банки от системата за съобщения SWIFT, според документ, видян от EURACTIV.\n\n\n\nНо засега няма да има допълнителни ограничения върху вноса на руска енергия в ЕС в седмия пакет, въпреки че някои страни призовават за допълнителни рестрикции върху вноса на природния газ и ядрена енергия.\n\n\n\nГермания, твърдят дипломати от ЕС, също би се съгласила за повече, след като настоя да се наложи забрана на компании от ЕС да предоставят финансиране за метални и редкоземни мини в Русия и за внос на уран.\n\n\n\nМярката срещу ядрената енергия би засегнала \"изграждането на съоръжения или инсталирането на оборудване за или предоставянето на услуги, оборудване или технологии за дейности, свързани с производство на електроенергия или електроенергия както в Русия, така и в чужбина“.\n\n\n\nПо същия начин идеята за включване на механизъм за ограничаване на цените на износа на руски петрол, както е договорено от страните от Г-7, не печели единодушие сред държавите-членки, добавят дипломатите.\n\n\n\nНай-катеогирчно против ограниченията срещу вноса на петрол са били южноевропейските държави, които въпреки натиска на САЩ да се приеме решение до 5 декември, посочват, че скоро ще влезе в сила забраната за закупуване на руски петрол по море.\n\n\n\n\"Има много въртене и шум около тавана на цените и ядрената енергия, но доколкото знаем, Европейската комисия все още не е изключила нищо“, разкрива пред EURACTIV европейско официално лице.\n\n\n\nДруг дипломат от ЕС обаче изразява разочарованието, споделено от \"ястребите“, че изключването на енергийния елемент от мерките ще направи пакета \"малък“.\n\n\n\nГрупа държави-членки на ЕС, включително Нидерландия, Франция, Полша и балтийските страни, предложиха нов критерий за включване в списъка, при който подпомагането при избягване и заобикаляне на санкции може да стане основание за санкциониране на лица и организации.\n\n\n\n\"Европейската комисия изглеждаше склонна да разгледа това, като се има предвид, че може да действа като възпиращ фактор за подпомагане на избягването на санкции“, разказва дипломат от ЕС пред EURACTIV.\n\n\n\nПрез май изпълнителната власт на ЕС разкри планове, според които нарушаването на санкциите на ЕС ще се превърне в престъпление в целия ЕС.\n\n\n\nПредложението обаче все още се нуждае от подкрепата на страните членки, които традиционно са предпазливи по отношение на реформи, които изискват промени в техните наказателни закони.",
    "Откриха първият офшорен вятърен парк във Франция": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Дания - Франция 2:0 /първо полувреме/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Стачка на авиодиспечерите във Франция предизвика транспортен хаос": "Пътниците от и за Франция днес ги чакат закъснения и анулирани полети заради стачката на авиодиспечерите, предадоха световните агенции.\n\nТя ще продължи 24 часа и бе свикана въпреки започналите преди шест месеца преговори. Ключовите искания на стачкуващите са получаването на компенсации заради инфлацията и изготвянето на план за назначения на млад персонал, тъй като една трета от авиодиспечерите ще се пенсионират в периода 2029-2035 г., а обучението на нови кадри отнема време.\n\nФренското управление по гражданско въздухоплаване призова авиокомпаниите да намалят полетите си до и от континенталната част на страната и отвъдморските територии наполовина днес.\n\nНационалният въздушен превозвач \"Ер Франс\" обяви, че съкращава с около 55 процента полетите си на кратки и средни разстояния и с приблизително 10 на сто тези на дълги разстояния.\n\nДруги авиокомпании опериращи във Франция, сред които \"Райънеър\" (Ryanair), \"Изиджет\"(Easyjet) и \"Волотеа\" (Volotea), също отмениха свои полети\n\nСтачка на авиодиспечерите във Франция се очертава да предизвика транспортен хаос\n\nСиндикатът на авиодиспечерите вече е издал предупреждения за стачка от 28 до 30 септември.",
    "Франция - Австрия 2:0 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "От енергийно независима, Франция се превърна в страна с много закъсала ядрена индустрия": "Франция смята да национализира държавната компания за ядрена енергия Électricité de France (EDF), която в момента е държавна собственост на 84%. На този фон компанията очаква огромен спад в печалбите. Според изявление на EDF печалбите ще претърпят значителен удар тази година. Прогнозата е за загуба от колосалните 29 милиарда евро. Това се дължи на поредица от злощастни събития, довели до спиране на половината от 56-те реактора на EDF, което е рекордно.\n\nЯдреният сектор на Франция е засегнат от редица проблеми и то в най-лошия възможен момент. Индустрията търпи множество закъснения и спирания, заради пандемията Covid-19, \"проблеми с поддръжката, включително корозия в някои от остарелите реактори на Франция, проблеми в контролираната от държавата енергийна група EDF и дългогодишна липса на инвестиции\", се казва в доклад на Financial Times от лятото. През следващите месеци ситуацията стана още по-сериозна, след като тежката суша засегна и реките в Европа, оставяйки някои френски и швейцарски атомни централи без достатъчно вода, за да поддържат системите си охладени, пише Oilprice.\n\nЕто защо производството на ядрена енергия във Франция е най-ниско за всички времена. Това е проблем за страната, която разчита на производството от централите за около 70% от консумираната енергия. Като цяло Франция е износител на енергия, благодарение на стабилния си и надежден ядрен сектор досега.\n\nСтраната е принудена да внася енергия. Европейският континент преживява криза заради скока на цените на енергията. От началото на войната Украйна, Европейският съюз работи за откъсване зависимостта си от руските изкопаеми горива и има намерение да наложи енергийни санкции на Кремъл.\n\nРуският гигант \"Газпром\" прекъсна доставките на природен газ за континента по газопровода \"Северен поток 1\", позовавайки се на проблеми с поддръжката.\n\nФранция не беше зависима от вноса на руски газ, дори се гордее с енергийната независимост, заради ядрената енергия. Но сега, точно когато беше най-необходима, френската ядрена енергия не успя да спаси положението.\n\nФренското правителство ще направи оферта за пълно придобиване на EDF и да поеме контрола върху компанията. През следващите седмици френското правителство ще пусне тръжна оферта за останалите 16% от компанията, които все още не притежава, за да може едностранно и тихомълком да взема решения, свързани с изграждането на нови реактор.\n\nEDF планира да възстанови всички реактори до началото на следващата година. За да направи това, вече силно задлъжнялата компания, ще трябва да поеме много повече дългове в момент, когато вече е подложена на контрол за оперативни грешки и пропуски. В крайна сметка, би могло да се заключи, че проблемите във Франция изобщо не са проблем с ядрената енергия, а лошо управление.",
    "Дания наказа грешките на Франция, но Хърватия ѝ спря похода в Лигата на нациите (ВИДЕО)": "1649\n\nДания се наложи с 2:0 над Франция в последния кръг ог груповата фаза в Лигата на нациите, но остана на втора позиция в група „1“ на Лига „А“. В герои за победителите се превърнаха Долберг и Олсен в края на първата част, а „червеният динамит“ приключи участието си с 12 точки, eдна по-малко от тези на Хърватия, които победиха Австрия с 3:1 по същото време. Франция завърши на трета позиция с 5 точки, Австрия отпада след само 4 точки.\n\nДвата тима започнаха с размяна на атаки през първия четвърт час, но гостите стигнаха до чистите положения. „Петлите“ можеха да открият чрез Мбапе и Гризман, но записалият страхотен мач – Каспер Шмайхел, остана непоколебим.\n\nМеждувременно домакините започнаха да поглеждат към противниковата врата и в 34-тата минута нанесоха първия удар по световния шампион. Тогава Дамсгаард напредна по левия фланг и прати остро центриране, което забравеният Долберг засече с шпагат във вратата на Ареола.\n\nСамо след пет минути се стигна до нова грешка от възпитаниците на Дидие Дешан в защитен план и противниковия тим не пропусна да накаже Франция. При корнер се получи разбъркване, след което топката попадна Олсен, който от границата на наказателното поле наказа гостите.\n\nПрез втората част „петлите“ продължиха да търсят попадения, но ред пропуски лишиха нацията от гол. Най-много пропуски записа Килиан Мбапе, който около 70-тата минута бе част от три чисти положения, но не успя да реализира нито едното. Клаус и Гризман също се отчетоха с пропуск в началото на втората част.\n\nПърво полувреме:\n\nСрещата започна с атаки посока на двете врати, но първата опасност дойде пред вратата на домакините. В 7-мата минута Шмайхел се намеси решаващо при удар от близка дистанция на Килиан Мбапе, който се възползва от разбъркване в наказателното поле.\n\nСлед пет минути датският страж отново се наложи да се намеси, след като Гризман стреля от наказателното полe, но Шмайхел не изпита затруднения. Малко преди това Ареола изпусна топката след центриране, но причината бе удар в противников играч, след което бе отсъдено нарушение.\n\nВъзпитаниците на Дидие Дешан бяха по-активни в първия четвърт час.\n\nВ 20-тата минута комбинация между Ериксен и Олсен остави \"без думи\" феновете на трибуните, след като първият изпрати дълго диагонално центриране, а вторият овладя и нахлу в наказателното поле. Ударът му бе париран от Ареола, а междувременно бе отсъдена и засада.\n\nГол! Домакините се възползваха от грешка в гостуващата защита и откриват резултата в 34-тата минута! Дамсгаард напредна по левия фланг и прати остро центриране, което забравеният Долберг засече с шпагат във вратата на Ареола! 1:0!\n\nГол! Дания се възползва от нов пропуск в отбраната на \"петлите\" и след само четири минути удвоиха разликата си! \"Червеният\" динамит отправи нови две опасности след откриващия гол, като след второто се стигна до ъглов удар. При корнера се получи разбъркване, след което топката попадна Олсен, който от границата на наказателното поле наказа гостите! 2:0!\n\nВторо полувреме:\n\nГостите се впуснаха в атака още от първите секунди на втората част. Клаус се впусна в атака по десния фланг и успя да стигне до стрелба посока вратата на Шмайхел, но резултатът остана непроменен.\n\nВ 66-тата минута Килиан Мбапе пое страхотен извеждащ пас и погледна към вратата на датчаните, но опитният Шмайхел парира опит с невероятно спасяване. Секунди по-късно топката отново попадна в суперзвездата, но стражът на Ница остана все така безгрешен. В 69-тата минута нападателят на ПСЖ оформи хеттрик от последователни пропуски.\n\nФранцузите вдигнаха оборотите в търсене на попадение, но \"червеният динамит\" се опита да не повтори противниковите грешки и му се получаваше към 70-тата минута.\n\nСтартови състави:\n\nДания: 1 Шмайхел, 13 Кристенсен, 2 Андерсен, 6 Кристенсен, 11 Сков Олсен, 23 Хьойберг, 8 Дилейни, 5 Меле, 14 Дамсгаард, 10 Ериксен, 12 Долберг\n\nФранция: 23 Ареола, 13 Упамекано, 3 Салиба, 18 Бадиашил, 2 Павар, 8 Чуамени, 6 Камавинга, 21 Менди, 7 Гризман, 10 Мбапе, 9 Жиру\n\nПРЕДИ СРЕЩАТА\n\nФранция гостува тази вечер на тима на Дания в последен мач от групите на Лигата на нациите. В миналия кръг \"петлите\" записаха много важна победа над Австрия, с която се измъкнаха от последното място в групата, но се нуждаят от още един положителен резултат, за да си гарантират оставането в Лига А на турнира.\n\nПреди изиграването на последните мачове в Лигата на нациите в група 1 Хърватия е лидер с десет точки, следван от Дания с девет пункта, докато Франция има пет точки, а Австрия - четири. Сега Дания и Франция преследват две различни цели: датчаните са се прицелили в първото място, докато французите искат да запазят третата си позиция, за да не изпаднат в по-долната дивизия.\n\nДания успя да победи Франция с 1:2 като гост в първия мач в групите на Лигата на нациите и ще се надява на нов успех и на стадион \"Паркен\" в Копенхаген. Ето какви са коефициентите за сблъсъка Дания - Франция!",
    "Франция с нов план, създава нация от велосипедисти": "Френският премиер Елизабет Борн е изготвила нов план за велосипедите в страната, съобщи Фигаро.\n\n\n\nСамият план е подготвен още преди четири години, когато премиер беше Едуар Филип.\n\n\n\nТой предвижда промяна в предвижването в страната. Елизабет Борн обяви, че иска да създаде нация от велосипедисти.\n\n\n\nСтраната работи по идеята от три години. Това трябва да подобри екологията.\n\nЗа следващата година са заделени четвърт милиард евро. В ход е и широка кампания, която да популяризира велосипедите.Идеята е в градовете колелото да става все повече предпочитан начин за транспорт.",
    "Инициирани от Франция планове за Европейска политическа общност придобиват форма": "Инициирани от Франция планове за нова Европейска политическа общност изглежда набират сила, след като снощи високопоставен представител на Европейския съюз каза, че покани за среща по темата, която ще се проведе в Прага, вече са изпратени на 44 държави, предаде ДПА.\n\nВ допълнение към 27-те държави членки на ЕС, поканени да участват са също Украйна, Турция, Великобритания и Швейцария. Очаква се Норвегия, Исландия, Лихтенщайн, Молдова, Грузия, Армения, Азербайджан, Сърбия, Черна гора, Северна Македония, Албания, Босна и Херцеговина и Косово също да присъстват.\n\nЦелта на новата Европейска политическа общност е да улеснява по-тесен обмен между страните от ЕС и онези, които остават извън блока, независимо дали по свое желание или защото понастоящем не отговарят на критериите за членство.\n\nСпоред източника от ЕС, първата среща на групата в чешката столица ще се съсредоточи върху войната на Русия в Украйна, върху енергийната криза и настоящата икономическа ситуация. Срещата е планирана за 6 октомври, преди провеждането на неформална среща на върха на ЕС на 7 октомври.\n\nФренската инициатива за нова формация спечели и германска подкрепа, а федералният канцлер Олаф Шолц каза в ключовата си реч за европейската политика в края на август, че в момента няма форум, на който правителствата от ЕС да могат веднъж или два пъти в годината да обсъждат важни въпроси с държави извън общността.\n\nСъщевременно Шолц предупреди, че такава формация \"не трябва да бъде алтернатива на разширяването на ЕС\".\n\nПредложението за ЕИО беше направено от френския президент Еманюел Макрон през май. Макрон каза, че се надява ЕИО да бъде използвана за подобряване на сътрудничеството с партньорите на ЕС в Европа, като на няколко пъти спомена Украйна, получила наскоро официален статут на държава кандидатка за членство в ЕС, но без шансове да влезе в блока поне още 10 години.",
    "Манданда замени Менян в националния на Франция": "Вратарят на Рен Стив Манданда бе повикан да замени Майк Менян в националния отбор на Франция по футбол, обявиха от федерацията.\n\nМенян бе титуляр в мача срещу Австрия за Лигата на нациите, но бе принуден да напусне игра преждевременно заради контузия на прасеца, като бе заменен от Алфонс Ареола.\n\n37-годишният Манданда има 34 мача за тима на Франция. Той ще пътува с отбора за Дания, където в неделя \"петлите\" ще изиграят последния си мач в турнира, както и последна среща преди старта на Световното първенство в Катар, което започва на 20 ноември.\n\nГризман се нареди до Анри след първия успех на Франция в ЛН\n\nФормула определи новия световен шампион\n\nМбапе и Жиру спасиха Франция от изпадане... засега (ВИДЕО)\n\nНовините на Dsport и във Facebook, Viber, YouTube и TikTok!",
    "Устойчив туризъм ще развиват съвместно Велико Търново, Приморско и партньори от Франция, Италия, Испания и Северна Македоняи": "© Община Велико Търново С партньорско проектно предложение за развитие на устойчив туризъм ще кандидатства по програмата Interreg Euro Med 2021-2027 година Община Велико Търново, предаде кореспондент на Агенция \"Фокус“. Предстои официалното решение да бъде взето на сесията на ОбС – Велико Търново на 29 септември. Партньори на старопрестолната администрация ще са Община Приморско и организации от Франция, Италия, Испания и Северна Македония. Идеята е да се изработят и въведат инструменти и иновации, фокусирани върху запазване на природните зони и подкрепа чрез образователни иновативни дейности за опазване на околната среда и подпомагането на туризма.\n\n\n\nСрокът за реализация на проекта ще е 3-годишен, като той ще бъде подпомаган от кооперация CVETOSCOP – Париж, Франция. Организацията ще отговаря за разработването и подаването, планирано не по-късно от 27 октомври 2022 година. Останалите партньори са Асоциация \"Terre et humanisme\" – Франция, развиваща дейността си в областта на агротуризма и защита на уязвими територии, Асоциация на културата и къщата на инвоациите в град Матера, Италия, Института по туризъм в Испания и Университета по туризъм и архитектура на Скопие в Северна Македония.\n\n\n\nФондът на програмата Interreg Euro Med е с проектобюджет от 230 млн. евро за опазване на околната среда и подпомагане на туризма. Финансирането на проекта за всички партньори е 3 млн. евро, като за Община Велико Търново ще бъдат отделени 273 126 евро. Собственото участие ще е в размер на 20% от определения бюджет, но не повече от 54 625 евро.",
    "Франция към Лавров: Ситуацията в АЕЦ Запорожие е критична": "Френският външен министър Катрин Колона коментира в понеделник, че ситуацията в Запорожката АЕЦ в Украйна е критична и призова за създаването на зона за безопасност на фона на заплахи от възможна ядрена катастрофа, която може да засегне цяла Европа, съобщава АФП.\n\nТя се е срещнала в понеделник в Ню Йорк с руския външен министър Сергей Лавров.\n\nВъншният министър на Франция призова Иран да приеме предложението за съживяване на ядрената сделка, като предупреди, че няма да има нищо по-добро.\n\nВ началото на годишното Общо събрание на ООН в Ню Йорк външният министър Катрин Колона не изключи президентът Еманюел Макрон да се срещне с колегата си Ебрахим Раиси.\n\n\"Ще видим какво ще донесе тази седмица\", каза тя пред репортери. \"Прозорецът на възможност изглежда готов да се затвори отново.\"\n\n\"Ние многократно казваме... няма по-добра оферта за Иран\", каза тя. \"От тях зависи да вземат решение.\n\nРаиси, в интервю за \"60 минути\" на CBS News, каза, че е готов за добра сделка, но настоява за гаранции от президента Джо Байдън, че Съединените щати няма отново да напуснат споразумението под ръководството на бъдещ лидер - обещание което администрацията на САЩ смята за невъзможно.\n\nБившият президент Доналд Тръмп се оттегли от сделката от 2015 г., според която Иран драстично намали ядрената си дейност в замяна на обещания за облекчаване на санкциите.\n\nАдминистрацията на Байдън твърди, че сделката остава най-добрият начин за ограничаване на ядрената програма на Иран, но е все по-песимистично настроена, че Техеран ще се съгласи на компромис, договорен от посредниците на Европейския съюз.\n\nКолона също планира срещи с колегите си от Китай, Индия и Австралия, чиито отношения с Франция бяха силно обтегнати миналата година, когато отмени голяма сделка за подводници в полза на ядрени подводници на САЩ.",
    "Франция - Австрия 0:0 /първо полувреме/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Дембеле не участва в тренировка на Франция и може да пропусне мача с Дания": "Дембеле не участва в тренировка на Франция и може да пропусне мача с Дания\n\nФренският нападател Усман Дембеле пропусна тренировка на националния си тим заради контузия на прасеца, съобщава L'Equipe. 25-годишният футболист може да не играе в мача от 6-ия кръг на груповата фаза на Лигата на нациите с отбора на Дания. В срещата от 5-ия кръг при домакинството на Австрия (2:0) той прекара на терена 11 минути.\n\nПритеснителна вечер за Барса в Лигата на нациите, опасения за сериозни травми при двама\n\nЗащитникът Жул Кунде със сигурност няма да пътува за Копенхаген със съотборниците си според пресслужбата на Френската футболна федерация. 23-годишният играч на Барселона е получил контузия на лявото подколянно сухожилие в мач срещу Австрия. Селекционерът Дидие Дешан не е викал никого на мястото на Кунде. Вратарят Майк Менян също получи травма при успеха над австрийците. Той беше заменен от Стив Манданда от Рен, като дори вече се прибра обратно в Милано.\n\nOusmane Dembélé est incertain pour affronter le Danemark dimanche en raison d’un souci musculaire à un mollet. 🤕\n\n\n\n(@lequipe) pic.twitter.com/mJhq6tNxYN — Actu Foot (@ActuFoot_) September 23, 2022\n\nМачът Дания - Франция ще се проведе в неделя, 25 септември, и е с начален час 21.45.\n\nСнимки: Gettyimages",
    "Франция обяви, че спрените й реактори ще заработят пак през зимата": "През зимата 26-те френски ядрени реактори, които бяха временно спрени, ще започнат отново да произвеждат електроенергия, обяви днес ръководството на енергийната компания Е Де Еф (EDF), цитирано от Франс прес и БТА. Това се случва с оглед на наближаването на напрегнат сезон от гледна точка на енергийната сигурност.\n\nФранция се сблъсква с недостатъчна готовност на 56-те реактора, с които страната разполага, а ефективното съблюдаване на графика за връщането им в мрежата ще изиграе съществена роля в управлението на електроенергията тази зима. Това предупреди френският електропреносен оператор Ер Те Е (RTE).\n\nВ основата на създалата се ситуация е забавянето на десетгодишната поддръжка заради КОВИД-19 и откритите миналата зима корозионни проблеми, принудили Е Де ЕФ да предприеме почти обща проверка.\n\n\"Строителните дейности на обектите с корозия вървят добре, като АЕЦ \"Трикастен 3\" (Tricastin 3) вече е завършен\", каза днес пред депутатите главният изпълнителен директор на Е Де Еф Жан-Бернар Леви.\n\nЩо се отнася до рестартирането на спрените в момента 26 реактора, пет от тях ще заработят през септември, пет през октомври, последвани от седем допълнителни през ноември, три през декември, три през януари и два през февруари, обясни изпълнителният директор на Е Де Еф Седрик Левандовски. \"Случайно\" спреният 26-и реактор ще заработи непрекъснато.\n\n\"Към днешна дата 27 реактора са свързани с мрежата, а три са в режим на пестене на гориво, за да могат да заработят през зимата\", според Леви.\n\nТой обаче подчерта, че липсва марж за маневриране в сектора, за да се поеме по-бързо това неочаквано увеличение на натоварването.\n\n\"Нашите служители и тези на промишлените ни партньори са изцяло мобилизирани, за да върнат обратно в мрежата възможния максимум реактори за зимата\", каза той, добавяйки че групата разполага вече със средство за контрол, които не причиняват щети, за да продължи с диагностицирането на корозията.\n\nСлед като намали атомната енергия, решение, фиксирано в закон от 2015 г., Франция избра отново да върне ядрената енергия благодарение на президента Еманюел Макрон, който поиска през февруари в Белфор да бъдат построени шест нови реактора с вода под налягане (EPR).",
    "Заради \"Амазон\" Франция налага минимална такса за доставка при онлайн поръчки на книги": "© Reuters\n\nФранция планира да наложи минимална такса за доставка от 3 евро за онлайн поръчки на книги на стойност под 35 евро, за да са в равнопоставеност на пазара независимите книжарници, които трудно се конкурират с гигантите в електронната търговия, каза правителството в петък.\n\nФренски закон от 2014 г. вече забранява безплатните доставки на книги, но \"Амазон\" (Amazon) и други доставчици като Fnac са заобиколили това, като таксуват само 1 евроцент на доставка на книга. Таксата на местните книжарници обикновено е до 7 евро.\n\nПрез декември 2021 г. беше прието законодателство за затваряне на вратичката, позволяваща един цент куриерски разходи чрез минимална такса за доставка. Но законът не може да влезе в сила, докато правителството не определи размера на тази такса.\n\n\"Това ще адаптира книжната индустрия към цифровата ера чрез възстановяване на равновесието между големите платформи за електронна търговия, които предлагат независимо от размера на поръчката почти безплатна доставка за книги, и книжарниците, които не могат да отговарят на тези цени за доставка\", казаха министерствата на културата и на финансите в съвместно изявление, цитирано от \"Ройтерс\".\n\nТе добавиха, че Франция ще уведоми Европейската комисия за своя план и минималната такса за доставка ще влезе в сила шест месеца след като ЕС даде одобрение.",
    "Франция отнесе Полша и ще се бори за втора европейска титла": "Франция отнесе Полша и ще се бори за втора европейска титла\n\nНационалният отбор на Франция по баскетбол се класира безпроблемно за финала на ЕвроБаскет 2022. Възпитаниците на Венсан Коле наложиха тотална доминация и регистрираха най-убедителния си успех на турнира, след като разгромиха Полша с 95:54 (15:9, 19:9, 30:18, 31:18) в първия полуфинал за деня в зала “Мерцедес-Бенц Арена” в Берлин.\n\nПо този начин “петлите” достигат до четвърти финал на шампионата на Стария континент в своята история и ще се опитат да спечелят втората си европейска титла. Първата такава във витрината на французите бе заслужена на ЕвроБаскет 2013, когато тимът надигра Литва на финала. Сега съперник на Франция в спора за златото ще бъде победителят от битката между Германия и Испания, които застават един срещу друг тази вечер от 21:30 часа българско време.\n\nПЪРВА ЧЕТВЪРТ:\n\n\n\nПървите няколко нападения за френския състав не се получиха, като впечатление направиха грешките, които момчетата на Венсан Коле направиха в откриващите минути от мача. Звездата на поляците Матеуш Понитка откри резултата с успешна изява от средно разстояние, но след това \"петлите\" се събудиха и чрез тройка на Гершон Ябуселе и още две точки от страна на Руди Гобер символичните гости излязоха напред в резултата при 2:5. След коша на Понитка обаче \"дружина полска\" нямаше верен ход в офанзивен план в следващите моменти от мача, а стрелецът на Франция Еван Фурние вдигна разликата до шест точки с първата си тройка в мача при 2:8.\n\nВсе пак полският тим се върна на едно притежание разлика, след като Ей Джей Слотър също се разписа с перфектен изстрел зад дъгата, за да възстанови дистанцията от три точки при 5:8. Гершон Ябуселе отново демонстрира точния си мерник от дистанция, увеличавайки преднината на Франция на седем точки при 6:13, но така или иначе Ей Джей Слотър върна жеста от другата страна с още една тройка от 45-градусовия ъгъл. В крайна сметка \"петлите\" стигнаха до още две точки в края на периода, който приключи при 9:15 в полза на първенците от ЕвроБаскет 2013.\n\n\n\nВТОРА ЧЕТВЪРТ:\n\n\n\nПоляците стартираха и втората част по доста колеблив начин, но този път от другата страна нямаше прошка, за разлика от първите минути в откриващия период. Френският тим записа минисерия от пет безответни точки на старта на втората част, като авансът на \"петлите\" се качи до двуцифрените активи за първи път при 9:20. Прекъсванията също не вършеха особено ползотворна работа на селекционера на Полша Игор Миличич, тъй като Руди Гобер и компания продължаваха да добавят към актива си - 9:22.\n\n\n\nЛошата серия на символичните домакини бе стопирана от кош на Александър Балцеровски, а след една добра защита Ей Джей Слотър бе намерен сам на тройката, откъдето реализира, за да стопи разликата до осем точки при 14:22 в полза на Франция. И тази серия на \"дружина полска\" обаче се оказа краткотрайна, като след това французите отвоно си върнаха убедителния аванс. Мощна забивка на Венсан Поарие направи резултата 14:27 в полза на неговия тим и предизвика ново прекъсване от страна на селекционера на поляците Игор Миличич.\n\nАгресивната защита на французите не оставяше никакви шансове на баскетболистите на Полша, които не достигаха по никакъв начин до лесни точки на своя актив. Страхотна забивка на Тома Юртел на бърза атака пък качи дистанцията между двата отбора до 14 точки при 16:30 за момчетата на Венсан Коле. Шампионите от изданието през 2013-а се оттеглиха на 15-минутната почивка с 16-точкова преднина при 18:34.\n\nТРЕТА ЧЕТВЪРТ:\n\n\n\nВторото полувреме стартира традиционно с две бързи грешки в нападение за полския тим, като те бяха наказани от тройка на Еван Фурние за 18:37 в полза на Франция. Гершон Ябуселе също бе точен с още две точки в следващото нападение на \"петлите\", но след това поляците успяха да намалят щетите до някаква степен, скъсявайки разликата отново до 16 точки при 23:39.\n\n\n\nИ този лек щурм на поляците мина и замина, като \"петлите\" не си позволиха повече колебание и отвърнаха с шест безответни точки, за да поставят разликата между двата отбора за първи път над 20-те точки при 23:45 в средата на третата четвърт.\n\nСелекционерът на Полша Игор Миличич отново се опита да разкъса ритъма на французите, само че веднага след прекъсването Ябуселе наниза 15-ата си точка в мача, за да изведе тима си напред при 23:48.\n\nТретата четвърт вървеше точно по предварително написания план на Венсан Коле и неговия щаб, като френските баскетболисти поддържаха чудесния си аванс и не даваха нито капка шанс на своите съперници - 30:59 и 22 точки за Гершон Ябуселе. Все пак Полша записа най-добрата си четвъртина от началото на мача, но възпитаниците на Игор Миличич така и не успяваха да отговорят на офанзивната мощ на Ябуселе и компания. Французите също вкарваха отвсякъде след почивката, общо 30 точки в третата част, след края на която общият резултат бе 36:64 в полза на устремилите се към финала френски състезатели.\n\n\n\nПОСЛЕДНА ЧЕТВЪРТ:\n\n\n\nФранция бе решена до довърши започнатото по възможно най-бързия начин, а доказателство за това бе серията от седем поредни точки, която тимът на Венсан Коле записа в началото на финалния период - 36:71 в полза на \"петлите\". Наказателната акция на играчите в сини екипи не спря и резултатът придоби внушителни размери - близо 40 точки разлика при 43:82 в полза на Франция.\n\nВсе пак \"дружина полска\" се спаси от това да запише някой антирекорд за резултатност в историята на ЕвроБаскет, като тимът на Игор Миличич достигна кота 50 в средата на финалния период. В крайна сметка Франция ликува с място на финала с крайното 52:92 в своя полза.\n\n\n\nГершон Ябуселе поведе колоната за победителите с 22 точки, докато Еван Фурние и Ели Окобо нанизаха по още 10 за французите.\n\n\n\nНито един полски състезател не успя да прескочи двуцифрената граница, като Ей Джей Слотър бе най-резултатен с 9 точки.\n\n\n\nТИТУЛЯРНИ ПЕТИЦИ:\n\n\n\nПОЛША: Ей Джей Слотър, Матеуш Понитка, Михал Соколовски, Арон Сел, Александър Балцеровски\n\n\n\nФРАНЦИЯ: Андрю Албиси, Еван Фурние, Тери Тарпей, Гершон Ябуселе, Руди Гобер\n\n\n\nСнимки: ФИБА",
    "\"Газпром\" намали драстично газа и за Франция": "Френската енергийна компания Engie обяви, че руският гигант \"Газпром\" ще намали доставките на газ от днес поради несъгласие по договор, пише европейската редакция на американския вестник \"Политико\"\n\nКомпанията не уточни причината за спора, но каза, че \"вече е осигурила необходимите обеми, за да изпълни ангажимента си към своите клиенти и собствените си нужди\", добавяйки, че са въведени мерки за намаляване на потенциалните \"финансови и физически въздействия \" от намаляването на доставките.\n\nЕмануел Варгон, ръководител на френската енергийна регулаторна комисия, каза днес, че агенцията \"не е много притеснена\" от свиването на доставките, като каза, че френските газови хранилища вече са пълни на 91 процента и трябва да бъдат напълно запълнени до края на септември или началото на октомври.\n\nДоставките на руски газ от \"Газпром\" за френската енергийна компания Engie са паднали до само 1,5 тераватчаса (TWh) на месец, каза Engie. През 2021 г. \"Газпром\" достави 121 TWh газ на Engie.\n\n\"Русия използва газа като оръжие!\" - каза Агнес Пание-Рунаше, министър на енергийния преход, пред радио France Inter. Engie от своя страна съобщи, че води преговори с алжирската Sonatrach за алтернативи на руския газ.\n\nПрезидентът Еманюел Макрон планира да свика Съвета по отбрана на страната в петък, за да обсъди доставките на газ и електричество, предаде AFP.\n\nФренският премиер Елизабет Борн предупреди правителството, че може да се наложи да ограничи потреблението на енергия тази зима и призова шефовете на компаниите да предприемат стъпки за намаляване на консумацията на енергия.\n\nГоворейки на годишна конференция, организирана от най-голямата федерация на работодателите във Франция, \"Медеф\", Борн призова компаниите да \"отидат по-далеч\" в намаляването на потреблението си на фона на опасенията за пълно спиране на руския газ, което според нея заплашва \"с брутални прекъсвания на газа и сериозни икономически и социални последици\".\n\n\"През септември всяка компания трябва да въведе свой собствен план за пестене на енергия\", каза Борн, \"Ако действаме колективно, можем да преодолеем риска от недостиг. Но ако всеки един от нас не успее да изпълни своята част или ако всички негативните перспективи веднага се реализират, ще трябва да наложим (на държавно ниво) намаляване на потреблението.\"\n\n\"Ако се стигне до нормиране, компаниите ще понесат първия удар и за съжаление трябва да сме подготвени за това\", добави тя.\n\nФренският премиер каза, че правителството работи с индустриални организации като \"Франс Индустри\" , за да ограничи въздействието на потенциалните норми и подготвя мерки за подкрепа на най-засегнатите компании.\n\nБорн каза, че е наредила на всяко министерство да въведе план за намаляване с 10 процента на потреблението на енергия през следващите две години и предложи всяка компания също така да назначи \"посланик на енергийната трезвост\". Тя добави, че корпоративните планове за пестене на енергия ще бъдат преразгледани през октомври.\n\nЖителите на Франция започнаха да купуват повече дърва за огрев на фона на повишаващите се цени на газа и електроенергията. В същото време цената на дървата също се повиши. Това разкри France info.\n\nФранция ще поддържа таван на цените на електроенергията до края на годината в опит да защити домакинствата, ограничението ще бъде премахнато в края на 2022 г., но цените на електроенергията и газа ще бъдат \"удържани\" и през следващата година, обеща министърът на икономиката Бруно Льо Мер.",
    "Във Франция има опасения, че може да се стигне до осма вълна от ковид": "Броят на случаи на коронавирус във Франция се увеличава и това поражда опасения, че може да се стигне до осма вълна от ковид в края на лятото, предаде Франс прес.\n\nВчера френските власти регистрираха 33 263 нови заразени с вируса. За сравнение, седмица по-рано новите случаи бяха 19 866, което показва увеличение от 67 процента.\n\nПрез седмицата от 5 до 11 септември с 9 процента се е увеличил и броят на направените тестове - за този период са направени 852 500 теста.\n\nСлучващото се обаче не е прецедент. По същото време миналата година, когато започваше новата учебна година, вариантът Делта на коронавируса причини есенно-зимна вълна, отбелязва АФП.",
    "Германия и Франция решават големия спор на Балканите": "Германия и Франция разработват нов план за примирие между Косово и Сърбия, съобщи Albanian Post.\n\n\n\nИдеята е да започне ново ниво от диалога между двете държави.\n\nЕС вече е готов да се разшири с държавите от Западните Балкани.За това обаче е нужно да се намери дипломатическо решение. Съветниците на ръководителя на германското правителство Олаф Шолц и френския държавен глава Еманюел Макрон са ангажирани в диалога.Идеята е Косово да получи признанието на петте страни от ЕС, които все още не са го дали. Сърбия ще получи широка финансова подкрепа и признание като регионален фактор.Представя се десетгодишен план, който трябва да разреши противоречията между двете държави. Идеята е двете държави да бъдат признати за независими и самостоятелни.Сърбия може да приеме Косово като особена политическа и правна реалност, като така ще разреши членството на страната в големи международни групи.",
    "МО очаква оферти за \"заместващи\" изтребители от САЩ, Израел, Франция и Швеция": "Военното министерство е поискало от САЩ, Израел, Франция и Швеция информация дали могат и при какви условия да предоставят на България изтребители, с които страната ни да може да се справи в транзитния период, когато бъдат приземени старите съветски МиГ 29 и бъдат доставени новите F – 16 Block 70.\n\n\"За периода от края на 2023 г. до 2025-2026 г., когато трябва да дойдат и да бъдат въведени в експлоатация първите изтребители F-16, се обмислят варианти. Единият от тях е да се продължи експлоатацията на \"МиГ\"-овете, а другият – да се търси друга платформа, която да запълни тази празнина. Изпратени са писма до доста страни, има отговори от Франция и Швеция. Френската делегация ще бъде днес в МО, а шведската ще бъде у нас на 20 септември. Чакат се още отговори от САЩ и Израел'', каза служебният военен министър Димитър Стоянов пред БНР.\n\n\"Засега идеята е \"Мираж - 2000-5\", който е един добър самолет, и беше свален от експлоатация във Франция само преди месец-месец и половина. Шведската очакваме да дойде на 20-ти септември и очакваме все още отговори от САЩ и от Израел. Алтернатива друг да дойде вместо нас да пази не искам даже и да помислям, че има\", добави той.\n\nШвеция може да отговори с изтребителите \"Gripen\", които бяха предпочетени от предишното служебно правителство на Румен Радев, водено от Огнян Герджиков. След това обаче последното правителство на ГЕРБ закупи F-16.\n\nСега смятаният за дясна ръка на Радев военен министър Димитър Стоянов отново стига до \"Gripen\".\n\nБългарската бойна авиация разчита само на МиГ-29, а войната в Украйна силно затрудни поддръжката на машините, тъй като Русия, Украйна и Беларус отпаднаха като опции. Оптимистичните очаквания са да може да се разчита на МиГ-29 до средата на следващата година, ако не бъде намерен вариант за поддръжката им.\n\n\"Ресурс в момента имаме до средата на 2023-та, но при силно ограничена летателна дейност. За мен е много обезпокоително. Целта е да се вземат двигатели, да се монтират на самолети МиГ-29, да осигурим в срок - до края на 2023-та носенето на бойното дежурство, изпълнението на задачата по \"Еър полисинг\". Имаме пари. Над 40 милиона са заделени\", каза Стоянов.\n\nОт месеци се водят разговори с Полша да се осигурят двигатели, но засега няма конкретен резултат. Стоянов определи разговорите като \"обнадеждаващи\". Полските представители са поканени да дойдат в България.\n\n\"Два от двигателите се очертава да бъдат закупени директно, а останалите шест да бъдат ремонтирани в Полша\", посочи той.\n\nВ същото време доставката на купените от България 8 машини F-16 за над 2 млрд. лева се забави заради пандемията. Очакват се през 2025 година, а след това ще трябват и няколко години, за да могат да се усвоят напълно от българските ВВС.\n\nЗатова бе лансирана възможността, докато бъдат доставени и усвоени новите F-16, да бъдат придобити изтребители на лизинг. Зад тази идея застана и президентът Румен Радев.\n\nДругата възможност е България да се възползва от по-сериозна помощ от съюзниците в НАТО за охраната на въздушното ни пространство.\n\n\"Такава алтернатива не искам даже да помислям, че има - друг да дойде вместо нас да пази\", каза Стоянов.",
    "Испания срещу Франция – историята на съперничеството в последните 20 години": "Испания се изправя срещу Франция в неделя вечер в спор за титлата на Евробаскет 2022. Макар във времето и двата тима да са се доказали като едни от най-добрите в света, заради съставите и конкуренцията малцина очакваха, че именно те ще се борят за златото в Берлин.\n\nЕдно обаче е сигурно – всеки мач между Испания и Франция е велика баскетболна класика.\n\nПрез последните 20 години двата тима са играли общо шест пъти един срещу друг на шампионати на Стария континент, като са се срещали още на Световни първенства и Олимпийски игри.\n\nПрез 2005 г. Франция с Тони Паркър постига убедителна победа с 98:68 и печели първия си европейски медал от 1959 г.\n\nИспания взима реванш от своя съперник на Евробаскет 2009, отстранявайки го на четвъртфиналите с 86:66 и след това печелейки убедително титлата.\n\nВиж повече информация на sesame.bg\n\nНа Световното първенство през 2010 г. в Турция отборите са в една предварителна група. Французите побеждават със 72:66, но и двата продължават към осминафиналите.\n\nГодина по-късно двата тима отново пресичат пътищата си, при това два пъти. Победител отново е Ла Фурия – с 96:69 в мач от втория етап и след това с 98:85 в големия финал.\n\nСерията на Испания продължава и на Олимпийските игри в Лондон през 2012 година, като тимът печели на четвъртфинал с 66:59.\n\nЕвробаскет 2013 също не минава без мач между Испания и Франция, този път на полуфинал. „Петлите“ този път успяват да прекъснат проклятието и печелят със 75:72 след продължение, а впоследствие триумфират и със златото за първи път в историята си.\n\nНа Световното година по-късно Франция побеждава и на четвъртфиналите, този път с 65:52, а след това достига и до бронзовите медали.\n\nНа Евробаскет 2015 сценарият от шампионата на Стария континент две години по-рано се повтаря, но този път в полза на испанците. Те печелят полуфинала срещу Франция с 80:75 след продължение, а след това стават и европейски шампиони.\n\nДвата отбора се срещат и в Топ 8 на Олимпийски игри през 2016 г., като испанците отстраняват без проблеми своя съперник – 92:67.\n\nПРОГРАМА И РЕЗУЛТАТИ ОТ ЕВРОБАСКЕТ 2022",
    "Франция съди 12 души за планиран атентат срещу Макрон": "Френската национална прокуратура за борба с тероризма повдигна обвинения срещу 12 предполагаеми членове на крайнодясна група за заговор за убийството на френския президент Еманюел Макрон през 2018 г.\n\nТова съобщи в сряда Франс прес, позовавайки се на източници, запознати с разследването.\n\nОбвинения са повдигнати срещу 11 мъже и една жена на възраст от 22 до 62 години.\n\nСпоред разследващите \"подсъдимите са били част от дяснорадикалната група, която планирала насилствени действия срещу Макрон през ноември 2018 г.\".\n\nРазследването е започнало през ноември 2018 г.\n\nПървоначално по делото бяха привлечени 14 души, но по време на разследването прокурорите отказаха да разгледат обвиненията срещу двама души.",
    "Франция в крайна сметка може и да строи подводници за Австралия": "Година след обявяването на съюза АУКУС между Австралия, Обединеното кралство и Съединените щати, Канбера все още е далеч от получаването на нов флот от подводници, задвижвани от американска ядрена технология. Съобщава се, че Франция, която загуби голям договор за доставка на подводници, е готова да се намеси и да запълни празнините, пише RFI.\n\nКогато Австралия, САЩ и Обединеното кралство направиха публично достояние съюза Aukus, който беше договорен тайно, те също прекъснаха многомилиардна сделка с Франция за доставка на 12 конвенционални подводници.\n\nГодина по-късно Австралия все още не е решила какво ще вземе на негово място. Министърът на отбраната Ричард Марлс все още трябва да се свърже с работната група за ядрени подводници и да получи резултатите от стратегическия преглед на отбраната.\n\nКаквото и да е решението, подводниците трябва да бъдат построени - първите осем трябва да бъдат доставени през 2040 г.\n\nАко има забавяне, Австралия рискува да няма никакви подводници, които да заменят застаряващия флот. Така че може да се обърне към Франция, за да запълни празнините.\n\nСъобщава се, че на среща с австралийския премиер Антъни Албанезе през юли френският президент Еманюел Макрон, който бе вбесен от начина, по който Франция бе изхвърлена, предложи да достави четири подводници.\n\nОтправянето на това предложение не бе отречено от Ан Женете, депутат от партията на Макрон и секретар на Комисията по отбрана в Националното събрание. \"Нормално е Франция да се опита да се възползва от възможността, тъй като ние имаме способността, ноу-хау и висококачествен материал\", каза тя пред RFI. \"Не напразно подписахме този договор с Австралия.\"\n\nПо-рано през септември Марлес пътува до Франция и се срещна с френския министър на отбраната Себастиен Лекорню.\n\n\"Министрите са ангажирани с разработването на проекти, които допълнително ще позволят френско-австралийските отбранителни отношения\", се казва в изявление на австралийското министерство на отбраната.\n\nАвстралийското министерство на отбраната трябва да публикува пълната си стратегия за подводници през март 2023 г.",
    "Три от три за Канада на Световното, победи за Австралия и Франция": "Канада продължава без грешка участието си на Световното първенство за жени в Австралия. Тимът постигна трета поредна победа на шампионата, след като днес надви Япония със 70:56 и остава начело във временното класиране.\n\nЕдинствено първите минути на мача бяха равностойни, след което канадките взеха инициативата и поддържаха аванса си до края.\n\nБриджит Карлтън отбеляза 19 точки за успеха, с 11 за Япония е Маки Такада.\n\nАвстралия записа втора победа на шампионата, след като се наложи над Сърбия с 69:54. Домакините поведоха от самото начало и до края не изпуснаха водачеството си.\n\nРебека Алън реализира 16 точки за победителите, с колкото е и Ивон Андерсън за западните ни съседи.\n\nВ ранния мач очаквано Франция не допусна изненада срещу състава на Мали, побеждавайки го със 74:59, най-вече след силна втора част.\n\nГаби Уилиямс бе най-резултатна за успеха с 14 точки, като записа още 7 борби и 6 асистенции. Над всички за съперника бе Сика Коне с 18 точки и 18 борби.\n\nПРОГРАМА И РЕЗУЛТАТИ ОТ СВЕТОВНОТО ПЪРВЕНСТВО ЗА ЖЕНИ 2022\n\nВРЕМЕННО КЛАСИРАНЕ В ГРУПИТЕ НА СВЕТОВНОТО ПЪРВЕНСТВО ЗА ЖЕНИ 2022",
    "Хърватия надви Австрия и спечели първа група в Лигата на нациите, Франция допусна ново поражение": "Националният отбор на Хърватия се класира на полуфиналите във футболния турнир Лига на нациите, след като победи с 3:1 Австрия и спечели първото място в група А1. Световният шампион Франция пък остана на трета позиция след поражение срещу Дания с 0:2.\n\nМачът маркира завръщането на Деян Ловрен в състава на хърватите за първи път от над година насам и той вкара третия гол за гостите, които завършиха с 13 точки от шест мача и една повече от отбора на Дания. Австрия остана на последното четвърто място.\n\nЛука Модрич изведе хърватите напред с 23-ия си гол на международно ниво, след като се възползва от асистенция на Никола Влашич. Австрийците пък изравниха само три минути по-късно, когато Кристоф Баумгартнер засече с глава центриране на Марсел Забитцер.\n\nДва гола за три минути през второто полувреме обаче решиха изхода на двубоя в полза на Хърватия. Марко Ливая вкара след подаване на Иван Перишич, след което Ловрен бе оставен непокрит и се възползва от центриране на Ловро Майер за крайното 3:1.\n\nВъпреки загубата, вечерта бе специална за нападателя Марко Арнаутович, който изигра рекордния 104-и мач за националния отбор на Австрия. С това той изпревари доскорошния лидер в класацията Андреас Херцог.\n\nОтборът на Франция, който спечели трофея миналата година, отстъпи с 0:2 на Дания след голове на Каспер Долберг и Андреас Сков Олсен през първото полувреме. Така \"петлите\" останаха трети с едва пет точки от шест мача.\n\nНидерландия пък спечели група А4, след като победи с 1:0 Белгия с попадение на Върджил ван Дайк след центриране от ъглов удар в 73-та минута. \"Лалетата\" завършиха с 16 точки срещу десет за белгийците, а Полша остана на трето място с победата си с 1:0 срещу Уелс. Карол Свидерски вкара единствения гол в 58-та минута след асистенция на Роберт Левандовски.\n\nТурция пък остана на първото място в група С1, въпреки че отстъпи с 1:2 на Фарьорските острови в мач без значение за южните ни съседи. Виормур Давидсен и Йоан Едмундсон се разписаха за домакините през втората част, а за турците вкара Сердар Гюрлер малко преди края.\n\nЛюксембург спечели второто място с победа с 1:0 срещу опашкаря Литва. Точен за успеха бе Жерсон Родригеш в 88-та минута.\n\nФутболен турнир Лига на нациите, мачове от груповата фаза:\n\nГрупа 1, Дивизия \"А\":\n\nАвстрия - Хърватия - 1:3\n\nДания - Франция - 2:0\n\n1. Хърватия 6 4 1 1 8:6 13 точки 2. Дания 6 4 0 2 9:4 12 3. Франция 6 1 2 3 5:7 5 4. Австрия 6 1 1 4 6:10 4\n\nГрупа 4, Дивизия \"А\":\n\nНидерландия - Белгия - 1:0\n\nУелс - Полша - 0:1\n\nГрупа 4, Дивизия \"А\":\n\n1. Нидерландия 6 5 1 0 14:6 16 точки 2. Белгия 6 3 1 2 11:8 10 3. Полша 6 2 1 3 6:12 7 4. Уелс 6 0 1 5 6:11 1\n\nГрупа 1, Дивизия \"С\":\n\nФарьорски острови - Турция - 2:1\n\nЛюксембург - Литва - 1:0\n\n1. Турция 6 4 1 1 18:5 13 точки 2. Люксембург 6 3 2 1 9:7 11 3. Фарьорски о-ви 6 2 2 2 7:10 8 4. Литва 6 0 1 5 2:14 1\n\nГрупа 3, Дивизия \"С\":\n\nАзербайджан - Казахстан - 3:0\n\nСловакия - Беларус – 1:1\n\n1. Казахстан 6 4 1 1 8:6 13 точки 2. Азербайджан 6 3 1 2 7:4 10 3. Словакия 6 2 1 3 5:6 7 4. Беларус 6 0 3 3 3:7 3\n\nГрупа 1, Дивизия \"D\":\n\nАндора - Латвия - 1:1\n\nМолдова - Лихтенщайн – 2:0\n\n1. Латвия 6 4 1 1 12:5 13 точки 2. Молдова 6 4 1 1 10:6 13 3. Андора 6 2 2 2 6:7 8 4. Лихтенщайн 6 0 0 6 1:11 0",
    "Гърция получи подкрепата на Франция срещу Турция": "На фона на ескалиращото напрежение, идващо от Анкара, френският президент Еманюел Макрон посочи споразумението за стратегическо партньорство между Гърция и Франция като здрава опора срещу всякакъв вид провокации в по-широкия регион на Източното Средиземноморие и Егейско море, пише гръцкият вестник \"Катимерини\".\n\n\"Това стратегическо партньорство няма да позволи хаос в Източното Средиземноморие\", каза Макрон в съвместно изявление в Елисейския дворец в Париж с премиера на Гърция Кириакос Мицотакис, който от своя страна подчерта, че двете страни са \"по-силни заедно\".\n\n\"Ние напълно подкрепяме суверенитета на Гърция\", каза Макрон, отбелязвайки, че пълното сътрудничество по външната и отбранителната политика и въоръженията сега е по-важно от всякога на фона на предизвикателствата.\n\nИ двамата са почертали солидните основи, върху които се формират двустранните отношения, но също и конкретния контекст, който изисква ЕС да се справи с многоизмерните предизвикателства, пред които е изправен. Двустранните връзки са затвърдени от Споразумението за стратегическо партньорство между Гърция и Франция, подписано преди почти година, като и двамата лидери потвърждават ангажимента си за взаимна подкрепа. Мицотакис също изпрати съобщение до Анкара от френската столица в отговор на многократните провокативни изявления на турското ръководство.\n\n\"Тези, които казват, че ще дойдат през нощта, ние ги чакаме на дневна светлина, където се показва кой има правилната и истинска сила на своя страна\", подчерта той, като отбеляза и подписаните оръжейни споразумения с Париж. \"Първите самолети \"Рафал\" вече летят в небето, първите ни фрегати вече се строят\", добави Мицотакис. Централният фокус на разговора беше енергията и търсенето на допирни точки в ЕС преди неформалния Европейски съвет в Прага на 6 и 7 октомври.\n\n\"Съгласни сме по много въпроси, както относно цените, така и относно необходимостта от диверсифициране на енергийните източници\", каза Макрон, докато Мицотакис повтори позицията на Атина за по-динамична намеса в цените на едро и в полза на директното отделяне на цените на газа от цените на електроенергията . Гръцкият премиер отбеляза единодушието относно необходимостта от установяване на разпоредби за минимизиране на потреблението на енергия, както и програми за подкрепа, за да се гарантира, че хората няма да пострадат.\n\nМакрон също така е благодарил на Гърция за помощта за справяне с опустошителните пожари, които удариха Франция това лято, подчертавайки важността на общия европейски механизъм за гражданска защита и реакция при бедствия.\n\nВ дневния ред на срещата са били още войната в Украйна, миграционните потоци и ситуацията в Либия.",
    "Туристите отново предпочитат Франция": "Франция се радва на много успешен туристически сезон, съобщи Фигаро.\n\n\n\nРеално туризмът се е върнал на нивата от преди три години.\n\nЧуждестранните туристи отново пътуват редовно към страната.Самите французи отново обикалят постоянно. Това е факт въпреки климатичните условия и липсата на служители.Посещения има в цялата страна. Водещ по интерес е Париж.През юли и август страната са посетили двадесет и пет милиона души. Те са оставили там петнадесет милиарда евро.Значително са се повишили и печалбите на градския транспорт в страната",
    "БТА :: Франция с повишена прогноза за растежа до 2,7 на сто през 2022 година": "Френското правителство преразгледа към повишение прогнозата си за растежа през 2022 г. от 2,5 на сто до 2,7 на сто, а министърът на икономиката и финансите Брюно Льо Мер заяви пред телевизия СеНюз (CNews), че годината за Франция е добра, предаде АФП.\n\n/ЕС/",
    "Франция зарадва Германия с важни новини": "Френският президент Еманюел Макрон заяви, че страната му е готова да доставя газ на Германия през предстоящата зима, ако енергийната криза наложи подобна стъпка.\n\nТова ще позволи на Германия да произвежда повече електроенергия, което от своя страна ще позволи на Германия да предоставя електроенергия на френската електропреносна мрежа в пиковите часове, каза той пред репортери след видеоразговор с германския канцлер Олаф Шолц.\n\n\"Ще завършим газовите връзки, които ще ни позволят да доставяме газ на Германия\", каза Макрон.\n\nКакто Германия, така и Франция се борят да попълнят газовите си резерви, след като Русия ограничи доставките в отговор на западната подкрепа за Украйна във войната ѝ с Русия, съобщи АФП.\n\nГермания е по-зависима от руския газ, отколкото Франция, която произвежда по-голямата част от електроенергията си в атомни електроцентрали.\n\nФренското правителство неколкократно предупреди, че компаниите и потребителите на дребно трябва да намалят потреблението на енергия през следващата зима, като при необичайно студена зима са възможни прекъсвания на електрозахранването.\n\nМакрон заяви, че \"отговорът зависи от нас\" и че французите трябва да намалят потреблението си на енергия, например като използват климатици и отопление \"малко по-малко от обичайното\", за да избегнат прекъсвания на електрозахранването.\n\nТемпературите в помещенията през зимата трябва да се поддържат на не повече от 19 градуса по Целзий, каза той.\n\nМакрон също така заяви, че подкрепя съвместните покупки на газ от правителствата на ЕС, което според него ще ги направи по-евтини.\n\nМеждувременно той добави, че Франция ще подкрепи всеки ход на Европейската комисия за определяне на ценови лимит за газа, купуван от Русия и доставян по тръбопроводи.",
    "Във Франция се надяват Джоел Ембийд да играе за тима още на световното първенство догодина": "Мениджърът на националния отбор на Франция Борис Диау заяви, че той и колегите му във Френската баскетболна федерация ще направят всичко по силите си, за да може Джоел Ембийд да играе за тима още на световното първенство през 2023 година.\n\n28-годишният Ембийд е родом от Камерун. Той обаче никога не е играл за националния отбор на родината си. Преди няколко седмици центърът на Филаделфия 76ърс се сдоби с френски паспорт, но за момента няма разрешение от страна на Международната федерация по баскетбол (ФИБА) за участието му за националния отбор на Франция.\n\n\"Той все още няма лиценз от ФИБА. Но ще бъде хубаво, ако го получи и може да играе за Франция. Ние знаем, че той вече има френски паспорт, така че защо не, нашата цел е да имаме колкото се може повече добри играчи, които да сглобят един добър отбор\", каза Диау пред RMC.\n\nФранция остана на второ място на завършилото преди дни европейско първенство по баскетбол, като във финала \"петлите\" отстъпиха на Испания. Французите участваха на шампионата без двама от основните си играчи - Никола Батум и Нандо де Коло, които бяха в състава за Олимпийските игри в Токио миналото лято, на които Франция отново спечели сребро.\n\nС присъствието на Ембийд обаче френският тим моментално би се превърнал в основен претендент за златото на световното първенство. През последните два сезона центърът на Филаделфия 76ърс два пъти завършва втори за наградата за \"Най-полезен играч\", а през последната кампания бе лидер при реализаторите сред всички играчи в НБА с по 30,6 точки средно на мач.",
    "Франция определи таван: Догодина повишението на енергията няма да надвишава 15%": "Франция определи таван на увеличение на цените на енергията за 2023 г. Правителството обяви мерки за подпомагане за най-ощетените домакинства от енергийната криза.\n\nФренското правителство ще удължи срока на контрола на цените на газа и тока, чието покачване става \"безумно\" по думите на премиера Елизабет Борн, която обяви новите мерки на пресконференция.\n\nДогодина повишението на енергията няма да надвишава 15%. Мярката важи за кооперациите и социалните жилища, малките предприятия и населени места.\n\nПредвижда се и подпомагане с енергийни чекове от по 100 и 200 евро за най-засегнатите потребители - всеки 4 от 10 френски домакинства влизат в тази категория.\n\nЕлизабет Борн припомни призива на президента Макрон за намаляване с 10% на потреблението на енергия. При наличните газови ресурси Франция може да се справи, но при много студена зима рискът от режим на ток и газ не е изключен, смята премиерът.\n\nМерките ще струват на френския бюджет 16 милиарда евро. \"Сметката пак ще бъде за данъкоплатците\", както иронизира Марин льо Пен от опозицията.",
    "Франция с рекордна смъртност заради жегите през юли": "Френският статистически институт регистрира значително увеличение на броя на смъртните случаи през юли 2022 г. Това се дължи на екстремните горещини през летния месец, съобщава BFMTV.\n\nПрез юли в страната са умирали средно по 1 750 души на ден, докато през юни - средно по 1 610. Максимумът на ден е регистриран на 19 юли - 2 098 починали. За сравнение, през юли 2021 г. максималният брой на смъртните случаи е бил 1 777. Цифрата за 2022 г. също е с 13% повече от юли 2019 г., а в някои региони, главно на юг, тази разлика е 17-19%. Разликата между средните стойности през юни 2019 г. и 2022 г. е само 4%.\n\nФранция още помни най-тежкото лято в историята си, когато през 2003 г. екстремни горещини причиниха смъртта на много хора - предимно възрастни. Тогава загинаха общо 133 069 души. За сравнение, през лятото на 2022 г. 138 522 французи са загубили живота си.\n\nВ най-горещите дни на лятото на 2022 г. температурата на въздуха във Франция на места надхвърли 40°C. Сухото горещо време предизвика мащабни горски пожари, някои от които бяха гасени седмици наред."
}