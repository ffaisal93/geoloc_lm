{
    "Саудитска Арабия изпраща жена в Космоса до 2023 година": "Жена от Саудитска Арабия ще достигне космоса за първи път през следващата година, ако всичко върви по план.\n\nСтраната обяви, че е започнала програма за астронавти и възнамерява да изпрати двама души, от които една жена в Космоса, още през 2023 г. Мисията ще бъде организирана от базираната в Хюстън компания Axiom Space.\n\nAxiom вече осъществи една частна мисия с екипаж до Международната космическа станция (МКС). Полетът, наречен Ax -1, транспортира трима клиенти и служител на Axiom (и бивш астронавт на НАСА) Майкъл Лопес-Алегрия до и от орбиталната лаборатория на борда на капсула SpaceX Dragon. Сега Axiom се подготвя за друга мисия на ISS, наречена Ax-2, която се очаква да стартира следващата пролет.\n\nПредполага се, че предстоящият полет ще бъде подобен, като ще използва хардуер на SpaceX, за да стигне до МКС. Но изявлението на Axiom не излага такива подробности.\n\nAxiom има амбиции отвъд транспортирането на хора до и от орбиталната лаборатория. Например, компанията планира да започне да изстрелва модули към МКС през 2024 г. Няколко години по-късно този хардуер ще се отдели и ще се превърне в свободно летяща търговска космическа станция, която Axiom ще управлява.\n\nAxiom също така ще изгради скафандрите за лунна разходка за мисията на НАСА Artemis 3 , която има за цел да постави астронавти близо до южния полюс на Луната през 2025 или 2026 г.",
    "Принцът на Саудитска Арабия се срещна с турски представители": "Престолонаследникът на Саудитска Арабия Мохамед бин Салман е провел среща в Джеда с финансовия министър на Турция Нуреддин Небати и с Ибрахим Калън, говорител и главен съветник по външната политика на турския президент Реджеп Тайип Ердоган.\n\nТова съобщи Ройтерс, като се позовава на саудитската държавна новинарска агенция СПА.\n\n\n\nТурция се надява да сключи валутна суапова сделка със Саудитска Арабия, след като по-рано тази година постигна подобна договореност с Обединените арабски емирства, предава БТА.",
    "След пътуване в Саудитска Арабия: Шолц с положителен тест за COVID-19": "© Getty Images\n\nКанцлерът на Германия Олаф Шолц е дал положителна проба за COVID-19 малко след пътуване до Саудитска Арабия през уикенда. Неговият правителствен говорител Щефен Хебестрайт каза, че той е имал леки симптоми на настинка и веднага е отишъл в изолация, съобщава Der Spiеgel.\n\nПрез уикенда канцлерът бе на няколкодневно пътуване до Персийския залив, главно за да изясни енергийните въпроси. Преди да започне пътуването си той си е направил PCR тест, който е бил отрицателен. Според правителствени източници той отново е дал отрицателен тест в неделя.\n\nШолц бе в Саудитска Арабия, Обединените арабски емирства и Катар за разговори. В неделя в Абу Даби канцлерът подчерта важността на използването на възможно най-много доставчици.\n\nОлаф Шолц: ОАЕ ще започнат да доставят газ и дизел на Германия още тази година\n\nЗависимостта от един доставчик „със сигурност няма да ни се случи отново“, каза той, имайки предвид Русия.\n\nВ Германия всички болни от COVID-19 трябва да останат под карантина за десет дни. При отсъствие на симптоми се прави нов тест най-рано след петия ден.\n\n0\n\n\n\n\n\n\n\n\n\nКопирано",
    "11 най-големи мита за Саудитска Арабия": "Земята на двете свещени джамии вече е магнит за инвеститори\n\nМохамед бин Салман счупи оковите на консерватизма и започна да строи най-футуристичния град\n\nЗемята на двете свещени джамии, на танците със саби. Най-голямата държава в Близкия Изток, в която е изгубена Арабската Атлантида, но все още висят скалите, наречени Ада и Рая, изрязани като с лазер още преди 40 века, днес продължават да я наричат страната на черното злато. Саудитска Арабия обаче не само държи голямата част от петролните богатства на света, но вече е магнит за инвестиции от цял свята с новите си чудеса - градът на бъдещето, най-модерните технологии за обезсоляване на водата и революцията във всички области, която превръща Саудитска Арабая от доскоро най-консервативната монархия в модерна държава с нарастващо геополитическо влияние на престолонаследника на крал Салман - Мохамед Бин Салман.\n\n1. Държавата с името на първия владетел\n\nВсяка година на 23 септември Саудитска Арабия чества националния си празник. Досега. Честванията вече ще са на 22 февруари, защото с указ, издаден от крал Салман, официално е променена датата. Според документа първата саудитска държава е обявена през 1727 г. До този момент официалната саудитска историография тълкуваше произхода на държавата през призмата на сключения съюз между племенния лидер Мохамед бен Сауд, който управлява регион с главен град Дирия и ислямския проповедник Мохамед бен Абдел Уахаб. В началото на годината в саудитския всекидневник Arab News трима историци публикуваха обширно изследване в подкрепа на новата държавническа теза, че \"столицата Дирия е историческо място в северозападния край на настоящата столица Рияд, което е самостоятелен град-държава. А племенният лидер Мохамед бен Сауд \"е бил решен още тогава да го превърне в национална държава, която да донесе мир и единство на полуострова, но и извън неговите граници\". Без да се отрича духовното ръководство на ислямския проповедник, бен Сауд вече има определящо значение към саудитската държава.\n\n2. Литър гориво е по-евтин от литър вода\n\nВсеизвестно е, че Саудитска Арабия е най-голяма държава в света без река. Но липсата на вода вече не този проблем, който беше в миналото. Държавата се превърна в най-големия производител на обезсолена вода в света, където изследователите са патентовали няколко технологии за извличане на минерали от водата.\n\nОбезсоляването се е удвоило през последното десетилетие, за да достигне 2,2 милиарда кубични метра през 2021 г. Джубайл, една от най-големите инсталации за обезсоляване на вода в кралството, която обслужва столицата и Джубайл, вече успя да увеличи годишния си производствен капацитет с приблизително 30 процента до 380 милиона кубични метра. Стартира и огромният проект за изграждане на най-големия резервоар за вода в Рияд, а държавата се готви да инвестира 51 млрд. риала за водни проекти в няколко града. Целта е да се справи с бързо нарастващите нужди на населението. За последните 40 години то се е учетворило до 30 млн. души.\n\n3. Бъдеще без петролните свръхдоходи\n\nВъпреки че това е това е кралството на петрола, още преди 6 години Крал Салман одобри мащабна програма за развитието на страната до 2030 година. Това е Vision 2030, която трябва да осъществи подготовката на държавата за живот без петролните свръхдоходи. Тя планира производството на енергия от възобновяеми източници в порядъка на 10 гигавата още до 2025 година. Подготвят се инвестиции до 50 милиарда долара за изграждането на слънчеви и вятърни електроцентрали, чиято мощност може да достигне 700 мегавата.\n\nПредвижда се и превръщането на държавната петролна Saudi Aramco в диверсифицирана енергийна компания.\n\n4. Принцът и шейха в английския футбол\n\nЕдна сделка разбуни духовете в английския футбол и страстите не стихват. \"Нюкасъл\" бе купен от държавния инвестиционен фонд на Саудитска Арабия PIF - Public Investment Fund), който е най-богатият частен фонд на планетата, с активи за $430 млрд. Начело на PIF е престолонаследникът Мохамед бин Салман, който стана най-богатият собственик на футболен клуб в света след години на съревнование с шейх Мансур от ОАЕ, който придоби \"Манчестър Сити\", но притежава 14 пъти по-малко пари. Финансовата статистика сочи, че всички собственици на английската Премиер лига, взети заедно, са три пъти по-бедни от саудитския принц.\n\nДали собственикът на \"новия замък\", който притежава и най-големия замък в света - във Франция, е направили сериозна инвестиция и в Clearlake Capital, който вече държи мажоритарния пакет на \"Челси\", тепърва ще става ясно. Както и дали Мохамед бен Салман ще реши да поднови офертата си към братята Глейзър за контролния пакет на най-богатия британски футболен клуб - \"Манчестър Юнайтед\".\n\n5. Градът без коли и улици\n\nДълбоко в пустинята, на брега на Червено море, град Неом, което означава ново бъдеще, бавно придобива форма. Когато бъде завършен, това ще е футуристичен мегаполис - 33 пъти по-голям от Ню Йорк, разположен върху площ от 10 000 кв. метра. Засега е готово първото летище. Проектът \"Неом\" бе обявен през 2017 г., а принц Мохамед бин Салман обясни, че иска градът - чудо да привлече най-великите умове и таланти на планетата, най-модерните бизнеси и технологии, да се превърне в модел за опазване на околната среда и да стане магнит за туристи. Неом ще бъде революция за човечеството - без коли и улици, само с магистрали във въздуха, в която се инвестират над 500 млрд. долара. Ще има Изкуствен дъжд, зорко видеонаблюдение с дронове, камери и лицево разпознаване, както и роботи на всяка крачка. Ще бъде дом на много лаборатории и проекти за модификация на човешките гени. Ще има и нова луна като изкуственото светило ще изгрява всяка вечер и ще е огромно.\n\n6. Никой не е пророк в собствената си родина\n\nНа 24 септември 622 година пророкът Мохамед завършва своята \"хиджра\" - пътуването и преместването си от Мека в Медина. По-късно това събитие се приема за отправна точка в мюсюлманското летоброене и от тази дата започва историята на исляма. Оттогава се ражда и поговорката, че никой не е пророк в своята родина. По онова време Мека е място, на което си дават среща много религии и култури, важен център по пътя на търговските кервани. Днес и Мека, и Медина са напълно преобразени - 15 милиона вярващи посещават светите места годишно, а до 2027 г. се очаква броят им да достигне до 17 милиона. Издигат се небостъргачи с хотели, строят се луксозни молове. Най-свещеното място на исляма - Голямата джамия, бе ремонтирана мащабно с цел разширяване на сградата с 400 хиляди квадратни метра, за да приема още 1,2 милиона вярващи всяка година. Това я превърна в най-голямата религиозна сграда в света.\n\n7. Забулените жени и дискотеките\n\nЖените нямат право да шофират, да купуват имоти, да се редят на опашка заедно с мъжете. Всичко това вече е отживелица: принц Мохамед бин Салман извършва най-голямата социална и обществена реформи в ултра консервативната петролна монархия, налагаща едни от най-строгите в света ограничения на жените. Само допреди няколко години много собственици на имоти дори не биха отдали имот под наем на жени, които се нуждаеха от одобрението на мъжки настойник за много житейски решения. Днес обаче жените навлизат на пазара на труда много по-масово и 30% от купувачите на апартаменти са жени. През лятото на 2018 отпадна забраната за шофиране на жени. Година по-рано жените за първи път получиха разрешение да посещават фитнес зали. А от 2012 г. насам страната официално има и спортистки, които взеха участие на Олимпийските игри. Премахна се законът за настойничеството, който правеше жените зависими от техните мъже и братя. За първи път се проведе седмицата на модата, в която се появиха на сцената къси поли, а в Джида отвори врата и първата в страната дискотека.\n\n8. Хълцането на Чърчил\n\nИма една история, измислена преди век, която още събира усмивките на всеки, пътуващ из Арабския полуостров. Става дума за прословутото Хълцане на Чърчил. Легендата е създадена лично от бившия британски премиер. Той разказва как в един неделен следобед на 1921 година след изпито подобаващо количество бренди, взел писалка, за да прекрои границата на британския протекторат на Трансйордания и понеже бил замаян от питието, линията му избягала.\n\nГодини по-късно по разкази на очевидци става ясно, че първите преговори за Границите между Трансйордания и Султанат Недж (предшественикът на Саудитска Арабия) започнали през 1922 г., договорени били допълнително на неуспешната конференция в Кувейт през 1923-24 година, а окончателният вариант е определен в споразумението Ал Хада през ноември 1925 г. Чърчил обаче не е участвал в разговорите.\n\n9. Изгубената Атлантида на пясъците\n\nОбвит в мит и легенда, този древен град в Арабия се смята за погребан под пясъците от тежки природни бедствия, причинени от гневни богове. Много изследователи продължават да вярват в тази легенда и да търсят изгубения град. Повечето от тях твърдят, че се намира в южните пустини на днешна Саудитска Арабия. Наричан е с различни имена - Убар, Лабар или Ирам. Смята се, че той е заровен в пясъчните дюни вече хиляди години. За него говорели бедуинските номади, споменат е в Корана, както и в класическата книга \"1001 Арабски нощи\". Смята се, че вълшебният град се намирал в пустинята Руб ал-Хали. Тя била обитавана от мистериозни народ, наречен Ад, и управлявани от крал Шадад ибн Ад. Градът бил основан през 30 00 пр.Хр. Той бил невероятно красив и изящен. Там се търгувало най-вече с подправки и масла. Спирка за всички големи търговци, които се любували на невероятната природа на местността, наричана Арабия Феликс. Но между 100 и 300 година сл. Хр, градът изведнъж бил заличен от пясъчна буря като наказание от Бога, защото жителите не се вслушвали в съветите на пророка Худ.\n\n10. Мистериозната скала\n\nВ Саудитска Арабия има една скала, която е не по-малка загадка за учените - разрязана е наполовина с лазерна точност, но преди 40 века. Световноизвестната скална формация се нарича Ал-Наслаа, състои се от два големи пясъчника и това, което привлича погледа е перфектното разделяне между двата камъка. Нещо повече - тази скала е един от многото камъни в Тайма Оазис, които имат уникален външен вид.Някои приписват разделянето на разместване на тектонични пластове, но перфектността изглежда, че е създадена от изкуствено. Затова и други твърдят, че Ал-Наслаа е дело на напреднала древна цивилизация.\n\n11. Хлябът на пустинята\n\nДокато за европейците фурмите са екзотични, сладки и вкусни палмови плодове, за арабите - това е \"хлябът на пустинята\", който те отглеждат повече от 7 хиляди години в пясъците на Арабския полуостров. И макар най-големия износител да си остава Иран с масовия си сорт Кabkab, който е популярен като медената фурма, плодовете на Саудитска Арабия нямат конкурент по отношение на високия клас клиенти.\n\nAnbarah е най-скъпият вид, произвежда се в ограничено количество в Медина, и е изключително ценен заради високо съдържание на протеини и способността да ускорява зарастването на рани.",
    "Партнираме със Саудитска Арабия в насърчаването на инвестициите": "България и Кралство Саудитска Арабия ще си партнират за насърчаване на инвестициите между двете държави. Това бе подчертано по време на среща между министъра на икономиката и индустрията Никола Стоянов и Халид Бин Камал Факих, посланик на арабската държава у нас.\n\nПо време на дискусията двете страни обсъдиха бъдещо споразумение за насърчаване и взаимна защита на инвестициите, което ще създаде база за привличане на повече саудитски инвестиции у нас.\n\nТърговско-икономическите отношения между двете страни имат традиционно добър характер като България отдава важно значение на възможностите за тяхното развитие. „Нашата страна желае да развива активно икономическите си отношения с Кралство Саудитска Арабия“, подчерта министър Никола Стоянов и представи сфери, в които български компании имат потенциал да увеличат експорта си към арабската държава.\n\nВ рамките на срещата Стоянов и Халид Бин Камал Факих разговаряха за организирането на предстоящата българо-саудитска Междуправителствена смесена комисия за икономическо сътрудничество, както и за активизиране на контактите на фирмено равнище, организиране на бизнес делегации и участие в панаири и изложения в двете страни.\n\nМинистър Стоянов поздрави Халид Бин Камал Факих за кандидатурата за домакинството на Рияд на световното изложение Експо 2030 и пожела успех.",
    "Германия протeгна ръка за помощ към Саудитска Арабия. Идеята": "Канцлерът на Германия Олаф Шолц обяви след среща със саудитския престолонаследник принц Мохамед бин Салман, че желае да задълбочи енергийното сътрудничество между двете страни, предаде Ройтерс.\n\nПред репортери след разговорите между двамата канцлерът каза, че това партньорство не бива да се ограничава само до изкопаемите горива, но трябва да обхване и водорода и възобновяемите енергийни източници.\n\nГермания, която доскоро беше силно зависима от Русия по отношение на природния газ, започна след руската инвазия в Украйна да се стреми да разнообрази доставките си на енергоносители.\n\nШолц, който е на двудневна обиколка в Залива, първата му откакто стана канцлер, посочи, че е повдигнал в разговорите с принца въпросите за човешките и гражданските права.\n\nВ съвместна авторска статия, излязла вчера в списание \"Шпигел\", известни германски политици от различни партии призоваха канцлера да направи това по време на посещението си.\n\n\"Можете да бъдете сигурни, че не остана нищо, което да не е било казано\", заяви Шолц пред репортерите в отговор на въпрос дали е станало дума за убийството на журналиста Джамал Хашоги.\n\nЛиквидирането му в саудитското консулство в Истанбул преди четири години предизвика възмущение по света и постави под натиск фактическия управник на Саудитска Арабия.\n\nСпоред публикуван преди година доклад на американското разузнаване принцът е одобрил операцията за убийство или залавяне на Хашоги, но саудитското правителство отрече всякаква замесеност на престолонаследника и отхвърли заключенията в доклада.\n\nКато знак за подобряване на отношенията американският президент Джо Байдън и френският Еманюел Макрон посетиха кралството и се срещнаха с принца.\n\nСпоред наблюдатели посещението на Шолц е част именно от този процес на нормализиране на отношенията на Запада с Рияд, отбелязва ДПА.\n\nСледващата спирка от обиколката на канцлера в страните от Залива ще бъде Катар, малкото, но богато емирство, с което Берлин се опитва да сключи споразумение за доставка на газ. През ноември Катар ще бъде домакин на Световното първенство по футбол, посочва ДПА.",
    "Саудитска Арабия: 34 години затвор заради няколко постинга в интернет": "Салма ал-Шехаб има двама сина - на 4 и на 6 години. Следващия път, когато те видят майка си, вероятно ще са съответно на 38 и 40 години и може да имат свои собствени деца. Наскоро съд в Саудитска Арабия осъди Салма ал-Шехаб на 34 години затвор. Причината са нейни туитове, които вероятно нямаше да привлекат особено внимание, ако не бяха докладвани на властите от потребител на Туитър.\n\nУведомяването на властите е станало чрез приложение, наречено \"Kollona Amn\" (в превод: \"Ние сме сигурност\"). То е достъпно за всички потребители на Apple Appstore и на Google Playstore.\n\nВсеки може да е \"полицай\"\n\nНа пръв поглед приложението изглежда съвсем безобидно. В описанието му се посочва: „Това приложение е създадено, за да позволи на всеки гражданин на Саудитска Арабия да влезе в ролята на полицай. За да помогнете на властите, можете да изпратите снимки, видеоклипове или снимка на екрана чрез приложението.“\n\nВ Германия от известно време също съществуват приложения, които гражданите могат да използват, за да помогнат на своите градове и общини да поддържат реда. Така например, възможно е подаването на сигнали за нарушения при правилата за паркиране и за незаконно изхвърлени боклуци.\n\n\n\nНо проблемът е, че в Саудитска Арабия законът се разбира по различен начин, коментира Майк Секстън. Експертът по киберсигурност от Вашингтон предупреждава, тези програми само изглеждат безобидни, а всъщност са направени, за да могат службите за сигурност да се възползват от споделяната информация.\n\nДиктатура от 21 век\n\nТези методи не са нещо ново, обяснява Секстън, който е наблюдавал, включително и от научна гледна точка, този феномен. Авторитарните режими използват едни и същи механизми - наказват инакомислещите и осъждат съседни страни за политически изявления. Това, което обаче се променя, е технологията.\n\nПравозащитниците многократно са подчертавали, че саудитският режим е не по-малко жесток от диктатурите от последните десетилетия, независимо че става въпрос за диктатура от 21 век.\n\n\n\nАмериканското разузнаване смята, че престолонаследникът и реален владетел на Саудитска Арабия Мохамед бин Салман е поръчал убийството на журналиста и критик на режима Джамал Кашоги в посолството на страната в Истанбул през 2018 година. Твърди се, че след това тялото му е било разчленено и изхвърлено.\n\nПреди смъртта си Кашоги е основал организацията \"Dawn\". Нейните членове водят кампании за защита на човешките права и демокрацията в Близкия изток. Научният ръководител на правозащитната организация е Абдула Алауд, който също е избягал в САЩ от режима в Рияд.\n\n\"Това приложение очевидно има за цел да разпространява страх\", казва Алауд и допълва, че това води до автоцензура и до задушаване на критичните гласове - дори и сред роднини или приятели.\n\nРолята на технологичните гиганти\n\nЕдно е саудитският режим да създаде такова приложение, съвсем друго е то да е свободно достъпно и всеки да може да си го свали от магазина за приложения на Епъл или Гугъл, посочва Алауд, според когото това е и най-скандалното в случая. Нито една от двете компании засега не е отговорила на отправените им запитвания по темата.\n\nПреди години Саудитска Арабия инвестира милиарди в различни компании от Силициевата долина. Самата Епъл вече е инвестирала около един милиард щатски долара във фонда \"Вижън фънд\", основан през 2017 година. От дълго време американската компания се опитва да стъпи на саудитския пазар, но не получава лиценз за своите магазини.\n\nОсъдената на 34 години затвор Алма ал-Шехаб дава интервю за телевизията по време на Международния панаир на книгата в Рияд през 2014 година\n\nСпоред американската неправителствена организация \"Тех Трансперънси Проджектс\" от години Гугъл прилага агресивна инвестиционна стратегия в Саудитска Арабия. Така компанията е получила договори, за които се твърди, че са на стойност милиарди долари.\n\nОбвиненията на правозащитниците\n\n\"Епъл и Гугъл носят споделена отговорност“, коментира Абдула Алауд, \"защото те позволяват съществуването на това приложение. Всеки арест и потушаване на политически протест също се пише на тяхната сметка.\" Наблюдатели смятат, че двете компании също имат вина за осъждането на Салма ал-Шехаб.\n\nНейният случай попадна в центъра на общественото внимание най-вече заради постановената тежка ефективна присъда. Но приложението е пуснато в действие още през 2016 г. и може да има и много други подобни казуси. Апликацията е била изтеглена поне един милион пъти от Google Playstore. Няма официални данни за \"магазина\" на Епъл.",
    "Великобритания погреба отношенията със Саудитска Арабия": "/Поглед.инфо/ Не е тайна, че понякога смъртта на някои хора оказва влияние върху хода на историята не по-малко - понякога несравнимо повече - от живота им. И ако по отношение на кралица Елизабет II това е вярно само от гледна точка на символизма, то убийството на Джамал Хашоги повлия много повече на отношенията на Саудитска Арабия със Запада, отколкото всичките му дейности през живота му.\n\nМалцина биха могли да си представят, че следите на тези две смъртни случаи, разделени от цял континент географски и четири години във времето, ще се срещнат, но това се случи. Престолонаследникът на Саудитска Арабия Мохамед бин Салман и де факто държавен глава трябваше да напусне Великобритания предсрочно - той пристигна там по покана на Лондон, за да присъства на погребението на Елизабет II, но британските власти му отказаха такова право. Делегацията на Рияд беше ръководена от министър Турки бин Мохамед ал Сауд. Причината, както вече разбрахте, бяха обвиненията в убийството на Хашоги.\n\nСаудитска Арабия трудно може да се нарече пример за хуманизъм, но това не отменя факта, че обвиненията срещу Мохамед бин Салман са необосновани - поне засега. Западните държави твърдят, че той най-малкото е знаел за предстоящото убийство, а най-много е бил негов поръчител. Твърди се, че причината е била критика към действията на престолонаследника от журналиста. В същото време Западът не подкрепи с нищо обвиненията си срещу него.\n\nЕдинствено ЦРУ посочи еднозначно участието на бин Салман в инцидента. В същото време службата на Върховния комисар на ООН за правата на човека възложи отговорността на цялото ръководство на Саудитска Арабия. А “Амнести Интернешънъл” например нарече смъртната присъда срещу петимата осъдени начин да се прехвърли отговорността от истинските престъпници. Присъдата, между другото, впоследствие беше заменена със затвор.\n\nА тези хора, както се казва, ни забраняват да си бъркаме в носа. Голословните обвинения на американското разузнаване станаха главна тема още от времето на Колин Пауъл, който разтърси с епруветка \"спорите на антракс\" на заседание на Съвета за сигурност на ООН като доказателство, че Ирак разполага с оръжия за масово поразяване, каквото Хюсеин в крайна сметка нямаше.\n\n“Амнести Интернешънъл” в началото на август също показа доста колоритно колко струват нейните изказвания. Съобщението, че украинската армия използва цивилни обекти и цивилни като живи щитове, предизвика буря от емоции у Зеленски и организацията побърза да се извини. Показателно е, че президентът на Украйна дори не отрече случаите на това използване.\n\nУбийството на Хашоги без съмнение е чудовищно събитие. Но всякакви обвинения трябва да бъдат подкрепени с факти. Самата Русия е добре запозната с практиката, когато Западът използва необосновани обвинения като претекст за санкции, а самите санкции като инструмент за натиск. В династичната борба има много хора, които биха спечелили от накърнената репутация на престолонаследника.\n\nИ сега изявленията за участието на Мохамед бин Салман станаха повод, а не причина за такъв демонстративен шамар: престолонаследникът буквално е изгонен от Лондон. По-лошо е от случая, когато Байдън го поздрави с юмрук вместо ръкостискане. Но причината стана известна още през юли - това е нежеланието на Рияд да се оттегли от сделката ОПЕК+ и да увеличи доставките на гориво за западните страни.\n\nКатастрофалното посещение на американския президент стана твърде очевиден индикатор за безсмислието на опитите за натиск върху Саудитска Арабия - Западът се опита да убеди партньорите си с бой. Не само, че самата обиколка беше предшествана от продължителна подготовка, защото Байдън имаше твърде висок залог: вчера саудитците бяха парии, днес те са спасители от руското петролно потисничество. Какво ли не прави човек преди избори!\n\nЗападът започна още преди това с опитите да използва Рияд като прикритие срещу възможен отговор на Москва в енергетиката. През март подобно пътуване до близкоизточната монархия вече направи бившият министър-председател на бившето Нейно Величество. Тогава Даунинг Стрийт даде и възхитителен отчет за развитието на сътрудничеството в областта на енергетиката, отбраната и сигурността.\n\nОсвен това по отношение на оръжията има осезаем напредък в сътрудничеството между страните: само миналата година Лондон пое ангажимент да продаде оръжие на Рияд за почти милиард и половина лири . Но има някои трудности с доставката на 48 изтребителя “Юрофайтър Тайфун” - британският съд счете това решение за погрешно. Какво не е метод за постигане на съответствие?\n\nНо Саудитска Арабия не обръща особено внимание на исканията на Запада за насищане на пазара на горива.\n\nОчевидно новият премиер Лиз Тръс реши да потърси различен подход към близкоизточния партньор от тактиката на предшественика си. В същото време – да се опита да покаже на останалите арабски държави от Персийския залив, че не смята да се церемони с тях. На първо място, тя се надява, че подобен ход ще има ефект върху Обединените арабски емирства, основният проводник на британското влияние в региона. Лондон наистина има стратегическо партньорство с Абу Даби и позицията на Емирствата на петролния пазар никак не е слаба.\n\nСега е очевидно, че в лицето на Мохамед бин Салман не само Тръс, но и кралската династия – а следователно и цяла Великобритания – са намерили враг. Погребението на Елизабет II се превърна в същото време в панихида за сътрудничеството със Саудитска Арабия. Това със сигурност ще повлияе на дрейфа на ислямската монархия към ШОС и БРИКС, който става все по-ясен. Предстои да видим какъв ефект ще има това върху съюзническите съседи на Рияд и партньорите на Лондон.\n\nПревод: В. Сергеев\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Осъдиха на 45 години затвор жена в Саудитска Арабия за публикации в социална мрежа": "Съд в Саудитска Арабия осъди жена на 45 години затвор за публикации в социалните мрежи, съобщи правозащитна група, цитирана от Ройтерс. Това е поредният пример за репресии срещу жени активистки след посещението на президента на САЩ Джо Байдън в кралството.\n\nНура бин Саид ал Кахтани беше осъдена \"вероятно през миналата седмица\" от Саудитския специализиран наказателен съд по обвинения в \"използване на интернет за разкъсване на (саудитската) социална тъкан\" и \"нарушаване на обществения ред чрез използване на социални медии\", заяви базираната във Вашингтон Организацията DAWN в изявление, цитиращо съдебни документи.\n\nМедийната служба на саудитското правителство не отговори на искане за коментар.\n\nDAWN каза, че се знае малко за Кахтани или какво се казва в нейните публикации в социалните медии и че продължава да разследва нейния случай.\n\nПрисъдата на Кахтани дойде няколко седмици, след като Салма ал-Шехаб, майка на две деца и докторант в университета в Лийдс във Великобритания, беше осъдена на 35 години затвор за последване и споделяне на публикации на дисиденти и активисти в \"Туитър\".\n\nПоследните случаи дойдоха, след като Байдън говори за опасения за човешките права, основна болезнена точка в отношенията между Вашингтон и Рияд, по време на срещата си със саудитския престолонаследник Мохамед бин Салман през юли.\n\nМиналата седмица Вашингтон заяви, че е изразил \"значителна загриженост\" пред Саудитска Арабия относно присъдата на Шехаб, която включва 34-годишна забрана за пътуване заради активността й в социалните медии.\n\nСлучаите на Кахтани и Шехаб подчертаха репресиите срещу несъгласието, извършвани от престолонаследника принц Мохамед бин Салман, де факто управляващ кралството, въпреки че той подкрепя реформи като разрешаване на жените да шофират и насърчава проекти за създаване на работни места за жени.\n\nРоднини на саудитски политически затворници първоначално се надяваха, че посещението на Байдън ще помогне за освобождаването на техните близки.\n\nАбдула ал-Ауд, директор на изследванията за региона на Персийския залив в DAWN, каза, че както в случаите на Шехаб, така и на Кахтани, саудитските власти са използвали \"злоупотребяващи\" закони, за да атакуват и накажат саудитски граждани за критики към правителството в \"Туитър\".\n\n\"Но това е само половината история, защото дори престолонаследникът не би позволил такива отмъстителни и прекомерни присъди, ако смяташе, че тези действия ще бъдат посрещнати със смислено порицание от страна на Съединените щати и други западни правителства. Ясно е, че това не се случва\", каза Ауд в изявлението на DAWN.\n\nСаудитски власти твърдят, че в кралството няма политически затворници. \"Имаме затворници в Саудитска Арабия, които са извършили престъпления и които са били изправени пред съда от нашите съдилища и са признати за виновни\", каза държавният министър на външните работи Адел ал Джубейр пред Ройтерс миналия месец.\n\nНапрежението около състоянието на правата на човека в богатата на петрол Саудитска Арабия обтегна връзките й със Съединените щати, включително относно правата на жените и убийството и разчленяването през 2018 г. на журналиста Джамал Хашоги в саудитското консулство в Истанбул.",
    "Русия освободи 10 военнопленници от Украйна с посредничеството на Саудитска Арабия": "Русия освободи с посредничеството на Саудитска Арабия 10 военнопленници, взети в Украйна, сред които американци и британци, предадоха Ройтерс и Франс прес.\n\nТе са били пуснати като част от размяна на военнопленници между Москва и Киев. Тя е била извършена с личното посредничество на влиятелния саудитския престолонаследник Мохамед бин Салман. Освен американци и британци, Русия е пуснала граждани на Швеция, Хърватия и Мароко, обяви министерството на външните работи на Саудитска Арабия в комюнике, цитирано от Франс прес.\n\nПредставител на саудитските власти съобщи, че освободените военнопленници са се качили на самолет, който вече е пристигнал в кралството. Русия е пуснала петима британци, двама американци и по един гражданин на Швеция, Хърватия и Мароко, уточни той, цитиран от Ройтерс.\n\nМинистър-председателката на Великобритания Лиз Тръс приветства освобождаването на британските военнопленници.",
    "Саудитска Арабия планира барове за коктейли, шампанско и вино в Неом (видео)": "2971 Снимка: YouTube скрийншот\n\nАко продажбата на алкохол бъде разрешена, това ще бъде рискован етап от икономическото и културното преобразяване на страната от престолонаследника принц Мохамед бин Салман, което отчасти има за цел да привлече чуждестранни туристи и да насърчи чуждестранни бизнесмени да живеят и работят там, съобщава в. \"Уолстрийт джърнъл\".\n\nКато дом на най-свещените места на исляма в Мека и Медина, Саудитска Арабия се представя като пример за мюсюлмански морал и разрешаването на алкохола - който според много мюсюлмани е забранен от Корана - може да доведе до ответна реакция сред по-благочестивите саудитци и мюсюлманския свят като цяло. Въпреки това в анкети емигрантите твърдят, че достъпът до алкохол би бил важен за качеството им на живот в Неом - разрастващ се комплекс от сгради на площ колкото Масачузетс, който е обявен за бъдещето на кралството.\n\nРазположен на остров в Червено море, наречен Синдала, се очаква курортът Неом да предлага първокласен винен бар, отделен коктейл бар и бар за \"шампанско и десерти\", според документи за планиране от януари, с които \"Уолстрийт джърнъл\" се запознал.\n\nВ плановете се предвижда и магазин за вино на дребно с \"поразителен вертикален стенен дисплей\".\n\nСнимки в генералния план за Синдала от юни показват барман, който налива коктейли пред бутилки с, както изглежда, първокласни марки водка, уиски и вино, и гости, седнали около охладена бутилка шампанско и торти. Други снимки показват жени по бикини и мъже по бански, които рядко се срещат в Саудитска Арабия, да се излежават на яхти и да се къпят в безкрайни басейни, което е още едно намекване за това как проектите за Неом могат да предизвикат културните нрави в кралството.\n\nСиндала \"ще даде тласък на Червено море като нова дестинация за суперяхти и ще привлече някои от най-богатите и влиятелни хора в света\", се казва в документа за планиране.\n\nМакар че вината, бирите и коктейлите с нулев алкохол стават популярни в Саудитска Арабия, запознати с плановете за Неом заявиха, че проектът предвижда истински алкохол, макар думата алкохол да не се споменава в документите за планиране, посочва \"Уолстрийт джърнъл\".",
    "Какво е да си момиче и сираче в Саудитска Арабия (ВИДЕО)": "Властите в Саудитска Арабия обявиха вчера, че започват разследване, след като в социалните мрежи бяха разпространени кадри, на които се вижда жесток побой над момичета от силите за сигурност в страната по време на акция, за която се предполага, че е проведена в сиропиталище, предаде Франс прес, цитирана от БТА.\n\nВластите в южната провинция Асир заявиха, че ще бъде сформирана специална комисия за разследване на случая, без да споменават повече подробности.\n\nНа видеата, добили голяма популярност онлайн, се виждат униформени полицаи, както и цивилни служители, по време на предполагаемото провеждане на акция в сиропиталище в град Хамис Мушаит.\n\nНа кадрите се вижда как служителите влачат момиче по земята, а след това го закопчават с белезници и го пребиват с колан. На видеата, изтекли в общественото пространство, се вижда и друго момиче със закопчани крака, което също бива удряно.\n\nВидеата бяха публикувани снощи в Туитър и все още няма потвърждение на тяхната автентичност. Над един милион са зрителите на материалите досега.\n\nПотребителят, качил материалите в интернет, твърди, че също е обитател на сиропиталището, което до момента не може да бъде потвърдено от АФП, тъй като изпратените днес въпроси към него остават без отговор.\n\nСиропиталищата в Саудитска Арабия са подчинени на министерството на човешките ресурси и социалното развитие. Досега саудитски представители не са коментирали въпроса.\n\nПреди време престолонаследникът и фактически ръководител на кралството принц Мохамед бин Салман беше приветстван след решението си да разшири обхвата на правата на жените в Саудитска Арабия. Предприетите мерки обаче бяха съпроводени от жестока репресия срещу активистите за правата на жените, като част от по-мащабната кампания срещу противниците на властта в страната.\n\nПартията на националното единство - опозиционна формация от дисиденти, избягали във Великобритания, САЩ и други страни, също изрази възмущението си от видеата и се обяви за защита на момичетата от домовете и сиропиталищата на Саудитска Арабия.\n\nСпоред губернатора на провинция Асир, цитиран от държавната информационна агенция на саудитското кралство, комисията ще разследва случая и ще го отнесе към компетентните властови органи, предаде Асошиейтед прес, цитирана от БТА.\n\nWATCH: Saudi Arabia to probe brutal assault on girls' orphanage\n\n\n\nREAD: https://t.co/t59NfYPgue pic.twitter.com/YxzWuwFDnN — Middle East Monitor (@MiddleEastMnt) August 31, 2022",
    "Кметът на Варна се срещна с посланиците на Египет и на Саудитска Арабия": "Кметът на Варна Иван Портних се срещна с посланиците на Арабска Република Египет - Н. Пр. Халид Емара, и на Кралство Саудитска Арабия - Н. Пр. Халид Факих. Срещата бе организирана по инициатива на Николина Ангелкова, министър на туризма в периода 2014-2020 г. Кметът запозна гостите с основните приоритети на Варна - изграждането на АМ \"Хемус\" и АМ \"Черно море\", както и на новата Индустриална зона, които бяха забавени повече от година и половина заради липса на държавна подкрепа.\n\nКметът Иван Портних подчерта, че Варна се развива като Град на Знанието, а туризмът е важен приоритет, който общината се стреми да развива през 4-те сезона. Благоприятни условия за това дават множеството минерални извори, които могат да бъдат използвани за спа туризъм. Той припомни, че летището във Варна поддържа над 30 въздушни линии с цял свят, което създава отлични предпоставки за бизнес и туризъм.\n\nН. Пр. Халид Факих заяви, че скоро е провел среща с министъра на икономиката, на която е договорено развитие на двустранното сътрудничество между България и Саудитска Арабия в сферите на хотелиерството и инфраструктурата.\n\nН. Пр. Халид Емара, от своя страна, сподели, че се радва, че Варна е град, който привлича много студенти от Египет. Той подчерта, че може да се търсят възможности за развитие на двустранните взаимоотношения в областите образование, зелена енергия, умни градове, туризъм. Н. Пр. Халид Емара допълни, че е възможно фирми от Египет от сферите на мебелното производство, фармацията и агропродуктите, които търсят достъп до пазарите на ЕС, да проявят интерес към Икономическата зона на Варна. Николина Ангелкова припомни, че България вече има сключени меморандуми за сътрудничество в сферата на туризма и с Египет, и със Саудитска Арабия, които са добра основа за развитие на сектора и насърчаване на инвестициите. Тя заяви, че отлични възможности за надграждане на това сътрудничество могат да бъдат провеждането на международен форум, с участието на Египет и Саудитска Арабия, провеждането на съвместни културни събития и промоции, отваряне на авиолинии Варна-Рияд и Варна-Кайро. Кметът Иван Портних каза, че би се радвал Варна да бъде домакин както на бизнес форум, така и на културни прояви.",
    "Саудитска Арабия с умопомрачаваща оферта към Серия А": "403\n\nСаудитска Арабия е отправила революционна финансова оферта към Серия А, с която да даде началото на един напълно нов турнир за Суперкупата на Италия. Това разкри MF-Milano Finanza, обяснявайки, че предложението е на стойност 138 милиона евро и е било предадено до най-високите етажи в Серия А.\n\nДвете страни имат активно споразумение, според което се изиграва един двубой между носителя на Купата и шампиона. Сега обаче надпреварата ще бъде с четири тима, по подобие на този в Испания: първите два класирани тима в Серия А и финалистите за Купата на Италия.\n\nСпоразумението ще е за шест години – до сезон 2028/29, а финансово е тройно повече от последната сделка. През следващите няколко дни делегация от Ботуша, водена от главния изпълнителен директор Луиджи Де Сиерво, ще отиде в Рияд, за да преговаря с представителите на Sela (агенцията на Рияд) с цел допълнително подобряване на условията по договора.\n\nИдеята е да се види дали има възможност да се повиши огромната оферта за италианските грандове, като по този начин ще бъде напълнена тяхната хазна, пострадала сериозно по време на пандемията.\n\nВижте останалите новини от италианския футбол!",
    "Шолц иска да задълбочи енергийното сътрудничество със Саудитска Арабия": "Германският канцлер Олаф Шолц обяви след среща със саудитския престолонаследник принц Мохамед бин Салман, че желае да задълбочи енергийното сътрудничество между двете страни, предаде Ройтерс.\n\nПред репортери след разговорите между двамата канцлерът каза, че това партньорство не бива да се ограничава само до изкопаемите горива, но трябва да обхване и водорода и възобновяемите енергийни източници.\n\nГермания, която доскоро беше силно зависима от Русия по отношение на природния газ, започна след руската инвазия в Украйна да се стреми да разнообрази доставките си на енергоносители.\n\nШолц, който е на двудневна обиколка в Залива, първата му откакто стана канцлер, посочи, че е повдигнал в разговорите с принца въпросите за човешките и гражданските права.\n\nВ съвместна авторска статия, излязла вчера в списание \"Шпигел\", известни германски политици от различни партии призоваха канцлера да направи това по време на посещението си.\n\n\"Можете да бъдете сигурни, че не остана нищо, което да не е било казано\", заяви Шолц пред репортерите в отговор на въпрос дали е станало дума за убийството на журналиста Джамал Хашоги.\n\nЛиквидирането му в саудитското консулство в Истанбул преди четири години предизвика възмущение по света и постави под натиск фактическия управник на Саудитска Арабия.\n\nСпоред публикуван преди година доклад на американското разузнаване принцът е одобрил операцията за убийство или залавяне на Хашоги, но саудитското правителство отрече всякаква замесеност на престолонаследника и отхвърли заключенията в доклада.\n\nКато знак за подобряване на отношенията американският президент Джо Байдън и френският Еманюел Макрон посетиха кралството и се срещнаха с принца.\n\nСпоред наблюдатели посещението на Шолц е част именно от този процес на нормализиране на отношенията на Запада с Рияд, отбелязва ДПА.\n\nСледващата спирка от обиколката на канцлера в страните от Залива ще бъде Катар, малкото, но богато емирство, с което Берлин се опитва да сключи споразумение за доставка на газ. През ноември Катар ще бъде домакин на Световното първенство по футбол, посочва ДПА.",
    "Саудитска Арабия иска да намали цената на петрола за Азия": "Най-големият износителят на петрол в света - Саудитска Арабия, планира да намали цените на суровината през октомври за пазара на Азия, предаде Reuters. Причината: високите цени в региона потискат търсенето. Според плана официалната цена, на която страната ще продава на своите азиатски клиенти, ще бъде с $4,50 долара на барел по-малко.\n\nСъщевременно намалява и търсенето на петрол в Европа и някои от пратките саудитски петрол се насочват към Азия, което също оказва натиск върху цените в региона.\n\nПритесненията за доставки на азиатския континент намаляват, а и търсенето не е много голямо, коментират експерти. Очакванията са, че в края на септември, когато отминава сезонът на мусоните, търсенето на петрол в Индия и Индонезия ще се възстанови.\n\nНа този фон Китай продължава да се бори с ограниченията, налагани от властите заради пандемията, което дава доста мрачни перспективи за потреблението на горива в страната.\n\nНай-голямата рафинерия в региона - Sinopec, прогнозира намаляване на производството с 8% през второто полугодие, а като цяло годишното производство ще спадне с 6% спрямо 2021 година.",
    "Саудитска Арабия, в която няма употреба на алкохол, планира барове за шампанско и вино в Неом": "Ако продажбата на алкохол бъде разрешена, това ще бъде рискован етап от икономическото и културното преобразяване на страната от престолонаследника принц Мохамед бин Салман, което отчасти има за цел да привлече чуждестранни туристи и да насърчи чуждестранни бизнесмени да живеят и работят там, съобщава в. \"Уолстрийт джърнъл\".\n\nКато дом на най-свещените места на исляма в Мека и Медина, Саудитска Арабия се представя като пример за мюсюлмански морал и разрешаването на алкохола - който според много мюсюлмани е забранен от Корана - може да доведе до ответна реакция сред по-благочестивите саудитци и мюсюлманския свят като цяло. Въпреки това в анкети емигрантите твърдят, че достъпът до алкохол би бил важен за качеството им на живот в Неом - разрастващ се комплекс от сгради на площ колкото Масачузетс, който е обявен за бъдещето на кралството.\n\nРазположен на остров в Червено море, наречен Синдала, се очаква курортът Неом да предлага първокласен винен бар, отделен коктейл бар и бар за \"шампанско и десерти\", според документи за планиране от януари, с които \"Уолстрийт джърнъл\" се запознал.\n\nВ плановете се предвижда и магазин за вино на дребно с \"поразителен вертикален стенен дисплей\".\n\nСнимки в генералния план за Синдала от юни показват барман, който налива коктейли пред бутилки с, както изглежда, първокласни марки водка, уиски и вино, и гости, седнали около охладена бутилка шампанско и торти. Други снимки показват жени по бикини и мъже по бански, които рядко се срещат в Саудитска Арабия, да се излежават на яхти и да се къпят в безкрайни басейни, което е още едно намекване за това как проектите за Неом могат да предизвикат културните нрави в кралството.\n\nСиндала \"ще даде тласък на Червено море като нова дестинация за суперяхти и ще привлече някои от най-богатите и влиятелни хора в света\", се казва в документа за планиране.\n\nМакар че вината, бирите и коктейлите с нулев алкохол стават популярни в Саудитска Арабия, запознати с плановете за Неом заявиха, че проектът предвижда истински алкохол, макар думата алкохол да не се споменава в документите за планиране, посочва \"Уолстрийт джърнъл\".",
    "Петролният добив на Саудитска Арабия надхвърля 11 млн. барела през август": "Това е най-високото месечно ниво на производство, което Рияд докладва на ОПЕК от април 2020 г., когато добивът надхвърли 12 млн. барела на ден\n\nСаудитска Арабия е информирала останалите членове на Организацията на страните износителки на петрол (ОПЕК) и нейните съюзници, носещи общото название ОПЕК+, че е повишила производството си на суров петрол до малко над 11 млн. барела на ден през миналия месец, надхвърляйки символичния таван за първи път от две години насам, тъй като Кралството е изпълнило обещанието си да стабилизира глобалните пазари, съобщава Bloomberg.\n\nУвеличението на добива, отразено в месечния доклад на ОПЕК, следва споразумението на страните от картела за ускоряване възстановяването на изключените преди това количества на фона на увещанията на САЩ и други ключови потребители да ускорят растящите разходи за покупка на петрол.\n\nТова е най-високото месечно ниво на производство, което Рияд докладва на ОПЕК от април 2020 г., когато добивът надхвърли 12 млн. барела на ден по време на краткотрайна ценова война с другия лидер на ОПЕК+, Русия.\n\nДобивът на Саудитска Арабия рядко достига 11 млн. барела през последните десетилетия.\n\nОсигуряването на допълнителни барели за петролните пазари съответства на спада при цените на петрола, който поевтиня с около 23% през последните три месеца. Фючърсите върху европейския сорт Брент надхвърлиха 120 долара за барел в началото на юни на фона на опасенията от прекъсване на доставките след нахлуването на Русия в Украйна. Сега те се търгуват за около 95 долара за барел, охлаждайки до известна степен инфлацията, която продължава да притиска световната икономика.\n\nСпоразумението на ОПЕК+ за ускоряване на възстановяването на доставките, намалени по време на пандемията от коронавирус през 2020 г., отразява няколко месеца на дипломатически усилия от страна на американските дипломати. Посещението на президента Джо Байдън в Саудитска Арабия през юли не успя да осигури така желаното от Вашингтон допълнително увеличение на производството, но Байдън все пак приветства спада на цените на бензина след визитата си.\n\nРияд казва, че е увеличил доставките с 236 000 барела до 11,05 млн. барела на ден през август, според месечен доклад на базирания във Виена секретариат на ОПЕК. Съседните Обединени арабски емирства (ОАЕ) заявиха, че са добавили 51 000 барела до 3,18 млн. барела на ден към производството си през разглеждания месец.\n\nУвеличаването на доставките изглежда е приключило засега, тъй като Кралството и неговите съюзници отново затягат производството в отговор на влошената икономическа среда. Миналата седмица 23-членният алианс ОПЕК+ обяви символично съкращаване на добива с 100 000 барела на ден, за да се справи с „по-голямата волатилност и повишената несигурност“ на петролния пазар.\n\nСаудитският министър на енергетиката принц Абдулазиз бин Салман посочи в интервю, че групата ще продължи да бъде „внимателна, превантивна и проактивна“.\n\nОПЕК повтори твърдението си в месечния си доклад, като казва, че петролните фючърси не отразяват вярно реалностите при търсенето и предлагането, нарушавайки способността на компаниите да хеджират. „Пазарът е в състояние на шизофрения и това създава един вид йо-йо пазар и изпраща погрешни сигнали“, предупреждава картелът.\n\nГрупата ще проведе следващото си месечно събиране на 5 октомври.\n\nВ допълнение към директното подаване на данни за продукцията от членовете на ОПЕК, докладът включва и прогнози за производството, събрани от редица външни източници като консултанти и медии. Тази средна стойност, която ОПЕК използва, за да оцени изпълнението на своите цели, изчислява добива на Кралството малко по-ниско - на 10,9 млн. барела на ден.\n\nОПЕК до голяма степен запазва прогнозите си за глобалното търсене и предлагане през тази и следващата година непроменени спрямо доклада от миналия месец. Групата предвижда „стабилен“ ръст на търсенето от 3,1 млн. барела на ден за тази година и 2,7 млн. барела на ден за 2023 г.\n\nПерспективата може да бъде подкрепена от мерките за фискална подкрепа в Европа и Китай или от прекратяването на конфликта в Украйна, добавят от ОПЕК.",
    "Кои са държавите, които все още са монархии?": "Доста голям брой държави по света в момента имат управляващи монарси. Разбира се, в различните типове монархии, управляващата фигура има различни роли. Тук ще разгледаме различните видове монархии в 43-те държави, които все още са монархии.\n\nВидове монархии\n\nМонарх в най-опростения смисъл е крал, кралица, султан и т.н. на дадена страна. Като цяло има четири вида монархии.\n\n1. Конституционна монархия\n\nМонархът разделя властта с правителство. В тази ситуация монархът няма политическа власт, въпреки че има церемониални задължения и определени отговорности. Например монархът на Обединеното кралство трябва да подпише всички закони, за да ги официализира, но няма власт да променя или отхвърля нови закони.\n\nЕто няколко примера за държави с конституционни монархии: Япония, Обединено кралство, Дания.\n\n2. Абсолютна монархия\n\nМонархът има абсолютна политическа власт. Той може да променя, отхвърля или създава закони, да представляват интересите на страната в чужбина, да назначава политически лидери и т.н.\n\nПримери за държави с абсолютни монархии са Есватини, Саудитска Арабия, както и Ватикана.\n\n3. Федерална монархия\n\nМонархът е важна фигура във федерацията от държави, които имат свои собствени правителства или дори монархии, които ги управляват.\n\nТакива държави са ОАЕ и Малайзия.\n\nМалайзия е уникална форма на федерална монархия. На всеки пет години кралските лидери на всеки \"щат\" избират помежду си кой ще бъде монарх на Малайзия. Освен това, монархията също е конституционна, позволявайки на демократично избран орган да управлява.\n\n4. Смесена монархия\n\nПри този вид монархия, абсолютен монарх може да раздели правомощията по различни начини, специфични за страната.\n\nЕто някои примери за държави със смесени монархии: Йордания, Лихтенщайн и Мароко.\n\nЛихтенщайн е единствената европейска монархия, която все още практикува стриктно агнатско първородство, което общо взето означава наследяване на първородния син.\n\nКонституционните монархии несъмнено са най-популярната форма на този тип управление в съвременната епоха⁠ - близо 70% от всички монархии са конституционни. Демократично избрани правителства управляват страната, докато монархът изпълнява церемониални задължения.\n\nПовечето монарси са наследствени. Уникален случай е папа Франциск, който има абсолютна власт в малкия независим град⁠, но не благодарение на наследства, а чрез изборен процес, известен като папски конклав.\n\nРолята на монархиите\n\nЕдна от най-забележителните и известни управляващи монархии е в Обединеното кралство.. Крал Чарлз III вече се качи на трона, което го прави държавен глава в общо 15 държави, включително Канада, Австралия и Нова Зеландия, припомня Money.bg.\n\nКралското семейство на Япония също е отличен пример за стабилност, управлявало в страната над 2600 години под една и съща наследствена линия.\n\nКритики към монархията\n\nНякои твърдят че монархията е отживелица и няма реални функции в днешно време, а критики за огромното богатство и власт на монарсите са широко разпространени.\n\nСпоред холандското правителство например бюджетът на крал Вилем-Александър за 2022 г., финансиран от държавата и следователно от данъкоплатците, възлиза на повече от 48 милиона евро.\n\nПри абсолютните монархии обикновено липсват политически права и свободи. Саудитска Арабия например няма национални избори. Кралят Салман бин Абдулазиз Ал Сауд остава на власт до живот, назначава сам кабинета и приема закони с кралски указ.\n\nБъдещето на монархията през 21 век със сигурност не е много сигурно.\n\nСнимка: БГНЕС\n\nХаресайте страницата ни във Facebook ТУК",
    "САЩ ще открият център за военни технологии в Саудитска Арабия...": "1879009\n\nСъобщава се, че САЩ планират да създадат база в Саудитска Арабия за тестване на нови военни технологии.\n\nДокато САЩ намаляват конвенционалното си военно присъствие в Близкия изток, те работят за установяване на по-иновативно и ориентирано към напреднали технологии присъствие в региона.\n\nКомандването на Централното командване на САЩ (CENTCOM) потвърди, че работи по създаването на център в Саудитска Арабия за тестване на иновативни военни технологии.\n\nГоворителят на CENTCOM, подполковник Дейвид Ийстбърн, каза: „Изпитателният център Rand Sands“, който все още се разработва като концепция, е иновативен подход към обучението и бойната готовност между САЩ и техните партньори от Близкия изток.\n\nИйстбърн заяви, че визията на този тестов център е „да тества широк набор от различни способности за оперативната съвместимост на САЩ и техните партньори в региона и да се противопостави на различни безпилотни въздушни системи“.\n\nОтбелязвайки, че тази концепция е част от търсенето на CENTCOM за новаторски начини за продължаване на настоящите стратегически партньорства в региона, Ийстбърн каза, че този център и подобни бъдещи идеи са пример за сътрудничество на САЩ с партньорите му в региона.\n\nГоворейки по темата, военен служител каза, че идеята за този тестов център е на много ранен етап и все още няма конкретни подробности за центъра.\n\nОтбелязвайки, че въпросът за отбраната срещу безпилотни летателни системи е общ интерес на много страни в региона, служителят заяви, че този център ще създаде зона за сътрудничество в региона по този въпрос.",
    "Престолонаследникът на Саудитска Арабия все пак няма да присъства на погребението на Елизабет II": "Престолонаследникът на Саудитска Арабия Мохамед бин Салман вече не се очаква да присъства на погребението на кралицата, каза източник от външното министерство на Обединеното кралство.\n\nИзточникът, цитиран от Ройтерс, каза, че промяната е направена от саудитците.\n\nПравозащитни групи разкритикуваха решението да бъде поканен престолонаследникът, а причината е, че той е обвиняван, че е поръчал убийството на саудитския журналист Джамал Хашоги през 2018 г.\n\nТой отрича обвинението. Убийството стана в саудитското консулство в Истанбул.\n\nИзточници, близки до саудитското посолство, по-рано потвърдиха, че престолонаследникът ще посети Лондон този уикенд.\n\nНо принц Турки ал-Фейсал, друг високопоставен саудитски крал, се очаква да присъства на погребението вместо това, каза източник от външното министерство.",
    "Роналдо пощуря, отказа милиони от Саудитска Арабия": "Нападателят на \"Манчестър Юнайтед\" Кристиано Роналдо е отхвърлил оферта от клуб от Саудитска Арабия през това лято, съобщава вестник \"Мирър\". Отборът, чието име не се разкрива от изданието, е предложил на португалския футболист заплата от 240 милиона евро годишно, но Роналдо е отказал.\n\n37-годишният нападател е недоволен от игровото време, което получава в \"Манчестър Юнайтед\" и може да промени решението си и да приеме предложението на клуба от Саудитска Арабия през зимата, пише още БТА.\n\nДоговорът на Роналдо с \"Манчестър Юнайтед\" е до лятото на 2023 година. През настоящия сезон той е изиграл седем мача за отбора във всички турнири и не е отбелязал гол. Португалецът има 297 минути игрово време, но само два пъти е бил част от титулярния състав на тима.",
    "Саудитска Арабия арестува мъж заради поклонническо пътуване до Мека от почит към кралица Елизабет": "Саудитската полиция арестува тази седмица йеменски гражданин, след като той разпространи в социалните мрежи информация за своето поклонническо пътуване до Мека, където почел паметта на кралица Елизабет Втора, предаде Асошиейтед прес.\n\n/СГ/",
    "Стратегическият провал на САЩ в Саудитска Арабия": "/Поглед.инфо/ Защо арабският свят не подкрепи западната блокада на Русия\n\nПанарабският медиен гигант Ал Джазира , имайки предвид последните ходове на САЩ в Близкия изток, включително обиколката на президента Джо Байдън през юли в региона, естествено повдига въпроса „Избледнява ли постепенно влиянието на Вашингтон там?“\n\nДискусията на канала обръща внимание на факта, че по време на пътуване до Саудитска Арабия Байдън подчерта, че Съединените щати „няма да отиват никъде и да напускат и оставят вакуум, който да бъде запълнен от Китай, Русия или Иран“. Думите му утешиха ли някого?\n\nСтаршия сътрудник на Съвета по външни отношения Стивън Кук каза на домакина Стив Клемънс, че дневният ред на САЩ в Близкия изток е силно ограничен. Години наред американците бяха абсолютната доминираща сила в региона. Сега присъствието на Русия се увеличи значително и Китай също вижда големи възможности там. В същото време той отбеляза, че „руснаците успяха да установят най-добрите отношения със саудитците в историята“.\n\nОсновното изискване на американците към Саудитска Арабия - да увеличи значително производството и продажбата на петрол на световните пазари, за да изтласка Русия от него и да свали цените на тази суровина - беше всъщност категорично отхвърлено.\n\nОбещанието на саудитската страна да увеличи доставките със 100 000 барела на ден, при повече от 100 милиона глобален дневен оборот на пазара, дори не е оправдание, а подигравка! Американците например твърдят , че резервният капацитет на кралството е 3 милиона барела петрол на ден. Котировките на петрола на борсовите площадки в света дори не са мръднали и са стабилно на ниво над $100 за барел.\n\nПовторението на сценария от 80-те години, подробно описан в известната книга на Петер Швейцер „Победа“, когато Вашингтон, благодарение на „петролната сделка“ със Саудитска Арабия и прекъсването на газовите проекти на Москва с Европа, успя да срине икономиката на Съветския съюз този път се провали. Светът се е променил.\n\nФактът, че Москва винаги е искала да постигне стабилни взаимноизгодни споразумения с Рияд, включително и за да избегне ситуацията от миналото, е разбираем. Въпросът е какво доведе саудитците до сегашната им позиция. Нещо повече, те се придържат към нея доста твърдо, въпреки натиска върху тях и обещанията за всякакви благословии в случай на връщане към подчинение. Те не отказват \"моркова\", но и не се страхуват от \"тоягата\".\n\nМеждународният информационен концерн АЛ АРАБИЯ отбелязва като ключов аспект от посещението на Байдън в Рияд - САЩ се връщат към военно сътрудничество със Саудитска Арабия. Всъщност Вашингтон, за да постигне целите си, направи значителни отстъпки, като отмени много от ограниченията и контрола, които преди това беше въвел в отношенията със саудитците.\n\nПринц Мохамед бин Салман и президентът Байдън се споразумяха американските и други мироопазващи сили и наблюдатели да напуснат саудитския остров Тиран, разположен в устието на залива Акаба, до края на годината. Саудитска Арабия ще упражнява своя суверенитет в този стратегически регион, като контролира международните маршрути, които позволяват на кораби, включително израелски, както и израелски самолети, да преминават през въздушното пространство на Саудитска Арабия.\n\nВашингтон също обеща да работи с кралството за изграждане на система за противодействие срещу атаки от дронове и балистични ракети. На срещата беше решено да се създаде съвместна оперативна група в Червено море и друга съвместна групировка, водена от Саудитска Арабия в Оманския залив и Северно Арабско море.\n\nБеше договорено също, че саудитските сили ще си сътрудничат с Петия флот на САЩ при използването на съвременни технологии като безпилотни кораби и изкуствен интелект за защита на морските пространства. Рияд прие всичко това с удоволствие. Но в замяна, като цяло, той не обеща нищо.\n\nСвеждането на всичко до разногласия между престолонаследника Мохамед бин Салман и настоящата администрация на САЩ относно злощастната съдба на журналиста Хашоги би било прекалено опростяване. Малко вероятно е съществена роля в промяната на стратегията на саудитците да е изиграл фактът, че по едно време Р. Рейгън се оказа по-мощна политическа фигура от Дж. Байдън. Известно влияние върху намаляването на степента на доверие на саудитците в Америка оказа предателското й поведение в Афганистан. Но на първо място, Рияд някога се съгласи навремето на \"петролна експанзия\" заради съветската политика в тази страна\n\nКлючовият проблем, който принуждава Саудитска Арабия да гледа на Съединените щати с нарастваща предпазливост и да се въздържа от сляпа подкрепа на техния курс, е загрижеността за съдбата на своите материални ресурси.\n\nНапоследък в най-сериозните аналитични и политически кръгове на Америка беше предложен много прост начин за решаване на фундаменталните й икономически проблеми, преди всичко въпроса с огромния външен дълг от 30 трилиона долара: „...на всеки, на когото дължа, му прощавам !\"\n\nТоест, под различни предлози - от нарушаване на правата на човека до \"агресивно поведение\" - задълженията към основните притежатели на американския дълг могат да бъдат анулирани (без официално обявяване на неизпълнение), а техните активи - отчуждени. Тази тенденция беше особено ясно потвърдена от примера за блокиране с възможна последваща конфискация на руските резерви на Запад.\n\n„Широкият изток“ видя това като обещаващ сценарий по отношение на себе си. Нещо повече, необузданият растеж на западната военна машина до голяма степен се обяснява с подготовката за този \"хак\": в края на краищата, за да се осъществи, е необходима такава сила, която да направи невъзможно противопоставянето на такъв открит грабеж.\n\nОттук и фанатичното желание по всякакъв начин да се ограничи Русия, която може да стане защитник на страните, произвеждащи суровини, защото самата тя принадлежи към тази категория и има стратегическа военна мощ, сравнима с тази на Запада. Перифразирайки известния анекдот за „евреи и арменци“, можем да кажем: „Араби, пазете руснаците! Справят ли се с тях, ще дойдат за вас!“\n\nИ Саудитска Арабия също не е никак заинтересувана от наложено намаление на цените на петрола. Преди 40 години тя имаше 9 милиона жители, а сега вече има 36 милиона души. А поддържането на значително увеличеното население изисква гигантски разходи.\n\nДори АЛ АРАБИЯ , който е пропагандатор на укрепването на арабско-западното сътрудничество, пише с неприкрито раздразнение за последните идеи за налагане на сериозен „международен данък“ върху свръхпечалбите на „някои държави“ от продажбата на енергийни суровини. Къде ще отидат постъпленията от тези данъци е много ясно – за САЩ и техните най-близки партньори.\n\nТакъв план за \"спасяване на световната икономика\" е съставен, в частност, от един от най-послушните на Вашингтон в историята на генералните секретари на ООН, А. Гутериш. И затова не трябва да се учудваме защо целият арабски свят, почти единодушно, заедно с огромното мнозинство от страните членки, не подкрепиха последната резолюция на тази организация за Украйна. Не Украйна ще защитава интересите им срещу нарастващия натиск на САЩ и техните съюзници, а Русия!\n\nПревод: ЕС\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Саудитска Арабия, Гърция и Египет искат да вземат световното по футбол през 2030 г.": "Саудитска Арабия води съвместна кандидатура с Гърция и Египет за домакинство на световното първенство по футбол през 2030 г. Това съобщава английският вестник \"Таймс\".\n\nТова е първи случай, в който три държави от три различни континента планират да приемат най-големия футболен форум.\n\nСпоред \"Таймс\" кралството е готово да финансира инфраструктурните проекти, необходими за домакинството, и в останалите две държави.\n\nСаудитска Арабия инвестира големи средства в приемане на различни спортни прояви от международен характер. Страната вече е домакин на кръг от Формула 1, рали \"Дакар\", както и няколко пъти прие мачовете за световните титли по бокс. В скоро време Саудитска Арабия ще има и състезание в MotoGP.\n\nДо момента потвърдени кандидатури са тези на Мароко, както и две съвместни: на Испания и Португалия, а също и южноамериканската, включваща Аржентина, Уругвай, Чили и Парагвай. Президентът на Европейската футболна федерация (УЕФА) Александър Чеферин коментира, че световното през 2030 г. категорично трябва да бъде в Испания и Португалия.\n\nВеликобритания оттегли своята кандидатура, въпреки че беше една от първите държави, която пожела да бъде домакин.\n\nСпоред \"Таймс\" подобна тройна кандидатура на Саудитска Арабия, Гърция и Египет означава, че световното ще трябва да бъде в период, в който в Европа е зима, заради климата на Арабския полуостров. Шампионатът в Катар, който предстои през ноември и декември, ще бъде първият, който да се проведе през зимата.\n\nПрезидентът на Световната футболна федерация (ФИФА) Джани Инфантино се е отнесъл позитивно към подобна идея заради включването на Египет в кандидатурата. От ФИФА отдавна искат да върнат световното първенство в Африка след домакинството на ЮАР през 2010 г.\n\nСлед световното първенство в Катар следващият шампионат ще бъде в САЩ, Канада и Мексико, като ще е първият, който ще включва 48 отбора.\n\nДневник",
    "В Саудитска Арабия искат старт от MotoGP": "В Саудитска Арабия искат старт от MotoGP\n\nВ последните години Саудитска Арабия проведе успешна кампания да се включи в календарите на най-големите моторспорт световни шампионати. Пробивът стана факт през 2018, когато Саудитска Арабия прие кръг от Формула Е, през 2020 в страната пристигна и рали “Дакар”, а от миналата година в Джеда има и старт от Формула 1.\n\nВ бъдеще към тези състезания ще се прибавят и състезание от MotoGP и етап от Световния рали шампионат (WRC). И докато за ралито по-скоро е въпрос на време и е възможно Саудитска Арабия да влезе в календара на WRC още догодина, то преговорите с MotoGP явно тепърва набират скорост.\n\nMemorandum of Understanding reached between Dorna Sports and Saudi Motorsport Company\n\n\n\nFull details below 👇#MotoGP | 📰https://t.co/tPpqhcs68C — MotoGP™🏁 (@MotoGP) September 5, 2022\n\nБъдещите домакини все още не казват дали за старта от MotoGP планират да използват новия моторспорт комплекс в Кидия до Риад, където ще се премести надпреварата от Формула 1 или пък ще построят друга нова писта.\n\nБаная продължи победната си серия в MotoGP с хладнокръвно каране в Гран При на Сан Марино\n\nВсе още няма времева рамка за постигане на сделка, като промоутърът на MotoGP и представителите на Саудитска Арабия подписаха меморандум за разбирателство, а част от бъдещия договор ще програма за развитие на млади таланти, при това от целия регион, не само от страната.\n\nМарк Маркес получи разрешение да кара на теста на „Мизано“\n\nВ момента в Перскийския залив има само една страна, която приема състезание от MotoGP - Катар.\n\nГледайте спорт на MAX с най-вълнуващите състезания от MotoGP, WRC, NASCAR и Supercars, на живо, само в ефира на MAX Sport.\n\nСнимки: Gettyimages",
    "ОПЕК+ харесва цена на петрола от 100 долара, но не е готов на всичко, за да я поддържа": "Докато цена над 120 долара за барел може да създаде рискове за търсенето, такава от 100 долара няма да навреди на световната икономика\n\nСаудитска Арабия и Русия, фактическите лидери на широкия петролен алианс ОПЕК+, приемат 100 долара за барел като справедлива цена, която глобалната икономика може да понесе, споделят пред Ройтерс източници, запознати с нагласите на правителствата на двете страни.\n\nОрганизацията на страните износителки на петрол (ОПЕК), Русия и другите техни съюзници, известни като ОПЕК+, изпомпват повече от 40% от 100-те милиона барела на ден глобален добив. Групата има голямо влияние върху световните цени на горивата чрез своята политика за доставки.\n\nОПЕК+ не посочва изрично своето предпочитано ценово ниво. Представители на властта както в Саудитска Арабия, така и в Русия сигнализираха през последните седмици, че фокусът на политиката на групата е да гарантира, че глобалното предлагане на петрол отговаря на търсенето, а не да защитава определена цена.\n\n„Фокусът ни е ясен – разглеждаме баланса между предлагането и търсенето за период от не по-малко от година, най-често година и половина“, посочва пред Ройтерс високопоставен източник от ОПЕК+, запознат с въпроса.\n\nЕдин от ключовите измерители на баланса между търсенето и предлагането обаче е цената. Когато търсенето заплашва да надхвърли предлагането, цените се повишават и обратното. Изявленията на членовете на групата дават представа за това, което производителите виждат като разумна възвръщаемост за своя петрол.\n\nПоследните сигнали предполагат предпочитано ценово ниво от около 90 до 100 долара за барел за сорт Брент, изтъкват правителствени източници и анализатори пред Ройтерс.\n\nТова е по-високо от предишното предпочитано ниво от около 75 долара, което експертите, следящи ОПЕК+, определяха като цена, на която групата желае да продава своя петрол.\n\nПетролът се търгуваше в ценовия диапазон 100-120 долара през по-голямата част от второто тримесечие, което разтревожи правителствата в много страни, които вече трябваше да се борят с ускоряващата се инфлация.\n\nСАЩ и други страни настояха Саудитска Арабия и други производители да изпомпват повече, за да охладят растящите цени в продължение.\n\nНо водещите производители на петрол, включително Саудитска Арабия, се обявиха публично през последните седмици в подкрепа на цените, които паднаха до 90 долара за барел на фона на отслабващите перспективи за глобалната икономика и търсенето.\n\nТези заявления достигнаха своята кулминация, когато ОПЕК+ предприе символично намаление на целта си за добив на петрол от 100 000 барела на ден, което много анализатори приеха като сигнал, че групата ще защити цени над 90 долара.\n\nЦеновият коридор се повиши с нарастващите разходи за суровини и ускорената инфлация - фактори, на фона на които производителите трябва да генерират по-високи приходи от петрол, за да балансират бюджетите си.\n\n„Цена на петрола от 120-130 долара е рискована и Саудитска Арабия ще предотврати това, но при 100 долара това няма да окаже голямо влияние върху световната икономика – Саудитска Арабия ще се чувства комфортно с тази цена“, посочва друг източник.\n\nВъпреки че повечето производители от ОПЕК+ разчитат на приходите от петрол и имат различни изисквания за цената на петрола, за да балансират бюджетите си, Саудитска Арабия и Русия нямат официален ценови таргет.\n\nХазните на петролните държави, включително на Саудитска Арабия, бяха изпразнени от предизвикания от пандемията ценови срив през 2020 г. Високите цени се им помагат да го запълнят отново.\n\nПрез април Международният валутен фонд (МВФ) прогнозира рентабилна петролна цена за Саудитска Арабия, при която страната ще балансира бюджета си, в размер на 79,20 долара за барел.\n\n„Цена над 100 долара носи неочаквана печалба за държавата“, коментира Карън Йънг, старши сътрудник в Института за Близкия изток, базиран във Вашингтон.\n\nПетролна цена от 100 долара е необходима и за компаниите по света, за да поддържат стабилни нива на инвестиции, с което гарантират, че предлагането остава в крак с търсенето, добавя друг източник, запознат с вижданията на Рияд.\n\nДори след като поевтиня до 90 долара за барел, петролът остава сравнително скъп. Цената на Брент се възстанови до над 90 долара за барел едва през февруари, след като се търгуваше под това ниво в продължение на 8 години.\n\nРусия има различни мотиви от тези на Саудитска Арабия за ценовата си зона на комфорт. Тази година Москва трябваше да продаде своя суров петрол с отстъпка спрямо референтните цени на купувачи в Азия, защото Европа и САЩ загърбиха руския внос като отмъщения за инвазията на Москва в Украйна.\n\nРусия иска петрол на не по-малко от 100 долара за барел, за да компенсира отстъпките, изтъкват двама източници от индустрията, близки до руската петролна политика. Вицепремиерът на страната Александър Новак отхвърли идеята, че има тайни споразумения за цените.\n\n„Не говорим за ценообразуване, а за адекватност на предлагането на пазара, така че от една страна да няма излишък, а от друга да няма недостиг“, посочва Новак по-рано този месец.\n\nВ миналото ОПЕК е правила спорадични опити да задържи цените на определено ниво. През 2000 г. групата излезе с механизъм за целеви диапазон на цените, за да поддържа петрола между 22 и 28 долара за барел. Когато цените скочиха значително над 28 долара няколко години по-късно, групата прекрати този механизъм.\n\nСега ограниченото предлагане отново подкрепя цените. Ръстът на добива в американския шистов сектор падна надолу в списъка с опасенията на ОПЕК и прогнозите все още виждат стабилен ръст на търсенето на петрол през 2023 г. въпреки по-слабия икономически растеж и страховете от рецесия.\n\nОПЕК+ изглежда търси 90 долара като минимална цена, изтъква Тамас Варга от петролния брокер PVM, визирайки сорт Брент.\n\nПлановете на страните от Г-7 за таван на цените на руския петрол, насочени към намаляване на приходите на Москва, биха могли допълнително да подкрепят цените, ако Москва реши да си отмъсти, добавя Варга.",
    "ОАЕ получи 20 бойни дрона от Турция, иска да купи още": "Турция достави 20 бойни дрона на Обединените арабски емирства този месец, съобщава \"Ройтерс\", позовавайки се на двама турски източници.\n\nМеждународното търсене на дроновете на турската компания Baykar нарасна след въздействието им в конфликтите в Сирия, Украйна и Либия.\n\nСега ОАЕ и техният съюзник Саудитска Арабия се надяват да използват сближаването си с Турция, за да се противопоставят на нарастващото предизвикателство от страна на Иран и неговите проксита.\n\nДвете арабски държави понасят атаки с безпилотни самолети срещу градове и петролни съоръжения, за които обвиняват свързаните с Иран бойци хути в Йемен.\n\nИзточник твърди, че Абу Даби и Рияд са преговаряляи за придобиване на дронове Bayraktar TB2 от Анкара. По време на преговорите с ОАЕ те решиха бързо да доставят 20 въоръжени дрона, посочи той и добави, че апаратите са били изпратени по-рано този месец.\n\nВисокопоставен турски служител е потвърдил, че Турция е доставила няколко дрона на ОАЕ, като Абу Даби иска да получи още. Саудитска Арабия също иска да закупи дронове и да създаде фабрика за производството им, посочи служителят.\n\nПо негови думи Baykar разглежда саудитското искане, но това е стратегическо решение на президента Реджеп Тайип Ердоган. Той допълни, че други въпроси, като саудитските инвестиции в Турция, \"не се движат толкова бързо, колкото е възможно\".\n\nЕдинствените други производствени мощности на компанията извън Турция се изграждат в Украйна.\n\nКъм момента Baykar произвежда по 20 дрона Bayraktar TB2 на месец.\n\nВисшият турски служител разкри, че има заявки за въоръжени дронове от много страни и региони. \"Някои държави, които са ги закупили, отправят допълнителни искания. Те са много доволни от резултатите, но технически не е възможно да се задоволи цялото търсене\", обясни той.\n\nВъпреки че турските дронове не могат да се сравнят с технологията на моделите, произведени от лидерите на пазара Израел и САЩ, те са по-евтини и имат по-малко ограничения за износ. Те също така се представят по-добре от китайските или иранските дронове, които Русия е разположила в Украйна.",
    "ACO Bulgaria отпразнува 20 години на българския пазар": "Лидерът в решенията за отводняване става регионален хъб за още международни пазари, включително Югоизточна Европа, Гърция, Турция, страните от Арабския полуостров, Обединените Арабски Емирства, Саудитска Арабия и Катар\n\n/КРОСС/ ACO Bulgaria отбеляза своя 20-годишен юбилей на бляскаво събитие с водещи професионалисти в строително-инвестиционния бранш. Голямата новина дойде официално от Георги Димов, Group Manager ACO South East, който анонсира, че офисът в София вече е регионално управление не само за страните от Югоизточна Европа, но и за пазарите в Гърция, Турция и страните от Арабския полуостров, включително интензивно развиващите се пазари Обединените Арабски Емирства, Саудитска Арабия и Катар.\n\n„ACO Bulgaria е част от АСО Group - една от най-иновативните watertech компании в света. Фактът, че българският офис става регионален хъб за управление на множество международни пазари е категорично признание за професионализма и ефективността на екипа в България през последните 20 години. В новата си роля ACO Bulgaria ще има възможност да развива и разгръща потенциала си на глобално ниво, а експертите ни да внедрят добри практики и високи стандарти в множество международни пазари.\", каза Георги Димов по време на събитието.\n\nНа 20-годишния юбилей присъстваха над 200 гости - представители на водещи архитектурни и проектантски бюра, строителни компании, инвеститори и партньори на фирмата. Георги Димов им изказа своите благодарности за успешното сътрудничество и професионализъм, благодарение на които компанията въвежда и налага на българския пазар иновативни системи за отводняване, устойчиви решения за градска среда и инфраструктурни проекти, както и управление на води в сгради. „Под мотото \"ACO. we care for water\" компанията гледа към бъдещето и разработва редица иновативни устойчиви решения, ангажира се с каузи и доброволчески инициативи с грижа за водата.\", допълни той.\n\nГостите на събитието бяха приветствани на новата локация на АСО Bulgaria, която дава допълнителни предимства за клиентите на фирмата като професионални технически услуги и оптимизирани доставки.\n\nПрез 2011 г. компанията създаде АСО Аcademy - платформа за диалог между всички професионалисти в строителството. „Гръбнакът\" и „сърцето\" на АСО Academy са солидната международна мрежа от специалисти, експертизата и опитът на АСО в инфраструктурата на бъдещето по цял свят, както и отдаденият екип в България. В академията ежегодно се провеждат обучения на проектанти и се организират редица работни срещи за подпомагане на процеса по обновяване на локалната нормативната уредба и синхронизирането й с Европейски стандарти. Годишната програма на академията е планирана в модерни пространства за дискусии и презентации, както и интерактивен шоурум, които предлага новата локация на ACO Bulgaria в София.\n\n\n\n# # #\n\n\n\nЗа повече информация:\n\nКалина Парушева Рая Андреева\n\nparusheva@aco.bg raya@propaganda.group\n\n+359 2 445 6710 +359 885 799 089\n\n\n\nЗа ACO Bulgaria\n\nACO Group е семейна компания, основана през 1946 г в Германия. Компанията има 5200 служители в 47 страни (Европа, Америка, Азия, Австралия и Африка) и 37 производствени бази, ситуирани в 18 държави. През 2021 г. надвишава оборот от 1 милиард евро.\n\nСистемите на АСО осигуряват решения за отводняване на околната среда на бъдещето\n\nЗа да посрещнем екстремните метеорологични явления, които все по-често наблюдаваме, са необходими комплексни и детайлни концепции за отводняване. АСО постига това с интелигентни решения, които работят в две посоки: защитават хората от водата и обратно - водата от хората.\n\nACO се стреми да вижда пазара през очите на клиентите си, идентифицира се с нуждите им и създава решения, които отговарят на желанията им. Компанията е лидер на пазара с голям международен опит и цялостен местен подход.\n\nПовече за компанията може да научите на www.aco.bg",
    "Мани Пакиао се завръща на ринга за демонстративен мач в Саудитска Арабия": "Известният боксьор Мани Пакиао, който се отказа от спорта преди година и се яви на президентските избори във Филипините, обмисля да се завърне на ринга за демонстративен мач през месец януари в Саудитска Арабия. Той ще се бие срещу французина Жабер Заяни, предаде агенция \"Франс Прес\".\n\nЛегендарният 43-годишен спортист е бивш световен шампион в шест различни категории. \"Тъкмо започнахме преговорите\", заяви самият Пакиао. Той приключи 26-годишната си кариера, след като загуби по точки от кубинеца Йорденис Угас през август 2021 година.\n\nТой стана сенатор през 2016 година, а тази година се целеше в президентския пост, но не беше избран.\n\nПакиао официално сложи край на боксовата си кариера\n\nНовините на Dsport и във Facebook, Viber, YouTube и TikTok!",
    "Турската икономика с огромент ръст, на второ място е след Саудитска Арабия": "Турската икономика е нараснала със 7,6 процента на годишна база през второто тримесечие на 2022 г., показват оповестени днес официални статистически данни, цитирани от Анадолската агенция, предаде БТА.\n\nБрутният вътрешен продукт се е увеличил по текущи цени със 114,6 процента до 3,4 трилиона турски лири (219,3 млрд. долара) в периода април-юни, се казва в данните на Тюркстат.\n\nВ периода годишният растеж е бил 7,8 процента в индустрията и 18,1 процента при услугите. Отчетен е обаче спад от 10,9 процента в строителството и 2,9 процента в селското стопанство. Въпреки това турската икономика е отбелязала един от най-високите темпове на растеж сред страните от Г-20. През второто тримесечие Турция е била втората най-бързо развиваща се икономика в групата след Саудитска Арабия.\n\nПотребителските разходи на домакинствата са се увеличили с 22,5 процента, а на правителството – с 2,3 процента спрямо същия период на предишната година.\n\nПрез първото тримесечие на 2022 г. годишният растеж на турската икономика беше 7,3 процента.",
    "Какво ще стане с петролните цени през 2023 г.?": "Редица анализатори очакват петролът да продължи да поскъпва в началото на следващата година дори и след кратко понижение на цената до края на 2022 г.\n\nЦените на петрола се търгуваха под 100 долара за барел през по-голяма част на август, притиснати от опасенията за унищожаване на търсенето и от тревогата за задаващата се рецесия в Европа и САЩ. Влияние оказа и перспективата от забавяне на икономическия растеж на най-големия вносител на суров петрол в света – Китай, пише Цветана Параскова в коментар за Oilprice.\n\nНо при липса на дълбока рецесия, която би потопила глобалното търсене на петрол, цените на суровината ще се повишат към края на годината и в началото на следващата година, смятат някои анализатори. Повечето от тях приемат силно ограничения свободен капацитет както при производителите на шистово гориво в САЩ, така и при групата ОПЕК+, като ключов фактор, който ще увеличи цената на петрола през следващата година, дори ако глобалното търсене нарасне с по-малко от очакваното.\n\nПодготвяното ембарго на ЕС върху вноса на руски петрол по море в края на тази година също се очаква да тласне цените нагоре, тъй като търговските потоци ще трябва да се коригират отново, както се случи през първите два месеца от руската инвазия в Украйна.\n\nМечи настроените пазарни експерти виждат като фактор, който би потиснал цените, евентуалното договаряне на иранското ядрено споразумение, което може да върне на пазара около 1 млн. барела на ден петрол в рамките на година.\n\nВъпреки това миналата седмица най-големият износител на суров петрол в света и най-голям производител в рамките на Организацията на страните износителки на петрол (ОПЕК), Саудитска Арабия, обяви готовност да повиши цените на петрола, заявявайки, че партньорите му от групата ОПЕК+ имат „средствата да се справят с пазарните предизвикателства, включително с намаляването на производството по всяко време и под различни форми\".\n\nНякои анализатори очакват края на освобождаването на стратегическите петролни резерви на САЩ, който е предвиден за октомври. Това допълнително ще затегне пазара преди зимата, докато компаниите за комунални услуги в Европа и Азия преминават от газ към петрол поради изключително високите цени на „синьото гориво“.\n\nЗабавящият се икономически растеж и евентуалната ядрена сделка с Иран дърпат цените надолу. Но превключването от газ към петрол, готовността на ОПЕК+ отново да намали производството, ниските нива на глобален свободен капацитет и краят на освобождаването на американските стратегически петролни резерви благоприятстват ръста на цените на петрола.\n\nЕдна лека рецесия може да не изтрие растежа на търсенето на петрол, посочват анализатори.\n\nПоради много ниския свободен капацитет, „дори ако търсенето просто стане положително, дори в малка степен, мисля, че тогава трябва да сме готови за много, много по-високи цени“, коментира Нийл Дингман от Truist Securities.\n\nПозовавайки се на глобалния свободен капацитет, енергийният експерт казва, че „навсякъде в ОПЕК+, дори при Саудитска Арабия, няма свободния капацитет.\n\nДингман смята, че петролът може да поевтинее до 80 долара за барел тази година, но след това цената му ще скочи до 110 долара за барел в началото на следващата година, най-вече поради ограничения свободен капацитет за производство в световен мащаб.\n\nТази седмица Саудитска Арабия заяви, че ОПЕК+ е готова да намали производството, ако е необходимо.\n\nСпоред енергиен министър принц Абдулазиз бин Салман пазарите не могат да отразят реалната ситуация при добива и предоставят фалшиво усещане за сигурност в моменти, когато свободният капацитет е силно ограничен.\n\nСпоред него групата ОПЕК+ скоро ще започне работа по ново споразумение след 2022 г. и че „ние сме решени да направим новото споразумение по-ефективно от преди“.\n\nС това Саудитска Арабия изпраща ясен сигнал на пазара, че ще продължи да управлява доставките на петрол, респективно цената.\n\nАко рецесията не удари сериозно глобалното търсене на петрол, цените на петрола може да се повишат отново, тъй като ОПЕК+ може да противодейства на връщането на иранския петрол с нови съкращения.",
    "Американски бомбардировачи Б-52 прелетяха над Близкия Изток на учебна мисия с Кувейт и Саудитска Арабия": "Два американски стратегически бомбардировача \"Б-52\" с потенциал да пренасят ядрено оръжие са прелетели вчера над Близкия изток на съвместна учебна мисия с Кувейт и Саудитска Арабия. Това съобщи днес командването на въоръжените сили на САЩ, предаде АП.\n\nАгенцията отбелязва, че тази демонстрация на сила става на фона на напрежението между Вашингтон и Техеран. Бомбардировачите са излетели от базата на британските военновъздушни сили във Феърфорд, Англия, и са прелетели над Източното Средиземноморие, Арабския полуостров и Червено море, съпроводени от кувейтски и саудитски бойни самолети. След това двата тежки американски бомбардировача са напуснали региона, се казва в съобщението.\n\n\"Заплахите за САЩ и нашите партньори няма да останат без отговор\", каза ген. Алексъс Гринкевич, най-високопоставеният представител на американските ВВС в Близкия изток. \"Мисии като тази показват нашата способност да комбинираме сили с цел възпиране и, при необходимост, да побеждаваме нашите врагове\", добави той.\n\n“In addition to maintaining a sufficient, sustainable force posture, AFCENT is able—in concert with our partners—to rapidly inject overwhelming combat power into the region on demand. Threats to the U.S. and our partners will not go unanswered.\" - Lt. Gen. Alexus Grynkewich #BTF pic.twitter.com/zE2FsO8bRd — US AFCENT (@USAFCENT) September 5, 2022\n\nВъпреки че Централното командване на въоръжените сили на САЩ не спомена изрично Иран в своето изявление, Вашингтон често праща самолети \"Б-52\" в региона, където напрежението с Техеран нараства. Последната подобна мисия беше през юни.",
    "Саудитският петролен шеф зове за повече инвестиции в сектора": "Президентът на петролния гигант Saudi Aramco разкритикува \"нереалистичните\" планове за енергиен преход, призовавайки за \"нов глобален енергиен консенсус\", включително увеличени инвестиции в изкопаеми горива за справяне с болезнения недостиг, предава АФП.\n\nГоворейки на конференция в Швейцария, Амин Насър, ръководител на най-големия производител на суров петрол в света, се оплака за „дълбоко неразбиране“ какво е причинило сегашната енергийна криза и каза, че „факторът на страха“ възпира „критичните“ дългосрочни петрол и газ проекти.\n\n„Когато обвинявате петролни и газови инвеститори, демонтирате електроцентрали, работещи с петрол и въглища, не успявате да диверсифицирате енергийните доставки (особено газ), противопоставяте се на терминалите за получаване на втечнен природен газ и отхвърляте ядрената енергия, трябва да се замислите дали планът ви за преход трябва да е правилен“, каза той .\n\n„Вместо това, както показа тази криза, планът беше просто верига от пясъчни замъци, които вълните на реалността отмиха. И милиарди хора по света сега се сблъскват с последиците от достъпа до енергия и разходите за живот, които вероятно ще бъдат тежки и продължителни“, каза още Насър.\n\nSaudi Aramco миналия месец обяви рекордни печалби от 48,4 милиарда долара през второто тримесечие на 2022 г., след инвазията на Русия в Украйна и повишеното търсене на петрол. Независимо от печалбите Рияд отдавна се оплаква, че фокусирането върху изменението на климата за сметка на енергийната сигурност ще подхрани допълнително инфлацията и други икономически проблеми.\n\nТъй като потребителите и предприятията в Европа са изправени пред повишаващи се сметки с наближаването на зимата, причините за кризата са по-дълбоки от войната в Украйна, каза Насър във вторник, като увери, че предупредителните знаци са \"мигащи в червено почти десетилетие\".\n\nТе включват намаляващи инвестиции в петрол и газ от 2014 г. и погрешни модели за това колко бързо светът може да премине към възобновяеми източници, каза той.\n\n„Планът за енергиен преход беше подкопан от нереалистични сценарии и погрешни предположения, защото те погрешно бяха възприети като факти“, каза Насър.\n\nПредложеният от него „нов глобален енергиен консенсус“ включва признаване на дългосрочни нужди от нефт и газ, повишаване на енергийната ефективност и възприемане на „нова енергия с по-ниски въглеродни емисии“ в допълнение към конвенционалните източници.\n\nВъпреки това Насър каза, че не трябва да има промяна в глобалните климатични цели. През последните месеци Рияд беше подложен на силен външен натиск да увеличи производството на петрол, включително по време на посещението на президента на САЩ Джо Байдън през юли.\n\nДосега Саудитска Арабия до голяма степен отхвърли тези призиви, координирайки се с картела ОПЕК+, който ръководи съвместно с Русия. По-рано този месец блокът се съгласи да намали производството за първи път от повече от година, тъй като се стреми да вдигне цените, които паднаха поради опасения от рецесия. В дългосрочен план Саудитска Арабия планира да увеличи дневния капацитет за производство на петрол с повече от един милион барела, за да надхвърли 13 милиона до 2027 г.\n\nПрестолонаследникът принц Мохамед бин Салман, де факто владетелят на кралството, също се опита да превърне политиките, щадящи околната среда, в центъра на своята програма за реформи. Миналата година Саудитска Арабия обеща преди срещата на върха за изменението на климата COP26 да постигне нулеви нетни въглеродни емисии до 2060 г., предизвиквайки скептицизъм от защитниците на екологичните кампании. Saudi Aramco, от своя страна, обеща да постигне \"оперативни нетни нулеви\" въглеродни емисии до 2050 г.",
    "Ще има ли битка между Фюри и Джошуа?": "Бившият шампион на WBA, IBF и WBO в тежка категория Антъни Джошуа (26-3) отговори на призива на шампиона на WBC в тежка категория Тайсън Фюри (32-0), който го призова да подпише договор за битката помежду им най-късно до днешния 26 септември.\n\n\"Подписвам договори от много години. Това отлагане не зависи от мен, а зависи от адвокатите - каза Джошуа във видео, публикувано в канала на Boxing Social в YouTube. - Ако сте изучавали историята на бокса, трябва да знаете, че от правна страна всичко трябва да е перфектно. За това са добрите мениджъри и и добрите адвокати. Разбира се, че ще подпиша договора. Сега работата е в полето на юриситите.\"\n\nФюри нокаутира Дилиан Уайт (28-3) в шестия рунд в последната си битка, която се проведе на 24 април в Лондон, Великобритания.\n\nДжошуа пък загуби от Олександър Усик (20-0) с разделено съдийско решение (116:112, 115:113, 113:115) на 20 август в Джеда, Саудитска Арабия.\n\n\"В понеделник ще знаем дали ще се случи или не. Ако нещата не бъдат уредени до понеделник, ще продължа напред\", лаконичен бе Фюри, който държи шампионския пояс на WBC. Днес предстои среща между потенциалните купувачи на телевизионните права за евентуалното супер шоу и това също ще изиграе своята роля.",
    "В Йемен са убити 24 члена на \"Ал Кайда\"": "Военните проведоха антитерористична операция в южната част на Йемен, при която бяха убити 24 членове на групировката \"Ал Кайда\".\n\nТова съобщи \"Синхуа\".\n\nПравителствените войски са нахлули в опорни пунктове на терористичната групировка \"Ал Кайда\" в различни райони на провинция Абян. Елиминирани са 24 терористи.\n\nНа 24 септември армията стартира нов етап от антитерористичната си кампания, целящ изтласкването на ислямистите от провинцията.\n\nПроправителствените сили, подкрепяни от Саудитска Арабия, продължиха операциите си срещу бойците в други южни райони на Йемен.\n\nПрипомняме, че през август САЩ проведоха антитерористична операция, при която беше ликвидиран лидерът на \"Ал Кайда\" Айман ал Зауахири.",
    "Новият календар във Формула 1: прекалено амбициозен или недомислен": "© LAP.BG\n\nФормула 1 ще отбележи рекорден брой състезания през сезон 2023, когато надпреварите ще са 24. Преди дни ръководството на спорта обяви окончателния календар за следващата състезателна година, който включва няколко нови дестинации като Катар и Лас Вегас, както и отбелязва завръщането на Китай.\n\nМного експерти и привърженици повдигат въпроса как новият календар ще се отрази върху две от най-обсъжданите теми в последните години - разходите за транспорт и намаляването на вредните емисии.\n\nВсе още няма реакции и на провеждането на състезания в три поредни седмици - \"Имола\", Монако и Барселона между 21 май и 4 юни. Нещо, срещу което отборите се обявиха отдавна.\n\nС въвеждането на 24 старта за най-дългия сезон в историята собствениците на спорта и промотърите срещат и големи трудности със задоволяването на всички интереси. Въпреки това някои решения за графика на състезанията пораждат още по-големи въпроси.\n\nДо Маями и назад\n\nПрез 2023 г. сезонът във Формула 1 ще следва изградената система със старт в Близкия Изток (Бахрейн 5 март и Саудитска Арабия 19 март), преди отборите да се отправят към Австралия (2 април) и Китай (16 април). Гран при на Азербайджан на 30 април трябва да сложи начало на европейския блок от състезания, но с леки условности.\n\nДве седмици след състезанието в Баку отборите ще трябва да направят преход от над 11 хиляди километра за Гран при на Маями (7 май). Надпреварата във Флорида ще бъде единично събитие и след него \"керванът\" ще трябва да се завърне в Европа за Гран при на Емилия Романа на \"Имола\".\n\nПодобен преход до Северна Америка ще бъде направен и в средата на юни за Гран при на Канада (18 юни), което е точно между състезанията в Испания (4 юни) и Австрия (2 юли).\n\nПред motorsport.com служители на отбори, пожелали анонимност, изразиха недоумение от подобни решения.\n\n\"Не е ли по-логично да се направи един презокеански преход за два старта като Маями и Монреал, въпреки тяхната отдалеченост. Подобно решение с две ходения до Северна Америка води до допълнителна натовареност, разходи и умора за хората\".\n\nГрупиране на състезанията\n\nПрез май новият изпълнителен директор на Формула 1 Стефано Доменикали обеща групите на състезанията по географски принцип от сезон 2023. По този начин бившият шеф на \"Ферари\" отговори на недоволството на отборите, които обясниха, че с увеличаване на състезанията трябва да наемат и допълнителен персонал.\n\nВсичко това не отговаря на ограниченията в разходите, които важат в момента за тимовете.\n\nНовият календар не показва подобно групиране на състезанията, като надпревари на един континент или един регион са пръснати в различни етапи от сезона. Така например Гран при на Катар ще се проведе на 8 октомври, като е далеч от Бахрейн и Саудитска Арабия, които са през март, както и от финала на сезона в Абу Даби (26 ноември).\n\n© LAP.BG\n\nГран при на Лас Вегас, който влиза във Формула 1 от новия сезон също е поставен сред други надпревари, което води до повече пътувания. След като отборите ще имат състезания в Остин (22 октомври), Мексико (29 октомври) и Бразилия (5 ноември), те ще трябва да направят преход обратно до САЩ за старта в Лас Вегас на 18 ноември.\n\nТой идва само седмица преди финала в Абу Даби.\n\nДискусионните решения\n\nВсички ходове около календара за новия сезон водят до обсъждане вътре в отборите-участници, но и сред други автомобилни шампионати.\n\nМеждународната автомобилна федерация (ФИА) вече обяви, че са направени промени в календара на шампионата за издръжливост GT World Challenge Europe, тъй като Гран при на Белгия (30 юли) се дублира с \"24-те часа на Спа\".\n\n\"Ние променихме датата си заради Формула 1, но се получи ефектът на доминото. Нашето състезание не е единствено в надпреварите за издръжливост, отборите карат и в други. Така са променени общо 14 дати в нашия шампионат, британският, европейският GT2, както и други\", коментира Стефан Рател от GT World Challenge Europe.\n\nПрез 2021 г. шефът на \"Мерцедес\" Тото Волф поиска Формула 1 да прави календара с повече внимание върху човешкия ефект и умората, която се натрупва в отборите.\n\nРешенията на ръководството на спорта в момента не отговарят и на политиката за намаляване на вредните емисии. Преди две години Формула 1 обяви, че до 2030 г. ще постигне въглеродна неутралност.",
    "Над 10 милиона туристи са посетили Истанбул от началото на годината": "© pixabay\n\nСлушай новината Слушай новината\n\nПрез август близо 1, 7 милиона чуждестранни туристи са посетили Истанбул, а като цяло за първите 8 месеца на годината броят на чуждестранните гости на мегаполиса е достигнал 10, 2 милиона души, съобщи Анадолската агенция.\n\nВалията на Истанбул Али Йерликая съобщи данните на страницата си в Туитър.\n\nНай-много туристи са пристигнали в Истанбул от Русия, Германия, Иран, Саудитска Арабия и САЩ, допълва БТА.\n\n0\n\n\n\n\n\n\n\n\n\nКопирано",
    "Абрамович се срещна с британците, освободени от руски плен, подари им айфони": "Роман Абрамович, който беше санкциониран, принуден да продаде клуба си Челси и крие суперяхти в Турция, отново се появи на първите страници на таблоидите. Оказа се, че той е сред тези, които се срещат с чужденците, освободени от руски плен, които пристигат в Саудитска Арабия, пише Daily Mail.\n\nПрестолонаследникът на Саудитска Арабия Мохамед бин Салман беше посредник между Руската федерация и Украйна и в резултат на това бяха освободени чужди граждани, воювали на страната на Украйна. Това са петима британски граждани, двама граждани на САЩ, един марокански, един шведски гражданин и един хърватин. Всички те са държани на територията на т. нар. ДНР и ЛНР и дори са заплашени от разстрел от местните окупационни власти.\n\nСред пленените британци беше и Ейдън Аслин, който попадна в редиците на въоръжените сили на Украйна заради любов: той се влюби в жителка на Николаев.\n\nРазкриха се и подробности около освобождаването на чужденците. Оказа се, че 52-годишният бивш собственик на Челси Роман Абрамович се е срещнал със затворниците и дори им е дал iPhone, за да могат да се обадят на близките си.\n\nВечеряха и с руски олигарх, който ги почерпи с тирамису, канапе и пържоли.\n\nЕйдън Аслин, Шон Пинър, Джон Хардинг, Дилън Хийли, Андрю Хил вече се събраха със семействата си.\n\n\"Абрамович беше добро момче, наистина хубаво момче. Той е легенда - ние го обичаме много и съм много благодарен за усилията му\", каза Хардинг. И отбеляза, че Абрамович им е помогнал по всякакъв начин и се е опитал да ги уреди с максимален комфорт.\n\n„Дори не го забелязах веднага, а Шон Пинър каза, че прилича на Абрамович“, спомня си Хардинг.\n\n„И тогава Шон каза, че приличате на Абрамович, и той каза: „Това е, защото аз съм той, сър“. Не можехме да повярваме. Шон е фен на Уест Хям, така че те си говореха за футбол през целия път“, каза Хардинг.\n\nБританците казаха, че са били изведени от територията на ОРДЛО вързани и със завързани очи. От Руската федерация - не можаха да кажат точно къде - те бяха откарани в Саудитска Арабия, където бяха посрещнати от представители на британското консулство. Те бяха лекувани и след това полет на British Airways ги откара у дома.\n\nЕйдън Аслин каза, че е бил бит от руски тъмничари и намушкан няколко пъти. Също така била инсценирана и екзекуцията му.\n\n„Имах травматично преживяване и просто искам да се прибера вкъщи. И съм благодарен на всички, които помогнаха за освобождаването ни, особено на президента Зеленски и саудитците“, каза Аслин, който беше посрещнат у дома си в Нюарк от майка си, украинската му годеница Диана и брат Нейтън.\n\nЗаслужава да се отбележи, но Шон Пинър не изключва, че ще се върне в Украйна.\n\nПинър, бивш войник в кралския английски полк, се присъедини към украинските въоръжени сили през 2018 г.\n\nПрипомняме, че заедно с чужденците бяха освободени и защитниците на Азовстал.\n\nПревод: GlasNews\n\nРусия размени защитници на \"Азовстал\" срещу Медведчук и 54 свои пленници СНИМКИ",
    "Ядрената сделка с Иран може да промени драстично петролния пазар": "Връщането на ядрената сделка с Иран на масата за преговори изглежда неизбежно. А ако бъде постигната, ще се върнат и големи количества петрол на международните пазари, пише CNBC.\n\nПреди САЩ да възобновят санкциите срещу Иран, след като бившият президент Доналд Тръмп напусна сделката през 2018 г., близкоизточната държава беше третият по големина производител в ОПЕК след Саудитска Арабия и Ирак. През 2017 г. тя беше четвъртият по големина производител на петрол в света след САЩ, Саудитска Арабия и Русия.\n\n„ОПЕК може лесно да произвежда 30.5 милиона барела на ден, ако Иран се върне. При този сценарий моят модел показва, че петролът от сорт брент ще падне до 65 долара за барел през втората половина на 2023 г.“, казва анализаторът на PVM Oil Associates Тамас Варга.\n\nТова би било огромен спад спрямо текущата цена на суровия петрол брент от около 100 долара за барел.\n\nМиналата седмица енергийният министър на Саудитска Арабия принц Абдулазиз бин Салман предупреди, че ОПЕК може да бъде принуден да намали производството на петрол. Мотивите на министъра бяха, че физическите и спекулативните пазари са разединени, като последните страдат от много слабата ликвидност и високата волатилност.\n\nНо потенциалното завръщане на Иран на пазара също може да се превърне в проблем, смятат анализаторите.\n\n\"Ако ядрената сделка бъде съживена, 1-2 милиона барела на ден допълнителен петрол може да излязат на пазара за сравнително кратък период от време“, предупреждава Тамас Варга.\n\n\"По-рано тази година Саудитска Арабия и други регионални участници бяха уверени, че сделката с Иран няма да се случи в близко бъдеще. Сега, след като преговорите бяха възобновени, мисля, че те ще бъдат фокусирани както върху петролния пазар, така и върху по-широките последици за сигурността на тази сделка, която потенциално ще премине финалната линия“, коментира пред CNBC анализаторът на RBC Capital Markets Хелима Крофт.\n\n\n\nПетролният бум ще донесе на държавите от Близкия изток 1.3 трлн. долараПетролните постъпления ще засилят\n\n\n\nЩе се случи ли сделката за ядрената програма на Иран?\n\nИранските преговарящи в средата на август изразиха оптимизъм относно перспективите за споразумение, като един от правителствените съветници каза, че сближаването на позициите е \"по-голямо отколкото преди“ и че „оставащите проблеми не са много трудни за разрешаване“.\n\nНо всве пак изглежда, че има няколко основни пречки, които все още са налице. Основният спорен въпрос между иранския и западния лагер е текущото разследване на Международната агенция за атомна енергия – ядреният наблюдател на ООН – на необясними следи от уран, открити в иранските съоръжения в началото на първото десетилетие на 21-и век. Техеран иска разследването да приключи, преди да се съгласи на сделкана, докато МААЕ и правителствата на САЩ и Европа засега отказват.\n\nЯдрената сделка, официално наречена Съвместен всеобхватен план за действие и съставена от администрацията на Обама заедно с Франция, Обединеното кралство, Германия, Русия и Китай, отмени икономическите санкции срещу Иран в замяна на ограничения върху ядрената му програма.\n\nСлед оттеглянето на САЩ в средата на 2018 г. обаче, санкциите смазаха икономиката на Иран и страната прогресивно засили ядрената си дейност в нарушение на сделката, обогатявайки урана до най-високите нива в историята. Това подтикна ръководителя на МААЕ да предупреди, че „само страните, произвеждащи бомби“, проявяват такова ниво на активност.\n\nТова означава, че залозите са високи, особено за администрацията на Байдън, която посочи съживяването на сделката като ключова цел на външната политика. Освен това тя става все по-неотложна, тъй като санкциите срещу Русия поради нахлуването ѝ в Украйна намаляват доставките на петрол и газ в Европа и предизвикват нови скокове на цените. Въпреки че иранският петрол няма да компенсира напълно загубата на руските доставки, той все пак ще помогне за облекчаването на натиска върху пазарите.\n\n\n\nВ Иран забраняват домашните любимци, били символ на ЗападаПарламентът на страната обмисля приемането на законопроект, който да позволява притежаването на домашни любимци само със специално разрешение\n\nКакви ще са ефектите от потенциалната сделка?\n\n„Сделка с Иран би представлявала допълнителни 1.1 - 1.2 милиона барела на ден в производството и износа на суров петрол. Това ще се случи през следващите осем месеца, така че ще имаме съществено разместване в балансите в световен мащаб“, коментира пред CNBC Рийд л’Ансън, старши стоков анализатор в консултантската компания Kpler.\n\nНо той се съмнява във вероятността да бъде постигната сделка и не е единствен.\n\n\n\n",
    "Цените на европейския газ скочиха, след спряна атака срещу Турски поток": "Цените на европейския газ скочиха, след като руските сили за сигурност предотвратиха терористичен акт срещу инфраструктура за пренос на енергия за Турция и Европа. Тази новина предизвика тревога за доставките за региона. \"Турски поток\", газопроводът от Русия за Турция и Южна Европа, е единственият път на доставки на газ, който досега оставаше незасегнат. Това каза Наталия Княжевич, Bloomberg News - Ню Йорк, в предаването \"В развитие\" на Bloomberg TV Bulgaria с водещ Делян Петришки.\n\nВ момента Русия изпраща около 80 млн. куб метра газ за Европа, рекордно малко количество в новата история. И половината от този обем минава по \"Турски поток\", а останалите обеми минават през Украйна. Това е около 20% от обичайния износ на Русия за Европа.\n\nПазарът на газ е особено чувствителен към подобни събития и сега европейските трейдъри търсят още сигнали за начина, по който правителствата ще се справят с кризата.\n\nНа 28 септември ЕК планира да публикува документ за бъдещите стъпки за намаляване на волатилността и увеличаване на търговските обеми.\n\nМежду европейските страни обаче няма единодушие по въпроса. Таванът на цените на газа е сред най-важните предложения на комисията, но страни, които са против твърдят, че това би насърчило потреблението на горива и в резултат на това цените ще скочат още повече.\n\nВеликобритания се опитва да сключи дългосрочни договори за доставка на втечнен газ от американски производители преди зимата, коментира Княжевич. Работната група към британското правителство обяви търг за износители на LNG, които да доставят на местни купувачи по договори, който обикновено са със срок 20 години - това ни казаха хора, запознати с въпроса.\n\nОсвен това знаем, че частният сектор във Великобритания също се намеси. През юни компанията за комунални услуги Centrica подписа договор за покупка на газ с норвежката Equinor, а миналия месец договори да купува LNG от американската компания Delfin Midstream.\n\nВ събота германският канцлер Олаф Шолц ще пътува за Саудитска Арабия, Катар и ОАЕ и енергийната тема е начело в дневния му ред.\n\nГермания може да си осигури доставки на втечнен природен газ от ОАЕ. Въпреки че Саудитска Арабия не е износител на LNG, тя инвестира милиарди долари в производство на син и зелен водород.\n\nВижте целия коментар във видеото.\n\nВсички гости на предаването \"В развитие\" може да гледате тук.",
    "Десетина страни слагат на масата газовия ценови таван за целия ЕС": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Притеснителна новина за всички, чиито коли са на дизел": "© Недостиг на дизел в Европа прогнозират експерти. Причината е, че над една трета от целия внос на това гориво идва от Русия, но след ембаргото върху руските петролни продукти доставките ще спрат.\n\n\n\nПланът за изпълнение на санкциите, който бе приет в началото на юни, предвижда поетапно прекъсване на доставките на суров петрол в рамките на 6 месеца и прекъсване на доставките на петролни продукти в рамките на 8 месеца. България се пребори за отсрочка до 2024 г.\n\n\n\nВ Европа обаче през последните години много от петролните рафинерии бяха затворени поради постоянния спад на печалбите и прехода на европейците към електрически превозни средства, така че търсенето на дизел чрез вътрешно производство не може да се покрие, пише El Pais, цитиран от economic.bg.\n\n\n\n\"От всички руски петролни продукти дизелът е най-трудният за замяна\", каза Дейвид Уе, главен икономист във Vortexa, компания за петролни анализи. Според него най-много ще пострадат европейските страни от Средиземноморието, които зависят от испанската нефтопреработвателна индустрия.\n\n\n\nЗа да замени руските доставки на дизел, Европа ще трябва отново да вдигне собственото си производство и да увеличи вноса от Саудитска Арабия, Индия и САЩ на по-високи цени, каза анализаторът на Kpler Естебан Морено.\n\n\n\nПрез последните месеци дизелът се използва широко като алтернатива в електроцентралите, в промишлеността и дори в селското стопанство, за да се спестят запаси от газ за зимата. Освен това дизеловите автомобили са много по-популярни в Европа, отколкото в Америка и Азия, където повечето шофьори предпочитат бензина.\n\n\n\nВ Италия дизеловите автомобили са 45% от общия брой, във Великобритания - 40%, а в Испания - 55%. Камионите също са най-често използват дефицитен дизел, което се отразява на цялата верига на стойността и изостря инфлацията. Според скорошна прогноза на Международната агенция по енергетика (IEA), недостигът на дизел ще се влоши през 2023 г.",
    "Крум Зарков: Нека следователите да посочат най-подходящи за шеф на следствието": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Борисов и Радев са знаели, че по \"Турски поток\" няма да тече газ за България, сочат справки на ДАНС": "Бившият премиер Бойко Борисов, експредседателката на Народното събрание Цвета Караянчева и президентът Румен Радев са знаели още преди 5 години, че по продължението на газопровода \"Турски поток\" не е предвидено да бъде доставян природен газ за България. Това показват поверителни справки на Държавната агенция \"Национална сигурност\" (ДАНС), публикувани от разследващия сайт BIRD в неделя.\n\nСпоред информацията във въпросните документи още през есента на 2017 г. агенцията е уведомила хората, заемащи трите най-висши държавни поста в страната, че основната цел на този проект всъщност е \"евентуално преустановяване на преноса [на газ] през Украйна\".\n\nСвободна Европа изпрати писмени въпроси до прессекретариата на държавния глава и до пресцентъра на ГЕРБ в понеделник сутринта, но до момента оттам не са върнали отговори. Сред въпросите беше дали Радев е изразявал резерви за построяването на газопровода пред третото правителство на Борисов във връзка с тези справки на ДАНС. Както и защо бившият премиер неведнъж твърдеше, че този проект е от \"стратегическо значение\" за България и през него страната ще може да получава природен газ от различни източници.\n\nМеждувременно главният редактор на BIRD Атанас Чобанов коментира пред Свободна Европа, че с колегите му са рискували да публикуват справките, въпреки че те са с гриф \"Поверително\", чиято давност не е изтекла, защото информацията в тях представлява обществен интерес.\n\n\"Надделяващ обществен интерес\"\n\n\"Рискуваме, защото става дума за надделяващ обществен интерес и защото имаме опит в защитата на източниците си. Прокуратурата може да окаже натиск да ги разкрием, но това няма как да се случи. Засега няма реакция от нито една институция\", каза Чобанов.\n\nПродължението на \"Турски поток\" през България е с дължина 474 км. То беше построено само за около година от третото правителство на Борисов, който го наричаше \"Балкански поток\". Тръбата струва над 3 млрд. лева, платени от държавния бюджет, и дава възможност на Русия да доставя природен газ на Сърбия и други страни. Газопроводът носи икономически ползи на Русия, но не и на България.\n\nПроектът обаче има и друга роля – \"Турски поток\" и неговото продължение през България са предназначени да заобиколят Украйна. Същата е целта и на \"Северен поток\", който от 2011 г. доставя природен газ в Германия. Такава беше и целта на \"Северен поток 2\", който сега е замразен заради руската инвазия в Украйна, започнала на 24 февруари.\n\nКакво пише в справките\n\nПубликуваните в BIRD справки на ДАНС потвърждават, че агенцията е предупредило българското държавно ръководство за тези обстоятелства още преди 5 години. Те датират от октомври и декември 2017 г. и са изготвени във връзка с \"проект за пренос на газ по съоръжение от \"Турски поток\". Цената и трасето на проектът обаче отговарят на реализирания впоследствие \"Балкански поток\", пише разследващото издание.\n\nВ справката от 11 декември 2017 г. ДАНС предупреждава, че руската газова компания \"Газпром\" едностранно е променила параметрите за пренос на газ през България и целият обем през бъдещата тръба ще бъде предназначен за Сърбия, Гърция и Македония. В документа присъства и уточнението, че \"количества за вътрешния пазар не са предвидени\".\n\nИнформацията, че продължението на \"Турски поток\" е имало за цел да заобиколи Украйна и България всъщност няма \"стратегически интерес\" от неговото построяване, нееднократно е била коментирана от български и чуждестранни експерти.\n\nНа този фон Бойко Борисов винаги е защитавал проекта като възможност за диверсификация на газовите доставки за България, твърдейки, че т.нар. \"Балкански поток\" ще осигурява количества от страни като САЩ, Катар и Саудитска Арабия. В същото време третото правителство на ГЕРБ не успя да завърши в рамките на мандата си интерконектора с Гърция, който се очаква да заработи тази есен.",
    "Честен футболист: Играя за пари – броя ги всяка вечер": "Когато играч в разцвета на силите си реши да заиграе в екзотична лига той го прави преди всичко заради парите. За разлика от китайския, футболния пазар в арабския свят все още не е привлекателен за много играчи, защото те получават солидни средства за договорите си.\n\nНе е тайна, че африканските играчи отиват в клубовете, които им предлагат най-много пари... поне при мнозинството е така.\n\nАарон Бупензда някога бе един от най-големите таланти в Габон и дори стигна до Бордо. Френският гранд, в момента е в Лига 2 заради финасови проблеми.\n\nПреди две години Бупендза отиде в Турция и направи страхотен сезон в Хатайспор, където отбеляза 22 гола в 36 мача.\n\nВеднага след това постижение тръгна към Катар, където подписа с Ал-Араба, а трансферът му бе за 4,5 млн. евро.\n\nТой прекара там само един сезон и получи предложение от Саудитска Арабия, което не можа да откаже. Трансфер за 7 млн. евро и ново предизвикателство – Ал-Шабаб.\n\n„Дойдох в Саудитска Арабия само за пари. Трябва да се грижа за семейството си. Отивам там, където дават най-много. Няма нужда от романтични думи“, каза Бупендза.\n\n\"Критикуват ме, че идвам в Саудитска Арабия. Ние също сме работници. Искаме да помогнем на семейството си. Спестявам и събирам парите, които печеля. Всяка вечер ги броя преди лягане\", откровен е играчът.\n\nНовото приключение за 26-годишният футболист започна страхотно, като той отбеляза гол в първия кръг от новия сезон при победата с 3:0 над Ал-Батин.\n\nЕкипът на Серина Уилиямс за US Open с ръчно поставени диаманти\n\nПол Погба се опитал да се разплати със 100 хиляди евро с изнудвачите, Мбапе чака Матиас да пусне видеото\n\nНовините на Dsport и във Facebook, Viber, YouTube и TikTok!",
    "Бивш национал напусна „Дея Спорт“": "Две седмици преди дебюта на „Дея Спорт“ на европейска сцена отборът остана без един от диагоналите си – Венелин Кадънков. Причината за неговото напускане е неразбирателство с клуба.\n\nНеговото място бе попълнено светкавично с играча на „Марек Юнион Ивкони“ – Димитър Дулчев.\n\nНовото попълнение дори дебютира при победите и в двете контролни срещи на „Дея Спорт“ срещу „Монтана“.\n\nНе е ясно в каква посока ще поеме Венелин Кадънков. Диагоналът е възпитаник на школата на „Нефтохимик“. 34-годишният Кадънков е бивш шампион на България с „Нефтохимик“ и „Марек Юнион Ивкони“.\n\nВ кариерата си е играл още за италианския „Синерги Мондови“ от Серия А2, за „Ал Насър“ от Саудитска Арабия, както и за отбори в Иран, Ливан, Черна гора и Катар.\n\nОтборът на „Дея Спорт“, който през миналия сезон се класира на 4-о място на Efbet Супер Волей, ще участва в третия по сила европейски клубен турнир – Купата на претендентите.\n\nМомчетата на треньора Венцислав Симеонов стартират в 1/32-финалите срещу испанския „Гуагуас“ (Лас Палмас).\n\nВ първия двубой, на 12 октомври, бургаският тим гостува. На 20 октомври от 19:00 часа е вторият мач, в който „Дея Спорт“ е домакин в зала „Младост“.",
    "Северна Македония събра 27 играчи за мача с България": "Селекционерът на националния отбор по футбол на Северна Македония Благоя Милевски е повикал 27 футболисти за мачовете с Грузия и България в Лигата на нациите, предаде БТА.\n\n\"Не е случайно, че обявявам списък с 27 футболисти. Имаме много проблеми и неочаквани неприятности от здравословен характер\", заяви той.\n\n\"От здравосровна гледна точка имаме проблеми с Дарко Чурлинов. Трябва да мине допълнителни прегледи и след това ще знаем какво е състоянието му, но се надяваме да не е сериозно. Що се отнася до Илия Несторовски, той е дал много за Северна Македония и в момента не заслужава да го повикам, за да играе 10-15 минути. Милан Ристовски и Боян Миовски са в предни позиции и те са в по-добра форма, допълни треньорът.\n\nСЪСТАВЪТ\n\nВратари: Столе Димитриевски (Райо Валекано, Испания), Дамян Шишковски (Докса Катокопия, Кипър), Кристиян Наумовски (Шкупи), Игор Алексовски (Работнички).\n\nЗащитници: Стефан Ристовски (Динамо Загреб, Хърватия), Дарко Велковски (Ал Етифак, Саудитска Арабия), Висар Муслиу (Инглощат, Германия), Езджан Алиоски (Фенербахче, Турция), Тодор Тодоровски (Сумгаит, Азербайджан), Стефан Ашковски (Ламия, Гърция), Никола Серафимов (МОЛ Види, Унгария), Гьоко Зайков (Ворскла, Украйна), Боян Димовски (Академия Пандев).\n\nПорузащитници: Елиф Елмас (Наполи, Италия), Енис Барди (Трабзонспор, Турция), Ариян Адеми (Динамо Загреб, Хърватия), Енис Фазлагич (Дунайска Стреда, Словакия), Агон Елези (Вараждин, Хърватия), Яни Атанасов (Хайдук, Хърватия), Стефан Спировски (Пюник Ереван, Армения).\n\nНападатели: Милан Ристовски (Спартак Търнава, Словакия), Боян Миовски (Абърдийн, Шотландия), Дарко Чурлинов (Бърнли, Англия), Александър Трайковски (Ал Фейха, Саудитска Арабия), Валон Етеми (Истанбулспор, Турция), Дориан Бабунски (Дебрецен, Унгария), Люпче Дориев (Шкендия)."
}