{
    "Канада премахва всички COVID-19 ограничения за пътници от 1 октомври": "Властите в Канада ще премахнат всички COVID-19 ограничения за пътници от 1 октомври, включително изискванията за ваксинация и носене на маски за полети и влакове, съобщи правителството в понеделник.\n\nТози ход вероятно ще даде тласък на канадската туристическа индустрия, която вече процъфтява след месеци на затишие по време на пандемията.\n\nКанадските превозвачи също така настояваха за прекратяване на задължителното носене на маски за полети, като посочиха хиляди случаи на неспазване на това изискване само през тази година.\n\n\"Тъй като канадците и международните посетители се стремят да правят планове за пътуване, дългоочакваното премахване на всички оставащи мерки, влизащи в сила от 1 октомври 2022 г., допълнително ще ускори възстановяването на нашата индустрия и канадската икономика\", заявиха от втория по големина превозвач в Канада WestJet Airlines в изявление.\n\nРешението за прекратяване на ограниченията се основава на нивото на ваксиниране в Канада, наличието на по-нови ваксини и лечения и данни, показващи, че страната е преминала пика на последната вълна от коронавирусни инфекции, каза правителството.\n\nПовече от 90% от канадците над 12 години са получили първичната серия ваксина срещу COVID. Този месец Канада разреши двувалентните ваксини срещу COVID-19 за възрастни на Moderna, първата в страната ваксина, адаптирана към щама Омикрон.\n\n\"Благодарение до голяма степен на канадците, които запретнаха ръкави, за да се ваксинират, стигнахме до момента, в който можем безопасно да премахнем санитарните мерки на границата\", каза здравният министър Жан-Ив Дюкло.\n\nДюкло каза, че правителството е готово да възстанови ограниченията, ако е необходимо.\n\n\"Очевидно нямаме надежда да въведем отново някои от тези мерки, но ако трябва да защитим безопасността на канадците, ще трябва да го направим\", каза той пред репортери в Отава.\n\nНа пътуващите, независимо от гражданството, няма да се налага да подават здравна информация чрез приложението ArriveCAN или да предоставят доказателство за ваксинация от събота.\n\nЩе отпадне и изискването пътниците да носят маски в самолети и влакове. Пътниците и екипажът на круизните кораби също вече няма да подлежат на изисквания за ваксина или тестване за COVID.\n\nПрипомняме, че това е голяма промяна в правилата за страната, която бе въвела строги правила за пътуващи и държавни служители.",
    "Източна Канада все още се възстановява от бурята Фиона": "Повече от една трета от домакинствата в канадската провинция Нова Скотия останаха без ток в понеделник, два дни след като мощната буря \"Фиона\" удари източното крайбрежие на страната, помитайки къщи в морето и причинявайки смъртта на един човек, предава Ройтерс.\n\n\"Фиона\" беше една от най-силните бури, ударили Канада, и правителствени служители казаха, че може да отнеме месеци, преди пострадалата инфраструктура да бъде напълно възстановена. В Нова Скотия е изпратена армията, за да помогне в усилията за спасяване и почистване, като на други засегнати провинции, включително Нюфаундленд и Лабрадор и остров Принц Едуард, е предложена федерална помощ.\n\nВ понеделник министър-председателят Джъстин Трюдо изпрати контингент от комунални работници от столицата Отава в Нова Скотия, където близо 200 000 души, или около 38% от всички домакинства, са останали без електричество.\n\nЛипсата на електричество доведе до дълги опашки за зареждане пред малкото бензиностанции, които работеха, показват снимки в социалните медии. Освен това се наложи затварянето на много държавни училища и държавни служби в понеделник.\n\n\"Нашите екипи работиха през цялата нощ, отстраняваха щетите и извършваха ремонти\", заявиха в \"Туитър\" от местната енергоснабдителна компания.\n\n\"Тази сутрин продължаваме да работим, за да включим отново светлините за всички, които все още са без ток\", се добавя в публикацията\n\nПорт-о-Баски в Нюфаундленд беше един от най-тежко засегнатите градове от бурята, а кметът Браян Бътън описа ситуацията \"като пълна военна зона\". Унищожени са над 20 къщи, а повече от 200 души се нуждаят от подслон. Цената на щетите \"се изчислява на милиони (канадски долари) тук\", каза Бътън пред Ройтерс в неделя.",
    "Канада отменя от 1 октомври всички covid-ограничения за пристигащи": "По-бързо разнасящ се подвариант на \"Омикрон\" е установен в България Общество\n\nОт 1 октомври Канада ще премахне всички ограничения срещу коронавирус за пристигащите пътници, предаде Ройтерс, като се позова на съобщение на правителството. Освен това ще бъдат отменени изискванията за тестване и карантиниране, пише БТА.\n\nВсички пътници, независимо от това какво гражданство имат, от тази събота вече няма да са длъжни да предоставят информация относно здравословното си състояние чрез приложението ArrivеCAN, нито да показват свидетелство за ваксинация.\n\nОтпада и изискването за носене на маски в самолетите и влаковете.",
    "Австралия срази Канада на Световното първенство по баскетбол за жени": "Националният отбор по баскетбол за жени на Австралия успя да победи този на Канада със 75:72. Мачът бе оспорван, но \"кенгуратата\" излезнаха крайни победители.\n\nПървата четвърт бе великолепна за канадките, след като те взеха ранен аванс и завършиха частта великолепно 23-14. Австралия трябваше да реагира, но вторият период започна изключително равностойно. Все пак, момичетата, водени от Санди Брандело, след като изостанаха с 14, успяха да направят изключителен обрат, реализирайки 19 безответни поредни точки. Така първото полувреме завърши при резултат 33-38.\n\nТретата четвърт донесе нов сензационен обрат. След като Австралия поведе с 4, последваха много силни минути за Канада и накрая на частта те водеха с шест точки. Фаворитките от Австралия успяха да реагират отново, след като малко преди края имаха преднина от пет точки. Канада отказа да се предаде и смъкна разликата до 3, но това не бе достатъчно и \"кенгуратата\" се поздравиха с успеха.\n\nКанада са първи в група B с актив от 7 точки. След днескашния мач, Австралия е на трета позиция също със 7 пункта.",
    "Сърбия загря за България с бърза победа над Канада": "Сърбия загря за България с бърза победа над Канада\n\nНастоящият световен шампион Сърбия започна с бърза победа защитата на титлата си на Мондиал 2022 за жени в Нидерландия и Полша. Момичетата на селекционера Даниеле Сантарели биха категорично Канада с 3:0 (25:23, 25:16, 25:20) в първия си мач от Група С на шампионата, в която е и България, игран тази вечер в Арнхем.\n\nФалстарт за България на Мондиал 2022\n\nВъв втората си среща от групата Сърбия ще играе именно срещу българските \"лъвици\", които също тази вечер стартираха със загуба от Германия с 1:3 гейма. Двубоят е утре (26 септември) от 17,00 часа българско време.\n\nАмериканките започнаха с победа в групата на България\n\nКанада пък ще играе срещу олимпийския шампион САЩ, който вчера отнесе Казахстан с 3:0 гейма. И този мач е утре, но от 22,00 часа.\n\nНад всички за Сърбия бе звездата Тияна Бошкович със страхотните 23 точки (5 аса! и 53% успеваемост в атака) за победата.\n\nЗа тима на Канада Алекса Грей (2 блока, 57% успеваемост в атака и 8% перфектно посрещане) и Кийра Ван Рик (1 ас и 44% успеваемост в атака) завършиха с 14 и 13 точки.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Канада прави преглед на своите разпоредби за канабиса": "Властите в Канада в четвъртък започнаха дългоочаквано преразглеждане на своите разпоредби за канабиса. Това се случва четири години, след като страната стана първата голяма икономика, която легализира употребата му за развлечение, съобщи АФП.\n\nЕкспертна група, ръководена от Морис Розенберг, бивш заместник-министър на правосъдието, трябва да измери въздействието на легализацията върху младежта, коренното население и други, както и икономиката и незаконния пазар, които новият режим трябваше да измести.\n\nПанелът също така трябва да проучи регулаторните тежести върху индустрията и да определи дали трябва да се поддържа отделна рамка за медицинската марихуана - която е законна от 2001 г. - за да се осигури достъп на пациентите.\n\nЗадължителният преглед, който идва с една година закъснение поради пандемията, се очаква да отнеме 18 месеца.\n\nИндустрията се оплака от изключително високи данъци върху канабиса, изобилие от магазини - както лицензирани, така и нелицензирани - и ограничения върху рекламата и маркетинга, които затрудняват конкуренцията с черния пазар.\n\nНа пресконференция министърът на здравеопазването Жан-Ив Дюкло каза, че предварителните данни тази година показват, че 69 процента от пазара на канабис се е преместил от незаконни източници към законни, регулирани доставчици.\n\nПреразглеждането, каза той, ще помогне на правителството \"да засили закона (за канабиса), така че да отговаря на нуждите на всички канадци, като същевременно продължава да измества незаконния пазар\".\n\nМинистърът на зависимостите Каролин Бенет каза: \"Знаехме, че младите хора са изложени на повишен риск от вреди от канабиса, като проблеми с психичното здраве, включително зависимост и разстройства, свързани с тревожност и депресия.\"\n\nКампаниите за осведомяване на обществеността, каза тя, са направили \"младите хора по-наясно с вредите от консумацията на канабис\", но тяхното ниво на потребление не е спаднало след легализирането, както се надяваше.\n\nПо-скоро тя остава относително стабилна, каза тя.\n\nСпоред правителствени данни 25 процента от населението, или 9,5 милиона канадци, са употребявали канабис през 2021 г., което е малко по-малко от предходната година.\n\nПрипомняме, че през 2018 г., Канада стана втората държава в света след Уругвай, легализирала канабиса.\n\nПритежанието на канабис за първи път се превръща в престъпление в Канада през 1923 г., но за медицинска употреба марихуаната е легализирана от 2001 г.\n\nУругвай е първата държава в света, която легализира марихуаната за развлечение през 2013 г. Няколко американски щата също премахнаха забраната.\n\nВ Канада на публични места се разрешава притежание на марихуана до 30 грама, а в домашни условия е неограничено или до 150 грама само в Квебек.\n\nТези, които продават марихуана на деца, могат да влязат в затвора до 14 г.",
    "Южнокорейският президент се срещна с премиера на Канада": "Южнокорейският президент Юн Сук-йол се срещна с канадския премиер Джъстин Трюдо в Отава, предаде южнокорейската новинарска агенция Йонхап.\n\nДвамата лидери се споразумяха страните им да си сътрудничат във връзка с полезните изкопаеми и природните ресурси, за да гарантират стабилни логистични вериги.\n\nНа срещата си в Отава Юн Сук-Йол и Трюдо обсъдиха широк спектър от теми, сред които сътрудничеството в сферата на технологиите, борбата с климатичните изменения, обменът на човешки ресурси и Северна Корея. В съвместно изявление двамата лидери заявиха, че отношенията между страните им са достигнали нивото на всестранно стратегическо партньорство.\n\n\"Днешните разговори бяха доста смислени, като вземем предвид, че бяха проведени на фона на комбинация от предизвикателства, с които се сблъсква международната общност, като например пандемията, смущенията в логистичните вериги и климатичните изменения\", изтъкна южнокорейският президент.",
    "Показаха в Канада \"Светлината на буквите\"": "Днес ще има променлива, често значителна облачност. Ще има валежи от дъжд, по-значителни в планинските райони, на отделни места в Източна България ще има и гръмотевици. Ще духа слаб до умерен северозападен вятър. Ще е хладно с максимални температури между 16° и 21°, в София - около 16°.\n\nДнес ще има променлива, често значителна облачност. Ще има валежи от дъжд, по-значителни в планинските райони, на отделни места в Източна България ще има и гръмотевици. Ще духа слаб до умерен северозападен вятър. Ще е хладно с максимални температури между 16° и 21°, в София - около 16°.",
    "Вторият заподозрян за атаките в Канада е мъртъв": "Последният заподозрян за атаките с хладно оръжие в Канада е починал от самонанесени рани, след като снощи полицаи изблъскали колата му от пътя, предаде Асошиейтед прес, позовавайки се на канадски официален представител.\n\n32-годишният Майлс Сандерсън е бил открит близо до град Ростърн, когато полицаите се отзовали на сигнал за откраднат автомобил, управляван от мъж, въоръжен с нож, съобщиха от Кралската канадска конна полиция. Полицаите са изблъскали автомобила на Сандерсън от пътя. Нараняванията на беглеца са били самонанесени. На видеозаписи и снимки от мястото се вижда бял джип встрани от пътя, а наоколо има полицейски коли. Въздушните възглавници в джипа са се задействали.\n\nИздирването на двам\n\nПоследният заподозрян за атаките с хладно оръжие в Канада е починал от самонанесени рани, след като снощи полицаи изблъскали колата му от пътя, предаде Асошиейтед прес, позовавайки се на канадски официален представител.\n\n32-годишният Майлс Сандерсън е бил открит близо до град Ростърн, когато полицаите се отзовали на сигнал за откраднат автомобил, управляван от мъж, въоръжен с нож, съобщиха от Кралската канадска конна полиция. Полицаите са изблъскали автомобила на Сандерсън от пътя. Нараняванията на беглеца са били самонанесени. На видеозаписи и снимки от мястото се вижда бял джип встрани от пътя, а наоколо има полицейски коли. Въздушните възглавници в джипа са се задействали.\n\nИздирването на двамата братя продължаваше вече трети ден. Братът на беглеца и негов съучастник, 30-годишният Деймиън Сандерсън, беше намерен мъртъв в понеделник близо до мястото на атаките. Полицията се опитва да установи дали 32-годишният Майлс Сандерсън е убил брат си.\n\nАтаката повдигна въпроса защо Майлс Сандерсън - бивш затворник с 59 присъди и дълга история на шокиращо насилие - изобщо е бил на свобода, отбелязва АП.\n\nТой е бил освободен от комисията за предсрочно освобождаване през февруари, докато излежавал присъда от над четири години затвор по обвинения, включващи нападение и грабеж.\n\nПолицията го е издирвала от май, очевидно по обвинения за нарушаване на условията на предсрочното му освобождаване, макар че подробностите не бяха изяснени веднага. По информация от съдебни документи дългото му досие показва, че преди седем години той е нападнал и намушкал с нож една от жертвите, убити по време на атаките през уикенда.\n\nКанадският министър на обществената сигурност Марко Мендичино заяви, че ще бъде проведено разследване как комисията за предсрочно освобождаване е достигнала до своята оценка за Сандерсън.\n\nРазследващите засега не са посочили мотив за кръвопролитието.\n\nата братя продължаваше вече трети ден. Братът на беглеца и негов съучастник, 30-годишният Деймиън Сандерсън, беше намерен мъртъв в понеделник близо до мястото на атаките. Полицията се опитва да установи дали 32-годишният Майлс Сандерсън е убил брат си.\n\nАтаката повдигна въпроса защо Майлс Сандерсън - бивш затворник с 59 присъди и дълга история на шокиращо насилие - изобщо е бил на свобода, отбелязва АП.\n\nТой е бил освободен от комисията за предсрочно освобождаване през февруари, докато излежавал присъда от над четири години затвор по обвинения, включващи нападение и грабеж.\n\nПолицията го е издирвала от май, очевидно по обвинения за нарушаване на условията на предсрочното му освобождаване, макар че подробностите не бяха изяснени веднага. По информация от съдебни документи дългото му досие показва, че преди седем години той е нападнал и намушкал с нож една от жертвите, убити по време на атаките през уикенда.\n\nКанадският министър на обществената сигурност Марко Мендичино заяви, че ще бъде проведено разследване как комисията за предсрочно освобождаване е достигнала до своята оценка за Сандерсън.\n\nРазследващите засега не са посочили мотив за кръвопролитието.",
    "Канада не планира да къса връзките си с британската монархия": "1882211\n\nКанадският премиер Джъстин Трюдо заяви, че не смята, че страната му скоро ще скъса връзките с британската монархия.\n\nВ изявление за BBC Трюдо коментира твърденията, че страните, свързани с краля на Великобритания, които дойдоха на дневен ред след смъртта на кралица Елизабет II, могат да прекъснат връзките си с монархията.\n\nТрюдо акцентира на подкрепата си за короната и разясни, че \"отделянето от конституционната монархия\" не е в дневния ред на канадците в момента.\n\nТрюдо отбеляза: „В момента има добър баланс в системата, който служи изключително добре на канадския народ“.\n\nЗа промяната на настоящата система в Канада е необходимо поправката да бъде одобрена от Камарата на представителите и Сената и от 10 провинции.\n\nБританският крал Чарлз III е държавен глава на 16 държави, включително Канада, Великобритания, Австралия, Нова Зеландия и няколко други големи и малки държави в Карибите и Тихия океан.",
    "Канадската армия ще се включи в отстраняването на щетите от бурята Фиона, Трюдо отменя посещение в Япония": "Военнослужещи от канадската армия ще бъдат изпратени да помагат при справянето с последствията от преминаването на разрушителната буря Фиона, отнесла цели къщи, откъснала покриви на сгради и оставила на тъмно хиляди хора в провинциите по атлантическото крайбрежие на Канада, предаде Асошиейтед прес.\n\nМинистърът на отбраната Анита Ананд обяви, че военните ще съдействат за разчистването на падналите дървета и отломките от разрушенията, предизвикани от стихията, във възстановяването на транспортните връзки, както и във всичко останало, където биха могли да помогнат. Участието им в работите по отстраняването на щетите от бедствието ще продължи колкото е нужно, допълни тя, но не уточни колко военнослужещи ще бъдат изпратени.\n\nСлед като се придвижи от Карибите в северна посока като ураган, вчера Фиона достигна Канада, вече като постртропически циклон. Засегнати от нея бяха канадските провинции Нова Скотия, Остров Принц Едуард, Нюфаундленд и Квебек, където тя донесе ураганни ветрове, силни дъждове и огромни вълни.\n\nКакто бе съобщено, на Карибите Фиона е причинила смъртта на поне пет души, но засега няма данни за жертви и тежко пострадали в Канада. Полицията съобщи, че жена, която може да е била отнесена от придошли води, е изчезнала в град Шанел-Порт о Баск на южното крайбрежие на Нюфаундленд. В този град цели сгради бяха завлечени в морето.\n\nПолицията съобщи, че положението в 4000-ия Порт о Баск е бедствено. В града са възникнали пожари заради къси съединения в електропреносната мрежа, има и наводнени жилищни сгради.\n\nНад 415 000 клиенти на електроенергийния оператор \"Нова Скотия Пауър\" - или около 80 процента от почти 1-милионното население на Нова Скотия - останаха на тъмно. От спирания на тока бяха засегнати и 82 000 потребители в провинция Остров Принц Едуард, или около 95 процента. Енергийният оператор \"Ен Би Пауър\" съобщава, че в провинция Ню Брунсуик без електричество са 44 329 потребители.\n\nСлед като стана ясен размерът на разрушенията след бурята, премиерът Джъстин Трюдо отмени посещението си в Япония, където щеше да присъства на погребението на убития си бивш японски колега Шиндзо Абе.\n\n\"Виждаме кадрите с разрушенията от Порт о Баск. Остров Принц Едуард понесе невиждани щети от бурята. Тежко засегнат е и остров Кейп Бретън\", заяви Трюдо. \"Има хора, чиито домове са разрушени, хора, които са много притеснени - ще бъдем до вас.\"",
    "Военни кораби на САЩ и Канада в Тайванския проток раздразниха Китай": "Кораб на военноморските сили на САЩ и канадска фрегата преминаха транзитно през Тайванския проток, съобщава \"Ройтерс\".\n\nТова се случва в момент на повишено военно напрежение между Пекин и Тайпе.\n\nСтава въпрос за второто транзитно преминаване за месец на кораб на американските ВМС и второ съвместно прекосяване от САЩ и Канада за по-малко от година от октомври 2021 г.\n\nКитай разкритикува този ход, заявявайки, че неговите сили са \"предупредили\" корабите.\n\nПрез последните години американски военни кораби, а понякога и такива на съюзнически държави, като Великобритания и Канада, рутинно плават през протока. Подобни пътувания разгневяват Китай, който претендира, че Тайван е част от неговата територия.\n\nСътрудничество като това е съществена част на нашия подход към сигурен и проспериращ регион, се посочва в изявление на ВМС на САЩ.\n\nРазрушителят с управляеми ракети \"Хигинс\" от клас \"Арли Бърк\" и фрегатата \"Ванкувър\" от клас \"Халифакс\" на Кралския канадски флот преминаха през коридор в протока, който е отвъд териториалното море на която и да е крайбрежна държава, се добавя в комюникето.\n\nКанадският министър на отбраната Анита Ананд заяви, че като тихоокеанска нация нейната страна е дълбоко ангажирана с поддържането на глобалната стабилност и просперитета в Индо-тихоокеанския регион.\n\nВъншното министерство на Тайван приветства действието.\n\nТази операция през Тайванския проток е още по-ясна демонстрация на решителната съпротива на демократичните съюзници на опитите за експанзия на Китай, изтъкват от ведомството.\n\nКомандването на китайската армия пък съобщи, че неговите сили са наблюдавали корабите и са ги \"предупредили\".\n\nИзтъква се, че китайските сили \"са винаги в повишена готовност, решително се противопоставят на всички заплахи и провокации и решително защитават националния суверенитет и териториалната цялост\".\n\nПо данни на Министерството на отбраната на Тайван корабите са плавали на север по водния път и \"ситуацията е била нормална\".\n\nТесният Тайвански проток е чест източник на военно напрежение, откакто победеното правителство на Китайската република избяга в Тайван през 1949 г., след като загуби гражданска война с комунистите, създали Китайската народна република.",
    "Изборите зад граница: Машините за вота потеглиха към САЩ и Канада": "Половината от машините за вота в чужбина на 2 октомври вече са подготвени, а на останалите в момента се инсталира софтуер. Това показва последната информация от ЦИК.\n\nВчера тръгнаха машините за Канада, САЩ и Великобритания. Предстои обучение на членовете на комисиите. Вече са отпечатани и хартиените бюлетини, включително и тези за изборите зад граница. В общо 301 секции в чужбина ще се гласува с машини. Най-много устройства ще има в Турция - 200.",
    "Икономиката на Канада е пред колапс заради масово пенсиониране": "Година след вълната от масово напускане на работници в САЩ, друга голяма икономика се изправя пред своя собствена версия на този феномен – масово пенсиониране на служители.\n\nВъпреки, че работната сила на Канада нараства през месец август, това се случва след два последователни месеца на спад. Така броят на трудещите се остава на по-ниско ниво спрямо равнището от преди лятото, след като десетки хиляди работници просто са спрели да работят. Голяма част от този процес може да се обясни с това, че повече канадци от всякога излизат в пенсия, посочват от националната статистическа служба на страната Statistics Canada, предава Reuters.\n\nМасово пенсиониране в Канада се наблюдава не само при хората над 65-годишна възраст. Рекорден брой канадци на възраст между 55 и 64 години също са излезли в пенсия през последните 12 месеца, става ясно от данните.\n\nТова допринася за бързото увеличаване на недостига на квалифицирани работници, което оставя бизнеса в сложна ситуация, помага за вдигането на възнагражденията и застрашава без това спадащата производителност на Канада, коментира икономист.\n\n„Знаехме отдавна, че тази вълна идва, че ще стигнем до този момент”, казва Джими Джийн, главен икономист в Desjardins Group. „И тепърва ще се засилва през идните години.”\n\n„Рискът, който се вижда вече в някои сектори, е че хората напускат без да има достатъчно млади работници, които да ги заменят. Поради това има загуба на човешки капитал и познание”, казва той.\n\nПо време на пандемията пенсионирането намаля, тъй като много канадци решиха да останат на работните си места. Сега обаче, когато рестрикциите са премахнати, много работници предпочитат да наваксат изгубеното време, избирайки да пътуват или да прекарват повече време със семействата си.\n\nТова води до свиване на трудовата сила на страната, което може да повлияе на икономическия растеж във времена, в които централната банка агресивно повишава лихвите, за да отговори на ускорената инфлация, подхранвайки страховете, че икономиката ще изпадне в рецесия.\n\nКанада, която засили имиграцията, за да подпомогне икономическия растеж, разполага с най-високата пропорция работещи, като дял от населението в Г-7, но в същото време работната сила никога преди не е била толкова стара, става ясно от официалната статистика. Един на всеки петима работници в Канада е над 55-годишна възраст.\n\nКъм края на месец август 307 000 канадци са напуснали работните си места, за да се пенсионират в даден момент през последната година, което е ръст от 31.8% спрямо предходната година и 12.5% по-висок брой спрямо август 2019 г. преди настъпването на пандемията, сочи статистиката.\n\nКато допълнение към проблема над 620 000 канадци са навлезли във възрастовата група на над 65-годишните по време на пандемията, което е увеличение от 9.7% на тази група, като дял от населението.\n\nТака въпреки трите поредни месеца на спад в работещите хора, обявите за работа остават далеч над нивата от преди пандемията.\n\n\n\nМедицински сестри и шофьори\n\nПроблемът с масовото пенсиониране е особено видим в секторите на търговията и медицинските грижи. Спрямо май тази година, Канада е загубила 34 400 работни места в здравеопазването на фона на това, че рекорден брой медицински сестри работят извънредни часове.\n\nТук не става дума за съкратени работни позиции, а по-скоро за хора излизащи в пенсия, казва Катрин Хой, президент на профсъюза Ontario Nurses’ Association.\n\n„Понастоящем това е огромен проблем, тъй като има толкова много, които са се пенсионирали неочаквано”, казва тя.\n\nТранспортната индустрия също страда от недостига на работна ръка, както заради засиленото търсене след пандемията, така и заради застаряването на работниците.\n\n„Все повече шофьори остаряват и се пенсионират или планират различен начин на живот”, казва Тони Рийдър, собственик на Trans-Canada College, професионален колеж, който обучава водачи на товарни превозни средства.\n\nВ същото време се наблюдава бум на търсенето в сектора на транспорта, поради което много компании за превози наемат студенти, които обучават сами, става ясно от думите на Рийдър.\n\n„Без камиони и хора, които да управляват камиони… стоките ще си седят на пристанищата и в складовете, вместо да отидат към дестинациите, където могат да бъдат потребявани”, добавя той.",
    "Стрелба в Канада, убит е полицай (СНИМКИ)": "Канадската полиция арестува мъж, след като в понеделник вечер полицай от Торонто беше застрелян, а други двама души бяха ранени, предаде Асошиейтед прес.\n\nПреди това полицията разпространи по телефоните спешно предупреждение, в което се казва, че разследва активен стрелец в Торонто и околностите му. Полицията издаде предупреждението след две стрелби в района на Онтарио вчера следобед.\n\nПравоприлагащите органи съобщиха, че издирват откраднат черен джип \"Чероки\" и заподозрян, облечен в черно със строителна жилетка. \"Заподозреният е открит и е задържан от полицията. Един човек е починал на място, а други двама са транспортирани до болница\", съобщи полицията в Twitter.\n\nПо-късно запознат с подробностите по случая полицейски служител заяви пред Асошиейтед прес, че заподозреният е починал след взаимодействие с полицията.",
    "Защо Канада е единственият тим без нов екип за Мондиала?": "Канада ще бъде единственият отбор, който няма да има нов екип за Мондиала в Катар през тази година. Това ще бъде второ участие за страната на световните финали, а предишното беше през 1986 в Мексико.\n\nТака Алфонсо Дейвис и Джонатан Давид ще получат само нови шорти за първенството. Проблемът е в това, че нито Канада, нито бранда, който шие екипите, не са вярвали в класирането на държавата за Мондиала в Катар.\n\nКанадският национал Сам Адекугбе говори за странния казус: „Не съм фен на случващото се. Чувствам, че всеки отбор заслужава нов екип за Световното първенство, защото е символично“.\n\nСмятан за дебел играч на Манчестър Юнайтед показа перфектно тяло\n\nДе Хеа е бил много близо до трансфер в Уигън\n\nМанчестър Юнайтед с хранително натравяне след Лига Европа\n\nНовините на Dsport и във Facebook, Viber, YouTube и TikTok!",
    "Пловдивски ученици започват учебната година с поздрави от Канада": "© виж галерията Второкласниците от ОУ \"Васил Левски“ започват учебната година с дългоочакван поздрав. През изминалата година те се сприятелиха с връстници от Отава, Канада и Файетвил /град в щата Джорджия, Северна Каролина/. Нашият екип Ви разказа за съвместните дейности на учениците. Днес \"Децата – слънца“ имат редица поводи да бъдат във възторг. Повече за тези вълнения ще сподели г-жа Калинка Русалова – ст. учител в ГЦОУД/НЕ.\n\n\n\n\"Щастлива съм, че имам възможност чрез проектни дейности да се запозная с колеги не само от България, но и с уникални учители от цял свят! Заедно обменяме идеи и добри практики. Докосваме се до училищния живот на нашите приятели, до тяхната култура, идентичност. От всяко партньорство научаваме интересни неща за другите и откриваме по нещо ново и за себе си. Говорим за мечтите, любими книги, игри. Разказваме на всички за България – нашето училище, история, национални празници. Изпращаме си послания за приятелството и доброто.\"\n\n\n\n\"Заедно участваме в общи дейности – празнуваме Денят на усмивката, разказваме на всички за Левски, за нашата красива природа, паметници на културата, забележителности. Така във времето с \"Децата – слънца“ се сприятелихме с учители и ученици от Европа, Азия, Африка и Северна Америка.\"\n\n\n\n\"В днешно време използваме все повече телефони, интернет и социални мрежи за връзка с другите и някак позабравихме хартиените писма. Решихме с моята колежка – Ванеса, освен по електронен път, учениците да разменят послания и по пощата. Чакахме повече от два месеца и ето – писмата за Децата – слънца са вече при нас! Учениците се чувстват специални. Очите им искрят, когато отварят писмата. Щастливи са! Знаят, че са единствените ученици в България с толкова много приятели.\"\n\n\n\nНяма да забравя реакцията на една ученичка, която дойде при мен и ми каза \"Госпожо, ама аз толкова се постарах с моето послание – нарисувах красива рисунка, сърца. Писмото, което получих не се чете“. Замислих се какво да й отговоря, но един от учениците ме изпревари \"Важен е жестът! Кои други ученици имат толкова много приятели? Аз съм много щастлив и се вълнувам! А да не говорим какво коства това на госпожата, за да се случат всички тези неща!“ Ученикът се обърна към мен и благодари. Още повече се замислих. Видях израстването на това дете, израстване в ценности, не гледане на материални неща. Това е моята награда за труда ми!\"\n\n\n\n\"На едно дете да съм допринесла с нещо хубаво, за мен е истинско удовлетворение, а знам, че учениците са много повече.\"\n\n\n\nЗа учителя в начален курс е важно да даде всичко от себе си, за да могат учениците да се приемат, сплотят като екип и сприятелят. Голяма част от дейностите бяха насочени в тази посока - учениците засадиха и отгледаха цвете за приятел, разбраха каква е силата на мисълта и думите чрез нагледни елементарни опити, започнаха са търсят добрите постъпки у другите и да си благодарят. Във Втори клас избрах глобалната тема в тези часове да бъде за родолюбието – \"С България в сърцето“.\n\n\n\nЗа да могат с гордост да разказват на другите за България, учениците трябва да познават нашето славно минало, националните ни герои, бележити паметници на културата и т.н. Предвидила съм дейности, свързани с издирването на автентични песни, обогатяване знанията за националните празници и обичаи, български ястия и рецепти, народни хора и др. Надявам се и този път в заложените активности да откликнат и родителите. Заедно с учениците решаваме на какво ще наблегнем в нашето представяне пред нашите партньори.\n\n\n\nОбобщавам цялата информация и превеждам на английски език. В превода ми помага моята дъщеря – Деница Русалова, възпитаничка на ФЕГ \"\"Антоан дьо Сент-Екзюпери\" Пловдив. Така нашите послания безпроблемно достигат до другите.\n\n\n\nЩастливи сме да чуем, че далечните ни партньори търсят България на картата на света! Радвам се, че предизвикваме този интерес и успяваме да запазим приятелски чувства у другите. Може за в бъдеще заедно да се обединим в общ проект с интересни дейности за учениците“, споделя с усмивка г-жа Русалова.\n\n\n\n\"Внимателно подбирам партньорските училища и учители. Трябва да сме на една честота и децата ни да имат общи интереси. Харесвам учители, които се стремят да разчупят училищния живот. Това лято се сближих с още една такава колежка – Фелиша. Тя работи в Орландо, Флорида и споделя интересни неща за училището и своя клас. Нейните ученици обичат да играя, рисуват, артистични са и участват в училищни театрални постановки. Предстои ни да научим повече за най - посещавания град в света. Вече направихме виртуална разходка из Дисниленд, видяхме учениците, тяхната класна стая.\n\n\n\nНаред с околосветското пътешествие, не забравяме и книгите. Нашият читателски клуб е част от мрежата на \"Бисерче вълшебно“. Учениците ни се запознават с актуална за възрастта литература и понеже са читатели с мнение, гласуват за любимата си книга. Всеки петък отделяме време да представят прочетеното. Разказват какво ги е впечатлило, кои постъпки одобряват у героите и кои – не. Решаваме творчески задачи, за да развихрим въображението.\n\n\n\nЗаедно с класния ръководител – г-жа Б. Митева сме мотивирани да дадем най- доброто от себе си и да подготвим децата не само за следващия ден, но и за живота вбъдеще. \"Децата – слънца“ са умни, любопитни, вдъхновени за нови предизвикателства. Пожелавам ва всички ни здраве! За успехите – не се съмнявам. Щом гледаме в една посока, ще успеем!“, добавя още щастливата учителка.",
    "Чарлз Трети беше провъзгласен за държавен глава на Канада": "Британският крал Чарлз Трети беше официално обявен за държавен глава на Канада на церемония в Отава днес, съобщи Асошиейтед прес. Чарлз Трети стана автоматичнокрал, когато кралица Елизабет Втора почина в четвъртък. Но подобно на церемонията във\n\n/КТ/",
    "\"Ако не спечелим всички мачове, ще си изям собствената статия\": Накрая му я сервираха с борш, а на колегата му със салата": "Дик Бедоус е твърде сигурен в превъзходството на Канада над подценяваните руски хокеисти. Налага му се обаче да преглътне горчив хап\n\nКазана дума, хвърлен камък.\n\nПреди началото на Суперсерията в хокея на лед между СССР и Канада през 1972 г., един канадски журналист изскача с немислима прогноза: сънародниците му ще загубят!\n\nГолемият хокеен сблъсък е създаден с цел да бъде определен истинският №1 в света на хокея. В онзи период руснаците са станали доминираща сила в международните турнири, в които обаче канадските професионалисти не са допускани да играят.\n\nКанада пък има дълга история на хокейна доминация преди да бъде изместена от СССР.\n\nСерията от 8 мача между тези два отбора трябва да сложи край на съмненията кой е по-добрият, а повечето специалисти в Канада прибързано отписват противника.\n\nТогава журналистът от Montreal Star Джон Робъртсън смело предрича крайна победа на СССР и нещо повече - обещава, че ще изяде собствената си статия във вестника, ако се окаже, че греши.\n\nСпортната общественост в Канада е шокирана. \"Преди серията да започне, помня, че бях на трибуните с канадските играчи. Обичах тези момчета, но те се присмиваха на руснаците и тяхната екипировка\", обяснява Робъртсън.\n\n\"Материалът ми беше наполовина сериозен и наполовина несериозен, но бях в Русия и писах за съветската хокейна програма. Наистина смятах, че те са по-добри, отколкото си мислим\".\n\nТолкова поразяващо е мнението на Робъртсън, че един от водещите спортни журналисти в Канада Дик Бедоус просто не може да го подмине.\n\nВ колонката си в The Globe and Mail, Бедоус също се натоварва със смело обещание: да изяде своята статия, ако канадците загубят първата среща в Монреал и не успеят да вземат серията с категорично 8-0.\n\n\"Запомнете, ще спечелим всички мачове! Ако руснаците вземат дори един, точно по пладне ще изям тази статия с паница борш на стълбите на руското посолство\", изхвърля се журналистът. Но и добавя важен послепис: \"Скъпи редакторе, увери се, че имаме сметана под ръка\".\n\nДик Бедоус не вижда руския тим като достатъчно сериозна заплаха заради загубата от Чехословакия на финала на Световното първенство. Проучванията на експертите също са категорични.\n\nСкаутът на Торонто Мейпъл Лийфс Боб Дейвидсън и старши треньорът на тима Джон Маклилън посещават Съветския съюз и наблюдават на живо два мача на местния национален отбор. Оценката им е недвусмислена: руснаците са слаби и трябва да бъдат победени.\n\nДокладът им набляга най-вече на 20-годишния вратар Владислав Третяк, който според тях е посредствен.\n\nУвереността на цяла Канада, в тон с очакванията и на Дик Бедоус, се изпарява рязко в първия двубой.\n\nКогато СССР отбелязва за четвърти път във вратата на Канада, за да поведе с 4:2 още в началото на втората третина, истината удря домакините като с чук.\n\nОказва се, че руснаците не са добри колкото Канада, а доста по-добри. Крайният резултат е 7:3 за нарочените за аутсайдери гости, а Валери Карламов е избран за №1 в мача заради двата си красиви гола.\n\n\"В началото беше просто шок. Настъпи оглушителна тишина и постепенно дойде осъзнаването, че Канада е в голяма беда\", пише друг журналист, Франк Ор.\n\nСамият Бедоус е принуден да признае след откриващия мач: \"Съветите ни ограбиха най-съкровеното чувство на превъзходство в нашия национален спорт\".\n\n\"Ако тези руснаци играеха американски футбол, щяха да спечелят Супербоул до две години\", гласи друг от отзивите в Канада.\n\nОще на следващия ден Бедоус е в хотела на руският отбор в Торонто и изпълнява обещанието си.\n\n\"След победата ни в Монреал, нашата делегация летя за Торонто за втория мач\", спомня си репортерът от \"Советская правда\" Константин Гейвандов.\n\n\"Като се настаних в стаята си се обадих на Бедоус. \"Здрасти, Дик! Аз съм съветският журналист Костя Гейвандов. Ти държиш ли на думата си?\". \"Разбира се\", увери ме той. \"Чакай ме по обяд на входа на хотела ви!\"\n\nКанадецът води със себе си фотограф от вестника и по пътя вече си е набавил буркан с борш.\n\nБедоус решително надробява страница от статията си в супата и я изяжда публично, сякаш за да направи унижението на канадците още по-голямо.\n\nВпрочем, това е типично за Дик Бедоус. Който го познава е наясно с чувството му за хумор и с тенденцията му да прави номера на околните, независимо от техния статут - дори да са звезди от NHL.\n\nThe day legendary @globeandmail sports reporter Dick Beddoes was forced to eat his words - literally. #journalism pic.twitter.com/oSlD9JnGld — André Picard (@picardonhealth) September 4, 2019\n\nВ началото на кариерата си той за малко работи като полицейски репортер, но после бързо навлиза в спорта и си печели значителна популярност в Канада.\n\nНяма как да го сбъркате заради безупречния му стил с неизменния елегантен костюм и бяла шапка.\n\nЖурналистът обича да влиза в спорове и мненията му понякога са спорни и крайни. Би могъл да е досаден, но никога не е скучен и си остава освежаващо директен и искрен, когато прави кариера и в телевизията.\n\n\"Не смятам, че са много добрите спортни журналисти в Канада. Аудиторията ме гледа, защото предлагам нещо уникално и защото знае, че казвам истината\", отсича Бедоус.\n\nДо смъртта си през 1991 г. от рак на черния дроб, той е посветен на своята професия. Дъщеря му Ванеса Фейгън, която е неизменно до него по време на боледуването, си го спомня като щедър и добър баща.\n\nА какво се случва в останалите сблъсъци между СССР и Канада преди половин век?\n\nСуперсерията протича изключително оспорвано след разгрома на руснаците в първия мач. Следват победа за Канада, равенство и нови два успеха на руснаците.\n\nВ последните три мача канадците се вдигат и печелят по драматичен начин, за да триумфират накрая с 4:3 победи.\n\nПобедният гол в последния мач идва 34 секунди преди сирената, след като Канада е наваксала изоставане от два гола във финалната третина.\n\nТака прогнозата на Джон Робъртсън за крайна победа на СССР също се оказва грешна. Разликата е, че той изяжда своята статия в ресторант и избира да я гарнира не с борш, а със салата.",
    "БТА :: \"Еър Канада\" поръча 30 електрически самолета от шведската \"Харт аероспейс\"": "\"Еър Канада\" (Air Canada) е поръчала 30 хибридни електрически самолета от шведската стартираща компания \"Харт аероспейс\" (Heart Aerospace) и обяви, че влиза в капитала на стартъпа, предаде Франс прес. Самолетите ще бъдат предназначени за регионален\n\n/СС/",
    "БТА :: Печатът във Великобритания, Австралия и Канада за погребението на кралица Елизабет II": "Като най-могъщия човек на планетата Джo Байдън обикновено седи отпред и в центъра на всяко събиране на световни лидери. Но не и когато става дума за британския кралски протокол, пише днес лондонският „Телеграф“. Президентът и първата дама на САЩ бяха настанени на доста задни места – на седмия ред отзад напред в южния трансепт на Уестминстърското абатство.\n\nТова диктува протоколът на погребението на покойната кралица, посочва вестникът и обяснява: политическите ръководители на страните от Общността на нациите (преди – Британска общност) са по-горе по ранг от останалите лидери, независимо от тяхното значение. Така че Байдън се озова на 14-ия ред и на девет реда зад премиера на Канада Джъстин Трюдо. Така че от тази гледна точка световният ред може понякога да се обръща наопаки, констатира \"Телеграф\".\n\nИмаше и други неловки ситуации, продължава изданието. Испания бе възмутена, че нейният опозорен бивш крал Хуан Карлос, далечен братовчед на Елизабет II, не само че беше поканен, но и седеше до сина си крал Фелипе – първи случай, когато двамата бяха фотографирани заедно на публично място, след като старият крал замина в изгнание. Байдън бе точно зад полския президент Анджей Дуда и на един ред пред чешкия премиер Петър Фиала.\n\nЗа разлика от задното място на Байдън всичките шестима живи бивши премиери на Обединеното кралство седяха на почетни места, заедно със съпругите си. През царуването на Елизабет II са се сменили 15 министър-председатели от първия Уинстън Чърчил до последния Лиз Тръс.\n\nВ края на погребалната церемония ръководителите на страните от Общността на нациите потеглиха към замъка Уиндзор за служба в по-тесен кръг в параклиса „Свети Георги“. Протоколът отново не позволи присъствието на Байдън и докато кортежът с тленните осанки на кралицата наближаваше Уиндзор, той вече летеше към САЩ. За поне една сутрин Байдън разбра какво означава да си маловажна личност на световната сцена, заключава делничното издание на лондонския „Телеграф“.\n\n„Гардиън“ също отбелязва една леко неловка ситуация, свързана с шестимата живи бивши премиери: Джон Мейджър, Тони Белър, Гордън Браун, Тереза Мей, Дейвид Камерън и Борис Джонсън. Последните трима – Мей, Камерън и Джонсън – пристигнаха първи за церемонията, но трябваше да чакат своите предшественици, за да се подредят по хронологичен ред. Изданието подчертава, че присъствието на държавното погребение на заместник-председателя на „Шин Фейн“ Мишел О’Нийл е знак до каква степен нейната партия се е сближила с британския кралски двор.\n\nАвстралийският „Сидни морнинг хералд“ съобщава, че в катедралата „Свети Андрей“ в Сидни снощи са се събрали хора, за да наблюдават на голям монитор телевизионно предаване на церемонията в Лондон. Подобни колективни гледания е имало в сградата на правителството в Канбера и на Площада на федерацията в Мелбърн, както и на други места. В продължение на час и половина преди да започне предаването на церемонията в англиканската катедрала „Свети Андрей“ бяха изпълнявани тъжни химни, отбелязва вестникът.\n\n„Канбера таймс“ изтъква, че близо четири милиона австралийци са гледали по телевизията погребалната служба за Елизабет II, обаче повече от половината от населението на Австралия смята, че страната трябва да стане република. Вестникът се позовава на публикувани днес резултати от социологическо проучване, според които 45% от гражданите на държавата континент подкрепят промяна в конституцията. Около 50 срещу 50 на сто е разделението по въпроса дали крал Чарлз III трябва да бъде държавен глава, като подкрепата за републиката сред мъжете (52%) е по-голяма, отколкото при жените (35%).\n\nКанадският „Отава ситизън“ пише, че на възпоменателната церемония в катедралата „Крайст чърч“ в Отава е било отбелязана отдадеността на покойната британска кралица към любимата ѝ Канада, но са били признати и греховете на монархията през колониалното минало на страната. Церемонията бе предшествана от парад на войници, матроси и авиатори, предвождан от служители на Кралската канадска конна полиция с широкополи шапки и червени мундири. Парадът премина по звуците на гайди и екотите на 96 топовни гърмежа, на колкото години бе покойната Елизабет II.\n\nВестникът посочва, че кралицата е посещавала Канада 22 пъти – повече отколкото всяка друга страна - и цитира думи на експремиера Брайън Мълрони, че тя е държала със здрава ръка конституционната монархическа система на управление. Според него тази система може да изглежда архаична за някои, но за преобладаващото мнозинство канадци ролята на монархията и особено ролята на покойната кралица през 70-те години на трона е „абсолютно необходима“. Мълрони изтъкна, че жестокостите срещу туземното население на Канада се дело на предишни монарси, докато Елизабет II „със своето добро сърце“ е отхвърлила реалностите на миналото.",
    "Канадската икономика записа силно първо полугодие": "За движението са спомогнали нарасналото потребление на домакинствата и повишените разходи на бизнеса\n\nКанадската икономика е записала повишение през второто тримесечие на годината, когато е получила тласък от поскъпващите суровини и премахването на ограниченията против коронавируса, пише Blooomberg.\n\nБрутният вътрешен продукт (БВП) на Канада се е увеличил с 3,3% на годишна база в тримесечието до края на юни, след като през първите три месеца на 2022 г. той нарасна с 3,1%, съобщи статистическата служба на страната в сряда. За движението са спомогнали нарасналите потребление и разходи на бизнеса за инвентара.\n\nКанадската икономика записа силно първо полугодие на 2022 г. Източник: Bloomberg L.P.\n\nРезултатът обаче е значително под очакванията на икономистите, анкетирани от медията, за 4,4% ръст и показва забавяне в темпа на растеж.\n\nСтатистиката рисува картината на нагорещена икономика през първата половина на годината. Сега обаче Канада се присъединява към вълната от забавен растеж на фона на рекордната инфлация и покачващите се лихви.\n\nНай-скорошните месечни данни показват, че през юли БВП се е свил с 0,1 на сто, след като месец по-рано записа ръст от 0,1%, а през май показателят остана без промяна.\n\nИкономистите са в очакване растежът на Канада да се забави до под 2,5% на годишна база през второто полугодие и в началото на 2023 г., като някои дори предвиждат евентуална рецесия насред един от най-бързите цикли на парично затягане от централната банка.",
    "Прогнозират поевтиняване на имотите с 25%": "Канадските жилища могат да загубят до 25% от стойността си, тъй като спадът на пазара, подхранван от растящите лихвени проценти, се развива много по-бързо от очакваното. След пика си през февруари, средните цени на жилищата в Канада се очаква да паднат с 25% до края на следващата година, заявиха икономистите Рандъл Бартлет, Хелън Бегин и Марк Десормо.\n\nБезпрецедентен бум по време на пандемията изпрати цените на жилищата в Канада до рекордно високи нива, но те се обърнаха също толкова бързо, откакто Банката на Канада започна да повишава лихвените проценти през март, за да предотврати прегряването на по-широката икономика.\n\nВъпреки че спадът досега е най-рязък на пазарите с най-голям ръст на пандемията, най-вече в и около Торонто, има признаци, че спадът вече се разпространява в цялата страна. „Жилищният пазар в Канада се коригира по-бързо, отколкото очаквахме“, казаха Бартлет, старши директор на канадската компания, и колегите му. „Въпреки че не искаме да намалим трудностите, пред които са изправени някои канадци, тази корекция помага да се върне здравият разум на канадския пазар на недвижими имоти. Много пазари се балансират и достъпността постепенно се подобрява с падането на цените.“",
    "Линда Петкова се върна от Канада": "Съпругата на Кирил Петков се завърна в България. Тя сподели кадри със съпруга си Кирил Петков в социалните мрежи.\n\n\"Включих се и аз към обиколката на кампанията за малко! Много успехи и късмет на тези уникални хора\", споделя половинката на Петков - Линда от автобуса, с който пътува към Варна. Вижте тази публикация в Instagram. Публикация, споделена от Linda McKenzie Petkova (@lindapetkova)\n\nПовече четете тук.",
    "Ураганът Фиона се стовари върху Канада - 500 000 домакинства са без ток": "Мощният ураган Фиона прекъсна електричеството в над от 500 000 домове в събота, след като връхлетя върху източна Канада със силни ветрове и проливни дъждове при условия, „каквито досега не сме виждали”, според признание на полицията. Макар да намаля до силна буря, Фиона все още се движи със скорост от 137 километра в час, предава АФП, цитирани от БГНЕС.\n\nВ провинция Нова Скотия над 400 000 домакинства са останали без електричество, съобщи Novia Scotia Power. В съседния Прайс Едуард Айлънд около 82 000 домакинства останаха без електричество, а полицията в столицата на провинцията Шарлоттаун публикува снимки на преплетени електропроводи и покриви, пробити от изкоренени дървета. „Нищо такова не сме виждали“, туитира полицията. „Невероятно е, няма електричество, няма Wi-Fi, няма повече мрежа“, каза кметът на Шарлоттаун Филип Браун по телевизия Radio-Canada и добави: „По-силен е от урагана Хуан през 2003 г. Много дървета са паднали, има много наводнения по пътищата“.\n\nКанада издаде предупреждения за лошо време за части от източното си крайбрежие. „Очакват се значителни последствие от силни ветрове, бурни вълни и обилни валежи“, каза Националният център за ураганите на САЩ в съобщение. Големи вълни до 12 метра се стоварват върху Нова Скотия и западен Нюфаундленд.\n\nВластите в Нова Скотия издадоха спешен сигнал по телефоните, казвайки, че хората трябва да останат в домовете си с достатъчно запаси за поне 72 часа. В Халифакс, столицата на Нова Скотия, магазините разпродаваха газови бутилки с пропан за къмпинг печки.\n\nПред Канада стихията удари Пуерто Рико, където уби най-малко четирима души, два смъртни случая бяха съобщени в Доминиканската република и един във френския отвъдморски департамент Гваделупа. Президентът Джо Байдън обяви извънредно положение в Пуерто Рико, територия на САЩ, която все още се бори да се възстанови от урагана Мария преди пет години. В Доминиканската република президентът Луис Абинадер обяви три източни провинции за зони на бедствие.",
    "Летяща скорост - влак в Канада ще вози пътници с 1000 км/ч": "Kaнaдcĸa ĸoмпaния щe ce вĸлючи в битĸaтa зa виcoĸocĸopocтни пpeвoзи c влaĸoвe. Πpoeĸтът вĸлючвa 25-мeтpoви композиции, лeвитиpaщи въpxy мaгнитнo пoлe. Те щe пpeвoзвaт пътници c пpиблизитeлнo 1000 ĸм/ч. Taзи cĸopocт e пo-бъpзa oт тaзи нa тъpгoвcĸитe caмoлeти и близo тpи пъти пo-бъpзa oт пoвeчeтo виcoĸocĸopocтни влaĸoвe в cвeтa.\n\nБaзиpaнaтa в Topoнтo ТrаnѕРоd планира да изгради нaпълнo eлeĸтpичecĸa тpaнcпopтнa cиcтeмa, ĸoятo e xибpид мeждy caмoлeт и влaĸ.\n\nEднo oт ocнoвнитe пpeдимcтвa нa FluхЈеt e, чe въглepoднитe мy eмиcии ca нyлeви.\n\nЦeнaтa щe бъдe c 44 пpoцeнтa пo-ниcĸa oт цeнaтa нa caмoлeтeн билeт, пише money.bg.\n\nΠpeдвиждa ce влaĸoвeтe дa тpъгвaт нa вceĸи двe минyти мeждy ĸaнaдcĸитe гpaдoвe Eдмънтън и Kaлгapи и дa пpeвoзвaт дo 54 пътници и 10 тoнa тoвap пpи вcяĸo пътyвaнe. Πътyвaнeтo oт 175 мили мeждy двaтa гpaдa щe oтнeмa eдвa 45 минyти.\n\nСтроителството се очаква да започне дo 2027 гoдинa. Предварителните разчети показват, че мегапроектът ще cтpyвa пoнe 18 милиapдa долара.\n\nХаресайте страницата ни във Facebook ТУК",
    "Данните за инфлацията няма да променят плановете на Канадската централна банка": "Инфлацията в страната продължава да е висока, смята заместник-управителят на ведомството\n\nУскоряването на инфлацията в Канада се е забавило за втори пореден месец през август, но това изглежда няма да промени плановете на централната банка на страната по отношение на лихвените повишения.\n\nИнфлацията в Канада продължава да е \"твърде висока\", но върви в правилната посока, заяви представител на канадския регулатор, като допълни, че банката ще направи всичко необходимо, за да върне ценовия растеж към целевото равнище, пише Ройтерс.\n\nРастежът на инфлацията в Канада се забави за втори пореден месец през август. Източник: Bloomberg L.P.\n\n\"През август инфлацията бе 7%. Въпреки че сме се насочили в правилната посока, тя все още е твърде висока\", заяви заместник-управителят на банката Пол Бодри по време на своя реч пред студенти в Уотърлу, Онтарио.\n\n\"Ще продължим да предприемаме каквито и мерки да са необходими, за да възстановим ценовата стабилност за домакинства и бизнес и за да поддържаме доверието на канадците, че можем да изпълним своя мандат за връщане на инфлацията към нивото от 2%\", допълни банкерът.\n\nСпоред Бодри рискът от \"твърдо приземяване\" на икономиката може да се намали чрез ясно предаване на намеренията на централната банка за пътя на паричната политика.\n\nСтатистиката във вторник показа, че годишната инфлация в Канада се е равнявала на 7% през август, след като през юли достигна 7,6%, а месец по-рано тя бе на 40-годишен връх от 8,1%. Икономистите очакваха равнище за август от 7,3 на сто, пише Bloomberg.",
    "Стогодишната история на Македонските политически/патриотични организации в САЩ и Канада е представена в изложба, подредена в Гоце Делчев": "Изложба, посветена на 100-годишнината от учредяването на Съюза на македонските политически/патриотични организации в САЩ и Канада бе открита днес в Исторически музей – Гоце Делчев. Експозицията е част от научен форум с две кръгли маси, посветени на 150-годишнината от рождението на Гоце Делчев, 119 години от Илинденско-Преображенското въстание и 100 години от основаването на Македонските патриотични организации (МПО) в САЩ и Канада.\n\nИзложбата откри доц. Александър Гребенаров. Нейни автори са доц. Гребенаров, д-р Ангел Златков и докт. Николета Войнова, а таблата са изпълнени с информация от Държавна агенция „Архиви“, Български исторически архив към Националната библиотека „Св. св. Кирил и Методий“, Института по история на българската емиграция в Северна Америка – „Илия Тодоров Гаджев“, периодични и електронни издания.\n\nИзложбата показва преломни събития и прояви от живота на най-дълголетната формация на македонските българи и техните потомци в САЩ и Канада. Тя проследява емигрантските организации „отвъд океана“, разказва за дейци на българската емиграция, първия български вестник в САЩ, както и за първите кореспонденти.\n\nСред таблата може да се види информация за периода след обявяване на Балканската война, както и информация за хиляди емигранти, които пристигат в България като доброволци и се включват в редиците на Българската армия, за да изпълнят патриотичния си дълг.\n\nНаправихме изложбата на два езика – български и английски, с надеждата, че тези материали ще достигнат първо до Америка, второ, да речем, в Брюксел, каза при откриването доц. Александър Гребенаров.\n\nИзложбата е подготвена от Македонски научен институт (МНИ), Институт за исторически изследвания – Българска академия на науките и Младежки клуб „Даме Груев“ при МНИ. Преди откриването на експозицията в Гоце Делчев бе проведена кръгла маса „100 години Македонски политически/патриотични организации“.\n\nКръглата маса се организира от Македонски научен институт, община Гоце Делчев, Българската академия на науките и Исторически музей – Гоце Делчев.",
    "Канада с първа победа на Световното": "Канада с първа победа на Световното\n\nВолейболистите от националния отбор на Канада записаха първа победа на Световното първенство, което се провежда в Полша и Словения. Играчите на треньора Бен Джоузефсън се наложиха над Китай с 3:0 (25:23, 25:21, 25:23) във втората си среща от Група Е, играна този следобед пред едва 100 зрители в зала \"Арена Стожице\" в Любляна.\n\nТака \"кленовите листа\" са трети в групата с 1 победа, 1 загуба и 3 точки, като запазват реални шансове да продължат напред към 1/8-финалите на Мондиал 2022. Китай пък допусна втора поредна загуба, като остава на последното 4-о място. В последните си срещи от Група Е Канада ще играе с приятната изненада Турция, а китайците срещу европейския шампион Италия. Двубоите са в сряда (31 август) от 15,00 и 22,15 часа българско време.\n\nНад всички за Канада бе Райън Склейтър с 16 точки (1 ас и 63% успеваемост в атака) за победата. Стивън Маар, Лукас Ван Беркел и Райли Барнс добавиха по 9 точки за успеха.\n\nЗа китайците Инин Жан (1 ас, 46% успеваемост в атака и 37% перфектно посрещане) и Гуанхуа Жан (43% успеваемост в атака) реализираха 12 и 10 точки.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "Ще успее ли новият лидер на канадските консерватори да измести Трюдо от властта": "Преди около седмица Консервативната партия на Канада избра новия си лидер, амбициозния и енергичен Пиер Поалиевър. Ще успее ли 43-годишният нов водач на най-голямата опозиционна партия да сложи край на доминацията на Джъстин Трюдо и либералите в канадската политика?\n\nНа 10 септември Поалиевър успя да спечели още на първи тур надпреварата за лидерското място в Консервативната партия, победителят в която беше излъчен с пряк избор, в който участваха над 400 000 нейни членове.\n\nНовият партиен водач победи основния си съперник, бившия премиер на Квебек Жан Шаре, и останалите трима претенденти в съревнование, преминало под знака на ожесточена риторика срещу Трюдо и управлението на либералите, отбелязва Ройтерс.\n\n„Днес за нас започва едно пътуване, което ще ни отведе до смяната на сегашното остаряло управление, което ви струва повече и прави по-малко за вас, с ново, което ще постави на първо място вас – вашите доходи, вашите пенсии, вашия дом, вашата страна“, каза в победната си реч Поалиевър.\n\nСъбитието, на което беше обявен новият лидер, премина по-скромно заради кончината на британската кралица Елизабет Втора и започна с минута мълчание. Канада е член на Общността на нациите (бившата Британска общност) и като такава тя признава британския монарх за свой държавен глава.\n\n„Канадците страдат и задачата ни сега е да обърнем това страдание в надежда“, каза Поалиевър в речта си след триумфалната си победа в лидерската надпревара, в която той събра близо 70 процента от гласовете на партийните членове. В словото си новият лидер на партията обеща да се бори „със зъби и нокти“ за канадците.\n\nСпоред коментатори избирането на новия лидер на дясната Консервативна партия възвестява идването на нова ера на популизъм в канадската политика, отбелязва Би Би Си.\n\nПоалиевър обещава по време на кампанията си да намали данъците и да се справи с инфлацията и растящите цени на храните и горивата, а също и да увеличи индивидуалните свободи.\n\nТой беше и гласовит привърженик на така наречения Конвой на свободата в Отава – антиправителственото протестно движение срещу ковид мерките, блокирало в продължение на две седмици центъра на канадската столица.\n\nПротестът в крайна сметка беше разпръснат от властите, след като Трюдо задейства специални правителствени правомощия, които никога дотогава не бяха използвани, произтичащи от така наречения Закон за извънредните ситуации. Нормативният акт дава на властта допълнителни пълномощия във времена на национални кризи.\n\nСега Поалиевър ще се насочи към постигането на целта си да свали от власт 50-годишния Трюдо, който наскоро обяви, че ще се кандидатира за преизбиране на следващите парламентарни избори в Канада през 2025 г.\n\nНо за седемте години, откакто Трюдо и неговата Либерална партия са на власт, Консервативната партия така и не успя да ги победи нито веднъж.\n\nПоалиевър освен това е третият лидер на консерваторите за период от само седем години, което поражда съмнения дали партията му е единна и дали политическите му послания ще имат ефект.\n\nВъпреки това победата му и резултатът, с който бе постигната тя, са признак, че партията вече е по-консолидирана, отбелязва Би Би Си. С такъв огромен процент гласове не е избиран нито един лидер на консерваторите от времето на бившия премиер Стивън Харпър.\n\nПоалиевър е депутат с 18-годишен стаж в канадския парламент. През 2004 г. той стана най-младият парламентарист в Камарата на общините (долната камара на канадския парламент), след като беше избран за депутат едва на 25-годишна възраст.\n\nПри консервативното управление на Стивън Харпър Поалиевър стана парламентарен секретар, а впоследствие и министър на труда и социалната политика.\n\nПитър Льовен, директор на учебно-изследователския център по международни отношения „Мунк “ към Университета в Торонто, определя Поалиевър като „амбициозен, борбен и безкрайно енергичен политик“.\n\n„От вече доста години той е звездата на консервативното движение в Канада“, каза експертът пред Би Би Си.\n\nПредвид поскъпването на живота в Канада Поалиевър насочи вниманието си към борбата с инфлацията, виновни за която според него са либералите и управлението им.\n\nТой предизвика противоречиви обществени реакции с обещанието си, ако стане премиер, да уволни управителя на канадската централна банка, защото според него с действията си той е допринесъл за покачването на цените – становище, което му навлече обвинения в политизиране на ролята на централния банкер.\n\nПоалиевър обеща да отмени всички все още действащи ограничения заради разпространението на КОВИД-19 и изрази подкрепа за криптовалутите, обявявайки, че ще направи Канада „блокчейн и крипто столицата на света“.\n\nТрюдо поздрави новия лидер на консерваторите за победата му, но веднага побърза да го разкритикува.\n\nПремиерът определи икономическите възгледи на Поалиевър като „доста спорни и безразсъдни “ и открои конкретно изказванията му за ковид мерките и криптовалутите. “Празни приказки, популистки послания и безразсъдни нападки, които няма да допринесат с нищо за подобряване на живота на канадците“, заяви Трюдо.\n\nНо политическите послания на консервативния политик изглежда намират отглас сред избирателите, каза Гари Келър, бивш представител на Консервативната партия, а сега вицепрезидент на консултантската компания „Стратеджи Корп“.\n\nПосланията му за цената на живота и инфлацията имат най-голям резонанс сред тези, които са недоволни и уморени от пандемията и икономическите ѝ последици. „Той се обръща директно към онези, които понесоха тежко и болезнено последните две и половина години“, каза Келър.\n\nСоциологическите проучвания сочат, че посланията му привличат интереса на по-младите избиратели.\n\nНа последните два избора през 2019 и 2021 г. Консервативната партия успя да спечели народния вот, но съгласно мажоритарната избирателна система в Канада не успя да получи достатъчно места в парламента, за да състави управленско мнозинство.\n\nРейтингът на Трюдо спада от януари на фона на покачването на инфлацията. Положителна оценка на премиера дават около една трета от канадците.\n\nСпоред Келър категоричният резултат, с който Поалиевър е бил избран за лидер, превръща Консервативната партия в „партията на Пиер Поалиевър“, точно, както през последните години Либералната партия почти изцяло е започнала да се олицетворява от личността на Трюдо.\n\n„Мисля, че ни очаква много интересна битка между двамата на следващите избори“, смята Келър.\n\nПредишният лидер на консерваторите Ерин О‘Тул, който беше свален през февруари, се опита да направи партията по-центристка и за разлика от Поалиевър не подкрепи протестите на шофьорите на камионите, отбелязва Ройтерс.\n\n„Поалиевър е изразител тъкмо на онези нагласи, които в момента са преобладаващи в Консервативната партия“, заяви пред Ройтерс Шачи Кърл, която ръководи социологическата агенция Институт „Ангъс Рийд“.\n\nДали Поалиевър ще надделее над Трюдо, предстои да видим, но политическото съревнование между двамата още отсега се очертава като доста оспорвано.",
    "Турция не остави шансове на Канада и продължава напред на Световното": "Турция не остави шансове на Канада и продължава напред на Световното\n\nМъжкият национален отбор на Турция се класира за следващата елиминационна фаза на Световното първенство, което се провежда в Полша и Словения. Воденият от Недим Йозбей тим надигра категорично Канада с 3:0 (25:23, 25:23, 25:17) в последния си мач от Група Е на шампионата, игран този следобед пред едва около 100 зрители в зала \"Арена Стожице\" в Любляна.\n\nПо този начин Турция завършва на второ място в групата с 2 победи, 1 загуба и 6 точки, с което продължава напред към 1/8-финалите на Мондиал 2022. Това е и едно от най-добрите си класирания на турците след 15-о място през далечната 1966 година.\n\n\"Кленовите листа\" остават на 3-а позиция с 1 победа, 2 загуби и 3 точки. Канада пък очаква съдбата си след изиграването на всички срещи до края на деня, като се надява да бъде един от 4-ите най-добри трети тима от всички групи.\n\nНад всички за Турция бе младата звезда Адис Лагумджия със 17 точки (1 ас и 53% успеваемост в атака) за победата. Батуралп Гюнгьор добави още 10 точки (1 блок, 1 ас, 47% успеваемост в атака и 13% перфектно посрещане) за успеха.\n\nЗа Канада Никола Хоуг, Стивън Маар и Райън Склейтър реализираха по 15 точки.\n\nСнимки: FIVB.COM\n\nГледайте спорт на MAX с най-вълнуващите двубои от волейболното Световното първенство 2022, на живо, в ефира на MAX Sport.",
    "\"Предателка\" и още обиди към вицепремиера на Канада при посещението й в родния й град Албърта": "Канадският премиер Джъстин Трюдо осъди вербални обиди, на които бе подложена вицепремиерът Кристия Фрийланд при посещение в Албърта. Трюдо определи станалото като \"изключително тревожен тормоз\", който по думите му не е изолиран случай, предава БТА, цитирайки Ройтерс.\n\n\"Все повече сме свидетели на случаи в обществения живот, при които хора на отговорни длъжности, най-вече жени, канадци от други раси, хора от малцинствата и различни общности, биват нападани заради все по-силния си глас\", каза Трюдо в обръщение. \"Свидетели сме на враждебна реакция. Трябва да се запитаме каква страна сме и каква искаме да бъдем.\"\n\nВ петък вечерта в Туитър бе разпространено видео от случката с Фрийланд. На него тя върви към асансьор в кметството на град Гранд Прери в Албърта, при което мъж се провиква към нея.\n\n\"Какво по дяволите правиш в Албърта?\", казва той на Фрийланд, докато тя се е запътила към асансьора. Той след това я нарича \"предателка\" и отправя по неин адрес силно нецензурна реплика. Видеото събра стотици хиляди гледания.\n\nФрийланд, която е родом от Албърта, беше на обиколка в провинцията, за да се срещне с представители на местните власти, бизнес и работещи.\n\nВчера тя призна за случилото се в публикация в Туитър. \"Това, което се случи вчера, е нещо, което не бива да се случва. Никой никъде не бива да бъде подлаган на заплахи и сплашване\", написа тя.\n\nКанадски политици от целия спектър също осъдиха словесната атака.\n\nСлучаят е поредната от серия вербални атаки срещу жени в обществения живот на Канада, включително срещу активистки и журналистки.\n\nГрупа репортерки от седмици публично споделя поредица лични и анонимни имейли, получени от тях и съдържащи заплахи за насилие, включително сексуално, а също и расистки и женомразки език, отбелязва Ройтерс.",
    "Селекционерът на Канада успокои за състоянието на Алфонсо Дейвис": "Джон Хърдман не смята, че контузията на левия бек е толкова сериозна.\n\nЗвездният краен бранител на Байерн Мюнхен и националния отбор на Канада – Алфонсо Дейвис, изглежда е извадил късмет и се е разминал със сериозна травма.\n\n„Ще прегледаме Алфонсо сега, но той изглеждаше добре на скамейката точно след края на мача. Беше и в добро настроение, така че не смятам, че е нещо твърде сериозно“, заяви селекционерът Джон Хърдман.\n\nВъв вчерашния ден Канада се наложи над Катар с 2:0 в контролна среща, а 21-годишният Дейвис трябваше да напусне терена в 60-ата минута.\n\nБранителят, който може да играе и като крило, е един от основните футболисти в селекцията на родината си, като в квалификациите за Световното първенство бекът отбеляза 5 гола и даде 5 асистенции в 13 мача.",
    "Канада се класира за четвъртфиналите на купа \"Дейвис\", Нидерландия победи САЩ": "Канада се класира за четвъртфиналите на купа \"Дейвис\", Нидерландия победи САЩ Екип focus-news.net 13:34 / 18.09.2022 169 © Ден след като победи новия водач в световната ранглиста по тенис Карлос Алкарас, Феликс Оже-Алиасим подпечата и визите на Канада за четвъртфиналите на купа \"Дейвис\". Във Валенсия \"кленовите листа\" се нуждаеха от само една победа в двубоя си със Сърбия от група \"В\", за да си осигурят едно от първите две места и я постигнаха, когато Оже-Алиасим се наложи с 6:3, 6:4 над Миомир Кецманович. Преди това Ласло Джере бе дал аванс на балканския отбор след победа над Габриел Диало.\n\n\n\nНа двойки Кецманович и Филип Крайнович спечелиха срещи Вашек Поспишил и Алекси Галарню, след като три гейма след началото на мача Поспишил получи контузия в коляното и не бе в състояние да продължи. Така Сърбия спечели двубоя с 2:1 и запази минимални шансове за класиране в следващата фаза, като ще разчита по-късно днес аутсайдерът Република Корея да победи домакина Испания.\n\n\n\nВ група \"D\" интрига за това кой продължава напред нямаше, тъй като още след втория кръг стана ясно, че това ще бъдат отборите на Нидерландия и САЩ. \"Лалетата\" обаче успяха да завоюват първата позиция, след като Ботик ван де Зандсхулп и Талон Грийкспор спечелиха мачовете си на сингъл срещу Тайлър Фриц и Томи Пол. На двойки американците взеха победа, но това бе изцяло за протокола.\n\n\n\nМиналогодишният финалист в турнира Хърватия запази надежди за продължаване в следващия етап след победа с 3:0 над Аржентина. По този начин \"шахматистите\" приключват с две победи и една загуба в група \"А\" и по-късно днес ще очакват победа на домакина Италия над Швеция, за да си осигурят място сред най-добрите осем, които ще се срещнат в Малага в края на ноември.\n\n\n\nВ група \"С\" Франция победи с 2:1 Белгия, но и двата отбора приключват участието си в турнира за тази година, завършвайки на трето и четвърто място. Към четвъртфиналите продължават Австралия и Германия, които по-късно днес в Хамбург ще определят победителя в групата.\n\n\n\n\n\n",
    "Защо богати и развити държави искат да разширяват възможностите за умиране на хората?": "Френският президент Еманюел Макрон обяви миналата седмица национални дебати за разширяване на възможностите за слагане край на живота, които ще включват проучването на варианта за легализиране на асистираното самоубийство.\n\nСъгласно сегашното законодателство във Франция лекарите могат да поддържат с успокоителни медикаменти пациенти, смятани за нелечимо болни, до настъпването на смъртта. За момента обаче асистираното самоубийство не е узаконено в страната, посочва Асошиейтед прес.\n\nЦелта на инициативата на Макрон е догодина да бъдат направени промени в тази област. Той каза в писмено изявление, че орган, съставен от граждани, ще работи по въпроса в идните месеци в координация със служители от здравеопазването, а във френските региони се предвижда да бъдат организирани местни дебати. В същото време правителството ще свиква обсъждания с депутати от всички партии, за да намери най-широк консенсус.\n\nПри кампанията си за преизбиране по-рано тази година Макрон обеща да започне такива дебати, намеквайки, че лично той подкрепя узаконяването на асистираното от лекари самоубийство.\n\nВ момента в Европа евтаназията е легализирана в Нидерландия, Белгия, Люксембург, Германия и Испания при определени условия – първите две страни дори разрешават евтаназията на деца. В Швейцария е позволено асистираното самоубийство, при което пациентът сам взема смъртоносна доза медикаменти. Австрия, Финландия и Норвегия разрешават пасивната евтаназия, а в редица европейски държави се водят дебати по въпроса за подпомаганата смърт.\n\nМиналата седмица след асистирано самоубийство в Швейцария почина режисьорът Жан-Люк Годар. Според швейцарската статистическа служба асистираните самоубийства в страната се увеличават в последно време – от 187 случая през 2003 г. до 965 през 2015 г. След лек спад през 2016 г. броят им отново е започнал да нараства, сочат данните, цитирани от Франс прес.\n\nАсистираното самоубийство и евтаназията са два вида подпомагана смърт, които се различават помежду си според степента на лекарско участие. При доброволната активна евтаназия лекарят играе дейна роля, като обикновено инжектира смъртоносна доза медикаменти на пациента. При асистираното самоубийство медицинският персонал предоставя смъртоносните средства, а пациентът сам ги приема. Някои държави също така позволяват пасивна евтаназия, която представлява спиране или въздържане от предоставяне на животоподдържащо лечение по искане на пациента или негов роднина, пояснява Евронюз.\n\nПрез май Колумбия стана първата държава в Латинска Америка, узаконила асистираното самоубийство. През 1997 г. страната разреши евтаназията.\n\nПо света евтаназията е разрешена също така в Канада, Нова Зеландия, някои щати на Австралия. В САЩ някои щати позволяват асистираното самоубийство.\n\nВ Канада законодателството за подпомаганата смърт предизвиква тревога сред експерти в областта на грижите за хората с увреждания. Страната има може би най-либералните правила за евтаназия в света, като позволява на хора със сериозни увреждания да изберат да бъдат убити, без да са налице други медицински основания, посочва Асошиейтед прес.\n\nНапоследък широка известност придоби случаят на канадец, поискал да бъде евтаназиран и умъртвен въпреки притесненията, изразени от неговото семейство и грижещо се за него медицинско лице. Алън Никълс е страдал от депресия и други здравословни проблеми, но никой от тях не е бил животозастрашаващ. Мъжът е бил приет в болница поради опасения, че може да има намерения за самоубийство, а месец по-късно е поискал евтаназия, която му е била предоставена. В неговото заявлението за подпомагана смърт е бил посочен само един здравословен проблем като причина за искането му да умре, а именно загуба на слух. Семейството му съобщило за случая на полицията и здравните власти, настоявайки, че той не е бил в състояние да разбира процедурата и не е страдал непоносимо, каквито са били едни от изискванията за евтаназия.\n\nСпециалисти в грижите за хора с увреждания казват, че това не е единичен случай в Канада, където миналата година над 10 000 души са умрели след евтаназия – около три пъти повече в сравнение с предходната година.\n\nДиректорът на Канадския институт за приобщаване и гражданство към Университета на Британска Колумбия Тим Стантън определя законодателството за подпомаганата смърт в страната като „навярно най-голямата заплаха за съществуването на хората с увреждания след програмата на нацистите в Германия през 1930-те години“.\n\nХора с увреждания заявяват, че лесният достъп до евтаназия в Канада води до тревожни и дори плашещи дискусии. Роджър Фоли, който страда от дегенеративно мозъчно разстройство, бил толкова обезпокоен, когато хора от персонала на болница в провинция Онтарио, където е хоспитализиран, споменали за евтаназия, че започнал да прави тайни аудиозаписи на някои от техните разговори. На един от записите, с които се е сдобила АП, ръководителят по етичните въпроси в болницата казал на Фоли, че продължаването на престоя му в здравното заведение би струвал \"над 1500 долара на ден\". Пациентът отговорил, че споменаването на парични такси му звучи като принуда, и попитал какъв е планът за дългосрочните грижи за него. Директорът по етичните въпроси отвърнал, че работата му е да разговаря с него, за да види дали \"се интересува от асистирано умиране\". Фоли казва, че никога преди това не е споменавал за евтаназия. Болницата заяви, че не е забранено персоналът да повдига въпроса.\n\nСпоред преподавателката от университета \"Райърсън\" в Торонто Катрин Фрейзи подобни случаи вероятно са само върха на айсберга. По думите й е трудно да бъде установен техният брой, защото не е лесно да бъдат проследени. Тя даде за пример историята на 25-годишна жена с церебрална парализа, чиято майка я завела в болница в Нюфаундленд преди пет години. По време на болничния престой лекар казал, че пациентката – Кандис Луис, е кандидатка за евтаназия и че ако майка й избере дъщеря й да не бъде евтаназирана, това щяло да бъде \"егоистично\", разказа майката Шийла Елсън пред канадската телевизия Си Би Си.\n\nОрганизацията \"Да умреш с достойнство\", която се застъпва за евтаназията, казва, че процедурата е мотивирана от \"състрадание, (стремеж за) край на страданието и дискриминацията и желание за лична самостоятелност\". Защитници на правата на човека обаче заявяват, че регулацията на асистираната смърт в Канада е лишена от необходимите гаранции, обезценява живота на хората с увреждания и подтиква лекарите и други здравни работници да предлагат процедурата на пациенти, които иначе вероятно не биха я обмисляли като вариант.\n\nПътят на Канада към разрешаване на евтаназията започна през 2015 г., когато нейният Върховен съд постанови, че забраняването на асистираното самоубийство лишава хората от достойнство и самостоятелност. През 2016 г. бяха легализирани както евтаназията, така и асистираното самоубийство за хора, навършили 18 години, при определени условия: да имат сериозен здравословен проблем, заболяване или увреждане, което да е в напреднало и необратимо състояние на влошаване и да преживяват „непоносимо физическо или психическо страдание, което не може да бъде облекчено при условия, смятани от пациентите за приемливи“; изискваше се също така тяхната смърт да бъде „разумно предвидима“ и искането за евтаназия да бъде одобрено от поне двама лекари.\n\nВпоследствие законодателството беше променено, позволявайки на хора, които не са смъртно болни, да изберат да бъдат умъртвени, като по този начин значително беше разширен кръгът на имащите право да се ползват от процедурите са слагане край на живота. Според критиците с тази промяна е била премахната важна гаранция, имаща за цел да защитава хора, на които е възможно да им остава да живеят още години или десетилетия.\n\nСега в Канада всеки пълнолетен човек, който има сериозен здравословен проблем, заболяване или увреждане, може да поиска да му бъде помогнато да умре. А от догодина страната се готви да разреши умъртвяването на хора просто на основание, че имат психически проблеми. Обмисля се евтаназията да стане достъпна и за деца – „зрели“ лица под 18-годишна възраст, които отговарят на същите критерии като пълнолетните, посочва АП.\n\nРъководителката на Канадската комисия за правата на човека Мари-Клод Ландри каза, че споделя „дълбоката тревога“, изразена миналата година от експерти на ООН по човешките права. Според правозащитниците законодателството за евтаназията в Канада, изглежда, нарушава Всеобщата декларация за правата на човека. Те заявиха, че то има „дискриминационно въздействие“ върху хората с увреждания и е несъвместимо със задълженията на Канада да спазва международните стандарти в областта на човешките права.\n\nВ Канада за разлика от Белгия и Нидерландия няма месечни комисии, които да разглеждат евентуалните проблемни случаи. Канада е единствената страна, която позволява не само лекари, а и други здравни работници да слагат край на живота на пациентите. Медицинските власти в канадските провинции Онтарио и Квебек изрично инструктират лекарите да не посочват в смъртните актове дали хората са умрели след евтаназия.\n\nВ Белгия лекарите са съветвани да избягват да споменават евтаназията пред пациентите, защото това може да бъде погрешно изтълкувано като медицинска препоръка, а в австралийският щат Виктория е забранено лекарите да повдигат въпроса за евтаназията пред пациентите. В Канада обаче няма подобни ограничения – асоциацията на канадските здравни работници, които предоставят евтаназия, казва на лекарите и медицинските сестри да информират пациентите дали евентуално отговарят на критериите за асистирана смърт като една от възможните здравни грижи, които са на тяхно разположение.\n\nЗа разлика от Белгия и Нидерландия в Канада не е необходимо пациентите да са изчерпали всички алтернативи за лечение, преди да поискат евтаназия.\n\nКанадският здравен министър Жан-Ив Дюкло заяви, че законодателството за евтаназията в страната „признава правата на всички лица . . . както и присъщата и равна стойност на всеки живот“. Според него в Канада има подходящи предпазни мерки, които да гарантират, че никой човек с увреждане не е насърчаван или принуждаван да прекрати живота си.\n\nПравителствените данни показват, че над 65 процента от хората, подлагани на асистирана смърт, са евтаназирани заради рак, следвано от сърдечни, дихателни и неврологични проблеми.\n\nБезпокойство сред правозащитниците предизвикват също така случаите на хора, избиращи асистирана смърт, защото не получават достатъчна държавна подкрепа, за да живеят. Някои хора с увреждания избират да бъдат умъртвени заради трупащи се сметки.\n\nСтантън от Университета на Британска Колумбия изтъкна, че нито един канадски регион не предоставя помощ за хора с увреждания над линията на бедността. Преподавателката по етика, свързана с хората с увреждания, Хайди Джанз от Университета на Алберта заяви, че хората с увреждания в Канада трябва да преминат през толкова много трудности, за да получат подкрепа, че „често това може да бъде достатъчно да наклони везните“ и да ги тласне към евтаназия.\n\nЕксперти предупреждават, че тревожните случаи на евтаназия на хора с увреждания също така свидетелстват за криза в канадската здравна система и неспособност на страната да предостави подходящи грижи на най-уязвимите си граждани, отбелязва в. „Гардиън“.\n\nКанада има едно от най-ниските равнища на разходи за социални грижи сред индустриализираните държави. Макар правителството да настоява, че асистираната смърт е свързана единствено със самостоятелността на личността, то не пренебрегва и финансовите предимства за себе си, посочва „Спектейтър“. За канадската държава е по-изгодно да плаща за евтаназия, отколкото да поема разноските за дългосрочна грижа за нуждаещи се хора. Още преди през 2021 г. да бъде разширено приложението на асистираната смърт, в доклад на парламентарния директор по бюджета беше посочено, че докато старият режим на асистирана смърт е спестявал 86,9 милиона долара годишно, новото законодателство би довели до икономисването на още 62 милиона долара на година. Здравеопазването, особено за хората, страдащи от хронични заболявания, е скъпо, докато медицинската помощ за умиране, обхващаща евтаназията и асистираното самоубийство, струва на държавата само по около 2300 долара на „случай“ и се предлага безплатно на желаещите да се възползват от услугата, отбелязва списанието.\n\nСпоред Ландри лидерите би трябвало да се вслушат в притесненията на хората в затруднено положение, които смятат, че евтаназията е единствената им възможност. Ръководителката на Канадската комисия за правата на човека призова в канадското законодателство да бъдат закрепени социални и икономически права, които да гарантират, че хората могат да получат подходящо жилище, здравеопазване и подкрепа.\n\n„В епоха, в която признаваме правото да умреш с достойнство, трябва да направим повече, за да гарантираме правото да живееш с достойнство“, казва тя.",
    "Зрители на \"Стани богат\" награбиха бизнесдама с \"Добре поне, че е красива!\". Умен пловдивчанин обаче я защити": "© btv Интересен участник в \"Стани богат\" предизвика сериозна полемика сред зрителите на фейсбук страницата на предаването. Става дума за Кристина Владева, която бе представена снощи от водещия Михаил Билалов като \"скандално млада, която държи аптека в Казанлък“. Тя мина безпроблемно през въпросите до 500 лева, след което отговори правилно и на шестия за 1000 лв. След това обаче я попитаха \"Какъв нетипичен за днешна Северна Америка език е официален в канадската провинция Квебек?“.\n\n\n\nВъзможните отговори бяха \"Френски“, \"Немски“, \"Португалски“ и Хинди“.\n\n\n\n\"Трябва да е нетипичен език“, започна тя разсъжденията си. \"Най-нетипично ми звучи хинди, но въпросът е какъв е този език. Най-типичния за Америка си е американски. В Канада – канадски (смее се). Френският и португалският са ми по-скоро към тези европейските езици. И немския, но… Ще поискам помощ от публиката“, реши участничката.\n\n\n\nХората в залата дадоха 51 процента за правилния отговор – френски език, и цели 49 за останалите три – \"немски – 16“, \"португалски – 28“ и \"хинди – 5“.\n\n\n\n\"Значи моята логика явно въобще не е… Може би е свързано нещо с френски колонии сигурно, от там. Помислих си го, но изключих това – обединяването по групи. Маркирам френски език“, каза тя, а след това попита водещия: \"А хинди всъщност от къде е?“ \"От Индия“, отговори Билалов.\n\n\n\nИменно разсъжденията й на този въпрос предизвикаха много критика към нея във фейсбук страницата на предаването:\n\n\n\n\"Оказа се, че не знае дори какво е хинди. Пък камо ли, че френски е официален език в Канада“.\n\n\n\n\"За щастие скоро ще свършат мъките на това девойче!“\n\n\n\n\"Ужас – американски език, не знае какъв език се говори в Канада!!!“\n\n\n\n\"Тази жена бързо да си ходи, че не се трае липсата на обща култура“.\n\n\n\n\"Лъжа е, че красотата ще спаси света“.\n\n\n\n\"Майкоу ..в Америка говорят американски, а в Канада канадски ! Жива да не бях!“\n\n\n\n\"Хинди от къде беше, че не си спомням. Не беше ли някъде от хиндонезия“.\n\n\n\nВ коментарите обаче се включи и един от най-умните участници, които историята на предаването помни. Става дума за музиканта от Пловдив Васил Бележков, който преди време достигна до въпрос за 20 000 лева. Той написа коментар:\n\n\n\n\"А защо френският да е нетипичен за Канада? За мен е некоректно зададен въпрос. Би бил коректен, ако примерно всички френскоговорящи извън гр. Квебек изведнъж са се изпарили примерно…\"\n\n\n\n",
    "Големите кавички: „Петков ще се прибере в Канада, ако станем президентска република“": "Казаното отлита, написаното остава. Topnovini.bg подбира най-интересните, колоритни и запомнящи се цитати на родни и чуждестранни политици, общественици, спортисти и звезди.\n\nАко България стане президентска република, Кирил Петков ще се прибере в Канада. Това обяви бившият депутат от „Има такъв народ“ Станислав Балабанов във връзка с идеята на партията за свикване на референдум за президентска република.\n\n„Парламентарната република в последните 30 години роди единствено задкулисие, лъжи, лицемерие и хора, които единствено и само влизат в политиката с една цел - да се облагодетелстват с власт и да не мислят за българските граждани“, добави той.\n\n„На всички избори излизат и казват как милеят и мислят за хората, а когато се събират на масата казват, че ги интересуват само постовете и властта...Като гледам заявките на другите политически партии и ако се случи същото като в 47-ия парламент, България ще направи много бърз трамплин към 49-ия такъв“, добави Балабанов.\n\n***\n\nВажното за теб е на Topnovini.bg! Последвай ни във Facebook, Instagram и Twitter, ела и в групата ни във Viber! Значимите теми и различните гледни точки са още по-близо до теб! Всички са в социалните мрежи – ние също, чети ни!",
    "9 странни и луди географски факта": "Светът е голямо, мистериозно място, където понякога фактите се противопоставят на логиката. Ето някои умопомрачителни географски факти, които може да ви изненадат.\n\n1. Африка е на доста централно място.\n\nАфрика е единственият континент, който се намира във всичките четири полукълба: северно, южно, западно и източно. Следователно това е и единственият континент, който има суша на главния меридиан и екватора.\n\n2. Аляска е най-западният и най-източният щат.\n\nАляска е най-западният и най-северният щат в Съединените щати, което има много смисъл, когато погледнете карта. Но по-изненадващо, държавата успява да бъде и най-източната държава. Части от Аляска са толкова далеч на запад, че държавата всъщност се простира в източното полукълбо. Линиите на дължината се събират в горната и долната част на земното кълбо, така че Почони Пойнт, Аляска, има най-източната дължина от всяка точка в страната.\n\n3. Има три държави, които са напълно без излаз от друга държава.\n\nЛесото, Сан Марино и Ватикана са единствените държави, които са заобиколени само от една друга държава. Лесото няма излаз на море в Южна Африка, докато Сан Марино и Ватикана са заобиколени от Италия.\n\n4. В Канада има много езера.\n\nКанада е втората по големина държава в света, така че може да не е изненада, че има много езера. Но може да ви шокира, че страната има повече от половината от всички естествени езера в света. Впечатляващите девет процента от страната са покрити с прясна вода.\n\n5. Цялото население на света може лесно да се побере в Тексас.\n\nАко целият свят беше толкова гъсто населен като Ню Йорк, цялото население ще покрива само 250 404 квадратни мили. Това означава, че целият свят може да се побере в щата Тексас. За сравнение, ако светът имаше същата гъстота на населението като Хюстън, Тексас, той ще покрива 1 769 085 квадратни мили. Дори и тогава да можеш хипотетично да побереш над 7 милиарда души в район, по-малък от половината Съединени щати, е доста впечатляващо.\n\n6. Австралия може да е заобиколена от вода, но няма най-дългата брегова линия в света.\n\nТъй като е континент и е напълно заобиколена от вода, човек би си помислил, че Австралия лесно ще има честта да бъде страната с най-дългата брегова линия. Тази титла обаче отива в Канада. Канада има 152 100 мили брегова линия, в сравнение с 16 000 мили на Австралия. Всъщност Австралия се нарежда на седмо място в списъка на най-дългите брегови линии в света, след Индонезия, Гренландия, Русия, Филипините и Япония.\n\n7. Връх Чимборасо е по-близо до космоса отколкото Еверест.\n\nВръх Еверест е най-високата планина на Земята, така че би било логично върхът на планината да бъде най-високата точка на Земята (и следователно най-близо до космоса). Но Земята има леко овална форма и нещата стават интересни. Страни като Еквадор и Кения имат малко предимство и така надморска височина върхът на връх Чимборасо в Еквадор (който е висок само 20 564 фута) е най-близо до звездите.\n\n8. Антарктида е дом на почти цялата прясна вода в света.\n\nС 14 милиона квадратни километра ледената покривка в Антарктика е най-голямата твърда ледена маса на планетата. Огромната замръзнала структура съдържа около 90 процента от цялата прясна вода на Земята.\n\n9. Китай и Русия граничат с 14 държави.\n\nВъпреки че Китай е само малко повече от половината от Русия - най-голямата страна в света - те споделят еднакъв брой сухопътни съседи. 14-те страни, граничещи с Китай, са: Индия, Пакистан, Афганистан, Таджикистан, Киргизстан, Казахстан, Монголия, Русия, Северна Корея, Виетнам, Лаос, Мианмар, Бутан и Непал.",
    "Борисов: \"Промяната\" ще сгромоляса всичко и всички, а те като се завърнат в Канада, няма и да ги намерим": "© Булфото (архив)\n\nСлушай новината Слушай новината\n\nЧовекът, който не се подвежда по всеобщата лудост, накрая го изкарват луд. Ние не сме на война с някакви чуждоземци, за да искаме да ги разгромяваме. Ние не сме на война, а на състезание.\n\nТова заяви лидерът на ГЕРБ ГЕРБ е дясноцентристка популистка, консервативна и проевропейска политическа партия в Бойко Борисов Бойко Методиев Борисов е министър-председател на Република България. Роден е на 13 юни 1959 г, който бе на предизборна среща с гражданите на Велико Търново.\n\n\"Обичам всички българи. АМ „Хемус“ щеше да е на чакъл до Велико Търново, щеше вече да е подминала Търговище, а отсечката край Ловеч щеше да се ползва. Но сега - целият международен трафик се набива в центъра на Велико Търново, а вие мълчите. Избиха се на пътя край Бяла, изгубени души. Тунелът под Шипка спряха - 2 г. застой „Промяната“: Цената на бензина с 51% нагоре, дизелът с 61% нагоре, газът с 837% нагоре, цената на метана поскъпна с 279%. Яйцето стигна 50 стотинки, продуктите поскъпнаха с 30%. Как една домакиня ще сготви за 4-5-членно семейство? Внасят на ишлеме и изнасят всичко в „Швейцария“. Всеки ден по 30 млн. лв. заминават в Швейцария. При мен за 1% - протест. За 837% цена нагоре за газа - мълчание. Но аз го разбирам, при нас имаше чуваемост\", разкри той.\n\nГЕРБ представихa предизборната си програма - по-високи доходи, евтино гориво, здравна и съдебна реформа\n\n\"Представяте ли си - да дойде ден, че ние с Радев правим сродни неща. Днес го гледах по новините, че е угрижен, няма газ, че всичко е било лъжа за танкерите, няма търгове - нищо. И той е угрижен. защото цялата тежест е на него. Всичко се връща на този свят. И сега на тези същите, на „Промяната“. Няма никакъв оптимизъм. Държавата е тотално счупена. Такава съсипия, човек дори не може да си представи! С жълти новини ви затвориха очите, за да ви ограбят. Истинските измамници така правят! Помните ли пирамидите през 90-те години - това направиха с вас „Промяната“. Банките толкова не ни харесват и нямат доверие в България, че ни дават по 3% лихва – за 3 години ще платим 18 млн. лв. лихви. За другата седмица ще теглим още 200 млн. лв., а до декември ни трябвали още 2 млрд. лв. Изхарчиха всички 12 млрд. лв., които нашето правителство задели за черни дни. Ако продължим да „чегъртаме“, ще продължим да „метем“. Ще се сгромолясаме всички, а те като се завърнат в Канада, няма и да ги намерим. Те ви ограбиха с инфлацията – покупателната способност падна от 1000 лв. на 400 лв. . Ако не ги махнем на 2 октомври, ще отидем на 50 млрд. лева\", категоричен бе Бойко Борисов Бойко Методиев Борисов е министър-председател на Република България. Роден е на 13 юни 1959 г.\n\n\"Днес Гари Каспаров дойде в централата на ГЕРБ ГЕРБ е дясноцентристка популистка, консервативна и проевропейска политическа партия в да агитира в полза на партията. Той е демократ, освен световен шампион. Надявам се, че изборите ще отрезвят всички. Ще търсим начин да обединим народа. Единственото хубаво, което някой ми е пожелавал, това е Кирил Петков - да се пенсионирам. Само че Кирил Петков е първият премиер - пенсионер. За 6 месеца неговите коалиционни партньори не го искаха. Аз, когато исках да отиваме на избори, моите коалиционни партньори ме спираха. Затова му казвам: „Виж себе си“, обяви лидерът на ГЕРБ ГЕРБ е дясноцентристка популистка, консервативна и проевропейска политическа партия в.\n\nБорисов: Надяваме се един ден и Русия да бъде в световната демократична общност\n\n\"Мощната подкрепа за ГЕРБ ГЕРБ е дясноцентристка популистка, консервативна и проевропейска политическа партия в ще е гаранция за ново стабилно правителство. Не слушайте лъжите, че ще управляваме с \"промяната\", призова от своя страна кметът на Велико Търново Даниел Панов. \"Получили сме близо 28 млн. лв. по време на управлението на ГЕРБ ГЕРБ е дясноцентристка популистка, консервативна и проевропейска политическа партия в. Всичко е благодарение на Борисов. За 6 месеца правителството на \"промяната\" не пожела да се срещне с нито един кмет. Средствата за общините спряха, не можехме да си плащаме сметките\", добави той.\n\n\"Кирил Петков, Асен Василев и Бойко Рашков зачертаха пътя Русе-Велико Търново. С гордост спряха строителството на магистралата. За това време на пътя станаха 72 катастрофи - 72 променени човешки съдби. Кирил Петков да знае, че ще го гоним до Канада и обратно. Ще търсим всички откраднати пари в офшорките. Ако тях ги е страх за местата им, нас ни е страх за България\", заяви водачът на листата на ГЕРБ ГЕРБ е дясноцентристка популистка, консервативна и проевропейска политическа партия в във Велико Търново проф. Костадин Ангелов.\n\n0\n\n\n\n\n\n\n\n\n\nКопирано",
    "И Трюдо поиска разследване на масовия гроб в Изюм": "Премиерът на Канада Джъстин Трюдо повтори призивите за пълно разследване на потенциални руски \"военни престъпления\" в забележки пред репортери в неделя, съобщи АП.\n\nКоментарите му следват неотдавнашните разкрития на масов гроб със стотици тела в Украйна, които са били измъчвани. Трюдо каза на пресконференция в Англия, че действията на Русия \"ясно включват военни престъпления\".\n\n\"Обединеното кралство и Канада застават в подкрепа на Украйна срещу незаконните действия на Русия, които все по-ясно включват военни престъпления - независимо дали мислим за това, което открихме в Буча, или за откритията на масови гробове в други територии от Украйна, каза Трюдо. Трябва да има пълна отчетност на Русия, трябва да има подходящо разследване и прозрачност\", добави той.\n\nТрюдо каза, че президентът на Русия Владимир Путин, неговите поддръжници и руската армия \"трябва да бъдат държани отговорни за жестокостите, които са извършили и продължават да извършват Украйна\".\n\nМасовите гробове близо до североизточния град Изюм, наскоро отвоюван от руските сили, изглежда е един от най-големите подобни, открити в Украйна. На някои тела са открити счупени крайници и въжета около вратовете им.\n\nУкраинският президент Володимир Зеленски във видео на 16 септември каза, че на мястото са открити повече от 440 гроба, но броят на жертвите все още не е известен.\n\nПрипомняме, че по-рано днес генералният секретар на ООН Антонио Гутериш настоя Международният наказателен съд (МНС) да може да разследва предполагаемото клане в източния украински град Изюм.",
    "Купиха дрон за националите, Канада ни открадна футболистка": "БФС купи модерен дрон, който трябва да заснема тренировките на националния отбор. Искането е на новия селекционер Младен Кърстаич. Той трябва да заснема тренировките, като след това записът ще бъде използван за тактическите занимания преди двубоите.\n\nОтделно ще дойдат и допълнителни анализатори за двубоите от Лигата на нациите срещу Гибралтар в Разград и Северна Македония в Скопие.\n\nДронът вече е наличен. Отделно от Белград ще присигнат и допълнително анализатори, които да помагат за мачовете.\n\nКърстаич вече обяви първия си състав и направи няколко странни избора. Той например се лиши от всички вътрешни халфове, които бяха използвани до момента, включително и капитана Георги Костадинов, който играе в Кипър.\n\nЖенският ни футбол понесе доста сериозна загуба, след като Вивиан Бисет, която бе викана в националния отбор за девойки до 19 години, вече предпочете родината си Канада и там стана националка до 21 години.\n\nБисет играе в колежанското първенство на САЩ. Канадският женски национален отбор по футбол е един от най-силните в света и рядко се викат случайни футболистки.\n\nВивиан изигра 6 мача за националния отбор за девойки до 19 години през 2019 г.\n\nПо принцип женският ни национален отбор е доста слаб и надеждите бяха точно следващите поколения да го изведат на по-високо ниво, но явно няма как да се получи.\n\n\n\n",
    "\"Пари срещу почести\": Дилема пред Скотланд ярд - да разпитва или не краля?": "Търсене в Всички сайтове Днес Лайф Корнер Бизнес IT Impressio Времето\n\nВсички Ателие Архитектура Дизайн Фотография Палитра Улично изкуство Тату Сцена Кино Трейлър Хорър Букви Моето дете чете Ноти Лица Интервю Портрет Икони Носталгия Изгубената България Втори поглед Калейдоскоп Любопитно Гурме Душа Импресио пита Impressio Quiz Афиш Премиера\n\nВсички Общество Крими Темида Политика Икономика Инциденти Свят Спектър На фокус Dir Podcast Мнение ДИРектно Региони София Пловдив Варна Бургас Русе PR Zone Овладей диабета\n\nВсички Звезди Шоу Мода Здраве и красота Отново в час Мама Дом Любопитно VЯRAFIED Дай лапа Любов и секс Шопинг PR Zone Акценти Разговори за съня Тествахме за вас...\n\nВсички Футбол Трите мача Тенис Волейбол Баскетбол F1 Бойни Сектор К Любопитно В мишената Шампионите Екстремни Моторни В ъгъла pr-zone Други\n\nВсички Икономика Банки и финанси Енергиен пазар Компании Кариери Пазари Имоти Какво могат парите? Маркетинг и реклама Експертно мнение Бърза банка Фин Култура Портфейл PR Zone\n\nВсички Наука Технологии Комуникации Джаджи Crypto Web Игри Ревю Дигитално образование PR Zone\n\nВсички Новини Пътна обстановка\n\nВсички Матинe WOR(L)DS bizarre stars directions style columnists screens thegamechangers More Than Italian video places Binge-watching Код 359 Семейни финанси trends SHE`s the one URBN shopping URBN чете URBN гледа URBN Music Club Големият Вайръл\n\nВсички Новини Пътеводител Препоръчано Семейно Photo Trip Video Trip My Trip PR Zone\n\nВсички Новини\n\nВсички Рецепти Пинизи\n\nВсички Астрология\n\nОбхват Цялата статия Заглавие Автор",
    "Още от Спорт по телевизията": "06.00 Тенис, турнир в Сеул МАХ Спорт 2\n\n09.00 Баскетбол, Франция - Япония (жени) Диема спорт 2\n\n11.00 Тенис, турнир в София Диема спорт 3\n\n13.30 Баскетбол, Канада - Австралия (жени) Диема спорт 2\n\n15.00 Снукър: Бритиш оупън, първи кръг Евроспорт 1\n\n16.00 Тенис, турнир в Тел Авив МАХ Спорт 1\n\n17.00 Волейбол, Сърбия - България (жени) МАХ Спорт 2\n\n21.00 Снукър: Бритиш оупън, първи кръг Евроспорт 1\n\n21.45 С. Македония – България БНТ 1, БНТ 3\n\n21.45 Англия - Германия Диема спорт 2\n\n21.45 Унгария - Италия Диема спорт\n\n21.45 Гибралтар - Грузия Нова спорт\n\n22.00 Волейбол, САЩ - Канада (жени) МАХ Спорт 2\n\n02.00 НХЛ, \"НЙ Рейнджърс\" - \"НЙ Айлендърс\" МАХ Спорт 2",
    "Стойността на притежаваните от канадците имоти е намаляла рекордно през второто тримесечие": "Общото нетно богатство на жителите на страната се е стопило с 6,1% през същия период\n\nЦените на жилищата в Канада продължават да намаляват, а вноските по ипотеките се очаква да продължат да растат. Снимка: Bloomberg LP\n\nНетното богатство на канадските домакинства е намаляло с почти 1 трлн. канадски долара (775 млрд. щатски долара) през второто тримесечие на фона на спадащите цени на жилищата и на акциите, предава Bloomberg.\n\nСтойността на жилищните имоти, притежавани от домакинствата, е намаляла с 419 млрд. канадски долара (322 млрд. щатски долара) в трите месеца между април и юни, а финансовите активи са изгубили 531 млрд. канадски долара от стойността си, съобщи Канадската статистическа служба в понеделник.\n\nОбщо нетното богатство на домакинствата се е стопило с 6,1%, или с 990 млрд. канадски долара, най-големия спад в историята.\n\nЦифрите илюстрират степента, в която по-високите лихви в света унищожават богатството на домакинствата в Канада, прибавяйки голямо затруднение за забавящата се икономика на страната. Средната цена на старите жилища в страната е намаляла с 10,5% спрямо първото тримесечие, съобщи статистическата служба. Доходите на канадските домакинства растат по-бавно от дълга през второто тримесечие. Графика: Bloomberg LP\n\nСпънката за нетното богатство от жилищния пазар вероятно ще се задържи и през втората половина на тази година, тъй като цените на жилищата в Канада продължават да намаляват, а разходите по обслужването на ипотечните кредити се очаква да растат още.\n\nКанадската централна банка повиши лихвата си с 0,75 базисни пункта до 3,25% миналата седмица и се очаква да го направи отново идния месец с още половин пункт. Лихвата се задържа на дъното си от 0,25% до март.\n\nВъпреки това домакинствата остават много по-богати, отколкото бяха преди пандемията, като нетното им състояние е с 2,9 трлн. канадски долара по-голямо спрямо края на 2019 г. Стойността на притежаваните от домакинствата жилищни имоти е нараснала с 2,3 трлн. канадски долара през същия период.\n\nКомпаниите са се справили много по-добре през второто тримесечие благодарение на растящите цени на стоките, които са компенсирали спада на богатството на домакинствата. Нетната стойност на корпоративния сектор е нараснала с 812 млрд. канадски долара.\n\nПазарът на кредити за домакинствата като дял от разполагаемите доходи е отбелязал ръст до 181,7% спрямо 179,7% в първите три месеца на 2022 г.",
    "Зуека и Влади Априлов на турне в Канада през октомври": "Театралният сезон за Васил Василев-Зуека и Влади Априлов започва на 14 октомври от Канада, където двамата ще покажат комедийния си и малко тъжен спектакъл “Ние, българите”. Представлението е посветено и предназначено за всички българи в чужбина и вече се рекламира сред съотечествениците ни в Монреал. Цените на билетите започват от 15 и стигат до 40 долара за първите 4 реда.\n\nМиналата година актьорите бяха на 18-дневно турне в САЩ, след което продължиха да играят спектакъла из цяла Европа.",
    "Вижте в каква приказка живее Линда Петкова в Канада": "В истинска приказка се намира бившата премиерша Линда Петкова.\n\nСъпругата на Кирил Петков пусна снимки в социалната мрежа, от които става ясно, че прекарва лятната си ваканция в канадската провинция Британска Колумбия.\n\n\"Рая #friend\", написа над фотото блондинката.\n\nКадрите показват, че тя наистина се намира на уникално място в компанията на децата си.",
    "Спортът по телевизията днес, 26 септември": "Спортът по телевизията днес, 26 септември:\n\nMAX Sport 2\n\n06:00 Тенис, ATP 250: Турнир в Сеул\n\n17:00 Волейбол - Световно първенство-жени: Сърбия - България\n\n22:00 Волейбол - Световно първенство-жени: САЩ - Канада\n\n02:00 НХЛ-приятелски срещи: Ню Йорк Рейнджърс - Ню Йорк Айлъндърс\n\nEUROSPORT\n\n06:10 Колоездене: Световно първенство в Уолонгонг, часовник, мъже до 23 г.\n\n02:20 Колоездене: Световно първенство в Уолонгонг, часовник, девойки\n\nDiema Sport 3\n\n12:00 Тенис: Sofia Open, квалификации\n\n16:00 Тенис: Sofia Open, първи кръг\n\n23:00 Тенис: Дневник на Sofia Open\n\nDiema Sport 2\n\n13:30 Баскетбол: Канада – Австралия, Световно първенство по баскетбол, жени\n\nMAX Sport 1\n\n16:00 Тенис, ATP 250: Турнир в Тел Авив",
    "БК Черноморец привлече гард от Канада": "Баскетболният отбор на Черноморец Бургас съобщи, че е привлякъл в редиците си гарда Мунис Туту.\n\n26-годишният канадец има ръст от 185 сантиметра и през миналия сезон е играл в родината си за отбора на Ниагара Ривър Лайънс. Той има опит и в германската втора дивизия, както и в колежанското първенство на САЩ, където носи екипа на университета Лойола Меримаунт.\n\nС екипа на Ниагара Туту има по 5.3 точки, правел е 1.8 борби и 1.8 асистенции.",
    "Коя е българката с два паспорта от името на кралицата": "Елизабет II беше най-пътуващият монарх на света и въпреки това не притежаваше международен паспорт\n\nПросто нямаше нужда от него, тъй като британските паспорти се издават от името на Нейно величество, както и тези в още 14 държави от британската общност.\n\nВиктория Влаховска е от Варна. Живяла е със семейството си в Канада, а сега е в Англия. Така се оказва с два паспорта от името на покойната кралица, които скоро ще бъдат историческа рядкост, защото новите ще са от крал Чарлз III.\n\n„Първият ми паспорт от кралицата получих в Канада. Станахме канадски граждани през 2011 г. След това се преместихме в Обединеното кралство и получих британския си паспорт през 2019 г. Двете церемонии бяха коренно различни. Докато в Канада беше изключително тържествено - имаше над 100 души в залата, във Великобритания беше в условията на пандемия. Влизахме по един в залата”, разказа пред NOVA Виктория.\n\nИ споделя, че разглежда с малко тъга паспортите си след смъртта на кралицата. „Открих интересни факти. Правителствата на двете страни от името на Нейно Величество молят граничните власти да съдействат по всякакви въпроси на притежателите на тези паспорти”, каза тя.\n\nВиктория гледа на тях не само като на лесно средство за пътуване, а като на доказателство за принадлежност. Затова, когато кралицата умира, отива в замъка Уиндзор да поднесе цветя и се натъква на един от ключовите моменти за кралското семейство през последните дни.\n\n„Успях да видя Уилям и Хари с техните съпруги. Изглеждаха много смирени, сплотени”, поясни Виктория.\n\nНа същото място вижда преди години и кралицата. „През 2017 г. бяхме на разходка в Ундзор и видях Елизабет II, която излизаше от замъка. Тя отиваше на конните състезания на „Роял Аскот”, допълни жената.\n\nКолкото и да се чувства вече свързана с Великобритания, Виктория Влаховска не мисли да се отказва от канадския си паспорт.\n\n„И двата паспорта са еднакво ценни за мен, но ако се случи извънредна ситуация, в която и да е точка на света, ще разчитам повече на канадския си паспорт. Според канадското законодателство те трябва да евакуират своите граждани незабавно”, поясни тя.",
    "Лихвите растат, а цените падат": "Средните цени на жилищата от вторичния пазар в Канада паднаха с 1,8% през юли тази година спрямо същия месец на миналата. Това е първият годишен спад от май 2020 г. Пазарът продължава да се охлажда рязко от пика през февруари на фона на затягането на условията за отпускане на ипотечни заеми, сочат данните на канадски брокери.\n\nСпоред Канадската асоциация за недвижими имоти CREA средната продажна цена на жилище в Канада е паднала до 665 850 канадски долара (511 092 USD) през юни. Цените са надолу с 6,4% спрямо предходния месец и 18,5% спрямо пика си през февруари.\n\nКанадската централна банка изненада, като повиши сконтовия процент до 2,5% от 1,5%. Това е четвъртата поредна корекция за тази година, като целта е да се „укроти“ инфлация. Експертите прогнозират лихвите да достигнат 3,5% до края на текущата година.\n\nСпоред CREA продажбите на жилища в Канада са спаднали с 5,6% през юли в сравнение с юни и с 23,9% на годишна база, главно поради най-големите градове в Канада. „Продажната активност продължава да намалява на фона на нарастващите лихвени проценти и несигурността“, казва Джил Удил, председател на CREA. „Цената на заемите изпреварва предлагането като доминиращ фактор, влияещ върху жилищните пазари в момента“."
}