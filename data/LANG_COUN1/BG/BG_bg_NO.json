{
    "Още двама са арестувани за кървавата вендета на Норвегия Прайд": "Още двама заподозрени са арестувани във връзка със смъртоносна стрелба, свързана с годишния ЛГБТИК парад в Осло, предаде БТА. Общият брой на заподозрените вече е четирима.\n\nНорвежки гражданин на 42 години от ирански произход беше арестуван малко след смъртоносна стрелба през юни в район с нощни заведения в Осло. Тогава загинаха двама души и бяха ранени повече от 20. Издирва се втори норвежец на около 40 години, съобщи полицията в петък.\n\nДнес от полицията съобщиха, че двама от заподозрените - мъж на около 40 години със сомалийско гражданство и норвежки гражданин на около 30 години, са били арестувани вчера. Лицата са известни на полицията, съобщиха властите и добавиха, че те са жители на Осло. На арестуваните са повдигнати предварителни обвинения за \"съучастие в терористичен акт\".\n\nСмята се, че заподозреният Арфан Бхати е в Пакистан. Той все още не е задържан. От норвежката полиция казаха, че във връзка със случая са се срещнали с колегите си в Пакистан.\n\nТвърди се, че Бхати е публикувал онлайн изявления за убийството на хомосексуалисти. В съобщения в медиите се казва, че той е познавал Заниар Матапур, главният заподозрян за нападението от 25 юни, което норвежката полицейска служба за сигурност нарече „ислямистки терористичен акт“.\n\nМатапур, който според норвежките медии е пристигнал в Норвегия със семейството си от кюрдска част на Иран през 90-те години, е с предварителни обвинения за убийство и за опит за убийство.",
    "Словения спря серията на Норвегия в Лигата на нациите с обрат през второто полувреме": "Словения спря устрема на Норвегия към първото място в четвърта група на Дивизия \"В\" в Лигата на нациите, след като спечели като домакин с 2:1.\n\nНорвежците допуснаха първо поражение и водят в потока с 10 точки, а вторият в класирането Сърбия е с три по-малко преди домакинството си срещу опашкаря Швеция по-късно днес.\n\nЕрлинг Холанд пренесе головата си серия от английското първенство в Лигата на нациите и даде преднина на норвежците в 47-та минута след асистенция на Мохамед Елюнуси, но словенците направиха пълен обрат до края на мача. Андраж Шпорар изравни в 69-та минута след пас на Бенямин Шешко, който сам оформи крайния резултат. 19-годишният нападател на Залцбург овладя топката на гърди пред наказателното поле, бутна я на волето си с коляно и я изпрати в долния десен ъгъл на вратата на норвежците.\n\nСеверна Ирландия пък победи Косово с 2:1 и се доближи на точка от съперника, който е втори във втора група на Дивизия \"С\". Арбер Зенели даде преднина на гостите в 58-та минута, но Гавин Уайт изравни в 82-та и Джош Магенис вкара победното попадение в добавеното време.\n\nТози резултат класира Гърция в Дивизия \"В\", тъй като южните ни съседи са с шест точки преднина преди срещата си с Кипър в предпоследния кръг.\n\nТурнир по футбол Лига на нациите, мачове от груповата фаза:\n\nГрупа 1, Дивизия \"В\":\n\nАрмения - Украйна - 0:5\n\nпо-късно днес:\n\nШотландия - Република Ирландия\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3\n\nГрупа 4, Дивизия \"В\":\n\nСловения - Норвегия - 2:1\n\nпо-късно днес:\n\nСърбия - Швеция\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3\n\nГрупа 2, Дивизия \"С\":\n\nСеверна Ирладния - Косово - 2:1\n\nпо-късно днес:\n\nКипър - Гърция\n\n1. Украйна 5 3 1 1 10:4 10 точки 2. Шотландия 4 3 0 1 9:4 9 3. Република Ирландия 4 1 1 2 4:3 4 4. Армения 5 1 0 4 2:14 3",
    "ЕС преговаря с Норвегия за по-евтин газ и иска да набере 140 млрд. евро от енергийните компании": "Европейският съюз води разговори с енергийния гигант Норвегия в рамките на усилията си да намали цената на газа и да овладее щетите за икономиката си, причинени от загубата на руски доставки.\n\n\"Трябва да продължим да работим за намаляване на цените на газа\", заяви председателят на Европейската комисия Урсула фон дер Лайен пред Европейския парламент. \"Договорих се с министър-председателя Стор да създадем работна група. Екипите вече започнаха своята работа.\"\n\nНе е ясно доколко Норвегия, която не е член на ЕС, ще бъде склонна да намали цените, за да помогне на своя съюзник. Макар че министър-председателят Йонас Гахр Стор заяви във вторник, че е в интерес на Норвегия да има по-стабилни - и по-ниски - цени, но добави, че европейски таван на цените би бил лоша идея, която в крайна сметка би довела до ограничаване на предлагането. Страната се очертава като един от печелившите в газовата криза в Европа, където континентът се бори да намери нови доставчици, за да премине през зимата без руски газ.\n\nФон дер Лайен използва речта си за състоянието на съюза, за да изложи серия от радикални предложения за облекчаване на кризата - от ограничаване на печалбите на енергийните компании до мерки за ограничаване на търсенето. Тя заяви, че блокът има за цел да събере повече от 140 млрд. евро чрез налагане на запор върху приходите на производителите на евтина енергия, които да бъдат насочени към потребителите. Комисията предлага и временна такса върху производителите на изкопаеми горива.\n\n„В нашата социална пазарна икономика, печалбите са големи. Но в тези времена е неправилно да печелим рекордни приходи на гърба на войната и потребителите,“ каза фон дер Лайен пред Европейския парламент в сряда.\n\nКомисията предлага ограничение на приходите на компании, които произвеждат електроенергия с ниски разходи, вместо чрез скъпия природен газ. Освен това предлага временен налог върху производителите на изкопаеми горива.\n\nНейните предложения дават началото на потенциално спорни дискусии между държавите членки, които имат различни приоритети и уязвимости. Целта е до началото на октомври, когато започва отоплителният сезон, да бъде сключено споразумение.\n\nФон дер Лайен вече трябваше да отложи идеята за налагане на ценови таван на вноса на руски газ в условията на опозиция и разделение. Цените на газа обаче се понижават от рекордните си стойности - отчасти благодарение на готовността на блока да действа.\n\nБлокът ще създаде Европейска банка за водород с 3 млрд. евро, за да подпомогне \"изграждането на бъдещия пазар на водород\".\n\n\"Намаляването на търсенето в пиковите часове ще направи предлагането по-дълготрайно, а това ще доведе до намаляване на цените\". Проектодокументите преди речта показаха, че тя ще предложи задължително намаляване на потреблението в пиковите часове.\n\nКомисията ще работи за създаването на по-представителен бенчмарк за природния газ, в който да се отчита втечненият природен газ и с регулаторните органи за облекчаване на проблемите с ликвидността на пазарите на електроенергия.\n\nПазарите се надяват и на стъпки от страна на европейските регулатори за облекчаване на натиска върху търговците на енергия, причинено от стремглаво нарастващите изисквания за обезпечения. Комисията води разговори с финансовите регулатори, а Европейският орган за ценни книжа и пазари заяви във вторник, че \"активно обмисля дали освен такъв надзорен мониторинг са необходими и други регулаторни мерки“.\n\nНяколко държави вече предприеха стъпки за подкрепа на енергийните компании в опит да предотвратят срив в енергийните си системи. Всякакви централизирани мерки по отношение на ликвидността все още се уточняват.\n\n\"Знаем, че има известно напрежение по отношение на ликвидността. Трябва да сме в състояние да ги разгледаме заедно с регулаторните органи и да разберем как това ще работи ефективно\", заяви в интервю през уикенда еврокомисарят по финансовите услуги Мейрад Макгинес.",
    "Норвегия настоя Русия да не използва фалшиви поводи, за да продължава войната": "Войната трябва да спре. Това заяви премиерът на Норвегия Юнас Гар Стьоре след речта си пред Общото събрание на ООН, съобщи АП.\n\nСтьоре вярва, че международната общност, с едно изключение, е на същата позиция.\n\n\"Чух го от Китай. Чух го от Индия. Чух го от африкански колеги. Мисля, че това е важно послание, защото Русия се опита да каже \"Не, има различни гледни точки\", каза Стьоре. Разбира се, страните изразяват мненията си по различни начини. Но в това има последователност. Войната трябва да спре.\"\n\nКато член на НАТО, чиято граница с Русия се простира на над 100 мили (малко под 200 километра), географското и геополитическото местоположение на Норвегия се оказа уместно в контекста на кризата. Освен това е избран член на Съвета за сигурност.\n\nСтьоре даде категорична оценка на начина, по който руският президент Владимир Путин се опита да оправдае действията на Русия.\n\n\"Президента Путин даде причина за мобилизацията и за продължаването на войната. Не е вярно, каза Стьоре пред АП. Русия била под заплаха, натиск, под някаква атака от страна на Запада. Аз съм министър-председател в страна от НАТО и гранича с Русия, европейска държава, принадлежа към Запада или както и да го наречете, но това просто не е вярно.\"\n\nСтьоре не вярва, че Русия представлява заплаха за териториалната цялост на Норвегия, но определи агресията като \"неприемлива\". Той също така осъди късното пристигане и ранното напускане на срещата на руския външен министър Сергей Лавров.\n\n\"Той избра да не слуша нито едно от изказванията. Той говореше и си тръгна, след като приключи, което за мен е знак за, в известен смисъл, несигурност\", каза той.\n\nСлед избухването на войната Норвегия измести Русия като най-големия доставчик на природен газ в Европа. Досега Норвегия се съпротивлява на искането на Европейския съюз (ЕС) за тавани на цените на газа, като Стьоре каза пред AП, че ограниченията \"няма да разрешат основния проблем, който е, че има недостиг на газ\".",
    "Норвегия суспендира визовото споразумение с Русия...": "1883443\n\nНорвегия спря визовото споразумение, което подписа с Русия през 2007 г. на основание войната между Русия и Украйна. Руските граждани вече ще бъдат обект на по-строги правила и разпоредби.\n\n„Споразумението за облекчаване на визовия режим на Норвегия с Русия е временно спряно от 22 септември 2022 г.“, се казва в изявление на Норвежката имиграционна служба (UDI).\n\nБеше съобщено, че няма решение относно репатрирането на руснаци, които имат разрешения за постоянно пребиваване в страната.\n\nСпоразумението даде възможност на руснаците лесно да влизат в Норвегия и да кандидатстват за многократни визи с валидност до 5 години.\n\nРуските граждани вече ще бъдат обект на по-строги правила и разпоредби.\n\nВъпреки че беше отбелязано, че руснаците, кандидатстващи за виза, ще се сблъскат с периоди на изчакване до 45 дни, беше посочено, че 35-те долара, плащани в миналото за такса за виза, са се увеличили до 80 долара.\n\nБалтийските държави Естония, Литва, Латвия и Полша забраниха на руснаците да получават туристически визи по-рано тази седмица.",
    "В Полша опровергаха информация, че новият газопровод от Норвегия ще остане празен тази зима": "Полската енергийна компания ПГНиГ (PGNiG) ще използва на 100 процента планираните за тази година мощности на газопровода \"Балтик пайп\" (Baltic Pipe), който трябва да влезе в експлоатация на 1 октомври като газоснабдяването за целия отоплителен сезон 2022/2023 ще бъде осигурено. С това съобщение на сайта си енергийният гигант опроверга появилата се в медиите информация, че газопроводът ще остане празен и определи спекулациите като опит да се всее неувереност и тревога сред обществото.\n\n\"Подчертаваме, че през последните седмици ПГНиГ сключи допълнителни договори за закупуване на газ с компании, работещи на норвежкия континентален шелф\", подчерта компанията на сайта си. \"В резултат на това компанията разполага с обеми газ, гарантиращи, че заедно с други източници на добив (собствено производство, доставки на втечнен природен газ и запаси от хранилищата) ще можем напълно да задоволим нуждите на полските потребители за отоплителния сезон\", според комюникето.\n\nПГНиГ все още преговаря с доставчици на норвежки газ с цел да оптимизира използването на резервния капацитет на \"Балтик пайп\" в дългосрочен план. Доставките на газ по това направление ще са един от основните елементи на диверсифицираното газово портфолио на ПГНиГ.",
    "Словения - Норвегия 2:1 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Норвегия отчита рекорден търговски излишък през август заради ценовия скок при газа": "Търговският излишък на Норвегия достигна близо 20 млрд. евро през миналия месец, според националната статистическа служба SSB\n\nТърговският излишък на Норвегия скочи до ново рекордно високо ниво през август, подхранван от скока в цените на природния газ, тъй като скандинавската страна вече е най-големият доставчик на Европа на „синьо гориво“, след като Русия намали износа, съобщава Euractiv.\n\nДанните са публикувани в момент, когато растящите цени на газа поставиха Осло в неудобно положение спрямо Европейския съюз (ЕС), като някои страни от блока искат таван на цените на природния газ.\n\nТърговският излишък на Норвегия достигна близо 20 млрд. евро през миналия месец, според националната статистическа служба SSB.\n\nЕкспертът от SSB Ян Олав Рорхус заяви, че цените на газа са се увеличили рязко през август, отчасти защото руските доставки за ЕС през газопровода \"Северен поток 1\" са били намалени. Това е помогнало на Норвегия да увеличи обемите на газ за блока до рекордно високи стойности.\n\nРуският енергиен гигант \"Газпром\" напълно спря доставките по \"Северен поток 1\" от 31 август, което се приема като ответна мярка на европейските санкции срещу Москва заради войната в Украйна. Кремъл заяви, че санкциите пречат на поддръжката на газопровода.\n\nНорвегия частично запълни празнотата, превръщайки се в най-големия доставчик на газ за Европа.\n\nПрез юни Брюксел и Осло се споразумяха да „засилят сътрудничеството, за да осигурят допълнителни краткосрочни и дългосрочни доставки на газ от Норвегия“, според изявление, публикувано след среща между заместник-председателя на Европейската комисия (ЕК) и еврокомисар по въпросите на климата Франс Тимерманс и министъра на енергетиката на Норвегия Терие Асланд.\n\n„Има голям потенциал за увеличаване на продажбите в Европа през 2022 г., което ще доведе до близо 100 тераватчаса допълнителна енергия на европейския пазар“, се казва в изявлението.\n\nМиналата седмица европейските министри на енергетиката подкрепиха поредица от мерки, насочени към борба с растящите цени на газа и електричеството, а страни членки като Белгия и Италия призоваха за таван на цените на внасяния в ЕС газ.\n\nЕК предложи таван на цените само за руския газ, но оттогава се оттегли изцяло от идеята, като каза, че по-ефективният начин за намаляване на цените е да се договарят сделки с доставчици като Норвегия.",
    "БТА :: Норвегия повишава водещата си лихва с 50 базисни пункта": "Централната банка на Норвегия повиши днес водещата си лихва с 50 базисни пункта и посочи, че планира следващо повишение на ставката през ноември, предаде Ройтерс.\n\nЛихвата по депозитите \"до поискване\" вече става 2,25 процента спрямо досегашните 1,75 процента. Повишението бе очаквано от икономистите, след като през август банката намекна за него, макар и без да уточни колко голямо ще бъде то.\n\nТова отговаря на тенденцията в световен план, при която централните банки вдигат лихвите в опит да овладеят инфлацията.\n\n\"Водещата лихва най-вероятно ще бъде увеличена отново през ноември\", се посочва в изявлението на банката.\n\nСегашното равнище на водещата лихва в Норвегия е най-високото от 2011 г. и се очаква показателят да достигне около 3 процента през предстоящата зима, допълни банката, предупреждавайки все пак, че при прогнозите й има \"по-голяма несигурност от обикновено\".",
    "Обвиниха Норвегия, че печели от войната в Украйна": "Норвежкият опозиционен депутат Расмус Хансон отправи остро послание към правителството на своята страна: \"Войната в Украйна не е справедлива причина да искаме по-високи цени на газа,\" цитира думите му европейската редакция на американския вестник \"Политико\".\n\nЗасегнатата от санкции Русия използва доставките на газ като оръжие, надявайки се да навреди на съюзниците на Украйна в ЕС, които сега се борят да намалят зависимостта си от руския енергиен износ. Това води до скок на цената на природния газ - седемкратен през последната година.\n\nСега Норвегия измести Русия като най-големият източник на газ за ЕС и в страната се изливат потоци от пари.\n\nОсло очаква около 94 милиарда евро чисти приходи от своята петролна и газова индустрия тази година, увеличение с около 65 милиарда евро спрямо миналата година. Суверенният фонд на Норвегия, който управлява печалбите от петрол на страната, има текуща наличност от около 1,2 трилиона евро, или около 250 000 евро на всеки гражданин.\n\nТози поток от пари се превръща както във вътрешен, така и във външнополитически проблем.\n\nЛявоцентристкото правителство на скандинавската държава, съставено от социалдемократите и центристката партия, казва, че е показало солидарност с увеличението на производството от 1,4 милиарда кубически метра в три ключови находища през март, като изпраща повече газ към ЕС. То твърди, че Норвегия не трябва да бъде обвинявана за пазарни сили извън нейния контрол.\n\nНо Хансон, бивш лидер на норвежката Зелена партия, не приема аргументите на правителството.\n\nТой нарече \"морално погрешно\" да се печели от покачванията на цените, предизвикани предимно от войната, и твърди, че Норвегия също рискува да навреди на отношенията си с ключови европейски търговски партньори, като ги принуждава да плащат толкова високи цени на газа.\n\n\"Смятаме, че Норвегия е късогледа и твърде егоистична\", каза Хансон. \"Ние получаваме неочаквана печалба, която е много голяма, но въпросът е дали тези пари ни принадлежат, докато най-очевидната причина за това увеличение на цените и този допълнителен доход е бедствието, сполетяло украинския народ?\"\n\nХансон иска допълнителните пари да отидат във фонд за солидарност, който да се използва за възстановяване на Украйна след войната. Той каза, че експертите трябва да определят какво трябва да се счита за \"нормална\" цена на газа и всичко над това трябва да се разглежда като печалба от война и да се преразпредели.\n\nБрюксел има подобна идея. По време на извънредна среща на върха на министрите на енергетиката на ЕС миналата седмица няколко страни призоваха за определяне на таван на цените на целия газ, идващ в ЕС; Европейската комисия иска такава мярка, насочена само срещу Русия.\n\nВ сряда председателят на Европейската комисия Урсула фон дер Лайен каза, че се обсъжда създаване на \"работна група\" с Норвегия, която да разгледа \"как можем да намалим по разумен начин цената на газа\".\n\nЗасега Норвегия не се хваща на подобни идеи. Норвежкият премиер Йонас Гар Стьоре многократно е заявявал, че няма да подкрепи таван на цените за износа на газ.\n\nХансон също смята, че е трудно да получи голяма подкрепа за идеята си в норвежкия парламент, където партията му, която има само три от 169 места, срещна съпротива както от правителството, така и от други опозиционни партии.\n\nНо в други краища на Европа неговият аргумент започва да намира отзвук.\n\nНорвегия трябва да сподели \"гигантските\" печалби, които е направила в резултат на по-високите цени на петрола и газа, особено с Украйна, каза полският премиер Матеуш Моравецки по-рано тази година.\n\nТереза ​​Рибера, министър на екологичния преход на Испания, наскоро нарече цените, плащани на Норвегия за газ, \"смущаващи\".\n\nВ писмен коментар за \"Политико\" норвежкият външен министър Аникен Хуитфелд каза, че Европа е изправена пред криза на доставките и основното задължение на Норвегия е да изпомпва повече газ.\n\n\"Норвегия беше помолена от ЕС и нашите европейски партньори да увеличи производството си, за да покрие възможно най-голяма част от недостига от Русия и ние направихме всичко възможно, за да го направим\", каза Хуитфелд.\n\nТя каза, че Русия умишлено е изкривила цените на газа, като е спряла доставките за Европа и се стреми да навреди на европейските потребители като част от войната си срещу Украйна. Норвегия и нейните европейски клиенти имат общ интерес от \"нормализиране на цените и прекратяване на изкривяването на енергийния пазар\", каза тя.\n\nХуитфелд заяви, че има \"много предложения в процес на обсъждане\", но отказа да каже какви са тези идеи и дали тя ги одобрява.\n\n\"В момента се колебая да навлизам в конкретни предложения\", каза Хуидфелд. \"Трябва внимателно да се оценят последиците от различните мерки, така че резултатът да не е намаляване на предлагането или по-малко фокусиране върху спестяването на енергия.\"\n\nДосега нито паричният приток нито увеличението на цените на газа изглежда тревожи много норвежци.\n\nПравителството ще отпусне около един милиард евро за схема, която плаща 90 процента от сметките за електроенергия на домакинствата, когато цените на едро се покачат над предписаните нива.\n\nМеждувременно по-широката икономическа перспектива също изглежда сравнително благоприятна, с безработица около 3 процента и цени на жилищата, които продължават да растат въпреки по-високите лихвени проценти.\n\nПо улиците на Осло войната и енергийната криза в Европа изглеждат далече.\n\nХансон донякъде се притеснява, че норвежците изглежда не желаят да поставят под съмнение собствения си късмет.\n\n\"Вероятно не е добре хората да са прекалено богати\", каза той. \"Те започват да си мислят, че имат дадено от Бог право да останат такива.\"",
    "Изгониха играч от националния на Норвегия, защото играе в Русия": "2505 Снимка: Getty Images\n\nНорвежкият футболист Матиас Норман няма повече да бъде викан в националния отбор, тъй като избра да продължи кариерата си в руската Премиер лига.\n\nНорман, който има 12 мача за националната селекция, прекара миналия сезон под наем в английския Норич, а за този избра да се завърне в руския Ростов.\n\nНационалният селекционер на Норвегия Стале Солбакен коментира, че повече няма да го използва, ако не си намери друг отбор.\n\n\"Напълно грешно решение е да отиде в Русия и това има последствия. Ще видим дали един ден ще се завърне в националния, но засега това няма да се поставя като въпрос\", каза Солбакен.\n\nДействията на норвежкия национален отбор не са прецедент. Същото бе наложено и в Полша, където защитникът Мачей Рибус няма да играе, тъй като е част от Спартак Москва. Той има 66 мача с националната фланелка, но отпада за Световното първенство в Катар.",
    "Норвегия предостави на Украйна ракети Hellfire": "Норвегия е предала на Украйна около 160 ракети Hellfire (Адски огън-англ.), стартови установки, устройства за насочване и устройства за нощно виждане, които са били на въоръжение в норвежката армия, съобщи министърът на отбраната на северната страна Бьорн Арилд Грам на среща на министрите на отбраната на около 40 съюзнически на Украйна страни в базата Рамщайн в Германия, информира руската служба на Би Би Си.\n\n\"Това е оръжието, което Украйна поиска, и то ще бъде полезно в борбата срещу руските окупационни сили\", каза министърът\n\nСпоред него ракетите са лесни за управление, могат да се използват както срещу наземни, така и срещу морски цели.\n\nСрокът на експлоатационна годност на системата Hellfire е към края си. За това беше планирано тя да бъде изведена от въоръжение от норвежката армия.\n\nHellfire е американска управляема противотанкова и зенитна ракета в различни модификации, изстрелвана от затворена позиция без пряк визуален контакт с целта. Използва се срещу обекти със силна защита: хеликоптери, самолети, безпилотни летателни апарати, наземни превозни средства. Обсегът на поражение е до 8 километра.\n\nДокато тези ракети могат да бъдат изстрелвани и от хеликоптери, Украйна получава само ракети, които да бъдат изстрелвани от земята от мобилни екипи.",
    "Индонезия и Норвегия подписват споразумение за борба с обезлесяването": "Пленарната сесия на Европейския парламент (ЕП) прие днес позицията си по предложението на Комисията за регламент относно продукти, които не водят до обезлесяване, предаде ЕП. \"Като отчитаме, че ЕС е отговорен за около 10 процента от обезлесяването в",
    "Манчестър Сити изпраща физиотерапевт с Холанд за Норвегия": "Манчестър Сити е изпратил физиотерапевта Марио Пафунди в лагера на националния отбор на Норвегия, за да се грижи за една от големите звезди на „гражданите“ Ерлинг Холанд.\n\nШампионът на Висшата лига е доволен от началото, което новото попълнение на тима направи. Нападателят вкара внушителните 14 гола от 10 изиграни срещи. Въпреки това, Манчестър Сити знае за контузиите на Холанд, които го преследваха през миналия сезон в Борусия Дортмунд.\n\n„Гражданите“ са изпратили Марио Пафунди именно, за да помага на футболиста да поддържа формата си, а и да се запази от контузии. Селекционерът на Норвегия Стале Солбакен потвърди, че Пафунди няма да работи единствено с Холанд, а на практика ще се превърне в трети физиотерапевт на тима.\n\nНорвегия ще се изправи срещу Сърбия и Словения в турнира Лигата на нациите в следващите няколко дни.\n\nЧислата не лъжат: Холанд на 22 е по-добър от Меси и Кристиано в разцвета им\n\nХоланд не иска да спира с рекордите в Англия\n\nХоланд с нов рекорд след шедьовъра срещу Дортмунд\n\nНовините на Dsport и във Facebook, Viber, YouTube и TikTok!",
    "Зарков разглежда в Норвегия как се строи модерен затвор": "Проектът за изграждане на нов затвор в Самораново е обсъден на работни срещи на министъра на правосъдието в служебния кабинет Крум Зарков в Кралство Норвегия, съобщиха от правосъдното министерство. В срещите с представители на Норвежката корекционна служба и Норвежкото министерство на външните работи са участвали и директорът на Главна дирекция “Изпълнение на наказанията” Ивайло Йорданов и посланикът на България в Кралство Норвегия Вера Шатилова.\n\nСредствата за изграждането на затвора са по Програма „Правосъдие“ на Норвежкия финансов механизъм 2014 - 2021 г., проект „Повишаване на капацитета на персонала, изграждане на пилотен затвор, свързан с учебен център и подобряване на рехабилитацията на лишените от свобода“.\n\nПо време на срещите от норвежка страна бяха оценени високо действията, които българските власти предприемат за успешното изпълнение на проекта. Той включва нов корпус на затвора, с 200 килии за 400 лишени от свобода, нова сграда за училище, зала и библиотека за лишените от свобода, нов параклис, нова сграда - център за обучение на персонала и служители, ново преходно отделение за лишени от свобода, нови спортни площадки за спорт на открито за обучаващите се в центъра и др.\n\nБългарските представители посетиха и един от най-големите затвори в Норвегия - Ромерике, който е сходен с този, който ще бъде изграден в Самораново. Той разполага със съвременни сгради и модерна техника за видеонаблюдение и контрол. Едно от крилата на Ромерике е специално отделено за практически занятия, в които стажанти от Университетския колеж на Норвежката корекционна служба се обучават на терен, допълват от правосъдното министерство, предава БТА.",
    "БТА :: Норвегия ще отпусне над 200 милиона евро, за да помогне на Украйна да си осигури газ за зимата": "Норвегия ще отдели 2 милиарда крони (205 милиона евро), за да помогне на Украйна да си осигури газ за предстоящата зима, съобщи днес норвежкият премиер, цитиран от Франс прес.\n\n/ГГ/",
    "Норвегия сваля цените на газа в Европа": "Цените на газа в Нидерландия и Великобритания спадат на фона на стабилните норвежки газови доставки за Европа и покачване на нивата на запълване в газохранилищата, въпреки спирането на руските потоци по газопровода \"Северен поток-1\", предават Ройтерс и БТА.\n\nЦената на нидерландските фючърсни договори, с доставка през октомври, намаля с 16,15 евро до 196 евро за мегаватчас към 09:07 по Гринуич (12:07 бълг. време), докато цените на договорите с доставка ден напред - с 28,8 евро до 174 евро за мегаватчас.\n\nКомпанията за финансови услуги \"Стандард Чартърд\" (Standard Chartered) обяви по-рано през седмицата, че настоящата ситуация не е благоприятна за цени на нидерландските газови договори над 120 евро за мегаватчас. Анализаторите \"очакват цените да се опитат да пробият психологическата граница от 150 евро за мегаватчас\", което би представлявало първа стъпка към по-ниските стойности.\n\nНорвежките заявки за газ за Европа се повишиха на дневна база, оказвайки натиск върху цените.\n\nАнализаторите на \"Рефинитив\" (Refinitiv) оцениха като силен фактор за намаляване на цените на газа нарастването на вноса на втечнен природен газ през нидерландското пристанище Емсхавен.\n\nЕвропейските газови хранилища са запълнени на почти 85 процента от капацитета им, надхвърляйки целите на Брюксел.\n\nГазовите потоци по тръбопровода Ямал-Европа в източна посока останаха на стабилни нива. Газопроводът \"Северен поток-1\" все още е затворен.\n\nОчакват се продължаващи увеличения на нивата на съхранение (на газ) в целия ЕС. Пазарите са придобили по-голяма увереност, че няма да е необходимо задължително нормиране на потреблението на синьо гориво през задаващата се зима, при положение, че потреблението остане на обичайните си нива, посочват експертите на \"Фич сълюшънс\" (Fitch Solutions).",
    "Петрол от САЩ и Норвегия измества руския в Европа": "Новите локдауни в Китай оказват натиск върху растежа на световното търсене на петрол, изтъква Международната агенция за енергията (МАЕ), цитирана от Франс прес и БТА. Агенцията е преразгледала съвсем леко надолу прогнозите си за 2022 г., но очаква нов подем през 2023 г.\n\nМАЕ прогнозира нарастване на търсенето през тази година с 2 милиона барела на ден (вместо обявените по-рано 2,1 милиона) до общо 99,7 милиона барела на ден.\n\nПрез 2023 г. обаче търсенето ще надхвърли равнището от преди КОВИД-19 и ще достигне 101,8 милиона барела на ден, ако Китай отмени ограниченията, както се очаква.\n\nКато цяло, дори с по-бавен темп, растежът на търсенето на петрол остава устойчив, тъй като в Близкия изток например, както и в САЩ, суровината е станала предпочитана пред газа, който силно е поскъпнал.\n\nСпоред месечния доклад на агенцията световното предлагане на петрол се е увеличило със 790 000 барела на ден през август спрямо юли, до общо 101,3 милиона барела на ден, след силното възобновяване на добива в Либия и в по-малка степен в Саудитска Арабия и Обединените арабски емирства (ОАЕ), което обаче е неутрализирано от спада на производството в Нигерия, Казахстан и Русия.\n\nОчаква се до декември растежът на добива ще забави още повече темп, като прогнозата е за 100,1 милиона барела на ден през 2022 г. и 101,8 милиона барела на ден през 2023 г.\n\nВ Русия износът на петрол през август е достигнал 7,6 милиона барела на ден (390 000 барела на ден по-малко, отколкото преди войната в Украйна), а постъпленията от този износ се оценяват на 17,7 милиарда долара (1,2 милиарда долара по-малко).\n\nЕС и Великобритания намалиха доставките на суров петрол от Русия с 880 000 барела на ден от началото на годината до около 1,7 милиона барела на ден. За сметка на това вносът от САЩ се е увеличил с 400 000 барела на ден до около 1,6 милиона барела на ден. Нараснали са и доставките от Ирак, Норвегия и Саудитска Арабия.",
    "Български песни ще звучат в цяла Норвегия: Телемост свързва Осло и София": "Провежда се първият по рода си телемост, който ще обедини България и Норвегия, и то чрез песен. Той се излъчва едновременно и в двете държави. В него участват над 120 български деца.\n\nКрасивите гласове са на най-малките участници в концерта от детска вокална група \"Пламъче\". Те се готвят с месеци за телемоста, а общото между тях е любовта към музиката.\n\nЗа да заговорят един език, не само чрез музиката, десетките българчета започват да учат норвежки. До тях плътно е музикалният педагог на групата Пламена Златева.\n\n\"Те предадоха с музиката своето послание. Всички заедно учихме, защото е труден език. Но посланието е - музиката ни дава много емоция и ни зарежда с емоция. Толкова много деца да пеят заедно - на български, на норвежки, на различни езици\", сподели музикалният педагог Пламена Златева.\n\nОрганизатори на събитието са от фондация \"Дарби\". Днешният концерт е сбъдната мечта, за която работят от 13 години.\n\nНие много искахме нашите деца да обменят своята музика с други страни и да дадем начало на едно общо сътрудничество\", каза\n\nБистра Илиева, Фондация \"Дарби\".\n\nНорвежките деца също са били у нас - най-впечатлени са били от родното Черноморие.\n\nВижте повече в репортажа на Виолета Русенова и оператора Александър Иванов.\n\nХаресайте страницата ни във Facebook ТУК\n\n",
    "Пускат плаваща вятърна турбина с вертикална ос край Норвегия": "Технологията има предимства пред генераторите с хоризонтална ос\n\nШведската компания SeaTwirl обяви, че първата ѝ плаваща вятърна турбина с вертикална ос ще бъде разположена в морето край Норвегия. Фирмата е подписала сделка с Westcon за изграждане и внедряване на 1-мегаватовото съоръжение.\n\nОтдалечените офшорни ветроенергийни паркове, разположени навътре в морето, са обещаващ източник на екологична електроенергия. Те обаче са трудни и скъпи за изграждане. Част от проблема е в използването на ветрогенератори тип „вентилатор върху пръчка“, които са проектирани за наземна употреба и са неподходящи за бурното море.\n\n\n\n\n\n\n\nSeaTwirl предлага радикално различен дизайн за ветрогенераторите в морето. Това е вятърна турбина с вертикална ос (ВТВО), своего рода въртящ се „цилиндър“, който няма много общо с вятърните турбини с хоризонтална ос (ВТХО), които наподобяват мелница.\n\nВТВО имат няколко предимства. Те могат да посрещат и използват вятъра от всички посоки. Съответно не се нуждаят от системи за насочване към вятъра, както правят HAWT. После – генераторите им могат да са разположени на нивото на водната повърхност или дори под нея.\n\nПри ВТХО тежките генераторни системи се монтират точно на върха на опорните кули, където е главната ос, а това означава много високо разположена тежест – съответно нестабилност, което на свой ред изисква изключителна здравина на кулата и огромни противотежести под повърхността на водата, за да могат да стоят изправени тези кули. А това означава повече материали и повече разходи.\n\nоще по темата Норвежци създават плаваща зарядна станция с ториев реактор\n\nИма и трети фактор: ВТВО могат да бъдат разположени много по-близо една до друга от ВТХО. Заради турбуленциите, които създават, ВТХО трябва да се разположат на по-голямо разстояние една от друга, което пък намалява добива на енергия от единица площ на ветроенергийния парк.\n\nИма и други фактори, които правят инсталацията интересна. Тъй като самата основна кула е плаваща и се държи повече или по-малко изправена от кила, лагерите на генератора поемат много по-малка тежест. Така те могат да бъдат по-малки, по-леки и по-евтини. Следователно и поддръжката ще е много по-евтина и по-лесна, очакват двете компании.\n\nПоради тези причини, проектът за изграждане на ВТВО в морето край Норвегия ще бъде наблюдаван с особен интерес от ветроенергийната индустрия по цял свят. Предполага се, че системата ще бъде построена при град Бокн, завършена по някое време през 2023 г. и подложена на тестов период от пет години.\n\nСамият модел, наречен S2x, ще има височина 55 метра над повърхността на водата. Неговата централна ос, която служи за противотежест, ще се спуска на 80 метра под нивото на морето. Това означава, че турбината ще бъде монтирана във води с дълбочина най-малко 100 метра.\n\n\n\n\n\n\n\nПри силни ветрове – на 25 метра в секунда – електрозахранването ще прекъсва, но турбината ще е способна да устоява на ветрове от порядъка на 50 м/сек. Очаква се животът на турбината да е 25-30 години.\n\nСпоред производителя, разходите за изграждане на системата обещават турбината да произвежда електроенергия при цена от под 50 евро за мегаватчас. Ако това твърдение се потвърди, ще е голяма крачка напред за цялата ветроенергийна индустрия.\n\nпредишна публикация: Нов метод разкрива кога микрофонът на лаптопа подслушва",
    "Европа е ядосана, че Норвегия, а не Русия, унищожава енергийния пазар на ЕС": "/Поглед.инфо/ Страните от Европейския съюз губят остатъците от доверие помежду си на фона на хладнокръвното делене на скъпите дефицитни енергийни ресурси и електроенергия.\n\nГледайки собствените си интереси, държавите от Европа с тези богатства се опитват да ограничат своите съседи или енергийната мрежа на ЕС. В Брюксел се оплакват, но нищо не могат да направят. Това пише The Financial Times.\n\nТози път Норвегия реши да ограничи общия принос към общата кауза, която не само постепенно намалява доставките на газ за ЕС, но също така ще намали потока на електроенергия към единната система на еврозоната, тъй като самото кралство е изправено пред недостиг на този ресурс.\n\nПодобен ход беше оценен в Брюксел като предателство и \"национализъм\". Осло обаче има истинска причина - необичайна суша за Норвегия доведе до намаляване на водните нива и намаляване на производството на енергия от водноелектрическите централи в страната.\n\n\"Съкращенията на износа на Норвегия са безпрецедентни, опасни и националистически. Осло може да бъде първият в Европа, който ще направи това\", Юка Руусунен, главен изпълнителен директор на финландската компания за електроенергийна мрежа Fingrid, каза пред The Financial Times.\n\n\"Един егоистичен ход ще доведе до разрушаването на европейския пазар на електроенергия, в резултат на което всички ще загубят\", добави той.\n\nПредстоящото решение на норвежките власти може да се окаже сериозен проблем за други европейски държави, особено Германия, Холандия и Обединеното кралство, които внасят значителни количества електроенергия от Норвегия от десетилетия, посочва FT.\n\nВъпреки това Осло прави всичко възможно, за да спаси Европа - доставя газ, докато потокът от Русия е намален, а също така се съгласи да добива повече изкопаеми горива в ущърб на собствената си околна среда и безопасност.\n\nПринудителната мярка обаче беше възприета в Европа като екстремизъм и егоизъм. Въпреки че властите на кралството не се отказват от договорите си, те просто искат да изчакат възстановяването на нивото на реките и резервоарите, за да върнат скоростта на производство на предишните нива.\n\nБрюксел е разгневен не толкова от експортните ограничения на Норвегия, а от факта, че единството се разрушава от съседна държава, а не от Русия, както обикновено твърди западната пропаганда.\n\nГазовата криза и последвалата я световна енергийна криза разкриха една особеност на европейското и трансатлантическото сътрудничество: партньорите са приятели само в спокойни дни на стабилност. В трудни моменти, когато помощта е особено необходима, нищо не остава от единството и всеки оцелява доколкото му позволяват натрупаните или наличните ресурси.\n\nПревод: СМ\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Норвежки хитови заглавия на Алеята на книгата": "play\n\npause\n\nstop\n\nmute\n\nunmute\n\nmax volume / Интервю на Людмила Железова с Красимир Проданов в предаването ''Нещо повече'' Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\nНорвежката писателка Уни Линдел е един от най-големите автори в криминалния жанр в световен мащаб. Тя е двукратен носител на най-престижната награда за криминален роман в Норвегия – „Ривертон“ (1999 и 2018). За тази награда е номиниран и романът ѝ „Знам къде живееш“.\n\nАктуалното заглавие, с което авторката е представена на Алеята на книгата в София, е \"Дронът\".\n\nПолицейският инспектор Мариан Дале разследва случай с убийство, който е сходен с друг отпреди пет години, когато млада жена е убита в палатка в тъмна гориста местност. Дали двете престъпления за свързани? Търсенето на истината става твърде лично за полицайката и когато стигне до нея, тя вече няма да бъде същият човек като преди.\n\n\n\nМъж с дрон, с който следи жертвите си, се крие в сенките. Той иска да бъде като кумира си - елитен войник от Афганистан.\n\n\n\nКогато Мариан отива със седемгодишно съседче просто на разходка в района на убийството, това се оказва голяма грешка. Детето вижда нещо, което запазва за себе си. Убиецът обаче не знае и смята, че трябва да го отстрани. А шестнадесетгодишната дъщеря на жертвата решава сама да се превърне в примамка, но Мариан и полицията не подозират това.\n\n\n\nВ надпревара с времето Мариан се озовава в тъмната гора, където е момичето примамка, а в един от бункерите на изоставен военен обект наблизо е затворено отвлеченото момче на съседите ѝ. Опасният елитен войник и неговият имитатор - мъжът с дрона, се приближават от двете страни...\n\n\n\nДронът е трилър за очите в мрака, които тайно ни наблюдават, и скритите стаи с болезнени неща, до които човек не може да допусне другите.\n\n\n\nНорвежката кримикралица Уни Линдел е един от най-големите автори в криминалния жанр наред с Том Егеланд и Ю Несбьо. Тя е двукратен носител на най-престижната награда за криминален роман - Ривертон.\n\n\n\nПо-малко от месец след световната си премиера продукцията на Netflix \"Royalteen: Наследникът\" е на четвърто място сред най-гледаните филми на Netflix в световен мащаб. Филмът е № 1 в Норвегия, а обяснението вероятно е, че е създаден по роман на две норвежки писателки. Книгата е с издание на български на „Книги за всички“, в превод на Владимира Старирадева.\n\n„Наследникът“ е първият роман от поредицата \"Royalteen\" – сюжетно самостоятелни книги. Авторки са Анне Гюн Халворшен и Ранди Фюлехауг, които имат самостоятелни литературни кариери, но сега се обединяват за този роман, превърнал се в хит.\n\n\n\nТова е съвременна приказка за най-обикновено момиче, което спечелва принца – нещо като „Пепеляшка“ среща „Клюкарката“.\n\n\n\nЛена е новото момиче в лъскава столична гимназия със стогодишна история. Последния гимназиален клас тя трябва да завърши там, защото семейството й се е преместило в Осло. Нейни съученици ще бъдат най-известните близнаци в страната – престолонаследникът, принц Карл Юхан, и сестра му, принцеса Маргрете.\n\n\n\nДоста бързо принц Карл Юхан, наричан Кале от приятелите си, и Лена започват да развиват топли чувства един към друг. Тя е очарована, но и скептична поради ред причини. Принцът на купона Кале е постоянен герой в таблоидите и клюкарските блогове, един от които е воден анонимно от самата Лена, докато не е разкрит. Тя болезнено осъзнава, че срещата с бъдещия крал може да постави и двамата в невъзможна ситуация, защото не е казала на Кале или на когото и да било за своята още по-голяма тайна, която е и причината да се премести от родния си град.\n\nПредставете си, че сте на шестнадесет, наскоро сте се преместили от малкото градче Хортен и след това сте попаднали в най-снобската гимназия в Уест Енд с децата на краля в класа ви. В този роман близнаците са принцеса Маргрете и престолонаследникът принц Карл Юхан. Разпалете още повече въображението си, за да стигнете до това, че Кале, който е мил, забавен и добре изглеждащ, се влюбва удивително във вас и вие в него.\n\n\n\nТочно това се случва с Лена. Тя трябва да е седмото небе. Но не е. Лена има тайни, от които дълбоко се срамува.\n\nНе всичко обаче е толкова романтично. Някои моменти в романа са достатъчно реалистични и без съмнение ще ви накарат да се поставите на мястото на героите и да съпреживявате с тях.\n\nНе е много лесно и на кралските потомци. Никога не можеш да се довериш, че приятелите няма да продадат информация за теб на пресата, и трябва да си постоянно нащрек. Кале осъзнаватова след парти за Хелоуин, когато се е облякъл в провиснали широки дънки, голяма тениска с надпис „BООM“ на гърдите, златен ланец около врата и боядисано като на негър лице лице. Следва скандал, когато снимките тайно са продадени на медиите и Blackface Кале излиза на първите страници на всички вестници (сцена, вероятно вдъхновена от безвкусния нацистки костюм на британския принц Хари).\n\nПо свой собствен начин романът е изключително свеж и забавен, а авторките пишат леко, стилно и уверено. Романът е изключително актуален с интернет троленето и тормоза, с проблема за лъжите, които се натрупват, за недоразуменията, секса и срама.\n\nФиналът може да прилича на щастлив край на приказка, но до последното изречение, което те кара да подскочиш на мястото си и да извикаш „Искам продължение!“.\n\nИнтервюто на Людмила Железова с Красимир Проданов от издателство \"Книги за всички\" в предаването \"Нещо повече\" можете да чуете от звуковия файл.",
    "Каспер Рууд: Халанд очевидно е най-голямата звезда в Норвегия": "Норвежкият тенисист Каспер Рууд не очаква да настигне популярността на футболиста Ерлинг Холанд, ако победи Карлос Алкарас във финала на Откритото първенство на САЩ и оглави световната ранглиста при мъжете в тениса.\n\nРууд вече е номер 1 в тениса в родината си, наследявайки обичта на феновете от баща си Кристиан, който е част от топ 50 по време на кариерата си през 90-те години.\n\n\"Ерлинг прави невероятен сезон до момента. Всички се надяваме да продължи така. Истинска радост е да го гледам как бележи гол след гол. Той очевидно е най-голямата звезда в Норвегия в момента. Вероятно ще бъде такъв още много години\", каза Каспер Рууд по повод футболиста на Манчестър Сити и негов сънародник.\n\n\"Аз съм концентриран върху моята кариера. Надявам се, разбира се, да печеля още турнири. Искам да представям Норвегия в добра светлина и да поставя поне малко на картата норвежкия тенис\", добави Рууд.\n\nИ четиримата полуфиналисти на Откритото първенство на САЩ тази година достигнаха за първи път до този етап в кариерите си, както и най-младите четирима в турнир от Големия шлем след Новак Джокович, Анди Мъри, Рафаел Надал и Роджър Федерер през 2008-а.\n\n\"Имаше доста нерви в полуфиналния мач, но се надявам, че на финала ще се получи хубава битка\", каза още Каспер Рууд, който отстрани руснака Карен Хачанов и в спора за титлата ще се изправи срещу испанеца Карлос Алкарас.\n\nВ първия си финал от Шлема - тази година във Франция, Рууд бе надигран от Рафаел Надал. \"Той ме победи убедително и се надявах, ако пак достигна до финал да нямам точно него за съперник. Надявам се, че опитът, който натрупах ще ми помогне\", добави Рууд.",
    "Сърбия смачка Швеция с хеттрик на Митрович, всичко ще се реши в Осло": "Сърбия смачка Швеция с хеттрик на Митрович, всичко ще се реши в Осло\n\nСърбия изигра един от най-силните си мачове в последните години и разгроми с 4:1 Швеция в среща от Лигата на нациите. Съдия на двубоя в Белград беше Георги Кабаков. Александър Митрович поведе сърбите с хеттрик, а едно попадение добави Саша Лукич. По този начин \"орлите\" събраха 10 точки и настигнаха водача в група 4 на Лига \"В\" Норвегия. Това означава, че съдбата на първото място ще се реши в прекия дуел между двата тима в Осло във вторник. Сърбите се нуждаят от задължителна победа, а Норвегия ще вземе квотата за Лига \"А\" и при равенство.\n\nПреди днешните мачове сърбите имаха теоретични шансове за първото място, които се увеличиха след загубата на Норвегия при гостуването на Словения. Скандинавците допуснаха пълен обрат на \"Стожице\" в Любляна и сърбите не само ги изравниха по точки, но имат и значително по-добра голова разлика. Ерлинг Холанд и компания обаче са лидери в подреждането благодарение на успеха си с 1:0 в Белград през юни.\n\nЗаради наказание от УЕФА сърбите и днес бяха подкрепяни от трибуните на стадион \"Райко Митич\" само от деца под 14 години. Селекционерът Драган Стойкович пусна в предни позиции Душан Влахович и Александър Митрович, а Филип Костич, Сергей Милинкович-Савич и Саша Лукич действаха в средата на терена. По фланговете се разчиташе на Андрия Живкович и Душан Тадич.\n\nШведите излязоха с трима нападатели в лицето на Деян Кулушевски, Виктор Гьокерес и Емил Форшберг. В халфовата линия Ян Андершон се довери на Виктор Клаесон, Матиас Сванберг, Йенс-Лис Мишел Кажус и Лудвиг Аугустинсон.\n\nСърбия имаше надмощие в началните минути, а Исак Хиен получи ранен жълт картон за задържане на Влахович. В 14-ата минута тадич центрира от левия фланг, а Живкович се оказа непокрит, но от няколко метра прати топката над вратата. В ответната атака Кулушевски проби и подаде на Виктор Клаесон, който много технично преодоля Ваня Милинкович-Савич и даде преднина на \"тре кронур\".\n\nДомакините обаче отговориха веднага. В 18-ата минута Живкович се реваншира за пропуска си с перфектно центриране към далечната греда, където Митрович показа умението си да играе с глава и възстанови равенството. Сърбите продължиха да притискат съперника и създадоха доста положения до средата на първата част. Секунди преди почивката Душан Тадич изпълни корнер, а Митрович пак скочинай-високо в наказателното поле и прати топката в мрежата за 2:1.\n\nСъс старта на второто полувреме в игра за Сърбия влезе Дарко Лазович, а в състава на Швеция се появи Кристофер Олсон. В 49-ата минута Митрович за трети път преодоля Робин Олсен, но първоначално попадението му беше отменено за засада. Последва преразглеждане на ситуацията с помощта на ВАР и Кабаков потвърди гола.\n\nШведите не знаеха как да реагират на развоя на мача, а защитата им не намираше начин да противодейства на разнообразните атаки на домакините. Влизането на Робин Куайсон и Антъни Еланга с нищо не помогна. В 70-ата минута Саша Лукич изненадващо стреля от ъгъла на наказателното поле и Олсен само изгледа полета на топката към вратата му - 4:1. Малко след това Митрович беше заменен, като накуцваше, докато излизаше от терена.\n\nПоследните минути преминаха спокойно за домакините, които се прибраха в половината си и не предприемаха никакви рискове. Швеция можеше да върне едно попадение, но Милинкович-Савич спаси удар на Йеспер Карлстрьом.\n\nЗа \"тре кронур\" това е четвърта поредна загуба в турнира. Отборът е на дъното в групата с едва 3 точки и трябва на всяка цена да победи Словения у дома, за да се спаси от изпадане в Лига \"C\".\n\nСнимки: Gettyimages",
    "Артисти от Великобритания, Норвегия и Румъния гостуват на пленер в Боженци": "Международният пленер по живопис \"Боженци\" започва през 1975 г., като с известни прекъсвания продължава и до днес\n\nМеждународният пленер по живопис \"Боженци\" продължава в едноименното габровско село до 3 септември 2022 г., съобщават организаторите. Участват творците Георги Пасев, Лаура Димитрова, Любен Генов, Мария Райчева и Таня Пасева от България.\n\nХудожникът Ларс Нордби от Норвегия (Източник: БТА)\n\nГостуват също Кристиян Серджиу и Мерилена Япан от Румъния, Ларс Нордби от Норвегия и Рой Плейстоу от Великобритания. Организатори са художествената галерия \"Христо Цокев\", Съюзът на българските художници и община Габрово.\n\nХудожникът Любен Генов (Източник: БТА)\n\nПредвидени са три съпътстващи събития - \"Отворени врати\" на 28 август, \"Детско ателие\" и откриване на изложба на участниците в пленера. По-късно през годината същата изложба ще бъде представена в творческата база на румънската фондация \"Янза арат\" в германския град Марктродах. Фондацията е партньор на габровската галерия по проекта. \"Янза арт\" имадългогодишен опит в провеждането на международни пленери и симпозиуми в Гърция, Румъния и Германия.\n\nХудожничката Мерилена Йепан от Румъния (Източник: БТА)\n\nПо време на форума артистът Доротея Челниева ще заснеме и интерпретира във фотоси творческия процес. Допълнително ще бъде създаден видео материал. Документирането на пленера ще се осъществява и чрез критически текстове, които ще се публикуват в специализирано издание. Ще се проведе проучване за въздействието от пленера, което ще бъде представено в рамките на научна конференция.\n\nБългарската художничка Таня Пасева (Източник: БТА)\n\nМеждународният пленер по живопис \"Боженци\" започва през 1975 г., като с известни прекъсвания продължава и до днес. Събира артисти от различни националности, художествени школи и тенденции в изкуството, като цели да провокира творческия им потенциал и търсения. Специфичният облик на архитектурно-историческия резерват вдъхновява творците не само с класически живописни рефлексии, но и ги подтиква към авторски решения с концептуален характер.",
    "Норвежкият суверенен фонд ще окаже натиск върху компаниите, в които инвестира, да намалят вредните емисии": "Норвежкият суверенен фонд обяви днес, че ще окаже натиск върху компаниите, в които инвестира, до 2050 г. изцяло да спрат да отделят при своята дейност вредни емисии от парникови газове в съответствие с Парижкото споразумение за климата, информира Ройтерс.\n\nЦелта на Парижкото споразумение за климата е да бъде ограничено глобалното затопляне до 1,5 градуса по Целзий над прединдустриалните нива.\n\nФондът планира приоритетно да проведе разговори с ръководителите на 174 компании, от които притежава дялове и чиято дейност е причина за отделянето на най-много парникови газове. Те са източник на 70 процента от емисиите на вредни вещества в атмосферата, генерирани от всички фирми, в които фондът е инвестирал.\n\n\"Те ще бъдат наш приоритет. Те ще усетят много по-голям натиск от наша страна, отколкото други компании\", заяви главният изпълнителен директор на фонда Николай Танген.\n\nНорвежкият суверенен фонд подчерта, че не планира да изтегли инвестициите си от тези компании, за да постигне климатичните си цели. Вместо това фондът ще предизвика промяна като действа като \"активен акционер\" в тях.\n\nВсички фирми, в които фондът инвестира, ще трябва да изготвят планове за намаляване на емисиите на вредни вещества в атмосферата, които генерират, за да ги сведат до нула до 2050 г. В момента само 10 процента от тези компании са изготвили реалистични планове. Инвестициите в тях отговарят на 38 процента от активите на фонда, обяви дружеството.\n\nВ началото на април правителството на Норвегия предложи на фонда да окаже натиск върху 9300-те компании, в които е инвестирал, за да приемат цели за нетни нулеви въглеродни емисии.\n\nНорвежкият суверенен фонд, който притежава активи за 1,2 трилион долара, е един от най-големите инвеститори в света. Той влага приходите от норвежките находища на петрол и природен газ, които са най-големите в Западна Европа.\n\nВ името на бъдещите поколения в Норвегия фондът инвестира финансови средства в акции на компании, в облигации, недвижими имоти и проекти за енергия от възобновяеми източници в чужбина, отбелязва Ройтерс.\n\nДружеството за управление на активи притежава средно около 1,3 процента от всички акции, емитирани в света. Неговите активи се равняват на по около 219 хиляди долара за всяко дете, жена или мъж в Норвегия.",
    "Лудогорец изпрати Жан Карничник в Норвегия, но сделката може и да се провали": "642\n\nЛюбопитен казус се заформя около централния защитник на Лудогорец Жан Карничник - \"Мач Телеграф\" пише, че ръководството на \"орлите\" му е намерило нов отбор, в който да играе под наем през сезон 2022/23, но сделката може и да пропадне!\n\nИзданието съобщава, че българският шампион е постигнал договорка с норвежкия Лилестрьом на 31 август - денят, в който затваря трансферният прозорец в скандинавската държава. Проблемът е, че не всички документи са били оформени навреме и в крайна сметка Карничник не е получил картотека от местната федерация.\n\nОт Лилестрьом настояват, че всичко е изрядно, а норвежкото \"БФС\" е сезирало Европейската футболна централа (УЕФА), която трябва да излезе с окончателно решение по случая през настоящата седмица (5 - 11 септември).\n\n\"Две от трите решителни стъпки за трансфера на защитника на Лудогорец в Лилестрьом бяха направени, когато системата за картотекиране престана да работи и прозорецът затвори. Вярваме, че УЕФА ще реши този проблем и Карничник ще може да играе в Лилестрьом, което ще е добре за всички страни по договора\", обявиха в Норвегия.\n\n*Жан Карничник акостира в Разград в началото на 2022 г. и има договор със \"зеления\" клуб до 30 юни 2025 година. До момента се е отчел 21 мача, 3 асистенции, 1 жълт и 1 червен картон. Очакванията са, че, ако трансферът му в Лилестрьом пропадне, той ще се завърне в България!\n\nПРОЧЕТЕТЕ ОЩЕ - Удинезе нокаутира Рома преди визитата на \"вълците\" на Лудогорец в Лига Европа!",
    "Норвежки собственици заплашиха Мъск с гладна стачка, ако не отстрани 25 проблема в Tesla": "Купувачите на Tesla имат много оплаквания както от бордовия софтуер, така и от качеството на самите автомобили, което като цяло не пречи на компанията да бъде считана за най-големия доставчик на електрически автомобили в света. Група норвежки потребители публикува списък с повече от двадесет недостатъка на електрическите си автомобили Tesla и заплашиха да обявят гладна стачка, ако Елон Мъск не се опита да ги отстрани.\n\nГрупата започна призива си, като изтъкна най-високата популярност на електромобилите Tesla на глава от населението в Норвегия в сравнение с други държави. Според ентусиастите много собственици на автомобили са изразили недоволство от потребителските качества на продукта. Списъкът с недостатъци, които според инициативната група трябва да бъдат отстранени, е дълъг:\n\nЕлектрическият автомобил не запалва при студено време Дръжките на вратите не се отварят при студено време Чува се постоянно скърцане Електрическият автомобил не стартира при топло време Седалките имат неравна повърхност под тапицерията Предните седалки са разхлабени Дъждовна вода под капака на багажника Интернет връзката не работи с нормална скорост Чистачките на предното стъкло не работят правилно При преминаване през неравности се чува скърцане Разхлабени лайсни на каросерията Осветлението и ключалките на вратите не работят правилно Бордовият компютър не работи По ръба на дисплея в централната конзола се виждат жълти ленти. Прозорците на вратите не се затварят докрай Бордовите системи се рестартират спонтанно Проблеми със зареждането, особено при по-стари версии на по-нови станции за зареждане Капацитетът на задвижването е ограничен Проблеми с качеството на боята се появяват при по-новите автомобили По-новите автомобили имат проблеми с ръждата (особено Tesla Model 3) Животът на батерията е по-кратък от обещаното от производителя. Повреда на климатичната система Не всички проблеми се решават бързо, специалистите не се свързват с клиентите, въпреки че обещават да го направят. Безплатното презареждане не винаги е налично Когато се опитвате да се обадите, се налага да чакате на линията дълго време.\n\nВсе още е трудно да се каже дали петицията ще доведе до масова гладна стачка, както заплашват инициаторите на акцията, но тя определено ще привлече общественото внимание. На уебсайта на групата за действие има и видеоклип, в който думата \"HELP\" е съставена от електрически автомобили Tesla. Очевидно собствениците на норвежки автомобили са убедени, че Илон Мъск има силата да отстрани изброените дефекти и недостатъци на услугата на марката.",
    "Снимаш се с 300 км/ч – влизаш в затвора за 18 месеца!": "Норвежки мотоциклетист остава завинаги без книжка\n\nСъд в Норвегия осъди местен жител на 18 месеца затвор за многократно превишаване на скоростта, докато кара мотоциклет. Множеството нарушения са записани е от видеокамерата, която мъжът е закрепил на мотора си. Освен година и половина затвор, мотористът получи и доживотна забрана да шофира.\n\n\n\n\n\n\n\nРазследването започнало със спиране на моторист за превишена скорост. Забелязвайки видеокамерата, инспекторите я свързват с компютър, след което откриват огромно количество видеа, на които се вижда превишена скорост и опасно движение. Те са записвани в продължение на повече от година.\n\nНорвежецът е арестуван и изправен пред съда, където са му повдигнати обвинения за 56 тежки нарушение. Най-фрапиращото е движение в тунел с 292 км/ч при ограничение на скоростта от 80 км/ч. Според полицията, в случая реалната скорост е била около 265 км/ч. При друг случай мъжът се е снимал с 234 км/ч (реални около 220 км/ч) в участък с ограничение 60 км/ч.\n\nВидеоклиповете са показани в съда, като според обвинението, 31-годишният моторист от град Ярен е най-големият нарушител на правилника за движение, засичан по пътищата в Норвегия. Пред съдията мъжът заявил, че той не карал мотоциклета, а го е давал на други хора, но отказал за посочи техните имена.\n\nВ крайна сметка съдът реши, че нарушителят ще лежи в затвора 18 месеца, а шофьорската му книжка е отнета завинаги. Все пак норвежецът, чийто адвокат смята да обжалва присъдата, ще има възможност след 5 години отново да кандидатства за получаване на документ за управление на моторно превозно средство.\n\n\n\n",
    "Наши биопродукти ще се представят в Южна Корея, Норвегия и Швейцария": "Българска Асоциация Биопродукти (БАБ) отново бе одобрена по европейски проект. Проектът- „Предоставяне на информация и мерки за насърчаване промоцията на биологични продуктив Южна Корея, Норвегия и Швейцария“ е съвместен с гръцката асоциация Bionet West Hellas, съобщиха от асоциацията.\n\nИма тежко закъснение по Стратегичесикя план\n\nТова е сериозна оценка за работата на БАБ и лично на нейния председател Албена Симеонова, която бе набедена, че е откраднала 9 млн. лв. по предишната\n\nпромоционална програма – „Go, get and eat organic“. Като се има предвид, че средствата не минават нито през сметката на преседателя, нито през сметката на Българска Асиоциация Биопродукти.\n\nЕвропейският проект се изпълнява от така наречената по регламент прилагаща организация, която отговаря за всички дейности по проекта. Прилагащата организация по новия проект, одобрена и избрана от ЕК е гръцката компания Novacert ltd.\n\nПроектът предвижда участия в изложения, кулинарни събития и срещи с търговци от горепосочените държави. Пожелаваме успех на нашите биопроизводители и нека намерят подобаващ пазар на чудесните български биопродукти.",
    "Нулеви ремита в Ирландия и Норвегия": "Нулеви ремита в Ирландия и Норвегия\n\nДвата мача от група F на Лигата на конференциите завършиха при нулеви равенства. Шамрок Роувърс прие Юргорден и срещата в Дъблин завърши 0:0. За ирландците това бе първи мач в груповата фаза на европейски клубен турнир от 2011 г.\n\nВ другия мач от група Мьолде не успя да пречупи белгийския Гент в Норвегия.\n\nShamrock Rovers mix things up for European return but Djurgården hold the fort in Tallaght https://t.co/b7E1IkgnqE pic.twitter.com/QV4vZssRuA — Irish Times Sport (@IrishTimesSport) September 8, 2022\n\nСнимки: Imago",
    "\"Черен стършел\" над руските позиции. Как работи дронът, с който ще разузнава Украйна": "Един такъв дрон се събира в човешка длан. Разработен е в Норвегия, но сега стотици от него пътуват към Украйна под формата на военна помощ. Малкият дрон Black Hornet („Черен стършел“) е едно от най-новите попълнения в арсенала на Украйна, която от повече от пловин година се сражава с руските сили, нахлули на територията ѝ. Какви способностите му и как могат да влияят на бойните действия?\n\nДроновете Black Hornet са част от пакет военна помощ от Великобритания и Норвегия. Той е в размер на 63 млн. долара и включва 850 от микродроновете.\n\nСистемите Black Hornet са разработени така, че да бъдат пренасяни от пехотинци. В тях е включен екран, който се държи в малка раница, както и допълнително отделение, в което са поставени два дрона и уред за управление, който наподобява джойстик. Дроновете могат да останат във въздуха за около 25 минути и почти толкова време е необходимо, за да бъдат презаредени. Цялата система тежи 1.3 кг., а тежестта на един дрон е 33 грама. Системата разполага и с разновидност, която може да се монтира на автомобил.\n\nМалките камeри, прикрепени към летящото тяло, могат да предават сигнал в обсег от два километра на резолюция 640 на 480 пиксела. Устройствата могат да се приближат до вражеските позиции, без да бъдат чути или видени. Според британското правителство Black Hornet ще позволи на украинските бойци да „защитават безопасно градските пространства“.\n\nУстройствата могат да заснемат и предават снимки с резолюция от 1600 на 1200 пиксела. Те имат и устройства за термално заснемане, с които могат да разузнаят вражеските позиции през нощта. Последните модели не пренасят никаква дигитална памет, като по този начин се отстранява рискът разузнавателна информация да попадне във вражески ръце. Няма публична информация колко точно струва едно устройство. Към 2013 г. един подобен дрон е струвал 94 хил. долара.\n\nБезопасният размер на дрона означава, че полетите му не е нужно да бъдат координирани с въздушния трафик. Размерът му обаче носи и един голям недостатък. През 2013 г. британски войник, който използва 16-грамовата версия на устройството казва, че „един силен порив на вятъра може да разстрои Black Hornet“.\n\nТвърди се, че новите по-тежки модели могат да устоят на порив на вятъра до 28 км в час, но продължителни силни ветрове могат сериозно да навредят на устойчивостта на дроновете.",
    "Контрапротести и нападки към Запада: Иран не успява да овладее безредиците": "© Reuters\n\nИран обеща \"решителен\" отговор на демонстрациите, които дни наред разтърсват страната след смъртта на задържаната от религиозната полиция 22-годишна Махса Амини и обвини западни държави, че подклаждат недоволството.\n\nПосланиците на Норвегия и Великобритания бяха извикани, за да бъде изразен пред тях протестът на ислямската република срещу намесата във вътрешните ѝ работи. Според външния министър Хосейн Амирабдолахян подкрепа за \"метежниците\" идва и от Съединените щати.\n\nПротестите продължават вече седмица, а тази вечер, според арабски медии, край университета в Техеран демонстранти скандират и лозунги като \"смърт на диктатора\".\n\nЕтикетът се използва от Техеран за мнозина присъединили се към демонстрациите, които постепенно обхванаха голяма част от страната.\n\nИслямски дрескод – какво се знае за нравствената полиция в Иран\n\nНедоволството на Иран бе по повод на \"враждебния характер\" на базирани в Лондон медии на фарси, а председателят на парламента в Норвегия Масуд Гараххани заел \"интервенционистка позиция\" заради събитията в ислямската република (в която е роден).\n\n© Reuters Контрапротестът в Техеран в петък\n\nПрез почивните дни ислямската република опита да покаже подкрепа сред населението с контрапротести, на които участват жени с облекло, придържащо се към предписанията и където се чуват лозунги за американски заговор по улиците на Иран. Потребители и онлайн платформи съобщават за срив в мобилния интернет тази седмица, а Вашингтон обяви, че ще отмени някои от ограниченията в комуникациите, наложени на Техеран като част от санкциите.\n\nАко родителите ми не бяха избрали да избягат през 1987 г., аз щях да съм един от биещите се на улицата с риск за живота си. Масуд Гахархани, председател на парламента на Норвегия\n\nНай-мащабните протести от 3 години\n\nСтраната е изправена пред най-големите протести от 2019 г., когато недоволството от цените на горивата обхвана цялата страна и когато се появиха данни за 1500 убити. Към момента, според официалните данни, жертвите са 41. По данни от събота задържаните са \"739 метежници, сред тях - 60 жени\".\n\n#Tehran tonight. Night 9 of nation wide #IranProtests now #IranRevolution - a bonfire of hijabs with women saying:\n\n\"We don’t want an Islamic Republic\"\n\nThe coercive veiling of women is woven into the very fabric of the Islamic Republic. #MahsaAmini #مهسا_امینی pic.twitter.com/5T0jKHSjj6 — Samira Mohyeddin سمیرا (@SMohyeddin) September 25, 2022\n\nПодобна на демонстрациите и по други поводи в последните години (от цената на яйцата до срутването на многоетажна сграда с десетки жертви) и тук недоволството от смъртта на Амини, чиито близки твърдят, че тя е малтретирана от религиозната полиция, прерасна в демонстрация и срещу други теми - от корупцията до режима на аятоласите, управляващ Иран от революцията през 1979 г. насам.\n\nПо улиците на някои ирански градове жени горят покривалата си и режат косите си. За продължаващи сблъсъци между протестиращи и силите за сигурност говорят източници на \"Ройтерс\" в Табриз, Урмия, Ращ и Хамедан в северозападната част на страната (откъдето бе и Амини).\n\nИран съобщи за операция на Революционната гвардия срещу кюрдски \"терористи\" (Демократичната партия на Ирански Кюрдистан и крайнолявата групировка \"Комала\") и \"Ислямска държава\" в района, които властите свързват, без аргументи, с вълната демонстрации. Арестувани според иранската прокуратура са и членове на \"Ислямска държава\" и кюрдски комунисти, участвали в безредиците.\n\nРеакции\n\nПрезидентът Ебрахим Раиси настоя, че свободата на изразяване е ценна в Иран и нареди смъртта на Амини да бъде разследвана. Хаосът, по думите му, обаче е неприемлив и ще получи подобаващ и решителен отговор.\n\nЗападът пък проявявал двойни стандарти, имало смъртни случаи и при задържани в САЩ (смъртта на Джордж Флойд през 2020 г. предизвика масови протести, също прераснали в насилие и отприщили глобална вълна от демонстрации, които обаче не бяха брутално потушени от властите).\n\nРъководителят на съдебната власт (длъжност, заемана и от Раиси) заяви, че срещу демонстрантите трябва да се действа \"със сила\".\n\n© Reuters Стокхолм\n\nЕвропейският съюз, САЩ, ООН и правозащитни групи призоваха за независимо разследване на протестите и начина, по който реагира държавата. Демонстрации в подкрепа на излезлите по улиците иранци имаше и в Австралия, Великобритания, Германия, Гърция, Ирак, Нова Зеландия, САЩ, Турция и Швеция. В Атина посолството на Иран бе замеряно с коктейли \"Молотов\", предаде гръцката агенция АНА-МПА.",
    "Масовият убиец Андерш Брайвик отново съди Норвегия": "https://blitz.bg/svyat/masoviyat-ubiets-andersh-brayvik-otnovo-sdi-norvegiya_news905653.html Blitz.bg\n\nНорвежкият десен екстремист Андерш Брайвик, който през 2011 г. уби 77 души, отново съди норвежкото правителство в опит да сложи край на изолацията си, предаде Асошиейтед прес.\n\nБрайвик излежава присъдата си в изолирана килия от 2012 г., когато беше признат за виновен, и няма контакт с други затворници, заяви неговият адвокат Ойстейн Сторвик.\n\nВ. „Афтенпостен“ съобщи, че Сторвик е изпратил сигнал до министерството на правосъдието.\n\nПо-рано тази година Брайвик беше преместен в друг затвор, но адвокатът му каза пред норвежката информационна агенция НТБ, че отново няма право да контактува с други затворници.\n\n\"Той няма контакт с никой, освен с надзирателите\", каза Сторвик и допълни, че това е в нарушение на човешките му права.\n\nПрез януари 43-годишният Брайвик се яви на изслушване за предсрочно освобождаване пред трима съдии в окръжния съд в Телемарк, където започна да проповядва възгледите си за превъзходство на бялата раса, а в началото на съдебното заседание отправи нацистки поздрави. Въпреки това той заяви че се е отказал от насилието. Съдът разпореди той да остане в затвора, защото все още представлява опасност и е налице \"очевидна опасност\" да се върне към модела на поведение, който го е довел до масовото убийство.\n\nБрайвик излежава максималната за Норвегия присъда от 21 години затвор.\n\nНа 22 юли 2011 г. той първо взриви бомба в Осло, в квартала на правителствените учреждения, като уби осем души. После отиде на близък остров, където имаше младежко събиране на Норвежката работническа партия и там застреля 69 души. Брайвик може да остане в затвора повече от 21 години благодарение на законово изменение, което позволява властите да държат престъпници в затвора дотогава, докато според тях продължават да представляват заплаха за обществото.\n\nПо време на процеса съдът призна Брайвик за вменяем, въпреки че прокуратурата считаше, че той има психотична симптоматика. Десният екстремист не обжалва присъдата си, но заведе няколко неуспешни дела срещу правителството за нарушения на човешките му права, заради забраната да комуникира със свои симпатизанти.\n\nПрез 2016 г. той успя да осъди норвежкото правителство, след като се оплака от изолацията си от други затворници, от чести претърсвания и от факта, че в началото на престоя си в затвора редовно е бил оковаван в белезници. Освен това той се оплака от качеството на затворническата храна и от това, че трябва да се храни с пластмасови прибори.",
    "Аксел Лунд Свиндал е диагностициран с рак на тестисите -": "Двукратният олимпийски шампион по ски алпийски дисциплини Аксел Лунд Свиндал (Норвегия) обяви, че е бил диагностициран с рак на тестисите и е претърпял операция.\n\n„Последните няколко седмици бяха различни. Но мога да кажа седмици, а не месеци заради отличната медицинска помощ, малко късмет и добро решение“, написа Свиндал в социалната мрежа Инстаграм.\n\n„Почувствах промяна в тялото си. Не бях сигурен какво е или дали е въобще нещо. Реших да се прегледам. Отидох при лекар и бързо бях настанен в болница, където бе потвърдено това, което докторът подозираше. Тестовете и операцията последваха бързо. След първата седмица знаех, че прогнозите са добри“, добави норвежецът и уточни, че туморът е открит рано.\n\n39-годишният скиор спечели златен медал в супергигантския слалом на Игрите във Ванкувър през 2010 година и в спускането осем години по късно Пьончан. Свиндал има и пет златни медала от световни първенства.",
    "Ген. Събев: Путин може да допусне предупредителен ядрен взрив над Черно море": "Много ниска е вероятността да се пристъпи към употреба на ядрено оръжие независимо от реториката на руската Дума и Медведев. Тежко е това решение и би имало сериозни последици. Ако допуснем, че Путин ще се изкуши, може да става дума за предупредителен ядрен взрив високо в атмосферата над Черно море. Това може да се случи, ако руската армия започне да се изтегля безконтролно от фронтовата линия. Това коментира генерал-майор Съби Събев, бивш военен представител на България в НАТО, в ефира на \"Твоят ден\" по NOVA NEWS.\n\nПо думите му Украйна няма да седне на масата за преговори при условията на Русия. Според него консултативната среща, свикана от българския президент Румен Радев миналата седмица, е била адекватна на ситуацията.\n\nКакво е мнението на руснаци, живеещи у нас, за действията на Путин\n\nЕлена Поптодорова, дипломат и бивш посланик в САЩ, от своя страна смята, че България вече е в конфликта, а Русия е заплаха. \"У нас се търсят всякакви евфемизми, за да се избегне истината, но това е бумеранг. Опасявам се, че ще започнат епизодични провокации, като например ядрени подводници по бреговете на Норвегия. Допускам, че е възможно Путин да прибегне до тактическо ядрено оръжие. Няма никакви признаци за готовност за отстъпление или примирие с Украйна\", посочи тя.\n\nСпоред нея у нас трябва да бъде свикан КСНС. \"Така ще бъдат привлечени лидерите на партии и ще се вземат решения в максимално широк колективен състав\", счита Поптодорова.\n\nЦелия разговор гледайте във видеото.",
    "БТА :: Григор Димитров запази позиции в световната ранглиста, Кузманов и Андреев с рекордно класиране, Синер се завърна в топ 10": "Най-добрият български тенисист Григор Димитров запази позиции в световната ранглиста на АТП.\n\nДимитров, който не участва в турнири през миналата седмица, остана 23-и в подреждането с 1730 точки.\n\nХасковлията е една от звездите на надпреварата от сериите АТП 250 Sofia Open, която започна вчера с квалификациите в зала \"Арена Армеец\".\n\nВтората ракета на България Димитър Кузманов отбеляза рекорден прогрес до 158-ото място с 339 точки, след като се класира за втория кръг на \"Чалънджър\" в Генуа (Италия) през миналата седмица.\n\nТретата ракета на страната Адриан Андреев също записа рекордно класиране. Той достигна до полуфиналите на същия \"Чалънджър\" в Генуа (Италия), с което се изкачи с 62 места до 247-ото в света с 201 точки.\n\nКарлос Алкарас (Испания) остана на върха с 6740 точки. Втори с 5850 точки е Каспер Рууд (Норвегия), а трети e Рафаел Надал (Испания) с 5810 точки.\n\nЕдинствената промяна в челото е завръщането в топ 10 на Яник Синер (Италия). Синер, който е поставен под номер 1 на турнира Sofia Open и ще защитава титлата си от предишните два сезона в българската столица, прогресира с една позиция до десетата в класацията с 3200 точки.\n\n\n\n\n\nЧелните десетки на световните ранглисти на АТП и българите в тях: 1. (1) Карлос Алкарас (Испания) 6740 точки 2. (2) Каспер Рууд (Норвегия) 5850 точки 3. (3) Рафаел Надал (Испания) 5810 точки 4. (4) Даниил Медведев (Русия) 5065 точки 5. (5) Александър Зверев (Германия) 5040 точки 6. (6) Стефанос Циципас (Гърция) 4810 точки 7. (7) Новак Джокович (Сърбия) 3570 точки 8. (8) Камерън Нори (Великобритания) 3550 точки 9. (9) Андрей Рубльов (Русия) 3390 точки 10. (11) Яник Синер (Италия) 3200 точки българите: 23. (23) Григор Димитров 1730 точки 158. (163) Димитър Кузманов 339 точки 247. (309) Адриан Андреев 201 точки 334. (332) Александър Лазаров 139 точки 609. (592) Александър Донски 43 точки 675. (662) Симон Антони Иванов 33 точки 903. (884) Пьотр Нестеров 14 точки 944. (944) Габриел Донев 12 точки 1007.(1005) Леонид Шейнгезихт 10 точки 1213.(1213) Николай Неделчев 5 точки 1387.(1395) Янаки Милев 3 точки 1498.(1356) Симеон Терзиев 2 точки 1606.(1607) Антъни Генов 2 точки 1616.(1616) Виктор Марков 1 точка 1700.(1696) Самуил Конов 1 точка двойки: 1. (1) Джо Солсбъри (Великобритания) 7350 точки 2. (2) Раджийв Рам (САЩ) 7190 точки 3. (3) Нийл Скупски (Великобритания) 6790 точки 4. (4) Уесли Колхоф (Нидерландия) 6690 точки 5. (5) Жан-Жюлиен Роже (Нидерландия) 5170 точки 6. (6) Марсело Аревало (Салвадор) 5050 точки 7. (7) Майкъл Винъс (Австралия) 4680 точки 8. (8) Тим Пютц (Германия) 4575 точки 9. (9) Мате Павич (Хърватия) 4450 точки 10. (10) Никола Мектич (Хърватия) 4245 точки българите: 218. (219) Григор Димитров 290 точки 281. (283) Донски 205 точки 587. (592) Андреев 78 точки 707. (614) Кузманов 59 точки 710. (709) Симон Антони Иванов 59 точки 778. (775) Габриел Донев 47 точки 870. (866) Антъни Генов 38 точки 885. (881) Александър Лазаров 36 точки 894. (887) Леонид Шейнгезихт 36 точки 1097.(1087) Пьотър Нестеров 23 точки 1402.(1384) Николай Неделчев 11 точки 1480.(1314) Пламен Милушев 9 точки 1484.(1478) Радослав Шандаров 9 точки 1542.(1538) Янаки Милев 8 точки 1739.(1733) Васил Димитров 4 точки 1768.(1759) Никола Колячев 4 точки 1768.(1759) Джордж Лазаров 4 точки 1828.(1534) Симеон Терзиев 4 точки 2071.(1783) Мартин Димитров 2 точки 2071.(2050) Виктор Марков 2 точки 2071.(2050) Илиян Радулов 2 точки 2181.(2158) Драгомир Драганов 2 точки 2181.(1801) Диан Недев 2 точки 2361.(2333) Самуил Конов 2 точки",
    "Нов посланик на Северна Македония у нас. Ето кой е": "Президентът на Република Северна Македония Стево Пендаровски назначи днес Агнеза Руси Поповска за посланик в Република България, съобщи МИА. Президентът Пендаровски назначи нови посланици също в Словакия, Канада, Норвегия и Белгия.\n\nВ рамките на конституционните си правомощия държавният глава подписа в петък укази за назначаването на извънреден и пълномощен посланик на Република Северна Македония в Словашката република, Канада, Кралство Норвегия, Кралство Белгия и в Република България.\n\nЕвгения Илиева е назначена за посланик в Република Словакия, Агрон Буджаку е назначен за посланик в Канада, а Дритон Кучи е назначен за посланик в Кралство Норвегия. Методия Белевски става посланик на Република Северна Македония в Кралство Белгия, а Агнеза Руси Поповска е назначена за посланик в Република България, се посочва в разпространеното съобщение.",
    "Промишленото производство в Норвегия се възстановява през юли, показват данните на националната статистика": "Промишленото производство в Норвегия се възстановява през юли, показват данните на националната статистика\n\n0 0\n\nСнимка: БТА\n\nПромишленото производство в Норвегия се възстановява през юли, стимулирано от сериозен ръст на добивната индустрия и на свързаните с нея дейности, както и от повишаване на продукцията в минния сектор и в каменоломните. Това показват огласени днес данни на норвежката статистика, съобщи ДПА.\n\nПромишленото производство се увеличава с 1,5 процента на месечна основа през юли, след като през юни беше отчетен спад от 1,4 на сто.\n\nПродукцията в минния сектор и в каменоломните в Норвегия се увеличава с 6,6 процента в сравнение с предходния месец, а при добивната индустрия и при свързаните й дейности е отчетен ръст от 3,5 на сто.\n\nСъщевременно добивът на природен газ и производството на електроенергия и топлоенергия намаляват с 5,9 процента.\n\nНа годишна база, промишленото производство се увеличава с по-слаб темп през юли - 1,8 процента, след като през юни нарасна с 2,3 на сто. През тримесечието от май до юли, като цяло, промишленото производство скача с 1,0 процент в сравнение с предходните три месеца.\n\nPlease enable JavaScript to view the comments powered by Disqus.",
    "Полша рискува да остане без газ през зимата": "Страната се беше освободила от енергийната си зависимост от Русия по образцов начин, или поне така изглеждаше. Сега се оказва, че стратегията се е провалила\n\nЩо се отнася до енергийните доставки, Полша се смяташе за пример за подражание. В началото на годината Русия затвори газовия кран на страната (както и на България) и правителството във Варшава незабавно предприе контрамерки. В края на краищата предстои да бъде завършен и тръбопроводът със Скандинавия.\n\nНо сега цари хаос. Провалени договори, проблеми с Норвегия, технически забавяния, недоумение - следващата зима може да бъде студена, а страната няма план Б за снабдяване на населението и предприятията с газ, пише в свой анализ германският Handelsblatt.\n\nНо ето малко ретроспекция: почти веднага след руската инвазия в Украйна най-многолюдната източноевропейска страна членка на ЕС изпадна в затруднение. Руската държавна компания „Газпром\" направи от Полша първата страна от ЕС, на която прекрати доставките на газ по газопровода \"Ямал-Европа\", който минава през Полша за Германия.\n\nПричината за наказателната акция е, че Варшава, както и София впрочем, отказа да плаща на руския експортен монополист за газ в рубли. Правителството обаче остана спокойно, като се позова на перспективни инфраструктурни проекти.\n\nПрез 2015 г. Полша вече пусна в експлоатация терминал за разтоварване на втечнен природен газ (LNG) в Швиноу̀йшче на Балтийско море, а по това време започна и изграждането на нов газопровод през Балтийско море до Дания и по-нататък до Норвегия. Откриването на този балтийски тръбопровод е планирано за октомври и той ще осигури на Полша безопасна и топла зима.\n\nСега обаче се оказва, че тази стратегия, на която мнозина в Европа се възхищаваха, е доведена до задънена улица. Тръбопроводът трябваше да пренася до десет милиарда кубически метра природен газ годишно и по този начин да покрива голяма част от енергийните нужди на Полша, но засега той ще остане празен.\n\nПолската енергийна компания PGNiG, в която държавата притежава мажоритарен дял, досега не е успяла да закупи необходимите количества газ. Компанията участва в проекта на стойност 2 млрд. евро заедно с датския оператор на газопреносна и електропреносна мрежа Enerqinet.dk и полския оператор на газопреносна мрежа Gaz-System.\n\nНеотдавна министър-председателят на Полша Матеуш Моравецки от евроскептичната управляваща партия „Право и справедливост\" (PiS) се позова на твърде високите цени на газа като причина за несключването на договорите за доставка: „Трябва ли да плащаме на Норвегия 110 евро на мегаватчас за газ? Четири или пет пъти повече, отколкото преди една година? Това е гадно“, скастри Моравецки северняците.\n\nМаргрете Льобен Хансен от норвежкото Министерство на енергетиката не е съгласна с критиката: „Производителите на газ в Норвегия са длъжни да продават горивото при пазарни условия. Дали и колко газ ще потече от Норвегия зависи от икономическите и пазарните условия\", каза тя пред полското издание на Newsweek.\n\nНорвегия няма да намали доставките за други клиенти и няма да предостави преференциално третиране на Полша, добави тя. Допълнителни отстъпки за страната също не са опция, каза Хансен. Цената се формира на най-голямата европейска борса за природен газ TTF и достигна междинни върхове от над 350 евро.\n\nКритики към полското правителство за липсата на договори за доставка на газ\n\nЛибералната опозиция обвинява правителството, че не е постигнало съгласие по договорите за доставка за PGNiG. По този начин кабинетът застрашавал енергийните доставки на Полша преди зимата. „Разполагахме с повече от достатъчно време, за да запълним пропуските в газопровода, но това не се случи\", коментира и много четеният в страната онлайн портал Onet.pl.\n\nСега е възможно доскоро немислимото: Полша ще трябва да се обърне към Германия за помощ през зимата - и да потърси подкрепа по енергийните въпроси от същата тази страна, която многократно бе упреквана на международно ниво за своята газова зависимост от Русия.\n\nПроблемът се задълбочава от факта, че други енергийни проекти също се забавят: например добивът в датското газово находище Tyra II ще започне едва в началото на 2023/24 г., а не тази есен. Причината за това са нарушените вериги за доставки във връзка с техническото изграждане на добива на природен газ.\n\nPGNiG трябваше да получава 6,4 милиарда кубически метра природен газ годишно от това находище в Северно море от датската енергийна компания Orsted. PGNiG също така си е осигурила дялове в лицензи за добив на газ край норвежкото крайбрежие, възлизащи на 3 до 4 млрд. кубични метра годишно. Но според съобщения в полската преса тези производствени проекти също се забавят.\n\nМоравецки критикува газопроводите\n\nВъпреки кризата в самата родина, премиерът Моравецки обаче не се свени да продължава да критикува досегашната енергийна политика на Германия. В рамките на откриването на газопровода между Полша и Словакия на 26 август той определи газопроводите „Северен поток 1\" и „Северен поток 2\", изградени от Русия и Германия, като „военни газопроводи\", които „доведоха до дестабилизиране на Европа\".\n\nОт друга страна, на събитието той не говори за договорите за доставка на газ за Полша, тъй като, наред с други неща, ситуацията с Baltic Pipe все още не била изяснена. Преговорите \"все още не са приключили\", каза той.\n\nОще преди началото на войната Полша получаваше повече от половината от доставките си на газ от Русия. Според анализатори на PKO BP, най-голямата полска банка, страната има недостиг на доставки на природен газ от 5,6 милиарда кубически метра. За сравнение, преди това Русия е доставяла на страната 10 милиарда кубични метра годишно, а капацитетът на газопровода „Северен поток\", който стига до Германия, е 55 милиарда кубични метра годишно.",
    "Nio ще се конкурира с германските концерни в Европа с плана за лизинг на батерии": "Концернът планира да изгради 1000 станции за замяна на батерии извън Китай до 2025 г., повечето от които ще бъдат разположени в Европа\n\nКитайският стартъп Nio планира да се пребори за дял от растящия европейски пазар на електрически превозни средства, като разгърне мрежа за размяна и лизинг на батерии, за да намали разходите за потребителите, съобщава Ройтерс, цитирайки президента и основател на компанията Цин Лихун.\n\nNio цели да построи 1000 станции за замяна на батерии извън Китай до 2025 г., повечето от които ще бъдат разположени в Европа, за да обслужва разширената гама електромобили, които ще започне да продава тази година в Германия и на други пазари, изтъква Цин.\n\n„Ние сме пред нашите конкуренти по отношение на продуктите и услугите“, добавя той в телефонно интервю от Германия във вторник.\n\nNio откри първия си чуждестранен завод в Унгария по-рано този месец, за да произвежда енергийни продукти, като станции за смяна на батерии, които са скъпи за доставка от Китай поради размерите си, посочва Цин.\n\nОсновното предимство на Nio е превръщането на батерията - най-скъпия компонент в един електромобил, в лесно заменяем компонент, за да се ограничат първоначалните разходи за купувачите.\n\nСтанциите за смяна на батерии на Nio облекчават шофьорите, които ще спестят време, вместо да зареждат своите електромобили.\n\nСтратегията отличава Nio от конкурентите на китайския пазар на електромобили, но прехвърля разходите – и риска – към компанията, една от причините повечето утвърдени автомобилни производители да потърсят други начини за намаляване на разходите за батерии и повишаване на ефективността при зареждането.\n\nСпоред Цин Nio също търси партньори сред компании за управление на активи в Европа, за да финансира бизнеса с отдаване на батерии под наем.\n\nВ Китай концернът създаде предприятие с партньори, включително с производителя на батерии Contemporary Amperex Technology Co. (CATL), за доставка на батерии, които ще се предлагат на лизинг. По този начин Nio ще генерира приходи от потребителски такси.\n\nПриходите на компанията се увеличиха с 22% през второто тримесечие спрямо предходната година.\n\nПрез последната година Nio експериментира с лизинг и размяна на батерии в Норвегия за своя електрически модел ES8. Компанията е продала 800 броя от превозното средство и е инсталирала две станции за подмяна на батерии в Норвегия.\n\nЦин каза, че този експеримент е дал увереност на Nio да се конкурира успешно с имена като BMW, Mercedes и Volkswagen на техния вътрешен пазар.\n\nДо края на годината Nio ще пусне в продажба и други модели в Европа, включително седаните ET7 и ET5.\n\nПочти всички купувачи в Норвегия и повече от половината в Китай са избрали лизинга на батерии, изтъква Шън Фей, вицепрезидент на бизнеса с батерии в Nio.",
    "Три истории на Петко Славов": "Музикантът научава норвежки след тежко падане и прави неочаквано откритие във финландски бар\n\nПетко Славов е роден през 1970 г. в Казанлък. Музиката му е професия и любов. В продължение на 14 г. е в бенда на БНТ за предаването \"Нощни птици\". С брат си Николай имат дует - Airbag. В различни периоди е бил с групите \"Остава\" и \"Блуба Лу\". Дълги години свири в чужбина - Норвегия, Швеция, Дания, Латвия, Естония и Исландия. Има и успешна солова кариера, като в средата на септември предстои излизането на втория му албум \"Краят на една утопия\", който може да бъде намерен във всички стрийминг платформи.\n\nУчаства активно в проекта \"Live на Червения диван\", а през 2020 г. излезе и дебютният му роман \"Въпреки любовта\".\n\n1. Разговор в едно такси\n\n\"А, музикант ли си? И аз посвирвам. Купих си Корг миниаранжор, преди имах по-големия модел, но не можеше да се събира в багажника и като пътувахме за село, трябваше да я давам на децата отзад, да я държат на коленете. От Северозападна България съм, от Видин, но обичам тракийската и стралджанската музика. Казвам ти, като я чуя, и ме се доплаче. Другата седмица отивам на сватба, ще свири Петър Ралчев, ама не с неговия оркестър, гост музикант, само за два часа ще е на сцената, но ще вземе 4 бона. Трябва да е на 60, 65 вече, ама как свири! То той, Ибряма, Нешко Нешев и Ангел Малаков са големите свирачи. Гледам ги новите оркестри по сватбите, много се лигавят - \"Рико бенд\", \"Кристали\", тия, ония, взимат едни 4-5 бона и ми се лензят на микрофона. Ако правиш сватба, кръщене, вземи си един среден оркестър за 2000-2500, ще се спукат от свирене и не са по-лоши. Ей, слушах на живо миналата седмица една певица - Таня Маринова, хем хубавка, хем страшно пее. Знаеш ли Надка Караджова - все едно, че ѝ е откраднала гласа. Аз свиря един път в месеца, по час, час и половина, понякога и по-малко. Имам си една колонка за 200 лева, даже не ѝ знам марката, един жак, включвам синта и какво му трябва повече на човек?! Преди се събирахме с приятели - единият акордеон, другият кларинет, ей така за по ракийка, ама сега спрях да пия. Тоя с кларинета е от Котел, тия там се раждат с инструмента в устата, на пет години не могат да говорят, но вече свирят. Скоро видях видео в тубата, от миналата година, когато ги отнесе наводнението. На един човек къщата му срината със земята, той стои отстрани, гледа и свири на кларинета... Айде, дължиш ми 13,50, да не забравиш китарата, то музикант без китара е нищо. Беше ми приятно!\"\n\n2. Еротична манга във Финландия\n\nSongkick е телефонна апликация, която при посочване на местоположението ти веднага предлага програма на предстоящите концерти в съответния град. Набирам Т-У-Р-К-У и изскача името на клуба К-Л-У-Б-И. Гениално! Защо бях в Турку, това е друг въпрос, за друг разказ. Обичам да се мотая в непознати градове. Чувството, че откриваш нещо ново, решавайки да завиеш по тази улица, а не по другата, знаейки, че няма да срещнеш нито една позната физиономия, определено трябва да се изпита, ако си такъв човек де. Автобус, билет за 2.50 евро, спиране на центъра и оттам започва играта ми \"открий си сам\". Първото, на което ми се спряха очите, беше надпис Cosmic Comedy Coffee. Погледнах вътре и видях хора, седнали по един на маса, четейки много задълбочено някакви на пръв поглед стари списания. DJ пулт в единия край на помещението, стари маси, столове и лаптоп на всяка една от масите. Влязох и се насочих към бара. Вървейки към него, не можех да не забележа големия избор от бира и сайдер в хладилниците зад продавачката. Единствените марки, които разпознавах, бяха \"Магнерс\" и \"Съмърсби\". Поръчах \"Магнерс\" и се насочих към единствената празна маса. Отпих мълчаливо и тайно се огледах наоколо. Всички освен мен се бяха вторачили в четивата си пред тях и само тихата музика нарушаваше тишината. Жената зад бара бършеше бавно една чаша и тихо си тананикаше. Сваляйки поглед от нея, ми направи впечатление купчината от лични карти и всякакъв друг вид лични документи на малка масичка зад бара. Странно, тук имаше нещо.\n\nИмето на кафенето беше написано с големи букви точно на прозореца до мен. Cosmic Comedy Caffee. Диплянките, оставени по масите, информираха, че всяка сряда и събота мястото се превръща в сцена за \"стенд ъп\" комедианти - предположих, че това обяснява името на заведението. ОК, дотук добре, но какво четяха всички наоколо толкова задълбочено?! Мислите ми се отклониха към вечерта и групите, които щях да гледам на мястото със странното име \"Клуби\". В същата апликация на телефона ми за всяка една от групите имаше кратко инфо. Първата, Journalist, определяха като финландските Арктик Мънкис, а втората - Jerry Lindqvist, сравняваха с Райън Адамс. Единият от посетителите се размърда, стана от мястото си и се нареди до лавицата от лявата страна на бара. На нея, на около 7-8 реда, бяха подредени списания. Човекът бавно остави своето и взе друго. После плавно и също толкова тихо седна обратно на мястото си, като отново вглъбено зачете.\n\nОт мястото ми можех да забележа, че списанията на лавицата бяха много стари и с пожълтели корици. Сайдерът ми свърши, а жаждата растеше заедно с любопитството ми. Станах и се насочих към бара, харесах си бутилка с етикет Black Dragon - уелски сайдър с 8% алкохол. Нямах намерение да се връщам на масата си, преди да съм успял да разнищя мистерията на старите списания и какво, по дяволите, четат всички тези финландски кукувци. Наведох се към жената зад бара и натъртвайки на всяка една сричка, попитах: \"Може ли да си взема едно списание?\". Тя само кимна одобрително и подаде ръка очаквателно. Загледах я въпросително: How much?, като в никакъв случай не ми се плащаше за някакви стари боклуци. Тя, уморена вече от непросветени туристи, ми посочи надписа: \"Еротична манга само срещу лична карта\". \"Финландски перверзници\", си казах наум и седнах обратно да си допия набързо уелския сайдер и да бягам към клуба, за да слушам скандинавски рок.\n\n3. До края на света\n\nСъбудих се и осъзнах, че съм със счупена ключица и проговорил норвежки. Четирите бели стени ми потвърдиха, че съм в болница, а това, че разбирах разговора между двама скандинавци за минусите да си над 60, меко казано, ме изненада. Плашещо беше, че не само владеех северния език, а дори различавах западния от южния му диалект. Освен всичко това в главата ми звучеше мелодия и думите се нареждаха от от само себе си, като я допълваха в една нелоша поп песен. Само аз си знаех за творческата криза, в която бях изпаднал, и как думите никога не идват лесно. Сега те се изливаха и се подреждаха в текст за песен по-леко от усилието, което полагах сутрин, за да изпия любимото си капучино. Но всичко по реда си. Ще се опитам да върна лентата и да проследя какво се бе случило с мен и защо лежа в тази иначе нелишена от лукс болница. Малко по малко започвам да си спомням и нещата си идват на мястото, подреждайки се като пъзел със средна сложност от 3000 части.\n\nСтоя си аз във фоайето на хотел в южна Норвегия, където работя като наемен музикант. Гледам финала на Тур дьо Франс. Камерата от време на време дава Триумфалната арка, където всичко ще приключи. Не мога да го разбера този спорт, колоезденето. Голямо въртене на педалите за нищо. Дали поне им плащат добре например колкото на тенисистите?! Иначе защо да е цялото това усилие?! А и си е опасно, гледах верижна катастрофа - един падна и след него още двайсет върху му. В този момент Алън излиза от кухнята и маха с ръка. Разказва ми, че е научил за някакво място, което носело странното име \"Края на света\" и ме пита дали искам да отида с него до там, за да покараме велосипеди. \"Ами да отскочим! А после да пийнем бутилката \"Моет шандон\", която си купихме онзи ден\", казвам му аз. \"Дийл!\" - отговаря моят приятел.\n\nСпоред мен Алън кара велосипед, защото иска да си прочисти главата от целодневната работа в кухнята. Алън е на 33, готвач от Франция. Английският му е като на всеки французин, с много изразени \"р\"-та и без минали времена. Твърди, че двата месеца работа в Норвегия му купуват свобода за останалите десет от годината, в които се опитва да се преоткрие. Купил беше малко място в Непал и живееше на палатка. Луд човек е този Алън, ако ме питате, но да не се отклонявам. Аз карам колело по много по-прагматични причини. Искам да се поддържам, защото все още работя като музикант, заради което е препоръчително да изглеждам представително или поне като застаряващ рокендрол тип, за да продължават да ме взимат на работа. Но да се върна към разказа. Карахме с този странен тип Алън известно време по главния път и не след дълго видях табелата, на която пише \"Края на света - 10 км\". Интересно име за туристическа атракция, но може би точно за това е толкова посещаема.\n\n\"Чакай, чакай, \"Края на света\", но не е ли това страхотно заглавие за песен?!\", мисля си аз, докато въртях педалите. Левият ми крак натиска - кръц, използвайки инерцията, после десния натиска - кръц. Става хубав бийт за песен от това, тум-дудум тум-тудум. \"Ходих до края на света, по няколко пъти на ден\"... ето и идеално започване на куплет, от това ще стане страхотна песен - продължавам да си мисля аз! Толкова се зарадвах, че музата е дошла на гости най-накрая, че ентусиазирано се изправих на педалите на колелото. Чу се шум от скъсване на верига, усетих как цялото ми тяло се наклони напред. Пропаднах, велосипедът се отдели от мен и аз продължих гмуркането към асфалта сам. Вече в полусъзнание усетих, че лежа край пътя. Дясната ми ръка, в началото безчувствена, усети болката да пълзи от пръстите ми към рамото. Алън ми помага да стана и ме вкарва в колата си, търсим болница, оказва се трудно, неделя е. Чувах приглушения му глас как обяснява на френско-английски състоянието ми. Помагам си с лявата ръка да си наместя дясната, за да почива на коляното ми.\n\n\"Ах, песента, дано когато се събудя, още да е в главата ми! Дано, толкова хубаво започна, може и да стане хит. Първият ми хит. А винаги съм искал да съм one hit wonder, казах си. И после изгубих съзнание. Събудих се и след като изслушах двамата норвежци, че все пак е хубаво да поспиваш от 2 до 4 следобед заради сърцето, думите започнаха да идват много лесно: \"Мислех си за тази песен с години, но думите никога не идват лесно. Ходих до края на света и се връщах, по няколко пъти на ден, а ти все още се смееш на всичко, което казвам или ме целуваш, за да замълча\". Песента ми беше в главата, сега и с продължение, и почти завършена. Щях да я нарека \"До края на света\" и щях да се надявам да вляза с нея в предаванията One hit wonder на музикалните телевизии.",
    "Резултати и голмайстори в Лигата на нациите": "Резултатите и голмайсторите в Лигата на нациите от 24 септември (събота):\n\nсвързани статии Португалия удари Чехия, потрошиха Роналдо\n\nЛига \"А\"\n\nГрупа 2\n\nИспания - Швейцария 1:2\n\n0:1 Мануел Аканджи (21), 1:1 Жорди Алба (55), 1:2 Брийл Емболо (58)\n\nЧехия - Португалия 0:4\n\n0:1 Диого Далот (33), 0:2 Бруно Фернандеш (45+2), 0:3 Диого Далот (52), 0:4 Диого Жота (82)\n\nЛига \"B\"\n\nГрупа 1\n\nAрмения - Украйна 0:5\n\n0:1 Олександър Тимчук (22), 0:2 Олександър Зубков (57), 0:3 Артьом Довбик (69), 0:4 Данило Игнатенко (81), 0:5 Артьом Довбик (85)\n\nШотландия - Република Ирландия 2:1\n\n0:1 Джон Игън (18), 1:1 Джак Хендри (50), 2:1 Райън Кристи (81)\n\nГрупа 2\n\nсвързани статии Шок! Швейцария думна Испания и я закотви на второто място\n\nИзраел - Албания 2:1\n\n1:0 Шон Вайсман (46), 1:1 Мюрто Узуни (88), 2:1 Тай Барибо (90+2)\n\nГрупа 4\n\nСловения - Норвегия 2:1\n\n0:1 Eрлинг Холанд (47), 1:1 Андраж Шпорар (69), 2:1 Бенямин Шешко (81)\n\nСърбия - Швеция 4:1\n\n0:1 Виктор Клаесон (15), 1:1 Александър Митрович (18), 2:1 Александър Митрович (45+1), 3:1 Александър Митрович (48), 4:1 Саша Лукич (70)\n\nЛига \"C\"\n\nГрупа 2\n\nСеверна Ирландия - Косово 2:1\n\n0:1 Ведат Мурики (58), 1:1 Гавин Уайт (82), 2:1 Джош Магенис (90+2)\n\nКипър - Гърция 1:0\n\n1:0 Маринос Ционис (18)",
    "Бедните във Великобритания и САЩ са по-бедни от бедните в много други страни": "При настоящите тенденции средното словенско домакинство ще бъде по-богато от британското такова до 2024 г., а средното полско - преди края на десетилетието\n\nКъде бихте предпочели да живеете, пита колумнистът на Financial Times Джон Бърн-Мърдок. В общество, в което богатите са изключително богати, а бедните са много бедни, или в такова, в което богатите са просто много добре, а дори и тези с най-ниски доходи се радват на приличен стандарт на живот?\n\nЗа всички, освен за най-ревностните либертарианци, отговорът би бил второто. Изследванията твърдо показват, че макар повечето хора да изразяват желание за известно разстояние между върха и дъното по доходи, те предпочитат да живеят в значително по-равни общества, отколкото са те в момента. Мнозина дори биха избрали по-егалитарно общество с по-малък съвкупен доход, отколкото по-малко равно такова макар и с по-висок доход.\n\nВъз основа на това следва, че един добър начин да се оцени кои страни са по-добри места за живеене от други е да се запитаме: добър ли е животът за всички там, или е такъв само за богатите хора?\n\nЗа да намерим отговора, можем да разгледаме как хората в различни точки от разпределението по доходи се сравняват със съответните им на други места. Ако сте горд британец или американец, може да ви се прииска да извърнете поглед.\n\nЗапочвайки от върха на доходната стълбица, британците се радват на много висок стандарт на живот по почти всеки показател. Миналата година най-добре печелещите 3% от домакинствата в Обединеното кралство са изкарали средно около 84 000 британски лири след данъци, което се равнява на 125 000 долара след корекция за ценовите разлики между страните. Това поставя хората с най-високи доходи във Великобритания плътно зад най-богатите германци и норвежци и твърдо сред световния елит.\n\nНо какво се случва, когато се придвижим надолу по стълбата? За Норвегия картината е неизменно розова. Горните 10% там се нареждат на второ място по стандарт на живот в света (спрямо топ децилите в останалите страни); медианното норвежко домакинство се нарежда на второ място сред всички национални средни стойности, а в долния край на разпределението, най-бедните 5 процента в Норвегия са най-проспериращите долни 5% в света. Норвегия е добро място за живеене, независимо дали си богат, или беден.\n\nВеликобритания е друга история. Докато най-добре печелещите (има се предвид вероятно горния децил – бел. прев.) се нареждат на пето място в света, средното домакинство е на 12-то място, а най-бедните 5 процента са на 15-о място. Не само, че са далеч от западноевропейците, но миналата година групата с най-ниски доходи сред британските домакинства е имала стандарт на живот с 20% по-нисък от съответната група в Словения.\n\nПо средата на разпределението по доходи ситуацията е подобна. През 2007 г. средностатистическото домакинство в Обединеното кралство е било с 8% по-бедно от средното домакинство в Северозападна Европа, но оттогава разликата е скочила до рекордните 20%. При настоящите тенденции средното словенско домакинство ще бъде по-богато от британското такова до 2024 г., а средното полско ще го изпревари преди края на десетилетието. Страна, която отчаяно се нуждае от мигрантска работна ръка, скоро може да се наложи да поиска от гурбетчиите да намалят заплатите си.\n\nОт другата страна на Атлантика е същата история, само че в още по-голяма степен. Богатите в САЩ са изключително богати - горните 10% имат най-високите разполагаеми доходи за този децил в света, с 50% над съответните британци. Но долните 10% по доходи кретат със стандарт на живот, който е по-лош от този на най-бедните в 14 европейски страни, включително Словения.\n\nЗа да бъде ясно, данните от САЩ показват, че както широкообхватният растеж, така и равномерното разпределение на приходите от него имат значение за благосъстоянието. Петте години на солидна вълна на растеж в стандарта на живот в САЩ преди пандемията повдигна всички лодки, тенденция, която контрастно липсваше в Обединеното кралство.\n\nПо-равномерното преразпределяне на доходите би имало много трансформиращо въздействие върху качеството на живот за милиони. Скокът в растежа повиши доходите на най-долния децил от американските домакинства с допълнителни около 10%. Но ако транспонираме норвежкото разпределение по доходи към САЩ, най-бедният децил от американците ще бъде с още 40% по-богат, докато най-богатият все още ще надминава този в почти всяка друга страна на планетата.\n\nНашите лидери, разбира се, имат право да таргетират икономическия растеж, но да отхвърлят притесненията относно стандарта на живот - който неравенството в доходите всъщност измерва - означава да не се интересуват от живота на милиони. Докато това разпределение не стане по-равномерно, Обединеното кралство и САЩ ще останат бедни общества с ниши от богати хора.",
    "В Европа повече няма пазарна икономика": "/Поглеед.инфо/ На 13 септември британският „Гардиън“ съобщи, че Европейският съюз не може да се споразумее за въвеждането на таван на цените на руския газ. Вместо това, както се очаква, ЕС ще се съсредоточи върху „подстригването“ на собствените си енергийни компании, които трупат печалби от рязко покачващите се цени на енергията. Решението ще засегне петролните, газовите и нефтопреработвателните компании. Предвижда се допълнителни дарения да бъдат изпратени в помощ на гражданите и предприятията, които вероятно ще бъдат обект на нормиране на потреблението на енергия с настъпването на студеното време.\n\nДопълнителният данък се нарича \"солидарна вноска\", която, разбира се, не предвижда доброволен характер на плащането му. „Файненшъл Таймс“ нарича мярката временна, която предвид несигурните перспективи на световната енергийна криза може да стане постоянна. Например „Блумбърг“ прогнозира през юли, че високите цени на газа ще продължат поне две години.\n\nПо един или друг начин изтеглянето на „излишните печалби на енергийните компании“ – доста стабилен израз за руския вътрешноикономически дискурс – ще се превърне в сериозен прецедент за Европейския съюз. И тук има редица интересни точки.\n\nПърво, не е ясно как ще се определя „неочакваната печалба“, точно една трета от която (33%) Европейската комисия предлага да прибира. Вероятно ще бъде определена гранична цена, над която стойности ще се считат за такива неочаквани печалби. Предполага се, че за ядрени, вятърни и слънчеви централи тази цена ще бъде 180 евро за мегаватчас, което е повече от половината от сегашните борсови котировки.\n\nВероятно подобни цени ще бъдат определени и за петролните и газовите компании. И тук започват определени трудности. Страната, която е най-облагодетелствана от намаляващия дял на Русия на европейския енергиен пазар, е Норвегия. Още през май полският премиер Матеуш Моравецки призова Осло да сподели свръхпечалбите с Европа и Украйна, тъй като Норвегия \"косвено напълнява\", възползвайки се от енергийните проблеми на ЕС. Но, както знаете, Норвегия не е член на Европейския съюз и не е обект на местни директиви. По време на дискусията за тавана на цените Осло предложи да започне преговори по този въпрос, но по никакъв начин да не следва строгите насоки на ЕС за прибиране на свръхпечалбите. Изключването на Норвегия от влиянието на европейските директиви за неочаквани печалби веднага поставя под въпрос ефективността на тези мерки като цяло.\n\nВторо, иновациите почти сигурно ще доведат до колапс на европейския фондов пазар. Достатъчно е само да погледнете бързото покачване на акциите на „Газпром“ след отказа да се изплащат дивиденти на фона на увеличението на данъка върху добива на полезни изкопаеми през юни тази година и същото бързо възстановяване през септември, след като беше обявено, че дивиденти ще бъдат изплатени. Но „Газпром“, за разлика от повечето европейски енергийни гиганти, е държавна компания (по-малко от половината от акциите ѝ се търгуват свободно на фондовата борса). Така че, като изтеглят печалби или споделят тази печалба с акционерите, компанията като цяло прехвърля пари от един държавен джоб в друг.\n\nВ Европа подобни решения могат да подкопаят доверието в фондовия пазар. И самият прецедент на изтегляне на свръхпечалби не допринася за възстановяването на такова доверие в бъдещето. Кой знае какви успешни стокови компании регулаторите ще се сетят да съкратят в бъдеще, позовавайки се на нови кризи, войни и други проблеми. В този смисъл пазарната икономика на ЕС ще бъде изправена пред сериозно предизвикателство от изместване към регулаторната политика. Противоречията ще се изострят още повече със засилването на десните партии в парламентите на страните от ЕС, както например се случи тези дни в Швеция.\n\nКато цяло европейските мерки за борба с енергийната криза се свеждат до преразпределение на пари и ресурси. Строгите мерки за икономии, съчетани с таван на приходите на енергийните компании, биха могли да имат ефект в средносрочен план. Може би те дори ще помогнат да се оцелее през зимата без признаци на колапс на европейската икономика. И неизбежните протести на населението няма да преминат границата, отвъд която започва свалянето на правителствата.\n\nНо една продължителна енергийна криза, пренасяща се през 2023 г., когато чувството за безнадеждност може да обхване ЕС, може да доведе до най-лошия сценарий за Съюза. Няма да е лесно и на Русия, която догодина ще усети напълно последствията от наложените досега санкции. Резултатът от сблъсъка ще зависи не само от това кой има повече ресурси, но и от това кой ще падне пръв. По всичко личи, че страната, която няма да храни надежди за връщане към статуквото, ще може да стъпи още повече в неизвестното.\n\nПревод: В. Сергеев\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\n\n\n\n\nСтани приятел на Поглед.инфо във facebook и препоръчай на своите приятели",
    "Джокович с две победи за една вечер в Лондон": "Новак Джокович се завърна на корта след близо двумесечно отсъствие с две победи за една вечер на Лейвър Къп в Лондон. По този начин сърбинът помогна на Отбора на Европа да поведе с 8:4 в мача си срещу Отбора на света.\n\nДжокера първо излезе на корта за мач на сингъл, в който победи американеца Франсис Тиафо с 6:1, 6:3. Успехът на 35-годишния сърбин дойде след 72 минути игра.\n\nсвързани статии Федерер към Джокович: Готов съм да бъда на твоя страна\n\nДжокович пласира 6 аса по време на мача. Шампионът на „Уимбълдън“ бе почти безупречен при точките си на първи сервис, спечелвайки 89% от тях, а в същото време оползотвори четири от седемте си шанса за пробив, докато Тиафо не успя да спецели единствения брейкпойнт, до който достигна.\n\nДвамата си размениха по един гейм на нула в началото, но след това Джокера установи пълен контрол върху играта, предава БНР. Сърбинът умело комбинираше атаки от основната линия с внезапни излизания на мрежата, като Тиафо така и не успя да намери отговор за този тип игра. Въпреки съпротивата на американеца световният №7 записа два поредни пробива и се наложи категорично с 6:1 в откриващия сет.\n\nСилната серия на Джокович продължи и във втората част той стигна до ранен пробив за 2-0. Тиафо опита да затрудни именития си опонент с любимите си оръжия – мощен сервис и атаки с форхенд от основната линия, но сърбинът бе подготвен за това и не позволи на опонента си да застраши водачеството му. Джокович успяваше да контраатакува много умело, като по този начин осъществи нов брейк, с който оформи крайното 6:1, 6:3.\n\nСлед това Новак Джокович излезе в мач на двойки, където негов партньор беше Матео Беретини (Италия), който по-рано през деня също имаше спечели мач на сингъл – 7:6 (11), 4:6, 10:7 срещу Феликс Оже-Алиасим (Канада). Отборът на света противопостави свежите Алекс Де Минор (Австралия) и Джак Сок (САЩ). Европейският тандем обаче стигна до успеха със 7:5, 6:2 за 83 минути на корта.\n\nДнес програмата на Лейвър Къп предлага още три мача на сингъл и един на двойки. Първо Матео Беретини ще излезе в тандем с британеца Анди Мъри срещу Феликс Оже-Алиасим и Джак Сок. След това Джокович ще играе срещу Оже-Алиасим. Във втория мач на сингъл Стефанос Циципас ще мери сили срещу Франсис Тиафо, а програмата закриват световният №2 Каспер Рууд (Норвегия) и Тейлър Фриц (САЩ).\n\nСнимка: БГНЕС",
    "Реал Сосиедад запази норвежки нападател под наем за още един сезон": "Норвежкият централен нападател Александър Сьорлот, който изкара миналия сезон като преотстъпен р Реал Сосиедад, ще играе и през новата кампания в баския клуб под наем от Ред Бул Лайпциг, съобщиха двата клуба.\n\nМиналия сезон високият 195 сантиметра таран отбеляза 8 гола за испанския тим в 44 мача. Норвежецът ще сложи отново синьо-бялата фланелка само 100 дни, след като я свали.\n\nРеал Сосиедад продължава да търси подкрепления в атака, след като продаде централния си нападател Александър Исак за 70 милиона евро плюс още 5 милиона под формата на бонуси.\n\nНа 26 години Сьорлот вече е играл в осем различни страни и много отбори, след които Розенборг (Норвегия), Гронинген (Нидерландия), Мидтиланд (Дания), Гант (Белгия), Кристър Палас (Англия), Трабзонспор (Турция), Ред Бул Лайпциг (Германия) и Реал Сосиедад (Испания).",
    "След HBO Max и Netflix, стрийминг платформата SkyShowtime навлиза в България": "Нова европейска стрийминг платформа SkyShowtime ще се появи в страните от Северна Европа на 20-ти септември. След това услугата ще стартира в Нидерландия, Иберия, държавите в Централна и Източна Европа, включително България. Ще са достъпни ексклузивни прожекции на холивудски филми, както и нови сериали от най-добрите студия по света.\n\nСъвместно начинание на компанията-майка на NBCUniversal и Sky Comcast и Paramount Globaal, SkyShowtime стартира в Дания, Финландия, Норвегия и Швеция на 20-ти септември. SkyShowtime ще продължи експанзията си в Испания, Португалия, Андора, Централна и Източна Европа (ЦИЕ) през следващите месеци и през първото тримесечие на 2023 г. Точните дати, както и цените на услугата на тези пазари, ще бъдат обявени през следващите месеци.\n\nSkyShowtime събира на едно място широка селекция от световни сериали и филми. Платформата ще предложи телевизионни премиери на театрални филми от Paramount Pictures и Universal Pictures, двете най-стари продукционни къщи на Холивуд, които заедно представляват близо 50% от холивудския бокс офис.\n\nУслугата ще бъде налична през приложението на SkyShowtime в Apple iOS, tvOS, за устройства с Android, както и на уебстраницата:www.skyshowtime.com. Месечният абонамент за SkyShowtime струва 6,99 евро във Финландия, 79 шведски крони в Швеция, 79 норвежки крони в Норвегия и 69 датски крони в Дания.\n\nSkyShowtime е създадена специално за Европа и е посветена на пазарите там. Веднъж лансирана в над 20 страни, приложенията и съдържанието на SkyShowtime ще бъдат достъпни на 18 различни езика.",
    "Колко страни останаха монархии в Европа?": "Покрай новия крал на Обединеното кралство Чарлз III може би се чудите колко са останалите монархии в Европа. Те са точно 12 на брой освен Великобритания това са още - Андора, Белгия, Ватикана, Дания, Испания, Лихтенщайн, Люксембург, Монако, Нидерландия, Норвегия и Швеция.\n\nЕстествено вече влиянието на монарсите е по-скоро формално и управлението е в ръцете на премиерите на всички страни с малки изключения.\n\nБългария също е била монархия от 1878г. до 1944г. начело на страната ни в монархическия период са били княз Александър I Батенберг и царете Фердинанд I и Борис III.\n\nАндора\n\nМонархията на Андора е специфична - управлява се от двама \"князе\" без благороден произход. Това са испанският епископ на Урхел в момента Йоан Сицилия и френският президент в момента Еманюел Макрон като правов наследник на някогашните френски крале. Моделът на двойното господство води началото си още от 13 век. Страната си има и министър-председател в лицето на Хавиер Замора.\n\nБелгия\n\nКралят на Белгия се казва крал Филип, а в момента министър-председател е Александър де Гроо. Страната е конституционна монархия и важните решения се взимат от премиера.\n\nВатикана\n\nНай-малката държава в Европа е специфична, защото тя е страната, в която живее римския папа. Страната се намира в Рим, но е отделна суверенна държава, която е най-малка както по площ, така и по население. Държавният глава е главата на римокатолическата църква в момента папа Франциск.\n\nВеликобритания\n\nВеликобритания или Обединеното кралство включва Англия, Шотландия, Уелс и Северна Ирландия. Новият крал е Чарлз III, който смени майка си Елизабет II, която почина на 8 септември. Министър председател е Лиз Тръс, която също съвсем скоро зае поста на 6 септември. Страната е конституционна монархия и важните решения се вземат от премиера.\n\nДания\n\nСъщо конституционна монархия, в която премиерът е водещата фигура. Маргарет II е кралицата на Дания от 1972г., а след смъртта на Елизабет II тя стана най-дълго управлявалия в момента жив монарх. В момента кралицата е на 82 години. Министър-председател на Дания е Метте Фредериксен. Част от кралство Дания са още Фарьорските острови и Гренландия.\n\nИспания\n\nФелипе VI е кралят на Испания от 2014г., когато се случи нещо изключително рядко в монархическите държави, а именно абдикация в полза на някой. Обикновено абдикацията става поради скандали, преврати или други причини. Доброволно Хуан Карлос I се оттегли и неговият син Фелипе стана крал. Хуан Карлос беше крал от 1975г. до 2014г. и все още е жив на 84 години. Също конституционна монархия, а премиерът в момента е Педро Санчес.\n\nЛихтенщайн\n\nВеликото херцогство Лихтенщайн е уникално - тук херцогът и народът си делят държавната власт. Принцът на страната е Ханс-Адам II от 1989г. насам. Регент е Алоис, а премиер Даниел Риш. Министър-председателят и другите министри се назначават от княза по предложение и съгласуване на парламента, отразявайки партийния баланс на парламента. Отново премиерът е много важен, но все пак тук и монарха има малко повече влияние.\n\nЛюксембург\n\nТук важните решения се взимат основно от министър-председателя и страната си е конституционна монархия. Великият херцог е Анри от 2000г. насам, а министър-председател е Ксавие Бетел.\n\nМонако\n\nДанъчният рай за всички богаташи е една от най-малките страни в света. Дълги години княз на Монако беше Рение III от 1949г. до 2005, когато умира и на поста го наследява неговият син Алберт II. Монако е една от малкото държави, в които монархът има пълната власт. Министър-председател на княжеството е Пиер Дарту.\n\nНидерландия\n\nКралят на Нидерландия се казва Вилем-Александър и е начело на страната от 2013г. Тя също е конституционна монархия и премиерът, който в момента е Марк Рюте взема важните решения. Предишният монарх беше кралица Беатрикс Нидерландска, която абдикира в полза на сина си през 2013г., а беше начело на страната от 1980г.\n\nНорвегия\n\nОт 1991г. крал на Норвегия е Харалд V. Скандинавската страна е конституционна монархия, а премиер в момента е Йонас Гар Стьоре.\n\nШвеция\n\nКарл XVI Густаф е крал на Норвегия от 1973г., ставайки в момента вторият най-възрастен жив монарх след кралицата на Дания. Важните решения обаче се взимат от премиера, но тук важна роля играе и председателят на парламента, защото именно той определя номинацията за премиер. В момента председател на парламента, който е известен като Риксдаг е Андреас Ньорлен, а премиер е Магдалена Андерсон."
}