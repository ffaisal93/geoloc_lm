{
    "Опозицията в Чехия спечели местните избори": "© Основната чешка опозиционна група спечели в повечето големи градове на общинските избори през почивните дни, мобилизирайки протестни гласове срещу справянето на правителството с енергийната криза, пише Bloomberg.\n\n\n\nПартията АНО на бившия премиер-милиардер Андрей Бабиш спечели в осем от 13 регионални центъра, като загуби от правителствените партии в столицата Прага и във втория по големина град Бърно, според резултатите от двудневните избори, АНО ще трябва да намери партньори, с който да управлява в градовете, където спечели.\n\n\n\nНай-тежката криза на разходите за живот в Чешката република от три десетилетия подхранва недоволството сред населението. Опозицията, включително крайнодясната група СПД, набира популярност, като критикува правителството, че не успява да направи достатъчно, за да помогне на хората и бизнеса да се справят с растящите сметки за енергия.\n\n\n\n\"Основният двигател на увеличената подкрепа на АНО беше, че той отчасти успя да превърне изборите в гласуване за правителството“, посочва Любомир Копечек, професор по политически науки в университета Масарик в Бърно. \"Резултатът може да се разглежда като малък успех за АНО. Но не е земетресение“.\n\n\n\nОбщинските избори традиционно отразяват главно местните програми и имат малък пряк ефект върху политиките на централното правителство, въпреки че се възприемат като тест за популярност за управляващите партии. Като цяло, приблизително две трети от около 60 000 мандата за общински събрания в цялата страна са отишли ​​при независими кандидати, според изчисленията на уебсайта Seznamzpravy.cz.",
    "Чехия - Португалия 0:4 /репортаж/": "Забравена парола\n\nАко не получиш e-mail от нас, провери СПАМ папката на cвоята поща. Според различните филтри, нашето писмо може да попадне и там.",
    "Португалия удари Чехия, потрошиха Роналдо": "Португалия спечели с лекота гостуването си на Чехия с 4:0 в мач от Втора група на Лига А в турнира Лига на нациите. Иберийците бяха далеч по-добрият отбор на “Фортуна Арена” в Прага, а големият герой бе повече от изненадващ. Диого Далот (33, 52) вкара два гола, а веднъж се разписа и съотборникът му в Манчестър Юнайтед Бруно Фернандеш (45). Нападателят на Ливърпил Диого Жота (83) довърши чехите.\n\nГолямата звезда на португалците Кристиано Роналдо пропусна няколко изгодни положения, а в 13-та минута получи тежък удар от вратаря на домакините Томаш Вацлик, след който остана с разбит нос. Въпреки това CR7 довърши мача, а в края на първото полувреме “изработи” дузпа за Чехия, пропусната от Патрик Шик.\n\nС този успех Португалия се изкачи на върха в класирането с актив от 10 точки, възползвайки се по най-добрия начин от загубата на Испания с 1:2 у дома от Швейцария. Испанците имат 8 точки, Швейцария е с 6, а Чехия с 4. Във вторник от 21:45 ч. Португалия посреща Испания в директен сблъсък за първата позиция, а Швейцария е домакин на Чехия по същото време.\n\nПортугалия пое контрола върху срещата, като Бернардо Силва и Бруно Фернандеш диктуваха темпото. В 13-та минута Кристиано Роналдо изскочи зад защитата на домакините, а вратарят Томаш Вацлик се стовари върху лицето на нападателя. Роналдо дълго време получаваше лекарска помощ, но в крайна сметка продължи.\n\nВ 31-та минута Чехия пропусна страхотен шанс да поведе в резултата, след като Цоуфал центрира от дясното крило, а Барак бе оставен сам пред вратата, но прати топката с глава покрай нея.\n\nВ ответната атака Португалия реализира. След центриране от дясното крило Роналдо не успя да засече топката на метри от вратата. Атаката обаче продължи и Леао намери около точката на дузпата Диого Далот, който с лекота вкара за 1:0. В добавеното време на първата част Марио Руи центрира от лявото крило, а Бруно Фернандеш нямаше как да сбърка пред опразнената врата - 2:0.\n\nТова обаче не бе всичко за полувремето. Дълбоко в добавеното време Роналдо игра с ръка в наказателното си поле и реферът се възползва от ВАР, за да посочи бялата точка. Патрик Шик обаче не улучи вратата при изпълнението от отсъдената дузпа.\n\nГостите решиха всичко в 52-та минута, когато Далот получи много пространство пред наказателното поле на противника и с хубаво насочен удар с левия си крак вкара втория си гол за вечерта и трети за португалците.\n\nДо края гостите контролираха събитията, а Роналдо търсеше с всички сили гола. В 82-та минута Кристиано стреля с глава след центриране от ъглов удар, но се получи нещо като подаване, защото на далечната греда дебнеше Диого Жота. Нападателят на Ливърпул с лекота реализира за 4:0.\n\nЧехия - Португалия 0:4\n\n0:1 Диого Далот 33’\n\n0:2 Бруно Фернандеш 45+2’\n\n0:3 Диого Далот 52’\n\n0:4 Диого Жота 82\n\nЧехия: Вацлик, Зима, Брабец (22 - Кудела), Йемелка, Цоуфал, Соучек (77 - Кухта), Крал, Зелени (63 - Вълканова), Барак (63 - Шевчик), Холошек (63 - Черни), Шик\n\nПортугалия: Диого Коща, Руи, Данило (83 - Жоао Марио), Диаш, Далот, Невеш, Карвальо (77 - Палиня), Фернандеш (77 - Нунеш), Леао (67 - Жота), Бернардо (67 - Орта), Роналдо",
    "България завърши на 12-о място в световното по гребане в Чехия": "Българката участва във Финал Б на дисциплината за разпределението на позициите от 7-о до 12-то и финишира на последното шесто място с време 7:43.62 минути.\n\n\n\nСтартът бе спечелен от германката Александра Фьостер със 7:35.99 минути.",
    "Чехия няма да издава хуманитарни визи на бягащи руснаци": "Чехия няма да издава хуманитарни визи на руснаците, които бягат от страната си, за да избегнат частичната мобилизация, обявена вчера от руския президент Владимир Путин, предаде Франс прес.\n\n\n\n\"Разбирам, че руснаците бягат от все по-отчаяните решения, взети от Путин. Но онези, които бягат от страната си, защото не искат да изпълняват едно задължение, наложено им от собствената им държава, не отговарят на критериите за получаване на хуманитарна виза\", заяви чешкият министър на външните работи Ян Липавски.\n\n\n\nЧехия по този начин възприема различна позиция в сравнение с други страни членки на ЕС, по-специално Германия.\n\n\n\nЧехия спря да издава визи за руснаци още след руската инвазия в Украйна, но после започна да прави изключения по хуманитарни причини.",
    "Die Welt: Масовите протести в Чешката република показват какво трябва да очаква Германия": "Масовите протести в Чехия, на които в събота присъстваха около 70 хиляди души, недоволни от политиката на правителството и растящите цени на енергията, показват какво може да очаква Германия в близко бъдеще, пише германският вестник Die Welt. Различни групи в Германия също призовават за протестни демонстрации срещу високите цени на електроенергията и се мобилизират за \"гореща есен\", която може да обедини леви и десни.\n\nВ събота Чехия преживя това, с което Германия може да се сблъска тепърва: десетки хиляди хора в Прага демонстрираха срещу растящите цени на енергията и чешкото правителство, пише германският вестник Die Welt. Десни екстремистки партии и Комунистическата партия призоваха за организиране на митинга.\n\nСпоред полицията около 70 000 души са се събрали на централния Вацлавски площад, за да демонстрират под мотото \"Чехия на първо място\", протестирайки срещу инфлацията, причинена от енергийната криза, ваксинациите срещу коронавирус и приемането на мигранти.\n\nДемонстрантите поискаха оставката на дясноцентристкото правителство на премиера Петр Фиала, което е на власт едва от декември. „Най-доброто за украинците, а два пуловера за нас“, гласеше един от банерите. Така гражданите обвиниха правителството, че подкрепя Украйна със санкции срещу Русия, но не помага на чехите, които заради това пострадаха от рязкото увеличение на цените на парното.\n\nСпоред Фиала съботната демонстрация е организирана от \"проруски хора, близки до екстремистки позиции\", чиито интереси са в конфликт с тези на Чешката република. „Очевидно руска пропаганда и дезинформационни кампании се провеждат на наша територия, а някои хора просто ги слушат“, каза ръководителят на чешкото правителство.\n\nСега цените на енергията растат в цяла Европа, тъй като ЕС купува значително по-малко природен газ от Русия поради военните действия в Украйна. В Германия различни групи също призовават за протестни демонстрации. Синдикатът „Верди“ заплаши с протест заради високите цени на тока. Лявата партия и АдГ мобилизират сили за \"гореща есен\".\n\nПредставителят на Лявата партия в източната част на страната, депутатът от Лайпциг Сьорен Пелман, обяви демонстрация в понеделник в Лайпциг под мотото „Гореща есен, вместо да треперим от страх“. Крайнодесните Свободни саксонци планират да се присъединят към протеста на левицата и да проведат собствен митинг.\n\nНа свой ред лидерите на партията AдГ Тино Хрупала и Алиса Вайдел искат да представят съответната кампания следващата седмица. Мотото: „Гореща есен, вместо да треперим от страх“ се допълва от слогана „Нашата страна на първо място!“, пише Die Welt. Според публикацията това мото напомня политическият лозунг на Доналд Тръмп: „Америка на първо място“.\n\nЗащитниците на конституцията вече изразиха опасения, че в Германия, както и в Чехия, десни и леви групи могат да излязат на улицата заедно. „В сравнение това, което преживяхме по време на пандемията от коронавирус, по-скоро ще прилича на рожден ден на дете“, казва Щефан Крамер, президент на Службата за конституционна защита на Тюрингия. Федералният министър на вътрешните работи Нанси Федър се опасява, че демонстрациите ще бъдат използвани от екстремисти и призовава да не се допуска подобно сливане.\n\nЧехия, която в момента е председател на ЕС, е приела около 400 000 военни бежанци от Украйна и доставя на страната военни стоки и хуманитарна помощ в значителни мащаби, припомня германският вестник. В петък правителството на Фиала оцеля след вот на недоверие в парламента, поискан от популистката партия ANO на бившия ръководител на правителството Андрей Бабиш и крайнодясната партия, според Die Welt.",
    "Португалия разгроми Чехия и без голове на Роналдо, за да изпревари Испания (ВИДЕО)": "1755\n\nОтборът на Португалия разгроми тима на Чехия с 0:4 като гост в пети мач от групите на тазгодишното издание на Лигата на нациите. Два гола на Диого Жалот и по едно попадение на Бруно Фернандеш и Диого Жота оформиха победата на \"мореплавателите\", при която обаче липсваха голове от голямата звезда Кристиано Роналдо.\n\nОще в началото на мача Роналдо получи нараняване в областта на носа, но хъсът му да вкара гол не стихна. Португалецът продължи да преследва целта си, но само за да види как неговият съотборник в Манчестър Юнайтед Диого Далот откри резултата в 33-ата минута след включване в предни позиции и асистенция на Рафаел Леао.\n\nВ добавеното време на първата част Марио Руи намери Бруно Фернандеш, който удвои преднината на гостите. Секунди по-късно Роналдо игра с ръка в наказателното си поле, за което Чехия получи дузпа. Изпълнението на Патрик Шик обаче бе меко казано разочароващо, пращайки топката над вратата.\n\nВ началото на втората част отново Далот вкара за Португалия с хубав удар от средна дистанция. Това нацяло уби интригата в мача, а в края на срещата \"мореплавателите\" стигнаха до още един гол: Роналдо опита удар с глава, но вместо това направи асистенция за Жота, който се разписа, а интересното бе, че Кристиано остана разочарован от гола на своя тим.\n\nС победата Португалия излезе на върха в класирането с 10 пункта - с два повече от втория Испания, който шокиращо загуби от Швейцария. Така \"мореплавателите\" влизат като фаворити за първото място преди последния кръг в груповата фаза, когато в директен сблъсък с Испания ще решат спора за това кой да продължи в битката за трофея.\n\nПЪРВО ПОЛУВРЕМЕ\n\nПортугалия пое контрола над мача от първата минута, като държеше повече топката, но пък и Чехия стигаше до положения пред противниковата врата. В 24' Роналдо стана обект на подигравки, след като не успя да уцели топката от обещаваща позиция. В 31-ата минута домакините можеха да открият резултата след хубаво подаване на Цоуфал към Барак, който стреля опасно към вратата на Португалия, но ударът му премина на сантиметри от гредата.\n\nVideo edited on Kapwing\n\nВ 33-ата минута Португалия успя да излезе напред в резултата. Защитникът Диого Далот пое инициативата, като нахлу дълбоко в половината на Чехия, за да се включи в атака на \"мореплавателите\". Топката премина през десния фланг, а след това бе центрирана към далечната греда, където Рафаел Леао овладя. Нападателят на Милан намери Далот в наказателното поле, който вкара за 0:1!\n\nVideo edited on Kapwing\n\nВъв втората минута на добавеното време на първата част Португалия вкара и второ попадение във вратата на Чехия. Марио Руи центрира остро в наказателното поле, успоредно на голлинията, а Бруно Фернандеш успя да засече за 0:2!\n\nVideo edited on Kapwing\n\nДо края на частта обаче Чехия успя да си спечели дузпа. След центриране от корнер Кристиано Роналдо игра с ръка в наказателното поле на Португалия. Главният арбитър не отсъди нарушение, но след намесата на ВАР дузпата бе дадена. Зад бялата точка застана Патрик Шик, но нападателят не уцели вратата.\n\nVideo edited on Kapwing\n\nВТОРО ПОЛУВРЕМЕ\n\nСамо седем минути след подновяването на играта Португалия вкара и трети гол във вратата на Чехия, за да убие нацяло интригата в мача. Диого Далот отново показа, че разполага със завиден голмайсторски нюх за бранител, като овладя топката в близост до наказателното поле на домакините и опита мощен удар от дистанция, който се оказа неспасяем за Вацлик - 0:3!\n\nVideo edited on Kapwing\n\nВ следващите минути темпото на игра спадна, като голови ситуации липсваха. В 82-ата минута Португалия стигна и до четвърти гол във вратата на Чехия. След центриране от корнер Кристиано Роналдо изскочи на първа греда, за да отклони рязко топката към далечната греда. Там дебнеше Диого Жота, който успя да засече с глава и да вкара - 0:4!\n\nVideo edited on Kapwing\n\nСТАРТОВИ СЪСТАВИ\n\nЧехия: Вацлик, Йемелка, Брабец, Зима, Зелени, Цоуфал, Крал, Соучек, Хложек, Барак, Шик\n\nПортугалия: Диого Коща, Руи, Данило, Диаш, Далот, Невеш, Фернандеш, Карвальо, Силва, Роналдо, Леао\n\nКЪДЕ ДА ГЛЕДАМЕ МАЧА ЧЕХИЯ - ПОРТУГАЛИЯ\n\nПРЕДИ СРЕЩАТА\n\nВ тази пауза за срещите на националните отбори по футбол, която идва само няколко седмици преди началото на дългоочакваното Световно първенство по футбол в Катар, ще станат ясни победителите във всяка група от третото издание на турнира Лига на нациите. Разбира се, най-голям интерес повдига най-високата дивизия.\n\nВ една от групите там се оформи иберийски спор между Португалия и Испания. За момента Луис Енрике и компания имат предимство - лидери са с осем точки - една повече от Португалия, която допусна поражение в последната си среща от групите и изпусна върха. Ново поражение до голяма степен може да направи задачата на \"мореплавателите\" за първото място невъзможна дори и на теория.\n\nКристиано Роналдо, който не получава достатъчно игрови минути на клубно ниво за Манчестър Юнайтед, се очаква да започне като титуляр за европейските шампиони от 2016-а. Ето какъв е коефициентът за гол на Кристиано Роналдо срещу Чехия!",
    "Светът потресен от зверствата в Украйна, Чехия иска военен трибунал": "Светът е шокиран и потресен от зверствата на руската армия в украинския град Изюм, където бяха открити около 450 гроба в гората.\n\nМасовият гроб беше разкрит след като украинската армия си върна контрола над Изюм.\n\nЕвропейският съюз осъди жестокостта на руската армия по времето на окупацията на града, а Чехия призова за създаване на военен трибунал заради масовите гробове в Украйна.\n\nМеждувременно руският президент Владимир Путин обеща \"специалната военна операция\", както той нарича войната, която води срещу Украйна, да продължи. Американският президент Джо Байдън го предупреди да не използва химически оръжия.\n\nЕС е дълбоко шокиран от масовия гроб в Изюм\n\nЕвропейският съюз е дълбоко шокиран от откриването на стотици тела, погребани набързо близо до Изюм в Украйна, и \"осъжда тези жестокости най-категорично\". Това заяви ръководителят на европейската дипломация Жозеп Борелв петък, цитиран от Франс прес.\n\n\"Агресивната война на Русия срещу Украйна остави следа от кръв и разрушения ... Русия, нейните политически лидери и всички, които участват в продължаващите нарушения на международното право и международното хуманитарно право, в Украйна ще бъдат държани отговорни\", каза в изявление шефът на европейската дипломация.\n\n\"ЕС подкрепя всички усилия в това отношение\", допълни той.\n\n\"Хиляди цивилни вече са били убити, много други са били измъчвани, преследвани, сексуално насилвани, отвличани или насилствено разселени. Това нечовешко поведение от страна на руските сили ... трябва да спре незабавно\", призова Борел.\n\nУкраинският президент Володимир Зеленски обяви, че \"повече от 400 тела\" са били открити в масов гроб близо до Изюм - град, който наскоро беше превзет от украинската армия и върнат под контрола на Киев.\n\nГубернаторът на Харковска област Олег Синегубов каза, че \"99 процента от ексхумираните в Изюм тела, носят белези на насилствена смърт\".\n\n\"Има много тела с вързани ръце зад гърба, а един човек е погребан с въже около шията. Всичко показва, че тези хора са били измъчвани и екзекутирани\", написа Синегубов в \"Телеграм\", придружавайки посланието си със снимки на стотиците гробове, открити близо до Изюм.\n\nЧехия иска военен трибунал\n\nЧехия, която в момента е ротационен председател на Съвета на ЕС, призова да бъде създаден международен трибунал за военни престъпления, извършени в Украйна.\n\n\"Такива нападения срещу цивилни са немислими и отвратителни\", заяви в \"Туитър\" чешкият външен министър Ян Липавски.\n\n\"Не трябва да си затваряме очите за станалото. Ние се обявяваме за това да бъдат наказани всички военни престъпници\", добави той.\n\nЧехия прие около 400 000 украински бежанци и предостави военна помощ на стойност от около 150 милиона долара на Украйна, която бе нападната от Русия на 24 февруари.\n\nМакрон осъди най-остро жестокостите в Изюм\n\nФренският президент Еманюел Макронв петък осъди \"най-остро жестокостите, извършени в Изюм под руска окупация\", предаде Франс прес.\n\n\"Извършители на това ще трябва да отговарят за действията си. Няма мир без справедливост\", добави френският президент в Туитър.\n\nПутин обеща \"специалната операция\" да продължи\n\nМеждувременно руският президент Владимир Путин обеща да продължи войната в Украйна въпреки неотдавнашната украинска контраофанзива. Той предупреди, че Москва може да увеличи ударите си, ако украинските сили се прицелят в електроцентрали или в други инфраструктурни обекти в Русия.\n\nНа пресконференция в петък в Самарканд след срещата на върха на Шанхайската организация за сътрудничество Путин заяви, че \"освобождението на цялата територия\" на източния украински регион Донбас остава основна военна цел на Русия.\n\nРуският президент не вижда необходимост да преразглежда \"специалната военна операция\", предаде Асошиейтед прес.\n\n\"Ние не бързаме\", заяви Путин и добави, че Москва е изпратила в Украйна само войници доброволци.\n\nМиналата седмица Русия бе принудена да изтегли силите си от някои райони в Североизточна Украйна след бърза украинска контраофанзива. Това е и най-големият военен неуспех на Москва, откакто руските сили трябваше в началото на войната да се изтеглят от районите близо до Киев.\n\n\"Нека да видим как ще се развие и как ще завърши\", каза Путин в отговор на въпрос за украинското контранастъпление.\n\nТой отбеляза, че Украйна се е опитала да нанесе удари по гражданска инфраструктура в Русия.\n\n\"Ако ситуацията се развие по този начин, нашият отговор ще бъде по-сериозен...Наскоро руските въоръжени сили нанесоха няколко силни удара\", каза Путин,най-вероятно имайки предвид руските атаки тази седмицата срещу електроцентрали в северна Украйна и язовир в южната част на страната.\n\n\"Нека да ги разглеждаме като предупредителни удари\", заяви руският президент.\n\nПутин твърди, че Украйна се е опитала да извърши атаки в близост до руските \"ядрени съоръжения, ядрени електроцентрали\" и обеща да направи \"всичко, за да предотврати какъвто и да е било негативен развой на събитията\".\n\n\"Ние ще отвърнем на удара, ако те не разберат, че подобни методи са неприемливи и не се различават от тероризма\", заяви Путин.\n\nРуският президент се срещна впетък с китайския си колега Си Цзинпин и му благодари за \"балансираната позиция\" на неговото правителството по отношение на войната с Киев, като същевременно добави, че е готов да обсъди неуточнените \"опасения\" на Китай относно Украйна.\n\nСи изрази подкрепа за \"основните интереси\" на Русия, но изрази също така интерес към съвместна работа за \"внасяне на стабилност\" в световните дела.\n\nОтношенията на Китай с Вашингтон, Европа, Япония и Индия са обтегнати заради спорове, свързани с технологии, сигурност, човешки права и територии.\n\nБайдън предупреди Путин да не използва химически оръжия\n\nАмериканският президент Джо Байдън предупреди за пореден път руския си колега Владимир Путин да не използва химически или ядрени оръжия в Украйна.\n\n\"Това би променило хода на войната по невиждан след Втората световна война начин\", заяви Байдън в интервю за американската телевизия „Си Би Ес“, част от което беше разпространена снощи.\n\nТова предупреждение бе отправено на фона на голямо контранастъпление на украинската армия, отбеляза Франс прес.\n\n\"Не го правете, не го правете, не го правете\", каза американският президент, обръщайки се към Путин, като обеща \"съответен отговор\" от страна на САЩ, в случай че бъде предприета такава стъпка. Русия ще стане още по-изолирана в света, повече от всякога, предупреди той.\n\nЗеленски ще направи обръщение пред Общото събрание на ООН\n\nОбщото събрание на ООН разреши на украинския президент Володимир Зеленски да направи предварително записано обръщение пред годишната сесия на събранието следващата седмица по видеоконферентна връзка, предадоха световните агенции.\n\nОт трибуната на форума, който се открива във вторник в Ню Йорк, се очаква да говорят близо 150 държавни глави и правителствени ръководители, отбелязва Франс прес.\n\nС мнозинство от 101 държави членки Общото събрание реши да предостави на Зеленски възможността да направи обръщение, въпреки съпротивата на Русия.\n\nСедем държави, сред които Русия, Сирия, Куба и Северна Корея, гласуваха \"против\", а 19 се въздържаха.\n\nПредложението да се направи изключение за украинския президент беше внесено от над 50 държави, сред които Украйна, САЩ, Франция, Турция, Великобритания, Южна Корея и Колумбия.\n\nБеларус не успя да прокара поправка на решението, която да разрешава на лидерите на всички държави да направят видеообръщение пред Общото събрание на ООН, посочва ДПА.\n\nВъзможността да се обърне към Общото събрание на ООН по видеоконферентна връзка дава на Зеленски висока политическа трибуна, особено предвид това, че руският президент Владимир Путин няма да присъства на събитието.",
    "Чехия уволни висш дипломат, шпионирал от години за Русия": "Високопоставен чешки дипломат е уволнен за разкриване на информация пред руска разузнавателна служба, съобщи външният министър, цитиран от АФП.\n\nМестните медии съобщиха, че мъжът е имал най-висок достъп до класифицирана информация и е работил за руската служба за външно разузнаване СВР.\n\n\"Мога да потвърдя, че взех решение да предприема стъпки, поради които служител, който е сътрудничил на чужда сила, вече не работи в министерството\", заяви външният министър Ян Липавски. \"Няма да правя повече коментари от съображения за сигурност\", добави той.\n\nВестник \"Деник Н\" съобщи, че мъжът е работил за министерството от 90-те години на миналия век на различни длъжности, включително в посолства. По време на работа в африканска държава той се запознал с руска двойка, която го вербувала да работи за СВР.\n\n\"Те са използвали слабостта му към жените и парите\", твърди изданието, цитирайки дипломатически източник.\n\nВ годишните си доклади за дейността на чуждестранното разузнаване на родна земя, Чешката информационна служба за сигурност (BIS) многократно споменава Русия сред най-големите заплахи.\n\nБивша комунистическа страна, а сега член на НАТО и ЕС с население от 10,5 милиона души, Чехия в момента е ротационен председател на Европейския съюз.\n\nДосега Прага е предоставила военна помощ в размер на 154 млн. долара на Украйна, която от февруари се бори с руската инвазия.",
    "Чехия гостува в Борисовата градина": "play\n\npause\n\nstop\n\nmute\n\nunmute\n\nmax volume / Разговор на Христина Иванова с Петър Вавра Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin Лятната естрада в Борисовата градина, представя чешки фестивал, на 10 септември 2022 г., от 10.00 до 20.00 часа. Посетителите ще могат да се запознаят с чешки компании, насочени към българския пазар, в секторите за защита на околната среда и устойчив здравословен начин на живот. Лятната естрада в Борисовата градина, представя, на 10 септември 2022 г., от 10.00 до 20.00 часа. Посетителите ще могат да се запознаят с чешки компании, насочени към българския пазар, в секторите за\n\n\n\n\n\nЦелта е българските потребители да се запознаят с работата на различни чешки фирми, които предлагат природосъобразен начин на живот, каза в предаването „Радиокафе“ Петър Вавра - зам.-посланик на Посолството на Република Чехия у нас.\n\n\n\n\n\n„Искаме да напомним на хората и за текущото Чешко председателство на Съвета на ЕС и да им покажем културното многообразие на нашата страна. Бихме искали да покажем и на тези, които все още не са имали възможност да посетят Чехия какви красоти ги очакват, а на тези, които са я посетили – да предложим вдъхновение за следващото им посещение“, добави Петър Вавра.\n\n\n\n\n\nОсвен за възрастни е предвидена и културна програма за деца. За най-малките ще има куклени представления и прожекция на детски филми. На място ще има обособен кът за приложни изкуства за малчугани и тийнейджъри.\n\n\n\n\n\nтук. Цялата програма за събитието можете да видите\n\n\n\n\n\nПодробности можете да чуете в звуковия файл.",
    "В Чехия започнаха по-малко да ядат и повече да протестират": "/Поглед.инфо/ Повишаването на цените в страната принуждава хората да купуват храни на намалени цени и ги извеждат на улицата\n\nПрез последните месеци, поради покачващите се цени в Чехия, магазините с намалени хранителни продукти станаха безпрецедентно търсени. Хората спестяват от храна и се интересуват от намалени/преоценени стоки, пише чешкият вестник Lidovky .\n\nСобствениците на дискаунт магазини отбелязват безпрецедентнен интерес.\n\n„При нас идват нови клиенти и често виждаме хора в бизнес костюми“, казват в един от магазините.\n\nНо тъй като хората харчат по-малко и често няма достатъчно запаси в самите магазини, увеличаването на търсенето няма да увеличи продажбите за много дискаунт магазини, казва Клара Фортова , автор на статията .\n\nДискаунт магазинът в Прага е претъпкан през делничните следобеди. Тук те продават на намалена цена това, което другите магазини не продават: до напитка за 15 крони стоят торби с кисело зеле за 20 крони, а по-нататък енергийни напитки до макарони и бисквити. Някои продукти имат леко набръчкана опаковка, а други са с изтичащ срок на годност. Посетителите са предимно пенсионери.\n\n„Идвам тук от много време. Идвах тук, в дискаунт магазина, на път за супермаркета. Да, просто за да погледна. Но сега отивам в обикновен магазин само ако не намеря нещо тук. Ще замразя това и ще го изям по-късно “, казва пенсионерката Вера Кубешова, дама на около 70 години, сочейки парче наденица.\n\nТя и съпругът й ядат малко, но тя е свикнала да купува сок и сладки за внуците си.\n\n„Дори миналата година купувах големи шоколадови блокчета за деца в обикновените магазини. Днес едва мога да им купя бисквитки оттук. Е, каквото има. Такива са времената - трябва да се пести ”, допълва жената.\n\nПродавачката в магазина отбелязва, че през последните месеци потокът от клиенти се е увеличил.\n\n„Пенсионерите тук са повече през деня. Те не се променят. Но когато хората се приберат от работа, има и такива, които не са идвали тук преди. Тук видях и „тузари“, добре облечени хора, които по принцип не очаквах да видя тук“, добавя продавачката.\n\nСобствениците на магазини казват, че при повишения интерес на хората към техните обекти често няма достатъчно стоки за продажба. Защото и големите вериги имат по-малко продукти, предназначени за намаление.\n\n„Много стоки, които са ни изпращали от веригите, се използват за социални цели, а по-малко се изпращат за намаление. Разбира се, хората се интересуват повече от нас от преди, но ние не можем да отговорим на търсенето “, обясни Робърт Фаркас, собственик на магазин за намалени цени.\n\nРобърт управлява тези магазини от поне 20 години. Сега той има пет. Редовните му клиенти също забелязаха намаляване на предлагането на стоки.\n\n„Те са свикнали с определен стандарт и предложение, което обаче след избухването на въоръжения конфликт в Украйна се промени. Наскоро ми се обади клиент и се оплака, че идва при нас два пъти на ден и иска да купи, но няма какво да купи “, обясни Фаркаш.\n\nРоман Ступка, собственикът на компанията Produkty na produktov, се сблъсква със същите проблеми като неговия бизнес колега Робърт. Той държи магазин и също така продава на едро.\n\n„Интересът е огромен както от страна на крайните клиенти, така и от страна на собствениците на магазини с намалени стоки“ , потвърди тенденцията той.\n\nСобствениците на магазини добавят, че през последните месеци сред купувачите им се увеличават представителите на средната класа.\n\nСобственикът на компанията \"Най-евтините продукти\" Милан Флашка също отбеляза ръста в търсенето на стоки. Той обаче смята, че дори такова търсене не компенсира оскъпяването на собствената дейност на магазина.\n\n„Интересът нарасна, но бизнесът ни се влошава. Разходите растат главоломно, но не и продажбите. Транспорт, енергия, бензин, заплати… Едно малко увеличение на продажбите само компенсира това, което губим “, обясни той.\n\nСпоред Флашка идват повече хора, но купуват по-малко. Хората започнаха да мислят дали да харчат пари за основни продукти или да купят нещо друго \"вкусно\".\n\n„Когато хората имат по-малко пари, те разбираемо купуват по-малко. Когато имате само 200 крони в джоба си вместо 500 крони, вече няма да ги харчите безсмислено и да купувате глупави неща като шоколад или чипс ”, добави Флашка.\n\nСъгласно резултатите от проучване, проведено през август от агенция Instant, тенденцията чехите да пестят от храната си също се потвърждава. По данните от проучването става ясно, че две трети от населението пести от храна. Освен това младите хора на възраст от 18 до 26 години пестят повече от храна, а по-възрастните граждани на възраст от 54 до 65 години спестяват повече от енергия. Последствията от инфлацията, според проучването, са почувствали около 80% от чехите, заключава изданието.\n\nНашият коментар. Чешките власти много активно подкрепят Украйна. „Ще продължим да подкрепяме Киев чрез дипломация. И, разбира се, ще продължим доставките на военна техника“, каза чешкият премиер Петр Фиала в края на лятото. Как дипломацията се съотнася с доставките на оръжия за Украйна, той явно не иска да помисли.\n\nВ резултат на това подкрепата на Украйна (това означава подкрепа за въоръжените сили на Украйна, за продължаване на войната) удря по джобовете на чехите, които са принудени да се хранят все по-скромно. И съответно страдат търговията, производството на храни, селското стопанство, индустрията ...\n\nПоследните масови протести в Прага не са случайни - участниците в тях поискаха сключването на договори от правителството за закупуване на евтин газ, включително от Русия, декларация за неутралитет на Чехия и прекратяване на доставките на оръжие за Украйна, \"освобождаване от подчинение на ЕС , СЗО и ООН.\" Протестиращите поискаха и оставката на управляваното от Фиала правителство.\n\nКакво направи чешкото правителство в отговор на най-големия митинг на гражданите за последните тридесет години? „Записа“ недоволните от политиката му в списъка на \"агентите на Кремъл\".\n\n„На Вацлавския площад беше свикана демонстрация на сили, които признават своята проруска ориентация и чиито позиции са близки до екстремистките. Те защитават интереси, които са в противоречие с интересите на Чешката република“, каза чешкият премиер Петр Фиала.\n\nТоест от 70 до 100 хиляди екстремисти - граждани на Чешката република - едновременно взеха и се събраха в центъра на Прага - това ли иска да каже Фиала? Или че интересите на чехите противоречат на интересите на Чехия? Но ако протестиращите наистина бяха екстремисти, тогава премиерът и неговите министри най-вероятно щяха да бъдат убити, а ако правителството на страната действаше в интерес на Чешката република, протести изобщо нямаше да има.\n\nЕ, какъв акъл трябва да има Петър Фиала, за да реагира по този начин на исканията на чехите, които излязоха на улицата? Но логиката изглежда изобщо не е силната страна на чешкия премиер.\n\nПревод: ЕС\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Чехия: Ние сме ужасени от зверствата на руския нашественик": "Министърът на външните работи на Чехия призова Русия да прекрати войната си срещу Украйна\n\nМинистърът на външните работи на Чехия призова Русия да прекрати войната си срещу Украйна Снимка: Getty Images\n\nМинистърът на външните работи на Чехия призова Русия да прекрати войната си срещу Украйна\n\nВ речта си пред 77-ата сесия на Общото събрание на ООН в Ню Йорк Ян Липавски заяви, че \"Русия трябва незабавно да прекрати военните си действия и да изтегли всички свои войски от цялата територия на Украйна\", съобщи DarikNews.bg.\n\nКритикувайки Русия за \"пълното пренебрегване на резолюциите\", приети от Общото събрание на ООН, Липавски заяви, че това е \"ужасяващо\".\n\nТой подчерта ангажимента на страната си за пълна подкрепа на суверенитета, единството и независимостта на Украйна в рамките на нейните международно признати граници. \"Никога няма да признаем незаконното анексиране на Крим. Осъждаме по най-категоричен начин предстоящите фалшиви референдуми в части от територията на Украйна\", заяви министърът.\n\nВ сряда руският президент Владимир Путин обяви частична мобилизация в Русия на 300 000 резервисти, за да подкрепят затихващите му военни действия в Украйна. По този начин той отправи страшно предупреждение преди планираните референдуми в части от Украйна, осъдени от Запада като \"фиктивни\" усилия за анексиране на допълнителна украинска територия.\n\nЧешката република \"решително отхвърля опита за създаване на сфери на влияние вместо равностойни партньорства\", заяви Липавски и добави, че всички доклади за военното поведение на Русия трябва да бъдат независимо разследвани, а Русия трябва да спазва задълженията си по международното хуманитарно право.\n\n\"Ние сме ужасени от зверствата, извършени от руския нашественик\", заяви чешкият министър, който осъди \"съществуването на филтриращи лагери, управлявани от Русия, и ужасите в Мариупол, Буча, Ирпин, Изюм и много други места в Украйна, както и апокалиптичния обстрел на гражданската инфраструктура\".\n\nТой посочи необходимостта от разследване на ситуацията на място в Украйна. \"Има международна отговорност на Русия за агресията, но има и индивидуална наказателна отговорност за престъпленията, извършени в такъв голям мащаб от руските войски. Ние ще потърсим отговорност от всички военнопрестъпници\".\n\nЛипавски засегна и темата за оказаната от Чехия подкрепа за украинските бежанци, като уточни, че страната му е домакин на най-голям брой украински бежанци на глава от населението.\n\n\"Предоставяме огромни количества хуманитарна помощ. Подкрепяме усилията на украинското правителство за стабилизиране, възстановяване и реконструкция не само на думи, но и с действия\", добави той.",
    "Чехия свика за 9 септември извънредна енергийна среща на ЕС": "© Reuters Йозеф Сикела, министър на промишлеността на Чешката република.\n\nЧешката република, която е ротационен председател на Европейския съюз, свика на 9 септември извънредна среща на министрите на енергетиката на ЕС, за да се справи с нарастващите цени на енергията, каза в понеделник чешкият министър на промишлеността Йозеф Сикела.\n\nМинистрите ще разгледат предложения като ограничаване с приемлив за потребителите таван на цената на газа, използван за производство на електроенергия, или интервенции за предотвратяване на смущения на пазара, допълни Сикела.\n\n\"Ние сме в енергийна война с Русия и това вреди на целия ЕС\", написа Сикела в Twitter в петък. \"В съгласие с Европейската комисия и министър-председателя Петр Фиала ще предложа свикване на извънредно заседание на Съвета по енергетика на ЕС възможно най-скоро.\"\n\nБелгийският министър на енергетиката Тине Ван дер Стретен написа днес в Twitter, че цените на газа в Европа трябва да бъдат спешно замразени, добавяйки, че връзката между цените на газа и електроенергията е изкуствена и трябва да бъде реформирана. \"Следващите пет до десет зими ще бъдат ужасни, ако не направим нищо\", каза тя. \"Трябва да действаме при източника на проблема, на европейско ниво и да работим за замразяване на цените на газа.\"\n\n\"Трябва да спрем тази лудост, която се случва в момента на енергийните пазари\", каза и канцлерът на Австрия Карл Нехамер. Цените на електроенергията трябва да паднат, каза той, като призова ЕС да отдели цените на електроенергията от тези на газа. \"Не можем да позволим на [руския президент Владимир] Путин да определя европейската цена на електроенергията всеки ден\", добави той.",
    "\"Лъвчетата\" на Мартин Стоев обърнаха Чехия на европейското -": "Националният отбор на България по волейбол за мъже до 20 години се наложи с 3:1 (15:25, 25:20, 25:18, 25:23) над Чехия на европейското първенство. Мачът се игра в зала \"Пала БКК\" в италианското градче Васто.\n\nТова бе трета поредна победа за тима на Мартин Стоев, който стартира със загуба от Белгия. България излезе на второ място в класирането в група B с 8 точки от 4 мача и има съвсем реален шанс да се класира за полуфиналите в турнира. Утре отборът ни ще играе срещу тима на Гърция и при успех ще се включи в борбата за медалите.\n\nБългарските таланти започнаха много колебливо мача и загубиха първия гейм с 15:25, като изоставаха в резултата през цялото време.\n\nВъв втория гейм обаче отборът намери играта си и успя да направи обрат от 4:8 до 20:14. Геймът бе затворен при 25:20 с успешна атака на Венислав Антов.\n\nВ третия гейм отново България диктуваше темпото на игра и постоянно водеше с 5-6 точки на съперника. При 24:18 Лазар Бучков направи блок, а Александър Николов завърши с успешна атака.\n\nБългарският отбор постигна крайния успех в четвъртия оспорван гейм с успешна блокада на Лазар Бучков.\n\nНай-резултатни за успеха на България бяха Александър Николов и Венислав Антов с по 15 точки, Бучков добави 9.\n\nС най-много точки в мача завърши чехът Давид Колатор - 17.",
    "Чехия одобри таван на цените на газа и електричеството": "Чешкият парламент одобри вчера налагането на таван върху цените на електричеството и газа за домакинствата и за малките бизнеси.\n\nКамарата на депутатите и Сенатът приеха изменение в енергийния закон.\n\nСега предстои президентът Милош Земан да подпише закона, за да влезе в сила – стъпка, смятана за чиста формалност, предаде ДПА.\n\nПо силата на новия закон домакинствата и малките бизнеси ще плащат от ноември еквивалента на максимум 24 евроцента на киловатчас електричество и 12 цента на киловатчас природен газ.\n\nРазликата между пазарната и регулираната цена ще бъде възстановена на доставчиците от държавата. За целта са предвидени над 4 милиарда евро.\n\nПетпартийната коалиция, ръководена от премиера Петър Фиала, е под все по-голям натиск да вземе мерки срещу рязкото увеличение не енергийните цени.\n\nОколо 70 000 души се събраха на Вацлавския площад в Прага по-рано този месец с настояване за оставката на кабинета и за спиране на санкциите срещу Русия, наложени заради нападението срещу Украйна.\n\nИз цяла Европа цените на тока и синьото гориво достигат рекордни нива след руското нашествие.\n\nМного европейски страни са силно зависими от доставките на газ от Русия, но Москва спря или ограничи драстично доставките до няколко страни като ответна мярка на санкциите, наложени заради войната.\n\nТова накара много страни да търсят спешно алтернативи, опасявайки се от недостиг през предстоящата зима.",
    "Неочакван спад на инфлацията в Чехия през август": "Потребителските цени в Чехия са се понижили неочаквано през август, макар и незначително, сочат данните на Чешката статистическа служба, публикувани днес и цитирани от ДПА. Потребителските цени са скочили със 17,2 на сто на годишна основа през\n\n/СС/",
    "Властите в Чехия обмислят да понижат значително цените на електричеството": "В Чехия властите обмислят да понижат значително цените на електричеството за индустрията чрез интервенция на пазара, предава \"Ройтерс\".\n\nФинансовият министър Збинек Станюра заяви, че 200 евро на мегаватчас би бил подходящ \"таван\". Той може да бъде наложен преди края на тази и да е в сила през следващите две години.\n\nЧешкото правителство ограничава цените на тока и за домакинствата и държавните институции. На парламента ще бъде представен законопроект, който ще задължава производителите на електроенергия да продават поне 20 на сто от продукцията си на държавата - така че да могат институции като болници и училища да бъдат снабдявани на поносими цени.\n\nКолко ще струват всички тези мерки на държавата не е ясно. Преди дни Станюра сподели пред пражки всекидневник, че разходите по антикризисните мерки могат да набъбнат до 130 милиарда крони (повече от 5 милиарда и 200 милиона евро).",
    "Чехия въведе таван на цените": "Правителството на Чехия одобри нови действия за ограничаване на енергийните цени в страната, съобщи Гардиън.\n\n\n\nВъвежда се ценови таван.\n\nОще по темата Европа търси решение за руските туристи 31 авг 2022 09:51 27 Свикват среща на ЕС за енергетиката 29 авг 2022 23:25 31\n\nУточнени са и промените.Максималната цена на един киловатчаса електроенергия за домакинствата е ограничен до шест крони, а цените на газа ще бъдат ограничени до три крони. Това се предвижда за домакинствата, малките и средни предприятия и обществени сгради.Това трябва да овладее поскъпването в страната. Правителството ще следи внимателно енергийния пазар и ще го регулира, когато е необходимо.Обсъждат се компенсации за големи компании и предприятия, които пропускат печалби. Темата ще бъде разгледана на следващото заседание.Предстои да се даде подкрепа и от парламента.",
    "Испания загуби от Швейцария с 1:2": "Испания загуби с 1:2 от Швейцария като домакин в среща от група 2 на Дивизия \"А\" на Лигата на нациите, играна на стадион \"Ла Ромареда\" в Сарагоса.\n\nВ герой за \"кръстоносците\" се превърна Мануел Аканджи (21'), който отбеляза първото попадение и подаде за второто, което бе дело на Брийл Емболо (58')\n\nТака Испания загуби преднината си пред Португалия в битката за първото място, което единствено праща на финалите на турнира. \"Мореплавателите\" победиха Чехия с 4:0 в другия мач от групата тази вечер и вече имат 2 точки преднина пред \"ла фурия роха\" преди решителния мач помежду им във вторник.\n\nШвейцария пък е на трето място временното класиране с шест точки, на 2 пред Чехия.",
    "Петър Витанов: Протестите в Чехия са знак за надигащото се социалното недоволство в Европа": "Протестите в Чехия не са началото на процеса, свързан и довел до енергийната криза в Европа. Началото на тежките политически последици за Европа започна още преди няколко месеца с каскадата от падащи правителства в европейските страни. Протестите в Чехия са знак за надигащото се социалното недоволство. Това каза евродепутатът от БСП и ръководител на Делегацията на българските социалисти в ЕП Петър Витанов в предаване на Поглед ТВ.\n\n“Тези, които остават на власт, губят все повече доверие. Колкото повече продължава войната, толкова повече последиците ще са по-значими и ще оказват влияние не само върху политическия, но и върху обществения живот“, каза Петър Витанов.\n\nСпоред евродепутата газовата криза е започнала още при възстановяването на световната икономика от Ковид-19 и стремежът тя да навакса бързо след близо тригодишния застой. Войната е нанесла финалния удар.\n\n„В икономиките на Европа се наляха огромни средства от грантове и различен вид помощи, икономиката започна да бумти и това създаде проинфлационен ефект. На азиатския континент икономическото възстановяване, преди втория локдаун в Китай, беше по-бързо от нашето и това доведе до купуване на повече газ там. Всички очакваха през лятото на миналата година да падне цената и тогава да бъдат напълнени газохранилищата, но това не стана. Добавете към всичко това и амбицията на Европа за Зелената сделка, цената на квотите стигна до 100 евро на тон емисии. В резултат се стигна до взрив на цената на енергоизточниците. Със започването на войната между Русия и Украйна, тя се изстреля още по-нагоре, защото Обединена Европа винаги е разчитала на ресурсите от Русия“, поясни Витанов.\n\nВойната в Украйна показа, че Европа се нуждае от диверсификация и от Зелената сделка. Този процес обаче ще е бавен и за него европейците ще платят висока цена.\n\n„За да се пренастроят доставките са нужни други количества и инфраструктура, танкери и прочие, което отнема години за да се случи, съответно и дългосрочни договори, гарантиращи рентабилността на въпросната инфраструктура. „Демократичен газ“ няма никъде, защото държавите, от които се каним да купуваме, не са пример за спазване на човешки права и демокрация“, каза още той.\n\nСпоред Петър Витанов тепърва в Европа ще има домино от падащи правителства заради инфлацията и социалното недоволство.\n\n„На фона на задаващия се ценови шок ще се стигне до обедняване. Очаква ни ценови шок, реално инфлацията е около 30 процента у нас. Има призиви за намаляване на градусите на климатиците, гражданите да се къпят по-малко и подобни идеи за пестене на енергия. Навремето Роналд Рейгън беше казал, че ще вкара руснаците в землянките, опасявам се, че може те да ни върнат сега в пещерите“, каза още евродепутатът.\n\nСпоред Петър Витанов Европа е нямала друг отговор към руската агресия освен санкции.\n\n„Европейските политици не си дадоха сметка, че вместо да спрат военната машина на Путин, те ѝ наливат допълнително средства, тъй като енергоизточниците скочиха до небесата“, каза още той.\n\n„България също идеологизира въпроса с газа. Каза, че няма да купува руски газ, но сега го купува през посредник и реално в Русия влизат дори с 10 процента повече пари отколкото преди“, каза още той.\n\nПетър Витанов прогнозира, че мигрантският поток към България не само няма да спре, но ще се засилва в следващите месеци. И освен продължаващата несигурност в държавите, от където идва мигрантския поток, както и връщането на талибаните на власт, допълнителен фактор е войната в Украйна, която вещае продоволствена криза.\n\n„Част от черноморските пристанища са завзети, а други блокирани. Това не позволява на руската и украинската пшеница да стигне по предназначение в Северна Африка и Близкия Изток, където това зърно представлява 70-90% от целия внос, та дори и 100% като в страни като Алжир, Тунис, Египет, Ирак и Ливан“, каза Витанов.\n\n\"Когато този износ е невъзможен, количествата са недостатъчни там и цената на пшеницата скача. В Египет цената на хляба се дотира от правителството. Това значи недостиг, скъп хляб, проблеми за правителството, социални недоволства и бунтове, тежка миграция. Прибавете и проблема с връщането на талибаните в Афганистан от 10 месеца насам и желанието на голяма част от гражданите ѝ да напуснат; Ирак, който е изправен пред гражданска война, а също и гражданската война в Либия и Йемен. На прага на Европа се изправят милиони мигриращи хора. За турския президент Ердоган това е оръжие. И ако добавим към тази картина и шестте милиона украинци, които влязоха в Европа, ще видим, че Европейският съюз се задъхва, а ние сме първата му граница“, каза още евродепутатът.\n\nЗа контакт с Групата на Прогресивния алианс на социалистите и демократите в ЕП: https://www.socialistsanddemocrats.eu/\n\n\n\n",
    "Интер не се затрудни с шампиона на Чехия": "Интер не се затрудни с шампиона на Чехия\n\nОтборът на Интер постигна първата си победа в групите на Шампионската лига този сезон след сравнително лесен успех с 2:0 над Виктория (Пилзен) като гост. Един Джеко реализира първия гол в 20-ата минута, а в 70-ата асистира на Дензъм Дъмфрис за втория. Италианците бяха улеснени от изгонването в 61-вата минута с директен червен картон на халфа на съперника Павел Буха.\n\nЗа “нерадзурите” това са първи точки в турнира, след като на старта те загубиха от Байерн (Мюнхен) с 0:2. Виктория пък остава без актив, след като преди седмица беше разбит от Барселона с 5:1.\n\nДомакините от Пилзен излязоха с десетима чехи в стартовия си състав. Единственият чужденец беше колумбиецът Джон Москера. Тимът изненада в началото с постройка с трима централни защитници вместо стандартната си 4-2-3-1.\n\nЗа Интер на вратата беше Андре Онана, който беше под рамката и срещу Байерн. Лаутаро Мартинес и Самир Ханданович останаха на пейката за началото, а в атака започнаха Хоакин Корея и Един Джеко.\n\nДомакините се прибраха в своята половина още от първата секунда, което направи трудна задачата на \"нерадзурите\" да пробиват към вратата им. Тимът на Симоне Индзаги получи първия си шанс да застраши Станек в 14-тата минута, когато Марсело Брозович опита да вкара от фал, но уцели стената.\n\nЗащитата на Виктория беше пробита в 20-ата минута, когато Джеко се оказа непокрит и с удар по земя даде аванс на Интер - 1:0.\n\nСлед гола играчите на Михал Билек изнесоха играта по-напред с надеждата да притеснят отбраната на съперника. Положенията обаче липсваха.\n\nЧак в 43-тата пред Джеко се откри нов шанс. Тогава босненецът излезе почти сам срещу вратаря, но изстрелът му беше спрян с крака, а при добавката Хенрих Мхитарян също не успя да реализира.\n\nВтората част започна с куп възможности пред гостите, но вратарят Станек спаси три последователни удара в рамките на минута.\n\nВ 51-вата пък Дъмфрис пропусна да реализира с глава от 5-6 метра.\n\nЗадачата на Интер като че ли стана по-лесна в 61-вата, когато Буха от тима на съперника беше изгонен. Халфът на Виктория фаулира много грубо Николо Барела и първоначално получи жълт картон. След корекция от ВАР обаче реферът промени решението си и отстрани въпросния играч.\n\nНезависимо че останаха в намален състав, футболистите от Пилзен се активизираха и в 67-ата минута най-накрая застрашиха Онана след пробив на Ян Сикора, но ударът му не попадна в целта.\n\nТри минути по-късно надеждите на домакините се изпепелиха, след като контраатака на италианците доведе до попадение на Дъмфрис за 2:0.\n\n⚫️🔵 Inter goalscorers Džeko and Dumfries #UCL pic.twitter.com/t2qCL7EKGd — UEFA Champions League (@ChampionsLeague) September 13, 2022\n\nИ след това играчите в червено продължиха смело да атакуват Интер, заради което обаче за малко в 81-вата да получат трети гол в мрежата си, след като трима футболисти на гостуващия тим излязоха срещу един бранител и вратаря, но Джеко сгреши.\n\nСледващият кръг в групата е на 4 октомври, когато Интер ще приеме Барса, а Виктория ще гостува в Мюнхен.\n\nСнимки: Imago",
    "Правителството в Чехия оцеля при вот на недоверие": "© Getty Images (архив)\n\nКоалиционното правителство в Чехия оцеля при парламентарен вот на недоверие по темата за справянето с енергийната криза и скандал, в който беше замесен шефът на една от разузнавателните служби на страната, предаде Асошиейтед прес.\n\nДепутатите от петпартйната управляваща коалиция, която има мнозинство в долната камара на чешкия парламент, отхвърлиха вота на недоверие, гласуван днес след дебати по него, продължили 22 часа. Само 84 народни представители в 200-местната Камара на депутатите гласуваха \"за\" приемането му.\n\nОпозицията в парламента, включително центристката партия \"Действие на недоволните граждани\" (АНО), водена от бившия премиер популист Андрей Бабиш, и антиимигрантската \"Свобода и пряка демокрация\", обвиняват управляващите, че не правят достатъчно, за да помогнат на чешките граждани и бизнеса да се справят с високите цени на електричеството и природния газ.\n\nИнфлацията на цените на едро в Чехия се забавя с повече от очакваното\n\nЧешкото правителство на Петър Фиала (на снимката) оспорва тези твърдения, като се аргументира с приетия план за подкрепа на домакинствата със средно по 15 000 чешки крони (611 долара) през предстоящата зима, както и с подготвяните нови мерки за облекчаване на финансовия натиск.\n\nПравителство в Чехия планира да призове за свикване на спешна среща на страните от Европейския съюз през следващата седмица, на която да се потърси единен подход към проблема. Страната в момента е ротационен председател на Съвета на ЕС.\n\nДругата тема на вота на недоверие касаеше случая с подалия оставка шеф на Бюрото за международни отношения и информация Петър Млейнек заради предполагаеми контакти с бизнесмен, обвиняван в корупция. Самият Млейнек отрича тези обвинения. Депутатите от опозицията в Чехия настояват и за отстраняването на министъра на вътрешните работи Вит Ракушан, който назначи Млейнек и го подкрепи в скандала.\n\n0\n\n\n\n\n\n\n\n\n\nКопирано",
    "Янис срещу Чехия на 1/8финалите на Евробаскет": "Янис Антетокумпо и непобедения тим на Гърция ще се изправи срещу Чехия в 1/8финалите на Евробаскет. Това стана ясно след края на груповата фаза и победата на чехите над Израел с 88:77 в директният сблъсък за класиране напред.\n\nЕлините, които спечелиха и 5-те си мача в групата и са сред големите фаворити за титлата, са водени от суперзвездата на Милуоки Бъкс, който е лидер по точки на турнира с 29,5 и среден коефициент на полезност от 33,8. Той наниза 41 точки срещу Украйна и гърците мечтаят за трета титла след 1987 и 2005.\n\nОстаналите двубои също са много любопитни, като сред тях се открояват сблъсъците Испания – Литва, Турция – Франция и Сърбия – Италия. Всички мачове ще се състоят в Берлин, като 1/8финалите са в събота и неделя.\n\nОсвен това Гърция отиде в по-лесния поток, като потенциалният 1/4финал ще бъде срещу Германия, а полуфиналът срещу Испания, Литва или Хърватия. От другата страна на схемата са Словения, Франция и Сърбия, като потенциалният полуфинал е Словения - Сърбия или Словения - Франция.\n\nЕто и пълната програма за тях:\n\nСъбота, 10 септември\n\n13:00 Турция – Франция\n\n15:45 Словения – Белгия\n\n19:00 Германия – Черна Гора\n\n21:45 Испания – Литва\n\nНеделя, 11 септември\n\n13:00 Украйна – Полша\n\n15:45 Финландия – Хърватия\n\n19:00 Сърбия – Италия\n\n21:45 Гърция - Чехия\n\n",
    "Полша и Чехия ще охраняват небето над Словакия -": "Министрите на отбраната на Полша, Чехия и Словакия подписаха споразумение, което предвижда словашкото въздушно пространство да се охранява от полски и чешки изтребители.\n\nСловакия е поръчала 14 американски изтребителя Ф-16, с които да замени остарелите си съветски самолети МиГ-29, но е малко вероятно те да бъдат доставени преди 2024 г., отбелязва агенция ДПА.\n\nСанкциите, наложени срещу Москва заради войната в Украйна, създават все по-големи трудности за снабдяването с материали, от които Словакия се нуждае, за да поддържа флота си от съветски изтребители и те трябва да бъдат изведени от експлоатация.\n\nСловашкият министър на отбраната Ярослав Над нарече споразумението, което бе подписано във военновъздушната база Малацки в Западна Словакия, доказателство за \"силно приятелство и дори за братство\" между трите страни.\n\nОчаква се словашкото правителство да реши дали съветските самолети могат да бъдат предоставени на Украйна, за да противостои на руската инвазия.",
    "Китай с тежко обвинение срещу Чехия": "Посещението на чешката делегация в Тайван, оглавявана от сенатор Иржи Драгош, сериозно нарушава държавния суверенитет и териториалната цялост на Китай, се казва в изявление, публикувано на сайта на китайското посолство в Чешката република. „Този ​​ход е явна подкрепа за сепаратистките сили, защитаващи „независимостта на Тайван“, сериозно нарушение на държавния суверенитет и териториалната цялост на Китай и сериозно нарушение на основните норми на международните отношения и двустранните политически задължения“, се казва в изявлението.\n\nДипломатическата мисия също подчерта, че посещението на чешката делегация в Тайван подкопава политическата основа на двустранните отношения между Китай и Чехия. Отбелязва се, че Пекин вече е направил \"сериозно представяне\" на Прага.\n\nМинистерството на външните работи на Тайван съобщи по-рано, че делегация от Чешката република, водена от сенатора и бивш президент на Академията на науките на Чешката република Иржи Драгош, ще пристигне на острова днес. Делегация от 14 души ще остане в Тайван 6 дни. По време на пътуването Драгош ще се срещне с ръководителя на администрацията на острова Цай Инг-вен.\n\nЦентралната информационна агенция на Острова съобщи, че в делегацията ще участват по-специално и настоящият президент на Академията на науките на Чешката република Ева Зажималова, както и генералният директор на Националния музей Михал Лукес.\n\nВ интервю за информационната агенция Драгош каза, че напрежението между двете страни на Тайванския пролив е породило опасения в европейските политически кръгове, че островът ще се превърне във „втора Украйна“. Докато европейските страни може да не са непременно в състояние да доставят оръжия на Тайван, каза той, те са готови да задълбочат връзките с него в области като културата и науката, както и други области на меката сила.\n\nГоворителят на китайското външно министерство Мао Нин на свой ред каза, че Китай се противопоставя на всяка форма на официален контакт с Тайван отвън. Мао Нин призова Прага да спазва принципа на \"един Китай\", да не изпраща \"погрешни сигнали\" към сепаратистките сили на острова и да не подкопава политическата основа за развитието на двустранните отношения.\n\nСитуацията около Тайван се изостри след посещението на председателя на Камарата на представителите на Конгреса на САЩ Нанси Пелоси. В отговор на пътуването Пекин започна мащабни военни учения край бреговете на острова, наложи санкции на две тайвански фондации, самата Пелоси и нейното семейство и други мерки. Китайското външно министерство възложи отговорността за всички негативни последици на Вашингтон и Тайпе.",
    "Чехия и Полша възобновяват строежа на газопровода \"Сторк-2\"": "Полша и Чехия възобновяват работата по изграждането на газопровода \"Сторк-2\" (Stork II). Това заяви пред журналисти министър-председателят на Чехия Петр Фиала по време на икономически форум проведен в полския град Карпач, където той е разговарял със своя колега Матеуш Моравецки, предадоха Чешката осведомителна агенция (ЧТК) и БТА.\n\nСтроителството на тръбопровода, който е подкрепен от Европейския съюз, бе замразено, когато министър-председател на Чехия беше Андрей Бабиш.\n\nИзграждането на съоръжението, което ще върви от чешката граница до разположения на Балтийско море полски град Швиноуйшче, ще позволи увеличаване на възможностите за газова диверсификация в Европа и намаляване на зависимостта от руски енергоизточници.\n\n\"Има повече варианти, които могат да бъдат приложени. Определено трябва да говорим за някаква форма на таван на цените\", каза Фиала, който смята, че предстоящата в петък среща на енергийните министри на страните членки на ЕС може да доведе до това решение. Премиерът нарече проекта ключов за осигуряването на бъдещата енергийна сигурност на Чехия.\n\nТръбопроводът \"Сторк-2\" ще намали зависимостта от руски газ чрез свързване на резервоари за съхранение на втечнен природен газ в Швиноуйшче и хърватския остров Крък, посочват още от ЧТК. Първата част - \"Сторк-1\", свърза Полша и Чехия през 2011 г., но тръбата позволява само потока на газ от Чехия към Полша, но не и в обратна посока.",
    "Внасяме морски спасители от Чехия и Полша": "Плажът ще е охраняем до края на септември\n\nДве двойки дежурят по вишките\n\nИма три плажа в региона – този в Обзор, плаж \"Харманите\" в Созопол, и ивицата на Приморско, където подводните течения са силни и много често стават изключително опасни. Това обясни старши спасителят Петър Русев. На тези три места това лято са охранявали морски спасители от Полша и Чехия.\n\n\"Дошли са, защото не знаят за теченията и колко е опасно да се пазят ивиците там\", смятат техни колеги.\n\nСпоред други стражи по вишките обаче, заради голямата криза на кадри и застаряването на професията, възможно е от идното лято да започнем масово да „внасяме“ спасители за плажа.\n\n\"Професията наистина застарява. Държавата трябва да вземе мерки и да осигури целогодишна заетост и по- високи заплати на морските стражи. Има желаещи да покрият нормативите и да изкарат курса, но всички почти предпочитат басейните, защото там няма мъртво вълнение и не е толкова отговорно, коментира пред „Труд“ Петър Русев.\n\nПрез студените месеци, морските ще търсят препитание на други места. Русев, например, който по професия е хорист и години наред е пял в Операта, през зимата работи като огняр в училище.\n\nПлажът на Бургас ще е охраняем до края на септември. От средата на месеца, на Северната ивица, останаха само две двойки спасители, които ще са на вишките още десет дни. След това сезонът приключва, съобщи пред \"Труд\" старши спасителят.\n\nТази година, на няколко пъти, връхлита мъртвото вълнение, а само преди броени дни на ивицата се изви и ураган.\n\n\"В събота следобед плажуващите се разбягаха панически заради страшния вятър. В Морската градина летяха дървета, шезлонгите и чадърите бяха отвеяни в морето, летяха дори стоки от заведенията\", разказаха очевидци на стихията.\n\nВъпреки това, до края на месеца плажът ще бъде посещаван. На морето времето бързо се разваля и бързо се оправя, това е сиромашкото лято, коментират бургазлии.",
    "Полша предявява териториални претенции към Чехия": "/Поглед.инфо/ В близко бъдеще полското правителство ще предяви териториални претенции към съседна Чехия, пише полският вестник Rzezcpospolita , цитирайки Ярослав Краевски , депутат от Сейма от управляващата партия „Право и справедливост“ .\n\nСтава дума за земите, които Полша иска да получи като компенсация за неблагоприятното коригиране на границите си с Чехословакия през 50-те години. Тогава чехите получиха 1206 хектара полска територия, а в замяна на поляците бяха дадени 837 хектара чешки земи. Сега Варшава иска да върне липсващите 368 хектара.\n\nОт 1992 г. полско-чешката гранична комисия се занимава с проблема, а през 2005 г. Прага предлага на поляците парична компенсация за споменатите територии, но Варшава отказва да приеме плащането. През 2021 г. полският премиер Матеуш Моравецки в писмо до своя чешки колега настоя за връщане към преговори за разрешаване на въпроса с този дълг, но отговорът на Прага беше уклончив.\n\n„До днес Чешката република не е платила на Република Полша за това неразрешено териториално превишаване “, каза Краевски, цитиран от полското издание.\n\nИдеята да се иска земя от Чешката република беше критикувана от члена на Европейския парламент от партията Гражданска платформа (опозиция в самата Полша), бившия кмет на силезийския град Тешин Ян Олбрихт . Според него в контекста на конфликта в Украйна териториалните спорове със съседите са ненавременни.\n\nКраевски, привърженик на териториалните претенции към Чешката република, отвръща, заявявайки, че никога няма да има подходящ момент за удовлетворяване на териториални претенции , но Полша не може да чака още 200 години, за да решат чехите. Прага трябва да постави строги срокове за предоставяне на списък с върнатите парцели, настоява политикът.\n\nПолското външно министерство също е настроено „бойно“.\n\n„Полската страна последователно ще се стреми да гарантира, че този въпрос ще стане предмет на по-нататъшни преговори с чешката страна за съгласуване на списък от земи и след това преговори за международно споразумение, което ще формира правното основание за прехвърлянето на земи на Република Полша“, цитира Rzezcpospolita думите на заместник-началника на външнополитическите отдели на Република Полша Петр Вавжик . Дипломатът отбеляза, че при решаването на териториалния въпрос полското правителство разчита на подкрепата на усилията си от Сейма.\n\nПолша предявява различни искания и претенции към други съседни държави. Например, наскоро полското правителство обяви планове за получаване на репарации от Германия в размер на 1,3 трилиона долара за окупацията на страната по време на Втората световна война.\n\nПолша традиционно счита за своя изключителна зона на влияние земите на Западна Украйна и Беларус, които някога са били част от полската държава. След началото на руската спецоперация в Украйна, Варшава, според Службата за външно разузнаване на Руската федерация, е разработила вариант за военна окупация на западните райони на Украйна под прикритието на мироопазваща операция.\n\nС нова сила в Полша започнаха да говорят за реституция на собствеността в \"Незалежная\". Поляците вече са подали над 1500 иска в украинските съдилища за обезщетение или връщане на имуществото на техните предци в Западна Украйна, които са били насилствено изселени оттам по време на Втората световна война.\n\nНякои полски политици и пенсионирани военни дори предявиха претенции към Калининградска област на Русия. Един от тях, бившият командир на полските сухопътни сили, генерал Валдемар Скрипчак , каза през март : „Струва си да споменем Калининградска област, която според мен е част от територията на Полша. Ние имаме право да претендираме за тази територия, която Русия окупира .\n\nНарастването на териториалните апетити на Полша е съпроводено с безпрецедентна милитаризация на страната. Поляците купуват гигантски количества нови западни оръжия и се заеха да създадат най-голямата армия от до 300 000 души сред европейските членове на НАТО.\n\nВ същото време \"хиената на Европа\" се готви да се бие с Русия. Полският заместник-министър на отбраната Марчин Оцепа казва така : „Има сериозен риск от война с Русия, пред който ще се изправим в период от три до 10 години. Трябва да използваме това време за максимално превъоръжаване на полската армия .“\n\nПревод: ЕС\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Съдии от Чехия ще свирят мача България- Гибралтар": "33-годишният чешки съдия Павел Орел ще ръководи срещата от група С4 на турнира Лига на Нациите между България и Гибралтар, която ще се играе в петък, 23-и септември от 21.45 часа в Разград.\n\nБългария ще се опита да спечели първа победа в групата, след като двата отбора завършиха 1:1 през юни в малката територия на Иберийския полуостров.\n\nПомощници на Орел ще бъдат неговите сънародници Камил Хайек и Ян Патак, а четвърти съдия Ян Петрик. Делегат на УЕФА е Таммо Байсхуйцен от Нидерландия, а съдийски наблюдател - Хуан Фернандес Марин от Испания.\n\nОрел е в Първа категория на съдиите на УЕФА, последната му среща на международно ниво е Фиорентина - РФС Рига (Латвия) на 8-и септември, завършила 1:1. През лятото пък е получил и три мача от квалификационните кръгове в турнира Лига на Конференциите.\n\nПрез сезон 2021/22 той ръководи европейската квалификация за младежи до 21 години между Уелс и България, завършила 1:1 с гол на Владимир Николов за българския отбор. Година по-рано пък е главен арбитър на мача от турнира Лига Европа между Антверпен и Лудогорец, спечелен от белгийците с 3:1.\n\nРоден е и живее в Храдец Кралове, а работи като мениджър в туристическа агенция.",
    "Окървавиха Кристиано в Прага": "Кристиано Роналдо получи тежък удар в 13-тата минута след сблъсък с вратаря на Чехия Томаш Вацлик, а мачът бе прекъснат околко пет минути, за да се превърже носът на португалската звезда. Португалия и Чехия играят в мач от Лига \"А\" на Лигата на нациите.",
    "Бившият премиер на Чехия отиде на съд за злоупотреба с евросредства": "© Getty Images (архив)\n\nБившият чешки министър-председател Андрей Бабиш днес беше изправен пред съда по дело за измама с евросредства на стойност 2 млн. евро, съобщи Асошиейтед прес.\n\nДелото е свързано с ферма, известна като \"Щъркелово гнездо\", получила субсидии от Европейския съюз, след като собствеността ѝ била прехвърлена от конгломерата \"Агроферт\", собственост на Бабиш и включваща около 250 дружества, на членовете на семейството на бившия чешки премиер. По-късно \"Агроферт\" отново придобива собственост върху фермата. Субсидиите са били предназначени за малки и средни предприятия - условия, които \"Агроферт\" не отговаря. Впоследствие конгломератът връща субсидиите.\n\nОт законодателите на три пъти се е искало да отнемат имунитета на Бабиш във връзка с делото, започнало през 2007 г. Прокуратурата в Прага приключи проверката по делото през март и повдигна обвинение на Бабиш. Това беше многократно препоръчвано от разследващите полицаи. Милиардерът и популист отрича да е извършил каквото и да е било нарушение и многократно е заявявал, че обвиненията срещу него са политически мотивирани.\n\nСъд: Бившият чешки премиер е бил агент на комунистическите тайни служби\n\nБабиш се яви днес в Районния съд в Прага. Заедно с него пред съда застана и бившата му сътрудничка Яна Нагиова. Прокуратурата поиска условни присъди и глоби за двамата. Не е ясно обаче кога ще бъде постановено окончателното съдебно решение.\n\nПолитическото движение \"Действие на недоволните граждани\" (АНО) на бившия чешки премиер загуби парламентарните избори през октомври. Коалиция от пет партии състави ново правителство, а АНО се оказа в опозиция. Бабиш бе министър-председател на Чешката република от края на 2017 г. до средата на декември 2021 г. Бабиш обмисля дали да се опита да наследи Милош Земан на президентския пост, съобщи БТА.\n\n0\n\n\n\n\n\n\n\n\n\nКопирано",
    "Чехия-Русия, газ, нефт, избори ...": "/Поглед.инфо/ В момента Чехия е управлявана от дясно-центристка коалиция с премиер Петр Фиала (от Гражданската демократична партия /ГДП/, идеологически близка на българското обединение „Демократична България”). Според проучване на общественото мнение на агенция „Кантар за ЧТ (Чешка телевизия)”от 11 т.м. сред 1200 респонденти, обществото е разделено. 49% от чехите са склонни за преговори с Русия за по-евтина енергия, 43% отхвърлят преговори и предпочитат да пестят енергия, а 8 % нямат мнение.\n\nСпоред министъра на финансите Збинек Станюра (също от ГДП) газ ще бъде обезпечен от другаде. Той е удивен от резултатите от анкетата, защото (цитирам го: „Когато някой Ви бие по главата нямате шанс, ако встъпите в разговор с него да Ви бие по-малко”. Или: „Да повярвате, че ако два дни прекрати да Ви бие третият ден няма отново да Ви зашамари отляво надясно”.\n\nБившият премиер и висш банкер Иржи Руснок, социалдемократ (т.е. от опозиционната партия ЧСДП), когото познавах като зам.-министър на труда и социалното дело, също се изказва против „унгарския път” за обезпечаване на енергоизточници-въглеводороди. Според него преговорите с Русия са без перспектива, щом тя се е изложила вече като доставчик и партньор. Въпреки цените. Той знаел, че много хора ще попаднат минимум за 2-3 години в максимално тежка ситуация, но трябвало да се избегне кошмарът и да се търси дългосрочно надеждно решение. А не да се разчита на някого, който веднъж те е поставил под шах и „те е пуснал във водата”. Руснок счита, че ще е по-трудно да се търси изгодно решение за доставките на газ, отколкото на електрическа енергия, която и Чехия произвежда и може да повлияе на дистрибуцията й.\n\nБившият гуверньор на Чешката Национална Банка (Руснок) призова към елементарна европейска солидарност, към „равномерно разпределение”. На света имало достатъчно газ. Проблемът бил в дефицита на кораби, които транспортират газа до терминалите. От тях по тръбопроводи се снабдява Чехия (, която няма свой излаз на море).\n\nЗа сведение, извън темата:Иржи Руснок бе организаторът от чешка страна, с когото подготвихме двустранната междудържавна с ЧР Спогодба за социално осигуряване, подписана на 25.11.1998 г. в Прага от министрите Иван Нейков и Владимир Шпидла, по-късно, премиер и чешки еврокомисар.\n\nМинистър Станюра изрази разбиране към безпокойството на „49-те процента” за цените на газа, но отхвърли опцията преговори с Русия. Според него Чехия вече не е на нулева точка относно доставките на газ, както преди началото на конфликта в Украйна. Тогава зависимостта й от руски газ била на 97%. Сега в газохранилищата на ЧР имало почти 3 млрд. кубика, т.е. 1/3 от годишното потребление на газ в страната + 3 млрд. куб. м. втечнен природен газ (ВПГ/LNG) на плаващ терминал в Нидерландия, който след 8 дни ще приеме 1-я кораб за Чехия. До края на т.г. ще пристигнат 8 подобни кораби които освен договорените 3 млрд. с Холандия ще доставят други 800 млн. куб. м. газ. До края на април 2023 г. в Чехия ще имало достатъчно газ за производството и то нямало да бъде ограничавано. Ще се търсят приемливи цени. Ситуацията вече не била критична, според министъра.\n\nСпоред премиера Фиала се подготвяше енергоспестяваща тарифа и помощ от 5000 ч.крони (около 200 €) за всички домакинства до декември т.г.\n\nПо информация на в-к „Златна възраст” над 40 % от домакинствата в ЧР се отопляват с парно, 25% - с дърва и 1/10 досега са на електричество. А чешките газохранилища били пълни на 83% от капацитета си, което надвишавало нивото на повечето европейски страни. Вероятно в тези 83 % са включени и количествата, договорени с Нидерландия.\n\nСпоред друго проучване на общественото мнение на агенция „Кантар за ЧТ”, публикувано от Ива Шпачкова в порталa Seznam.cz, ¾ от чехите оценяват стъпките на правителството против кризата за недостатъчни. С тази констатация изказват съгласие Иржи Руснок и бившият кандидат-президент Ян Швейнар, директор на Центъра за глобална икономическа политика в Колумбийския университет в Ню Йорк. Решително против антикризисните мерки са 41% от запитаните, по-скоро са „против” тях 33 %. Само 1/5 от запитаните одобряват мерките на кабинета, 3% изцяло и 19% „по-скоро”.\n\nВ отговор Станюра отбелязва, че правителството ще предложи таван на цената на електричеството за домакинствата, училищата и болниците и гарантирани цени на тока за цялата промишленост, въпреки риска от санкции на ЕС за непозволена подкрепа или за нарушаване на правилата на икономическата конкуренция. Лимитната цена на електричеството за одобрените по целесъобразност фирми ще бъдела 200 евра за мегаватчас. Руснок и Швейнар оценяват сегашната ситуация за критична, но одобряват новия пакет от мерки и го считат за достатъчен и своевременен, ако набелязаното в него бъде прието и реализирано.\n\n***На 23-24 септември т.г. предстоят общински избори, които ще се проведат едновременно с частичните избори за чешкия Сенат (за 1/3 от местата там). На общинските избори биват избирани кметове и представители на села, градове, райони.\n\nОпозиционната ЧСДП ще атакува общинските управи с пакет от Десет повели (не Божиите), сред които фигурират незабавно лимитиране на цените на енергията, но и въвеждане на минимална работна заплата от 20 000 ч. крони (= 815 €) и минимална пенсия от 13 000 крони (= 530 €) при средна пенсия от 730 €. Държавата би следвало да намали ДДС с 5%, да заведе секторни данъци за банки, енергийни фирми и дигиталната промишленост и прогресивно данъчно облагане за фирмите. През т.г. правителството повишава пенсиите за трети път, но силната социална политика е донякъде наложено наследство от тази на кабинета на Андрей Бабиш (2017-21 г.), на самия Бабиш като финансов министър в предшестващото правителство на Б. Соботка и на Бабишовата партия/движение АНО. В англо-саксонския свят наричат АНО популистко-вождистка формация. Тя е несистемно полит-образувание, по-скоро центристко, има антикорупционно идеологически прилики с „нашите творби” ПП и ИТН. Самият Андрей Бабиш бе обвиняван вкл. от Брюксел в неправомерно ползване на евросубсидия за няколко хиляди €, за които той, 4-5 кратен милиардер в евра, винаги е твърдял, че е възстановил.\n\nА. Бабиш пледираше за разпускане на Европарламента и за насрочване на референдум относно целесъобразността от встъпване на Чехия в еврозоната. Той е за балансирана и рационална енергополитика. В момента АНО е първа по предизборни предпочитания, както почти винаги след създаването й през 2010—11 г., с около или над 30% от гласовете на избирателите. И както често не намира пасващ й коалиционен партньор за „до 51-те %”. За коалиции по общините по изборите отново се оформя „бракът по сметка” с ГДП на упоменатите Петр Фиала и Зб.Станюра. Засега от 9.10.2021 г. Фиала управлява в коалиция на мнозинство с 2 други коалиции: „Заедно” (= в състав неговата ГДП, ТОП 09, християн-демократите от ХДС–ЧНП) и „Пирати, кметове (предимно бивши) и независими”. Андрей Бабиш, от словашки и недесидентски през социализма произход, с центристките си позиции не б/е сред любимците на англосаксите и в „Стара Европа”. Той управляваше с подкрепата на президента Земан с правителства в малцинство. Обяви, че ще вземе решение дали да се кандидатира за президент на ЧР на изборите през януари 2023 г. на 28.10. т.г. Шансове да спечели има.\n\nСред първите стъпки на кабинета на г-н Петр Фиала бе да поръча изтребители Ф-35 и хеликоптери от САЩ, след като в Чехия са на въоръжение шведските „Грипен”.\n\nСиреч, с Петр Фиала на власт всичко във Вишеградската четворка, освен в Унгария, си „е отпрашило” под егидата на доминантния собственик на отбранителния пакт.\n\nГ-н Бабиш, когото познавах като бизнесмен в ЧСФР, заяви, че след изборите през т.г. АНО би се коалирала с всяка партия, но не и с Пиратите. На тях като название и поведение им подхожда повече „Сърдитите млади хора”, без да имат културата и манталитета на поколението на английските писатели и драматурзи от средата на 50-те години на 20 век, „the angry young men”. Пиратите с TOП 09 овладяха Магистрата и районни кметства в Прага, възродиха духа на реванш към СССР/Русия за окупацията след Пражката пролет през 1968 г. и започнаха да „отмъщават” дребнаво-символично. Отместиха от видно място паметника на маршал Конев, отстояван от Москва като освободител на Прага през ВСВ. Показаха признание към действия на ген. Власов, осъден в СССР като предател-колаборант на немските фашисти. „Съчиниха” плошадче пред руското посолство и по примера на Вашингтон преименоваха улици около него с наприемливи за Кремъл названия като „Героите на Украйна”, „Борис Немцов”, Ана Политковская”, преди и след руското нахлуване в Украйна. По аферата Скрипал, след завземането на Крим и особено по повод взрив във военни складове в с. Върбетице (ЧР) през 2014 г. с човешки жертви, по подозрение за участие на ГРУ, бяха експулсирани като персона нон грата + реципрочно от руската страна само през април-май м.г. на последния етап поне 110 срещу 63 посолски служители на двете държави! Чехия се оказа първенец сред държавите от „Нова Европа” по броя на експулсираните руски и свои посолски служители. Посолствата в Москва и Прага останаха реципрочно с по 7-9 дипломати и 25 административно-технически служители. Тази е най-дълбоката криза в двустранните отношения след ВСВ! Най-големият чешки стопанско–дипломатически комплекс в чужбина, т.е. в Москва, се оказа без персонал! Отпадна и опцията „Росатом” в сътрудничество с ЧЕЗ да гради руски реактор в АЕЦ „Дуковани II”.\n\nПрага показа същевременно характер и последователност. На неформалната среща на министрите на външните работи на държавите членки на ЕС – „Гимних” в Прага (30-31.08.т.г.) тя внесе предложение за прекратяване на действието на Споразумението между Европейската Общност и РФ относно улесняване на издаването на визи на гражданите на ЕС и на Русия. ДЧ постигнаха компромис за временно прекратяване на упоменатото Споразумение с Русия. В рамките на събитието се проведе и „Форум за Украйна“ – част и от Форум 2000“(Прага, 31.08-2.09.2022 г.) под егидата на Чешкото председателство на Съвета на ЕС (31.07-31.12.с.г.) с приоритети: „Европа – наша обща цел: нови идеи, нов облик, нова сила“.\n\nПри сегашното състояние на чешко-руските отношения е напълно разбираема загрижеността на настоящото чешко правителство за подсигуряване с енергоресурси. Частично сходна ситуация имаше през 1998 г., мисля. През 1996-2000 г. Русия бе акредитирала за посланик в ЧР бившия председател на ЦИК при избора на Б. Елцин като президент Николай Рябов. Този словоохотливец наговори по руски ТВ канал банално-пропагандни истини за зависимост на Чехия от внос на нефт от Русия през тръбопровода „Дружба”. Доскоро бе 50%, тогава доста повече. Чешката реакция бе спешна ориентация към алтернативен източник в Норвегия, по-късно в Казахстан (1,2 млн. т. годишно), в Африка.\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Казанлъшката шахматистка Ния Малчева с победа в Чехия": "От 22 август до 30 август в курортния град Пец под Снежка, Чехия се проведе шампионата на ЕС, в който участваха 10 страни, членки на ЕС. Казанлъшките шахматисти Ния и Нико Малчеви бяха част от състава на България и представиха страната ни по най-достоен начин.\n\nВ групата до 8г. се участие взеха 19 момчета и 7 момичета, които се бориха за спечелване на шампионската титла. При момичетата, Ния се класира първа.\n\nПри силната конкуренция на момчетата в същата група, Нико зае 10-то място.\n\n„Това беше първо участие зад граница на нашите талантливи шахматисти и вярваме, че придобитият опит ще им помогне, да се представят по най-блестящ начин и на предстоящите, Световно първенство за кадети, което ще се състои от 15-ти до 28-ти септември в Батуми, Грузия, и Европейското първенство, което ще се проведе в Анталия, Турция от 5-ти до 15-ти ноември 2022 г. От сърце пожелаваме успех, на Ния и Нико, и техния треньор грм Красимир Русев!“, споделят ШК ,,Казанлък21\".",
    "16 ранени при авария на въртележка в Чехия": "16 души бяха ранени, четирима от които тежко, при авария на въртележка в увеселителен парк в град Хавиров в източна Чехия. Повечето пострадали са деца, съобщи ČT24, цитиран от dir.bg.\n\nСпоред публикации в медиите това е по-екстремна версия на верижната въртележка, която се издига на около 15 метра височина. В момента, когато атракцията е трябвало да се спусне, горната част, която е свързана с вериги за ръцете и седалките се чупи. Свидетели съобщават, че тя е паднала върху касата за билети от около 15 метра височина.\n\nМного хора са получили наранявания под формата на фрактури на долните крайници, като най-тежките са с травми на таза.\n\n\"На височина от шест метра въртенето е трябвало да спре, което не се случва и въпреки че дежурният се опитва да изключи въртележката, седалките, които вече са били ниско до земята, започнали да удрят билетната кабина по време на въртенето. Вероятно е имало софтуерна грешка или механична повреда, която сега се разследва от полицията\", каза кметът на селото Йозеф Белич пред iDnes.\n\nПолицията е получила сигнали за проблеми с атракциона още в петък и сега търси свидетели и преглежда записите от видеонаблюдението.",
    "Чехия очаква България, Румъния и Хърватия на разговор за членството в Шенген": "Представители на трите държави ще дискутират с чешкото председателство ситуацията на среща в Прага\n\nЗа ускоряване на процедурата за приемане на България, Румъния и Хърватия в Шенгенското пространство, съобщава румънският евродепутат Рареш Богдан в пост в своя Facebook. Според информацията ротационният председател на ЕС Чехия очаква външните министри на трите балкански държави на среща на 13 септември в Прага, на която да бъде обсъдена ситуацията.\n\nЧешките власти вече коментираха, че сред приоритетите им е членството на България, Румъния и България. От 2011 година България и Румъния изпълняват техническите изисквания за членство в Шенгенското пространство, но заради опасенията на някои членове в общността относно борбата с корупцията, пръстъпността и относно върховенството на закона те още не са станали част от него.\n\nРумънският евродепутат споделя още в своя профил, че темата е дискутирана по време на заседание в комисията по граждански свободи, правосъдие и вътрешни работи (LIBE) с чешкия вицепремиер Вит Ракушан. Германският канцлер Олаф Шолц също изрази своята подкрепа за членството на трите страни в Шенген, допълва още Богдан.\n\nСамо пет страни от ЕС все още не са част от Шенген - България и Румъния, които по политически причини са още извън пространството за свободно пътуване, последно присъединилата се към ЕС Хърватия, за която миналата година беше отбелязано, че вече изпълнява всички критерии за членство, Кипър, заради разделението на острова и Ирландия, която частично прилага някои от разпоредбите от началото на 2021 година.",
    "Роналдо ще води Португалия срещу Испания и Чехия": "Мегазвездата на португалския футбол Кристиано Роналдо е включен в националния отбор на страната за предстоящите мачове от Лигата на Нациите срещу Испания и Чехия. Селекционерът на Португалия Фернандо Сантош обяви, че няма притеснения от малкото игрово време, което регистрира в клубния си отбор Манчестър Юнайтед.\n\nНикой тук няма съмнения колко продължава да бъде важен той за националния отбор и колко е важно да продължава с мачовете за страната, заяви опитният селекционер.\n\nЖоао Феликс, Диого Жота, Бернардо Силва и Бруно Фернандеш също са включени в списъка от 26 футболисти, както и бранителите Жоао Кансело, Пепе и новобранецът в състава Тиаго Джало.\n\nЗаради контузии не са повикани Отавио и Ренато Санчес. Треньорът Сантош също така се лиши по свои съображения от Андре Силва, Гонсало Гедеш и Жоао Моутиньо. Моутиньо в момента е португалският играч номер 2 по брой срещи с националната фланелка след Роналдо.\n\nПортугалия ще играе с Чехия на 24-и септември като гост и ще приеме Испания три дни по-късно. Португалия, шампион от първото издание на турнира, изостава на точка от Испания в група 2 на Лига А. На три точки зад мореплавателите е Чехия.\n\nПо-рано днес португалската федерация по футбол обяви новите екипи на тима, които ще бъдат обличани за мачовете на Световното първенство Катар. Фланелките са вдъхновени от зелено-червения флаг на страната, като диагоналът е от двете страни през гърдите.",
    "Чехия има 2 предложения за таван на цените на енергията в ЕС": "Има две предложения за налагане на таван на цените на енергията в ЕС, които ще бъдат обсъдени в петък от министрите на енергетиката на страните членки. Това съобщи чешкият министър на промишлеността Йозеф Сикела, цитиран от агенция ЧТК, предаде Ройтерс.\n\nТой посочи, че чешкото председателство на Съвета на ЕС събира мнения и предложения, включително за разделянето на цената на тока от този на газа, както и за налагането на таван на цената на производителите с по-ниска себестойност като възобновяеми енергийни източници, ядрено гориво или въглища.\n\nСпоред Сикела разделянето на цените на газа и електричеството може да доведе до повишена консумация на газ. По думите му има разбирателство между страните членки да осигуряване на кредити за търговците на енергия за гарантиране на ликвидността на пазара.\n\nЧешкото председателство на ЕС ще представи днес обобщен вариант на позициите на страните членки по темата.",
    "Художници от Румъния и Чехия участват в четвъртото издание на изложбата „В началото“": "Художници от Румъния и Чехия ще участват в четвъртото издание на изложбата „В началото“. Включването на творби на чуждестранни артисти в експозицията се случва за първа година, съобщават от Съюза на българските художници (СБХ).\n\nИзложбата ще бъде открита на 16 септември (петък) в галерията на ул. „Шипка“ 6. Сред авторите в нея са Албена Петкова, Александрина Дакова, Ангеларий Димитров, Биляна Дешева, Десислава Янакиева, Ванеса Петрова, Георги Атанасов, Делиана Стоянова, Дина Стоев, Димитър Бочуков, Димитър Павлов, Драгана Павловска, Каролина Нетолицка, Адриана Преда, Алина Йон и др. Куратор на творбите от Румъния е Стоян Дечев, а на тези от Чехия – Любен Петров.\n\nСелекцията на участниците от групата „Млади български художници“ е направена от жури в състав проф. Валентин Старчев, проф. Десислава Минчева, проф. Емил Попов, Кирил Василев, Любен Генов, Мария Василева, Милко Божков, проф. Станислав Памукчиев и Стоян Дечев.\n\nПроектът „В началото“ е по инициатива на Тодор Стайков и цели да подпомогне реализацията на млади художници, завършили в специалност „Живопис“ и „Скулптура“ в Националната художествена академия (НХА). / ГН",
    "Бургаски каратисти с медали от световното първенство в Чехия": "Бургаски каратисти с медали от световното първенство в Чехия\n\nАвтор: Флагман.бг\n\nМорските момчета се върнаха с 6 медала\n\nПетима състезатели на Карате клуб „Цанев Бургас“ бяха част от националния отбор на България, който взе участие на Световното първенство по шотокан карате в град Пардубице-Чехия.\n\nБургаските състезатели завоюваха 1 сребърен, 5 бронзови медала и 4 пети места. Битките се проведоха при изключително висока конкуренция. В надпреварата участваха 1800 състезатели от 32 държави.",
    "Иван Спирдонов: В цяла Източна Европа, а може и в цяла Европа, ще последват протести като в Чехия": "/ПогледТВ/ Разговор на Симеон Миланов с анализатора и автор Иван Спирдонов. Ето какво ще чуете в първа част:\n\n- Защо медиите обявиха, че протестите в Чехия са организирани от \"комунисти и крайнодесни, свързани с Путин\"?\n\n- Какъв ще е резултатът от протестните действия на чехите?\n\n- Клати ли се властта на либералите в Европа и може ли протестите да се разпространят из целия Евросъюз?\n\n- Ще има ли вълна на антиглобализъм в цяла Европа?\n\n- Какво представлява теорията на контролирания хаос и как се правят цветни революции?\n\n/ВИДЕО/\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Чехия осъди коментарите на Ердоган по адрес на Гърция": "Чехия, която в момента е ротационен председател на Европейския съюз, осъди неотдавнашните изказвания на турския президент Реджеп Тайип Ердоган срещу Гърция като \"неприемливи\", информира днес „Катимерини“.\n\nВ съобщение в \"Туитър\" чешкото външно министерство посочи, че насърчаването на диалога между ЕС и Турция е една от целите на чешкото председателство.\n\n\"Неприемливите заплахи към държавите-членки на ЕС, като тези, отправени към Гърция в неотдавнашната публична реч на президента Ердоган, са изключително безполезни в това отношение\", се подчертава в съобщението.\n\nНа изложение за въздушни технологии в черноморския град Самсун, където Турция показа прототипа на безпилотен боен самолет в събота, Ердоган заяви: „Ако продължите настоящия курс (на провокации), ще платите висока цена.“\n\n„Турция няма да бъде спряна от факта на окупацията на островите (в Егейско море) от Гърция. В нужното време ние ще предприемем необходимите стъпки. Това може да стане неочаквано, в която и да било нощ“, предупреди турският президент.\n\nТурция напоследък поставя под въпрос суверенитета на Гърция над островите в източната част на Егейско море, като твърди, че те са били отстъпени на Атина при условие да бъдат демилитаризирани и че това условие е нарушено.\n\nГръцкото външно министерство излезе с изявление в събота, в което се казва, че няма да последва Турция в нейния „възмутителен ежедневен поток“ от изявления и заплахи.\n\nИзточник: БТА",
    "Русия: Пентагонът мести програмите за био оръжия в България и Чехия!": "Кремъл засилва натиска за набиране на войници, заплатите им не се изплащат\n\nСнимка: iStock Images\n\nПентагонът прехвърля програми за биооръжия, които не са били завършени в Украйна, в други страни от постсъветското пространство, както и в държавите от Източна Европа. Става дума по-специално за България и Чехия. Това съобщи Игор Кирилов, началник на войските за радиационна, химическа и биологична защита на въоръжените сили на Руската федерация, цитиран от \"Профилъ\".\n\nСпоред него Пентагонът възнамерява да направи това възможно най-скоро. Кирилов посочи, че разширяването на мрежата от биологични лаборатории създава заплаха за военната сигурност на Руската федерация.\n\nСледващата седмица в Женева Русия ще представи фактите за нарушения от страна на САЩ и Украйна на Конвенцията за биооръжията, съобщи руското министерство на отбраната. За това пише РИА Новости.\n\nЗа разлика от ядрените оръжия, които САЩ разполагат на територията на страните партньори на НАТО, политиката на Северноатлантическия алианс в биологичната сфера им позволява да се доближават до границите на Русия, обърна внимание Игор Кирилов.\n\nСпоред него САЩ правят всичко възможно, за да скрият от Руската федерация свидетели на американската биопрограма в Украйна.\n\nСъединените щати признаха съществуването на съоръжения за биологични изследвания в Украйна. В началото на март 2022 г. Вашингтон съобщи, че полага всички усилия тези съоръжения да не преминат под контрола на руската армия.\n\nРуското министерство на отбраната по-рано заяви, че има доказателства за разработването на биооръжия в Украйна.\n\nТъй като руската армия изпитва недостиг на войници, Кремъл принуждава държавните компании да набират персонал, съобщават украински военни. Лондон съобщава, че войниците на Путин не получават част от заплатите си. Американски институт обяснява стратегията зад настъплението на Киев, а канцлерът на Германия Олаф Шолц изважда Русия от списъка на сериозните доставчици на енергия.\n\nПо данни на украинския генерален щаб от февруари тази година досега от руска страна са паднали 49 500 войници - 450 само за последните 24 часа. Според Сергей Сумленни, бивш директор на фондация Böll в Киев, сред загиналите има и много украинци, които са били призовани в окупираните от Русия територии, или членове на малцинства в Русия.\n\nСпоред генералния щаб в Киев в момента Кремъл засилва натиска върху държавните компании да набират войници за войната сред служителите си. На държавните предприятия са били представени \"нови норми\" за подбор на \"доброволци\", съобщи Генералният щаб.\n\nСпоред доклада на Руската железопътна компания например е наредено да потърси до 10 хил. нови кандидати за временен договор сред своите служители. Както пише Kyiv Independent, те ще подпишат шестмесечни договори и ще получават по 5100 долара на месец.\n\nБританското министерство на отбраната обаче обяснява продължаващите проблеми с морала и дисциплината в руската армия с факта, че не им се изплащат обещаните възнаграждения.\n\n\"Заедно с умората и големия брой жертви и проблемите със заплащането вероятно ще останат една от основните критики към руските войници в бойните действия\", се казва в доклада на организацията в Лондон.\n\nВ руската армия доходите на войниците се състоят от скромна основна заплата, допълвана от различни бонуси и надбавки.\n\nЛондон посочва три причини, поради които парите не достигат: неефективна военна бюрокрация, необичаен правен статут на \"специалната военна операция\" и открита корупция сред командирите.",
    "Почетоха загиналите в катастрофата в село Гълъбник": "Посланикът на Чехия у нас Лукаш Кауцки и посланикът на Словакия Васил Гривна участваха в церемонията по полагането на венци и цветя пред паметника на загиналите при катастрофа на 21 септември 1972 година чехословашки парашутисти в радомирското село Гълъбник. По повод 50 – годишнината бе отслужена заупокойна молитва.\n\nКатастрофата отпреди 50 години е една от най-тежките на територията на област Перник. Чехословашките паращутисти са били сред участниците в шампионат по парашутизъм в авиобаза \"Долни Раковец\" край село Кондофрей.\n\n\n\nВъв фаталната утрин, пътувайки от Перник към авиобазата за закриването на шампионата, поради гъстата мъгла и неохраняемия тогава жп прелез, шофьорът на автобуса, с които са пътували, не е забелязал приближаващия се влак. При сблъсъка петима парашутисти загинали на място, а седем от ранените са починали на път към болницата в Перник. Сред тях е и българският лекар Любомир Иванов.\n\n\n\nПри катастрофата са оцелели двама парашутисти и шофьорът.\n\n\n\n25 години по- късно по инициатива на тогавашния кмет на село Гълъбник Виктор Петров е издигнат паметник на жертвите при катастрофата. В състоялото се днес поклонение участие взеха и висши военни от България и Чехия, парашутисти и представители на местната власт в Радомир.",
    "Volkswagen обмисля да затвори заводи в Европа": "Големите заводи на Volkswagen в Германия, Чехия и Словакия са изложени на риск\n\nГолемите заводи на Volkswagen в Германия, Чехия и Словакия са изложени на риск Снимка: Volkswagen\n\nГолемите заводи на Volkswagen в Германия, Чехия и Словакия са изложени на риск\n\nГерманският автомобилен производител Volkswagen AG обмисля да затвори европейски заводи и да премести производството си извън Европейския съюз (ЕС), ако затрудненията с доставките на газ продължат, съобщи Блумбърг, като се позова на ръководителя на отдела за обществени поръчки на компанията Ген Ву.\n\n\"Като средносрочни алтернативи на сглобяването в ЕС ще се съсредоточим върху по-голямо локализиране на производството, преместване на капацитета, намиране на технически алтернативи, подобни на решенията, използвани за преодоляване на последиците от недостига на полупроводници и други скорошни смущения във веригата за доставки\", каза той.\n\nКомпанията планира да приложи тези мерки, ако проблемите с доставките на газ продължат за продължителен период от време след следващата зима, предаде БГНЕС. В този случай големите заводи на Volkswagen в Германия, Чехия и Словакия, както и енергийната инфраструктура на компанията в Южна Европа ще бъдат изложени на риск от затваряне.",
    "Виктория Томова се завърна в топ 100 с рекордно класиране": "Първата ракета на България Виктория Томова се завърна в топ 100 в световната ранглиста на Женската тенис асоциация (УТА), която беше обявена официално тази сутрин.\n\nТомова, която през миналата седмица достигна до финала на турнира от сериите УТА 125 в Будапеща, се изкачи с 16 места и вече заема рекордната в кариерата си 93-а позиция в класацията с 679 точки.\n\nНа върха в подреждането остава шампионката от Откритото първенство на САЩ Ига Швьонтек (Полша) с 10180 точки, следвана от финалистката в Ню Йорк Онс Жабюр (Тунис) с 5090 точки. Третото място се изкачи Паула Бадоса (Испания) с 3934 точки.\n\nЧелните десетки в световните ранглисти на УТА:\n\nсингъл:\n\n1. (1) Ига Швьонтек (Полша) 10180 точки\n\n2. (2) Онс Жабюр (Тунис) 5090 точки\n\n3. (4) Паула Бадоса (Испания) 3934 точки\n\n4. (3) Анет Контавейт (Естония) 3860 точки\n\n5. (5) Джесика Пегула (САЩ) 3501 точки\n\n6. (7) Арина Сабаленка (Беларус) 3470 точки\n\n7. (6) Мария Сакари (Гърция) 3176 точки\n\n8. (8) Коко Гоф (САЩ) 3047 точки\n\n9. (9) Симона Халеп (Румъния) 3025 точки\n\n10.(10) Каролин Гарсия (Франция) 2930 точки\n\nбългарките:\n\n93. (109) Виктория Томова 679 точки\n\n229. (214) Изабелла Шиникова 282 точки\n\n334. (341) Гергана Топалова 177 точки\n\n485. (475) Джулия Терзийска 92 точки\n\n587. (572) Диа Евтимова 63 точки\n\n633. (648) Лия Каратанчева 52 точки\n\n689. (693) Юлия Стаматова 43 точки\n\n848. (869) Ани Вангелова 24 точки\n\n869. (881) Михаела Цонева 22 точки\n\n887. (876) Елица Костова 21 точки\n\n953.(1051) Дария Шаламанова 17 точки\n\n961. (974) Беатрис Спасова 17 точки\n\n1065.(1033) Денислава Глушкова 13 точки\n\n1180.(1144) Елеонор Чакърова 10 точки\n\n1204.(1206) Петя Аршинкова 9 точки\n\n1214.(1297) Вержини Чакърова 9 точки\n\n1270.(1306) Габриела Михайлова 8 точки\n\n1375.(1377) Катерина Димитрова 5 точки\n\n1410.(1418) Зиновия Ванева 4 точки\n\n1453.(1469) Ралица Александрова 3 точки\n\nдвойки:\n\n1. (1) Катержина Синиакова (Чехия) 7365 точки\n\n2. (2) Барбора Крейчикова (Чехия) 6222 точки\n\n3. (3) Елизе Мертенс (Белгия) 5575 точки\n\n4. (4) Вероника Кудерметова (Русия) 5175 точки\n\n5. (5) Коко Гоф (САЩ) 4560 точки\n\n6. (6) Джесика Пегула (САЩ) 4445 точки\n\n7. (8) Джулиана Олмос (Мексико) 4400 точки\n\n8.(10) Габриела Дабровски (Канада) 4305 точки\n\n9. (7) Елена Остапенко (Латвия) 4190 точки\n\n10.(11) Никол Меличар-Мартинес (САЩ) 4105 точки\n\nбългарките:\n\n273. (252) Шиникова 294 точки\n\n419. (397) Топалова 168 точки\n\n563. (572) Евтимова 95 точки\n\n586. (576) Терзийска 90 точки\n\n666. (675) Лия Каратанчева 65 точки\n\n676. (685) Вангелова 63 точки\n\n701. (729) Стаматова 59 точки\n\n720. (739) Елеонор Чакърова 55 точки\n\n720. (739) Вержини Чакърова 55 точки\n\n871. (876) Алекса Каратанчева 35 точки\n\n908. (860) Катерина Димитрова 32 точки\n\n915. (921) Спасова 32 точки\n\n968. (975) Цонева 28 точки\n\n1147.(1125) Шаламанова 18 точки\n\n1163.(1174) Аршинкова 17 точки\n\n1371.(1456) Михайлова 11 точки\n\n1434.(1436) Стела Пеева 10 точки\n\n1502.(1509) Ванева 7 точки\n\n1566.(1576) Глушкова 5 точки",
    "7000-годишна кръгла постройка край Прага е по-стара от египетските пирамиди": "Въздушен изглед на кръглата кула Винор (Vinoř) край Прага, показващ три отделни входа. Кредит: Institute of Archaeology of the Czech Academy of Sciences\n\nАрхеолози, извършващи разкопки край Прага, откриват останките на структура от каменната епоха, която е по-стара от Стоунхендж и дори от египетските пирамиди: загадъчен комплекс, наречен рундел.\n\nПреди близо 7000 години, по време на късния неолит, или новокаменната епоха, местната земеделска общност може би се е събирала в тази кръгла сграда, въпреки че истинското ѝ предназначение е неизвестно.\n\nОткритият рундел е голям - около 55 метра в диаметър, или колкото е висока наклонената кула в Пиза, съобщава Радио Прага Интернешънъл. И макар че \"е твърде рано да се каже нещо за хората, които са изградили този рундел\", е ясно, че те са били част от културата на щрихованата керамика, която процъфтява между 4900 и 4400 г. пр.н.е., разказва Ярослав Ридски (Jaroslav Řídký), говорител на Института по археология на Чешката академия на науките (IAP) и експерт по рунделите в Чехия.\n\nМирослав Краус (Miroslav Kraus), ръководител на разкопките на кръговото кръстовище в квартал Винор от името на IAP, заяви, че разкриването на структурата може да им даде представа за предназначението на сградата. Изследователите за първи път научават за съществуването на кръглата сграда във Винор през 80-те години на миналия век, когато строителни работници полагат газопровод и водопровод, но сегашните разкопки за първи път разкриват цялата структура. Досега екипът е открил керамични фрагменти, животински кости и каменни инструменти в изкопа.\n\nВъглеродната датировка на органичните останки от този кръгов изкоп може да помогне на екипа да определи датата на построяване на структурата и евентуално да я свърже с неолитното селище, открито наблизо.\n\nХората, които са изработвали изделията от щрихована керамика, са известни с това, че са строили и други рундели в Бохемския регион на Чешката република, разказва Ридски. Техните селища с уседнало земеделие - разположени на пресечната точка на днешна Полша, Източна Германия и Северна Чехия - са се състояли от няколко дълги къщи, които са представлявали големи правоъгълни постройки, побиращи от 20 до 30 души всяка.\n\nНо \"познанията за изграждането на рунделите пресичат границите на няколко археологически култури\", отбелязва Ридски. \"Различни общности са строили рундели в цяла Централна Европа.\"\n\nАрхеолози, работещи по разкопките на рундела от каменната епоха. Кредит: Institute of Archaeology of the Czech Academy of Sciences\n\nРунделите не са били добре познати древни елементи допреди няколко десетилетия, когато въздушната и дрон фотографията се превръщат в ключова част от археологическия инструментариум. Сега обаче археолозите знаят, че \"рунделите са най-старото доказателство за архитектура в цяла Европа\", отбеляза по-рано тази година Ридски пред Радио Прага Интернешънъл.\n\nГледани отгоре, рунделите се състоят от един или повече широки, кръгли ровове с няколко пролуки, които са функционирали като входове. Вътрешната част на всеки рундел вероятно е била облицована с дървени стълбове, може би с кална мазилка на пролуките. Стотици такива кръгли земни съоръжения са открити в цяла Централна Европа, но всички те датират от период от само два или три века. Макар че популярността им през късния неолит е очевидна, тяхната функция все още е под въпрос.\n\nОткрити траншеи в процес на разкопки от екип на Института по археология на Чешката академия на науките. Кредит: Institute of Archaeology of the Czech Academy of Sciences\n\nСтена на изкоп, разкриваща стратиграфията (различните пластове) на разкопките. Кредит: Institute of Archaeology of the Czech Academy of Sciences\n\nПрез 1991 г. в Германия е открит най-ранният известен рундел, който също съответства на културата на щрихованата керамика. Наречен е Госекски кръг, има диаметър 75 м и е имал двойна дървена палисада и три входа. Тъй като два от входовете съответстват на изгрева и залеза на слънцето по време на зимното и лятното слънцестоене, едно от тълкуванията на кръга Госек е, че той е функционирал като обсерватория или своеобразен календар, според проучване от 2012 г. в списание Archaeological Papers of the American Anthropological Association.\n\nРидски предпочита по-общото тълкуване на структурата на Винор, отбелязвайки, че \"кръговете вероятно съчетават няколко функции, като най-важната е социално-ритуалната\", коментира Ридски пред Live Science. Вероятно рунделите са били изграждани за събирания на голям брой хора, може би за да се отбелязват важни за тях като общност събития, като например обреди (за раждане, социална зрялост, брак, смърт и др.), астрономически явления или икономически обмен.\n\nКато се има предвид, че хората, които са изграждали рунделите, са разполагали само с каменни инструменти за работа, размерите на тези рундели са доста впечатляващи - най-често с диаметър около 60 м или половината от дължината на футболно игрище. Но за самите хора се знае малко, тъй като са открити много малко погребения, които биха могли да дадат повече информация за живота им преди седем хилядолетия.\n\nСлед три века популярност, кръговете внезапно изчезват от археологическите данни около 4600 г. пр.н.е. Археолозите все още не знаят защо кръговете са изоставени. Но като се има предвид, че повече от една четвърт от всички намерени досега рундели се намират в Чешката република, бъдещи изследвания, подобни на разкопките във Винор, може в крайна сметка да помогнат за разрешаването на загадката на рунделите.\n\nИзточник: 7,000-year-old structure near Prague is older than Stonehenge, Egyptian pyramids\n\nKristina Killgrove, Live Science",
    "България с три лодки на Световното по гребане в Чехия": "Пловдивчанинът Кристиян Василев е единият от тримата скифьори, с които България ще участва на Сетовното първанство по гребане. Над 900 гребци ще се състезават в 29 категории на стартиращия на 18 септември в чешкия град Расице шампионат. Другите двама българи са Лазар Пенев (лека категория) и Десислава Ангелова.\n\nПрипомняме, че преди месец Кристиян Василев спечели бронзов медал в дисциплината скиф за мъже на Европейското първенство по гребане в Мюнхен.\n\nБългаринът измина дистанцията от 2000 метра за 7:6.37 минути и успя да изпревари в последните метри европейския шампион от 2021 година и световен първенец на скиф от 2019 година Оливер Цайдлер от Германия.",
    "България ще приюти между 100 и 150 мигранти от Кипър?": "България е изразила намерение да приеме 100-150 мигранти от намиращите се сега в Кипър, съобщи кипърският вътрешен министър Никос Нурис. Средиземноморската страна е под силен миграционен натиск - търсещите убежище вече достигат 6% от общото ѝ население.\n\nПреместването на мигранти от Кипър в България е в рамките на предложения от Европейската комисия механизъм за доброволна солидарност на държавите членки със страните, които са на първа линия на миграционния поток.\n\nФранция и Германия са изразили интерес да приемат първоначално по 500 мигранти от острова, а Чехия и Швейцария са предложили финансова помощ – съответно от 1 млн. евро и 10 млн. евро, обобщи министър Никос Нурис.\n\nКипър държи нежеланото първо място в ЕС по процент на търсещите политическо убежище, който е достигнал 6% от общото население, каза вътрешният министър.\n\nВ тясно сътрудничество с Европейската комисия и Европейската агенция за гранична и брегова охрана (FRONTEX) Кипър е увеличил значително връщанията на незаконни мигранти в страните им, като от началото на годината досега са обхванати 4500 души, съобщи БНР.\n\nОбщата политика на петте средиземноморски страни на първа линия - Кипър, Гърция, Италия, Испания и Малта (форматът MED5), и насърчаването на нов Европейски пакт за убежище и миграция ще бъдат обсъждани на министерска среща на върха, която ще се проведе на 7 и 8 октомври в Кипър.\n\nСнимка: БГНЕС\n\nХаресайте страницата ни във Facebook ТУК",
    "Международна конференция „Европейската медийна демокрация по време на криза“": "Международна конференция на тема „Европейската медийна демокрация по време на криза“ се провежда днес. Тя е част от проекта Европейски диалози „Вацлав Хавел“, който има за цел да отвори и развие дискусия по теми, определящи посоката на съвременна Европа, с препратка към духовното наследство на Вацлав Хавел.\n\nКонференцията е част от културната програма на чешкото председателство на Съвета на Европейския съюз.\n\nОсновната тема е медийният и обществен дебат в общоевропейската перспектива на актуалните събития – руската инвазия в Украйна и пандемията от COVID-19. Журналисти, политолози и други експерти от Чехия, България, Украйна, Република Северна Македония и Германия, ще обсъждат тези и други въпроси в три тематични панела.\n\nЛектори са:",
    "Резултати и голмайстори в Лигата на нациите": "Резултатите и голмайсторите в Лигата на нациите от 24 септември (събота):\n\nсвързани статии Португалия удари Чехия, потрошиха Роналдо\n\nЛига \"А\"\n\nГрупа 2\n\nИспания - Швейцария 1:2\n\n0:1 Мануел Аканджи (21), 1:1 Жорди Алба (55), 1:2 Брийл Емболо (58)\n\nЧехия - Португалия 0:4\n\n0:1 Диого Далот (33), 0:2 Бруно Фернандеш (45+2), 0:3 Диого Далот (52), 0:4 Диого Жота (82)\n\nЛига \"B\"\n\nГрупа 1\n\nAрмения - Украйна 0:5\n\n0:1 Олександър Тимчук (22), 0:2 Олександър Зубков (57), 0:3 Артьом Довбик (69), 0:4 Данило Игнатенко (81), 0:5 Артьом Довбик (85)\n\nШотландия - Република Ирландия 2:1\n\n0:1 Джон Игън (18), 1:1 Джак Хендри (50), 2:1 Райън Кристи (81)\n\nГрупа 2\n\nсвързани статии Шок! Швейцария думна Испания и я закотви на второто място\n\nИзраел - Албания 2:1\n\n1:0 Шон Вайсман (46), 1:1 Мюрто Узуни (88), 2:1 Тай Барибо (90+2)\n\nГрупа 4\n\nСловения - Норвегия 2:1\n\n0:1 Eрлинг Холанд (47), 1:1 Андраж Шпорар (69), 2:1 Бенямин Шешко (81)\n\nСърбия - Швеция 4:1\n\n0:1 Виктор Клаесон (15), 1:1 Александър Митрович (18), 2:1 Александър Митрович (45+1), 3:1 Александър Митрович (48), 4:1 Саша Лукич (70)\n\nЛига \"C\"\n\nГрупа 2\n\nСеверна Ирландия - Косово 2:1\n\n0:1 Ведат Мурики (58), 1:1 Гавин Уайт (82), 2:1 Джош Магенис (90+2)\n\nКипър - Гърция 1:0\n\n1:0 Маринос Ционис (18)"
}