{
    "Естония, Литва, Латвия и Полша затвориха границите си за руснаци": "Трите балтийски републики - Естония, Литва и Латвия, както и Полша, забраниха влизането на руски граждани от 19 септември, включително на тези с шенгенски визи, издадени от трети страни в ЕС. Ограниченията, които влязоха в сила в 00:00 часа, ще имат някои изключения, но вече руските туристи могат да преминават границата със съюза по суша само през Финландия.\n\nОсвен това от полунощ Швейцария спря опростеното издаване на визи за руснаци.\n\n\"Заедно с Латвия, Литва и Полша решихме да въведем общи ограничения върху туризма за руски граждани, за да защитим обществения ред и сигурност\", каза министър-председателят Кая Калас, цитирана в съобщение на сайта на естонското правителство.\n\n\"Русия донесе война в Европа и използва всички инструменти, за да подкопае нашите общества. Като гранични държави на ЕС, ние трябва да пазим сигурността на Европа. В момента не е възможно да се гарантира, че руските граждани не представляват заплаха за сигурността. Беше постигнато регионално споразумение и сега ще продължим да работим за ограничаване на туризма за руски граждани в целия ЕС\", добави тя.\n\nКалас каза още, че \"пътуването до ЕС е привилегия, а не човешко право\" и докато \"народът на Украйна е изтезаван, убиван и тероризиран, гражданите на държавата-агресор не трябва да могат да се радват на предимствата на свободния свят\".\n\n\"Повече няма да позволяваме на руски туристи да преминават границата ни, посещението на семейството, живеещо в Естония, ще остане сред изключенията\", каза още Калас.\n\nТова се уточнява и в съвместно изявление на премиерите на Естония, Латвия, Литва и Полша днес.\n\nСпоред ограниченията руснаците вече не се допускат в тези държави с цел туризъм. Ще се допускат руски граждани, които посещават членове на семейството или другия родител на непълнолетни деца, с валидно правно основание.\n\nИзключения ще се правят и за дипломати, за руски граждани с виза за краткосрочен престой и регистрирана работа или със студентска виза, както и за хора, пряко заети в международния превоз на товари и пътници. Влизането ще е разрешено и по хуманитарни причини и за дисиденти. Транзитът без забавяне е разрешен и за хора, които трябва да пътуват, за да стигнат до страната си на пребиваване.\n\nКъм момента 49 804 валидни визи са издадени от Естония на руски граждани. От тях 47 998 са за краткосрочно пребиваване и 1805 са визи за дългосрочно пребиваване. Целта на пътуването е туризъм в 19 285 случая, а в 20 389 случая е посещение на семейство и приятели.\n\nЕвропейски държави издават повече от три милиона шенгенски визи годишно, валидни до пет години. През 2019 г. - последна преди пандемията, най-много визи са издали Финландия (780 000), Испания (570 000), Италия (550 000), Франция (480 000) и Гърция (407 000).\n\nВ началото на септември страните от ЕС се споразумяха да спрат действието на споразумението за улесняване на визовия режим с Русия. Това доведе до увеличение на таксата за виза от 35 на 80 евро, необходимост от предоставяне на допълнителни документи, увеличаване на времето за издаване на виза и затягане на правилата за издаване на многократни визи.",
    "Компания от Литва ще развива производство в Индустриална зона \"Загоре\"": "Инвеститор от Литва е започнал преговори за закупуване на терен в индустриална зона \"Загоре\". Това съобщи за БТА изпълнителният директор на Зоната Радослав Танев. Компанията \"Стелас БГ\" ООД има намерение да развива стартъп производство на специализирана технология в областта на хранително-вкусовата промишленост. Благодарение на нея ще бъде реализирана обработката на богат асортимент от хранителни продукти със запазване на техните качества и свойства. Технологията е с поглед към модерното, забързано ежедневие и с внимание към все по-популярните навици за здравословно хранене. Инвестиционното намерение на чуждестранната компания е свързано с разширяване на дейността ѝ и разнообразяване на производството с нови продукти, както и завладяване на нови пазари.\n\n\"Инвеститорът възнамерява да закупува продукти от местни и регионални производители. В начален етап производството ще бъде само за износ. Към настоящия момент фирмата няма представителство в Европа. Стара Загора е предпочетена като дестинация поради наличието на комуникации, близостта до пътни връзки и добре организираната индустриална среда\", обясни Танев.\n\n\"Вече няколко високотехнологични производства избраха Стара Загора и Индустриална зона \"Загоре\" - поредна сериозна заявка за бъдещото позициониране на града ни и утвърждаването му като място за бизнес, научна и развойна дейност в различни области. Благодарение на стабилните показатели до момента и добрия инвестиционен климат в града имаме перспектива за растеж и устойчиво развитие. Това е плод на целенасочени усилия на кмета Живко Тодоров, на отдел \"Инвестиции\", както и на нашия екип\", допълни още изпълнителният директор.\n\nКъм днешна дата площите в индустриалната зона са реализирани на 90 на сто. Инфраструктурата е напълно изградена, извършиха се няколко промени по желание на конкретни инвеститори. Индустриална зона \"Загоре\" е съвместен проект на Община Стара Загора и \"Национална компания индустриални зони\" ЕАД. На територията на зоната свои инвестиционни проекти изпълняват осем компании. Две от тях са на финала на своето строителство, а останалите са в етап на проектиране.\n\nИндустриалната зона обхваща 115 дка площ и е насочена предимно към развитието на малки и средни предприятия, тъй като парцелите са с големина между 5 и 15 дка. Заявените инвестиции надхвърлят 40 млн. лева, а работни места, които са разкрити или предстои да бъдат разкрити, са около 300.\n\nАмбицията е да бъдат придобити нови терени, с което да се даде перспектива на компании, търсещи по-големи площи.",
    "Литва постави силите си за бързо реагиране в повишена готовност": "Силите за бързо реагиране на Литва са поставени в повишена готовност, за да се предотврати всякаква провокация от страна на Русия. Това обяви литовският министър на отбраната Арвидас Анусаускас, цитиран от \"Ройтерс\".\n\nТой добави, че решението е взето, тъй като руската военна мобилизация \"също ще се проведе близо до нашите граници\" - в руския ексклав Калининград, и Литва \"не може просто да гледа\".\n\nМеждувременно Латвия заяви, че ще се консултира със съюзници и партньори относно новото развитие на войната в Украйна \"и ще обсъди възможни допълнителни мерки за сигурност в региона\".\n\nЛатвийският външен министър Ринкевичс също посочи, че от съображения за сигурност Латвия няма да издава хуманитарни или други визи на руски граждани, които искат да избегнат мобилизацията, и ще запази визовите си ограничения.\n\nПо-рано днес руският президент Владимир Путин обяви частична военна мобилизация в страната.\n\nТой аргументира решението си с мотива, че Москва трябва да предприеме необходимите стъпки, за да защити своя суверенитет, тъй като Западът се стреми да \"отслаби\" и \"унищожи\" Русия.\n\nРуският президент обвини Запада, че е наредил на Украйна да подкопае мирните преговори с Москва, заявявайки, че Западът няма да бъде доволен от мирно решение на конфликта.\n\nТой обвини Запада в \"ядрен шантаж\" срещу Русия и предупреди, че Москва също има \"различни оръжия за унищожение\" и е готова да използва \"всички налични средства\", за да се защити.\n\nПоследваха остри реакции от Запада. Редица западни лидери разчетоха хода на руския президент като признак за слабост и провал на плана на Москва за инвазията в Украйна.",
    "Полша, Естония, Латвия и Литва няма да приемат руснаци дори с европейски визи": "Полша и трите балтийски държави Литва, Латвия и Естония съобщиха, че са взели съвместно решение да забранят достъпа до техните страни за повечето руснаци, включително и за такива, които имат визи за Европейския съюз. Забраната очакват да въведат до 19 септември.\n\nВ края на август Европейският съюз премахна облекчения визов режим за граждани на Русия. В решението беше оставена и възможност страните членки да въведат и собствени по-строги ограничения. Още тогава държавите, граничещи с Русия, казаха, че обмислят такива.\n\nВ съвместно изявление Естония, Латвия, Литва и Полша казват, че причините за този ход са нарастващите опасения за сигурността в четирите държави, както и „значителният и нарастващ приток“ на руснаци към териториите им. Те са резултат от руската инвазия в Украйна, която продължава вече повече от 6 месеца.\n\nВ изявлението се казва, че Естония, Латвия, Литва и Полша „са се договорили за общ регионален подход и с настоящото изразяват своята политическа воля и твърдо намерение да въведат национални временни мерки за руски граждани, притежаващи визи за ЕС“.\n\nЦелта е справяне със заплахите за обществения ред и сигурността и ограничаване на влизането в Шенгенското пространство на руски граждани, пътуващи с цел туризъм, култура, спорт и бизнес, допълват още те.\n\nТе подчертават, че координираният ход „не е директна забрана за влизане и общоприетите законни изключения ще останат в сила за дисиденти, хуманитарни случаи“ и няколко други обстоятелства, включително дипломатически мисии и руснаци със семейни връзки в страните.",
    "Литва построи 500 км ограда по границата си с Беларус": "Литва построи ограда по границата си с Беларус. \"Във всички участъци работата е завършена 100 процента\", обяви пред журналисти литовската министър-председателка Ингрида Шимоните, предае Франс прес.\n\nОградата е висока четири метра с бодлива тел отгоре. Тя се разпростира на около 550 километра от 700-километровата граница на Литва с Беларус. Останалата част от границата минава през блата, езера и реки. Поради тази причина е \"технически невъзможно\" там да бъде издигната физическа бариера, обясни Шимоните.\n\nПритокът на нелегални имигранти в Литва се увеличи значително тази година, отбелязва АФП. Около 4200 души, предимно от Близкия изток и Африка, успяха да влязат в страната от Беларус.\n\nЗападът обвинява режима в Минск, че насочва умишлено мигрантите към съседни държави от Европейския съюз в \"хибридна атака\", която провежда заедно със своя съюзник Русия. Беларус отрича.\n\nЛитва следва политика на недопускане на нелегални мигранти на своя територия, заради която си навлича обвинения в незаконни връщания. Литовската министър-председателка обаче даде да се разбере, че ще продължи да прилага тази спорна тактика, и търси начини да го направи без да обявява извънредно положение, макар да призна, че това би било предизвикателство от гледна точка на международното право.",
    "Литва повиши бойната си готовност": "13:22 / 21.09.22 Литва повиши бойната си готовност Йовка Димитрова Петър Карабоев\n\n© Reuters Арвидас Анусаускас\n\nЛитва повиши нивото на готовност на силите за бързо реагиране на своята армия, \"за да предотврати всякакви провокации от руска страна\", каза министърът на отбраната Арвидас Анусаускас в сряда, след като Москва обяви частична военна мобилизация.\n\n\"Тъй като руската военна мобилизация ще бъде извършена и в района на Калининград, в нашия съсед, Литва не може просто да гледа\", написа той във \"Фейсбук\", имайки предвид руския ексклав, който граничи с Литва.",
    "Литва изпусна шанса си и изпадна от лига \"С\"": "Литва изпусна шанса си и изпадна от лига \"С\"\n\nЛитва и Фарьорски острови не успяха да се победят в срещата помежду си от група 1 на лига \"С\" в Лигата на нациите. Срещата завърши при резултат 1:1, но това бе лоша новина за домакините, които изпуснаха и последния си шанс за спасение и изпадат в по-долната дивизия за следващия сезон.\n\nФарьорски острови първи поведоха в мача в 22-рата минута с гол на Якуп Андреасен. Викинтас Сливка пък възстанови равенството в 41-вата минута. До края домакините направиха всичко възможно да вземат трите точки, но така и не успяха особено да притеснят своя съперник и резултатът остана непроменен.\n\nСлед този двубой Фарьорски острови остава на 3-тото място в класирането с 5 точки. Литва пък е на последната 4-та позиция с 1 точки в актива си.",
    "Испания пречупи Литва на европейското по баскетбол": "Отборът на Испания се класира за четвъртфиналите на европейското първенство по баскетбол за мъже, след като в много драматичен мач в Берлин елиминира тима на Литва със 102:94 (19:20, 21:25, 23:23, 20:15, 19:11) след продължение. Световният шампион изоставаше почти през целия мач, но направи обрат в края. В следващата фаза Испания ще има за съперник победителя от сблъсъка Финландия – Хърватия.\n\n\n\nПървата четвърт вървеше кош за кош, като след десет минути игра Литва имаше минимален аванс при 20:19. Испания поведе със 7 точки в началото на втората част, но след добри финални минути, на почивката литовците стигнаха до 45:40 т.\n\nРазликата в полза на баскетболистите на Казис Максвитис стана двуцифрена след паузата, но преди последната част съставът на Серджо Скариоло отново се доближи на 5 – 63:68 т.\n\nСветовните шампиони не се отказаха в опитите си да обърнат развоя на срещата и след като на два пъти намаляваха само на точка, по-малко от две минути преди края обърнаха за 80:78 след кош на Лопес-Апостеги. Последваха нови размени на водачеството, а 16 секунди преди края Испания бе напред с 82:81. Веднага след това пък на Сабонис бе отсъдено неспортсменско нарушение и топката отново отиде при съперника. Литовците фаулираха Уили Ернангомес, който обаче реализира само единия от двата наказателни удара, след което кош със сирената на Игнас Браздейкис прати мача в продължение.\n\nВодени от Браун, испанците рано натрупаха аванс от няколко точки в добавеното време, но фамозна тройка на Браздейкис намали разликата отново на 1 – 94:95 минута преди края. До края обаче литовците така и не успяха да стигнат до нов обрат и Испания измъкна успеха.\n\nЛоренцо Браун бе над всички за победителите с 28 точки и 8 асистенции. Уили Ернангомес записа 21 точки и 8 борби. За Литва Миндаугас Кузминскас е с 18 точки, 17 и 7 борби има Игнас Браздейкис.\n\nВ друг осминафинал отборът на Германия надделя над Черна гора с 85:79 т.",
    "Литва взе последната квота в група В, отново феноменален Лука с нов рекорд": "Литва взе последната квота за осминафиналната фаза на Евробаскет 2022, като се присъедини към Германия, Франция и лидера Словения.\n\nСловенците записаха четвъртата си победа в група В, като звездата на тима и на цяла Европа - Лука Дончич постави нов рекорд. Дончич наниза невероятни 47 точки, което е най-доброто постижение на европейско от 65 години насам. Рекордът се държи от белгиеца Еди Терас от 1957-а година - 63 точки срещу Албания.\n\nЛука и Словения победиха с 88:82 Франция, като Дончич вкара повече от половината актив. Той бе с 27 точки на почивката, а завърши с 15/23 стрелба и 7 борби, пет асистенции и една открадната топка за 38 минути.\n\nОсвен всичко друго, Дончич бе ударен лошо с лакът в главата от Венсан Поарие, но продължи мача.\n\n\n\nРуди Гобер вкара 19 за Франция. Майк Тоби не игра за Словения, а Гершон Ябуселе за фрацузите.\n\nМартин Хорозов бе съдия на един от най-трудните мачове на европейското - директния сблъсък за четвъртото място в група В между Литва и Босна и Херцеговина.\n\nТам Литва победи с 87:70, след силна втора част.\n\n\n\nМариус Григонис вкара 16 за литовците, а Джанан Муса - 22 за Босна и Херцеговина, която отпада от турнира.\n\n\n\nГермания се наложи със 106:71 над Унгария в последния мач от групата в Кьолн, след 22 точки на Кристиан Зенгфелдер и 21 от Маодо Ло.\n\nСъс съдействието на\n\nПЪЛНА СТАТИСТИКА ОТ МАЧА ЛИТВА - БОСНА И ХЕРЦЕГОВИНА\n\n\n\nПЪЛНА СТАТИСТИКА ОТ МАЧА ФРАНЦИЯ - СЛОВЕНИЯ\n\nПЪЛНА СТАТИСТИКА ОТ МАЧА ГЕРМАНИЯ - УНГАРИЯ\n\n\n\nПРОГРАМА И РЕЗУЛТАТИ ОТ ЕВРОБАСКЕТ 2022\n\nВРЕМЕННО КЛАСИРАНЕ В ГРУПИТЕ НА ЕВРОБАСКЕТ 2022\n\nИНДИВИДУАЛНА СТАТИСТИКА ОТ ЕВРОБАСКЕТ 2022\n\nОТБОРНА СТАТИСТИКА ОТ ЕВРОБАСКЕТ 2022",
    "Цените на електричеството убиват литовската икономика": "/Поглед.инфо/ „Нямаме друг избор, освен да прекратим операциите. С тези думи лидери на литовски фирми и промишлени предприятия коментират случващото се в момента в икономиката на тази страна. Заводи и фабрики затварят едни след други. Каква е причината за тези събития и защо е вероятно през зимата да е стане по-зле?\n\nОще през август, когато беше регистриран скок на цените на електроенергията в Литва, достигайки 4 евро за киловатчас, президентът на местната конфедерация на индустриалците Видмантас Янулявичус предупреди, че това няма да свърши добре за големите предприятия.\n\n„Евро за киловатчас вече беше космическа цена. След това стана две евро - също. Четири евро е направо абсурд. В този случай ще спрете цялото производство. Ако само производствената технология позволява това да се направи, тъй като има такива области на производство, например химическата, където не е много възможно да се спре производството“, предупреди Янулявичус.\n\n„При такива цени на тока не можем да си продаваме продуктите“\n\nТогава експертът подчерта, че проблемът за промишленото производство се създава от голямото оскъпяване на продукцията. Цената на стоките за клиентите не може да бъде увеличена, тъй като е фиксирана в договорите.\n\n„При такива цени на тока не можем да продаваме продукцията си. Индустриалните предприятия плащаха за електроенергия 7-10 евроцента за киловатчас без ДДС. Представете си, че поскъпването е десетократно. Тоест трябва да удвоим цената на продуктите. Но не можем да направим това, тъй като договорите са сключени за една година“, обяснява ръководителят на литовските индустриалци.\n\nМесец по-късно Янулявичус обяви, че дванадесет компании са прекратили частично или напълно дейността си поради високите цени на електроенергията в страната. По-късно той уточни, че вече има шестнадесет такива фирми.\n\n„Този брой ще расте с всяка изминала седмица. Не си мислете, че подобни решения са лесни за предприемачите. Хранително-вкусовата промишленост, млечната промишленост, малките компании, свързани с нея, и много производствени компании също страдат. Освен това страда производството на пластмаса. Очакваме с нетърпение реакцията на Европейската комисия в областта на електроенергията“, призна Янулявичус.\n\nФактът, че много компании са преустановили частично дейността си, беше потвърден и от ръководителя на Асоциацията на инженерната и технологичната индустрия на Литва Дариус Ласенис. „Останалите работят според условията“, подчерта Ласенис.\n\nПо-рано литовските медии съобщиха за спиране на производството в индустриалните гиганти “Ахема” и “Лифоза”. Компанията “Григео Клайпеда” също не работеше известно време. Далиус Тръмпа, един от собствениците на “Рокискио Сурис” (най-големият производител на млечни продукти в Литва), каза, че компанията все още работи, но поради високите цени на електроенергията производството на някои продукти трябваше да бъде изоставено.\n\nТръмпа каза, че миналата година компанията му е плащала 280 000 евро на месец за електроенергия, а тази година вече е 2 милиона евро. „За да компенсираме тези разходи, ще трябва да повишим цените с двадесет процента. Сега харчим за ток парите, които бяха предвидени за повишаване на заплатите, за инвестиции. Тези пари отиват в друг джоб“, продължи Тръмпа, добавяйки, че компанията чака помощ от правителството.\n\n„Наблюдаваме цените на всеки час“\n\nНа свой ред ръководителят на компанията “Солтерас” , работеща в град Паневежис, Дайнюс Спирикавичус, каза, че компанията му вече е спряла да произвежда перлит (смес, използвана в градинарството) и обмисля преместване в Полша. По негови изчисления сметките са нараснали астрономически. „При такова поскъпване продуктите ни станаха неконкурентоспособни. В други страни е по-евтино“, оплаква се предприемачът. „Цените на газта и електроенергията се повишиха почти десетократно. Преди плащахме до 20 000 евро на месец за газ и ток, а сега сметките са около 200 000 евро. Нямаме друг избор, освен да спрем дейността си“, каза Спирикавичус.\n\nРъководителят на Литовската асоциация на птицевъдите Гитис Каузонас предупреди, че тази зима ще бъде най-тежка, тъй като повечето от предприятията в бранша няма да могат да плащат сметките си за електричество. Сега асоциацията иска държавата да отпусне субсидии в размер на 0,09 евроцента за килограм бройлери и 0,90 евро за яйце. „Бизнесът не може сам да плати всички сметки и е попаднал в капан“, подчерта шефът на Асоциацията по птицевъдство. Той отбеляза, че е невъзможно да се спре производството, тъй като във фермите има милиони живи птици.\n\nМантас Клупшас, заместник генерален директор на “Паневезио Аурида” (която произвежда автомобилни компресори), каза, че следи внимателно цените на електроенергията. „Ние купуваме електроенергия на борсата. Затова следим цените на всеки час. В определени часове не се включва оборудване, което се нуждае от много електричество. В началото на седмицата ще проведем среща, ще решим как да работим по-нататък. Може би ще съкратим работната седмица, но ще увеличим броя на часовете. Трябва да помислим“, каза Клупшас. „Може би ще спрем производството през декември. Има такива планове, защото през декември-януари киловатчасът поскъпва двойно. Има идея да спрем производството“, призна Клупшас.\n\nЛитовската металообработваща компания “Металистас” също трябваше да оптимизира дейността си. Мантас Гудас, председател на борда, каза: „Обикновено работим на две смени. Но вече трета седмица работи само една . Решението беше взето поради високите цени на електроенергията и общия икономически спад. Според Гудас някои работници е трябвало да бъдат уволнени, а други са били изпратени в отпуск.\n\nНа свой ред генералният директор на групата “Вилви” (производство на млечни продукти) Гинтарас Бертасиус каза, че компанията все още покрива нарастващите разходи за сметка на своя резерв. Той обаче не изключи, че при влошаване на ситуацията ще се наложи намаляване на персонала и производството.\n\nПрез последните шест месеца 312 литовски компании са подали молби за банкрут, което е 1,7 пъти повече в сравнение със същия период на миналата година. Според данни на Департамента по статистика на Литва, най-много (137) предприятия, започнали процедури по несъстоятелност, са в строителната индустрия. Броят на производствата по несъстоятелност на търговци на едро и дребно и фирми, извършващи ремонтни услуги на автомобили и мотоциклети, се е увеличил почти двойно. Фалират хотели, заведения за обществено хранене, производствени предприятия.\n\nХарактерна стана и ситуацията с литовската компания “Ахема”, която е най-големият производител на азотни торове в Балтика.Имайте предвид, че изграждането на завода “Ахема” започва в литовския град Йонава през 1962 г. Предприятието започва работа през февруари 1965 г. - тогава се нарича Завод за азотни торове “XXV конгрес на КПСС”. Този завод се смята за един от най-ценните активи, наследени от съвременната Република Литва от СССР. Работи десетилетия – и наскоро спря работа заради поскъпването на природния газ. Вярно е, че ръководството на “Ахема” заяви, че се надява да отвори отново завода през декември.Общо в компанията работят над 1250 души. Компанията изпрати част от служителите на бездействие за половин месец, някои за месец (обещават им пълни обезщетения) и уволни 5%. „Служителите са изключително важни за нас, но за съжаление решенията са неизбежни. Бездействието или липсата на решителност скоро ще изискват много по-големи съкращения. Индустриалните компании просто нямат избор и трябва да намалят разходите по всякакъв възможен начин“, обясни изпълнителният директор на Рамунас Миляускас. Според него “Ахема” не може да се конкурира с американските и руските производители на торове, които имат собствени източници на газ. Около 80% от цената на продуктите на “Ахема” се дължи на природен газ.\n\nСпоред председателя на борда Лидия Лубиене сега не е моментът да заблуждаваме литовската общественост. „По-голямата част от населението на страната все още не е напълно наясно с огромната и безпрецедентна енергийна криза, пред която в момента са изправени Литва и цяла Западна Европа. Ефектите от този период ще се усещат от всички нас още дълго време. Затова се нуждаем от разбиране и подкрепа, когато търсим трудни, но задължителни решения“, казва Лубиене.\n\nПоради високите цени на газа компаниите за торове в Норвегия, Германия, Полша, Франция, Великобритания и Унгария или затвориха, или драстично намалиха дейността си, каза тя.\n\nНе по-малко характерна е ситуацията в завода “Лифоза” за производство на фосфатни торове, разположен в град Кейданай. 98% от продуктите са доставени в Белгия, Великобритания, Германия, Испания, Полша, Франция, Украйна и редица други страни. Това предприятие е в треска от началото на годината. През пролетта попадна под антируски санкции, наложени срещу руския бизнесмен Андрей Мелниченко, който беше член на борда на директорите на компанията. На 9 март сметките на “Лифоза” бяха запорирани, а на 10 април компанията спря дейността си.\n\nПрез юни заводът възобновява производството, но се сблъсква с ново бедствие - рязко поскъпване на електроенергията и суровините. В началото на септември ръководството на “Лифоза” съобщи, че заводът отново е спрял производството. От дружеството обясниха, че това се дължи на недостиг на една от основните суровини (амоняк) и рязко поскъпване на природния газ. Планира се предприятието да възобнови дейността си през ноември. Но никой не може да каже как ще стане всъщност.\n\nПревод: В. Сергеев\n\nВАЖНО!!! Уважаеми читатели на Поглед.инфо, ограничават ни заради позициите ни! Влизайте директно в сайта www.pogled.info . Споделяйте в профилите си, с приятели, в групите и в страниците. По този начин ще преодолеем ограниченията, а хората ще могат да достигнат до алтернативната гледна точка за събитията!?\n\nКогато видите знака \"фалшиви новини\", това означава, че тази статия е препоръчително да се прочете!!!\n\nАбонирайте се за нашия Ютуб канал/горе вдясно/: https://www.youtube.com\n\nСтани приятел на Поглед.инфо във facebook и препоръчай на своите приятели",
    "Испания е в Топ 8 на Евробаскет след драматичен обрат срещу Литва": "Испания се класира за четвъртфиналите на Евробаскет 2022. В изключително драматичен мач в Берлин днес, тимът надви Литва със 102:94 след продължение. Световният шампион изоставаше почти през целия мач, но направи обрат в края.\n\nВ следващата фаза Испания ще има за съперник победителя от мача Финландия – Хърватия.\n\nЦялата първа четвърт вървеше кош за кош, като след десет минути игра Литва имаше минимален аванс при 20:19. Испания дръпна със 7 в началото на втория период, но след силни финални минути, на почивката съперникът обърна за 45:40.\n\nРазликата в полза на баскетболистите на Казис Максвитис стана двуцифрена след паузата, но преди последната част съставът на Серджо Скариоло отново се доближи на 5 – 63:68.\n\nСветовните шампиони не се отказаха в опитите си да обърнат развоя на срещата и след като на два пъти намаляваха само на точка, по-малко от две минути преди края обърнаха за 80:78 след кош на Лопес-Апостеги. Последваха нови размени на водачеството, а 16 секунди преди края Испания бе напред с 82:81. Веднага след това пък на Сабонис бе отсъдено неспортсменско нарушение и топката отново отиде при съперника. Литовците фаулираха Уили Ернангомес, който обаче реализира само единия от двата наказателни удара, след което кош със сирената на Игнас Браздейкис прати мача в продължение.\n\nВодени от Браун, испанците рано натрупаха аванс от няколко точки в добавеното време, но фамозна тройка на Браздейкис намали разликата отново на 1 – 94:95 минута преди края. До края обаче литовците така и не успяха да стигнат до нов обрат и Испания измъкна успеха.\n\nЛоренцо Браун бе над всички за победителите с 28 точки и 8 асистенции. Уили Ернангомес записа 21 точки и 8 борби.\n\nЗа Литва Миндаугас Кузминскас е с 18 точки, 17 и 7 борби има Игнас Браздейкис.\n\nСъс съдействието на\n\nПЪЛНА СТАТИСТИКА ОТ МАЧА ИСПАНИЯ - ЛИТВА\n\nПРОГРАМА И РЕЗУЛТАТИ ОТ ЕВРОБАСКЕТ 2022\n\nИНДИВИДУАЛНА СТАТИСТИКА ОТ ЕВРОБАСКЕТ 2022\n\nОТБОРНА СТАТИСТИКА ОТ ЕВРОБАСКЕТ 2022",
    "Мистерия с малък самолет, паднал в Балтийско море край бреговете на Литва": "© Getty Images (архив)\n\nЧастен австрийски самолет с четирима души на борба, потеглил от Испания за Германия, но престанал да отговаря на въздушните диспечери, падна в морето край Литва. Инцидентът е станал вчера около 20 ч. местно време, предаде Франс прес.\n\nФренски, германски, датски и шведски изтребители, са били вдигнати по спешност във въздуха, за да се опитат последователно да влязат в контакт с екипажа на машината, докато тя преминавала през няколко въздушни пространства по посока Северна Европа. Литовската агенция по гражданско въздухоплаване потвърди в съобщение, че малък самолет е паднал в Балтийско море, северозападно от Вилнюс.\n\nЗа самолета било известно, че е \"Чесна 551\", превозващ четирима пътници и пътувал между Испания и Кьолн в Германия. Той обаче променил курса си по време на полета и въздушните диспечери не успели да се свържат с екипажа, казва агенцията. Машината е потеглила от летището в Херес в Испания.\n\nСега спасителни екипи с кораби и хеликоптери от Литва, Латвия и Швеция работят на мястото на инцидента, се казва в съобщението на агенцията.\n\nЛетището във Ветспилс, което е най-близко до зоната, в която е паднал самолетът, не е имало изобщо информация, че подобна машина се е насочила и е искала да кацне там, според представител на летището, говорил пред Франс прес.\n\nТрима души загинаха след падане на самолет във Франция\n\nПърви сигнал за тревога във връзка със самолета е бил подаден от Испания във връзка с евентуални трудности с херметизацията. Сигналът е бил подаден от Испания на френските военновъздушни сили. Самолетът е бил ескортиран от френски изтребител, после от германски при преминаването си през въздушните пространства на Белгия, Люксембург и на Германия. После датски и шведски изтребители са били изпратени, за да се опитат да влязат в контакт с екипажа. И френските, и шведските, и датските военновъздушни сили, казват, че пилотите на техните вдигнати по тревога изтребители не са видели никой в пилотската кабина на Чесната и опитите за радиоконтакт с екипажа останали без резултат.\n\nСамолетът следвал относително постоянна траектория до приближаването до литовския бряг. Тогава бързо изгубил височина, когато горивото му свършило и паднал в морето около 20 ч. местно време, разказва ръководителят на шведската служба за спешни действия Ларс Антоншон.\n\nЗасега не се съобщава националността на четиримата души на борда на машината. Според Антоншон е било ясно, че хората на борда на самолета не са били в състояние да действат, но повече обяснения не могат да се дадат.\n\nВероятно разследването ще бъде водено от литовските власти, отбелязва БТА.\n\n0\n\n\n\n\n\n\n\n\n\nКопирано",
    "Синод 2023, Литва: общение и общност в центъра на живота на Църквата": "„Синодът като скалпел отвори раната на липсата на истински взаимоотношения и липсата на инвестиране в тях”. И още: „Анализирайки различните подробности от нашия църковен живот, ние често забравяме главното изискване: необходимостта постоянно да подхранваме общението, нашата връзка с Господ Исус Христос“.\n\nТова са два пасажа от първите параграфи на приноса, подговтен от Литовската епископска конференция, обобщавайки наблюденията, направени по време на нейното синодално пътуване.\n\nДокументът е плод от „много срещи в енорийските зали, но също и в по-неутрални пространства, т.е. в домове на културата, в училища, в центрове за отдих ...“, се чете в текста с покани, отправени и към „представители на професионални групи като лекари, журналисти, художници, полицаи, богослови…“.\n\nСинтезът започва от „призива на Бог да влезем във връзка“, бидейки Бог Този, който „създава общността на верните и дава възможност и прави плодотворно всяко синодално пътуване“. Втората глава говори за „Църквата като общност“, засягайки между другото темата за свещеничеството, за миряните в Църквата и за енорията. Третата глава разглежда темата за „мисията на Църквата“, като се фокусира върху „провъзгласяването на Словото Божие и литургията“, евангелизацията и комуникацията, икуменизма. Последната глава говори за „препятствия и очаквания“ и изброява необходимостта от обръщане, от млади хора в Църквата, от ефективна пастирска грижа, откритост и прозрачност, авторитет в Църквата, прием. В заключението се отбелязва: „Синодалното пътуване не е експеримент, необходимо е да се научи методът на колективното наблюдение и да се приложи в живота и дейностите на енориите, организациите, епархийските институции. Трябва да се подкрепят, създават условия и помагат общностите, за да продължат с тези срещи”.\n\nЗа католиците от Литва, които взеха участие в синодалното пътуване, в разглеждането на Църквата и нейната пастирска работа, „фундаменталният въпрос“ е: „Как можем да помогнем за установяването на лична връзка с Христос?“. Първото голямо ограничение, което се появява, е „липса на общение в Църквата“, „върви се повече индивидуално, отколкото като общност“ по пътя на вярата, а общностите са „подкопани от широко разпространения егоизъм“. Вместо това „Църквата, която желаем – казват литовските вярващи - е тази с по-малко формалности, жива, отворена за всички, където всеки човек е важен без предразсъдъци, без статус; това е общност, която се моли и подкрепя своите членове”. За да процъфтяват енорийските общности, самият свещеник трябва да бъде „първият, който върви по пътя на обновлението и обръщането“. Свещениците трябва да бъдат обучени в „способността да работят в екип както с миряните, така и със свещениците“, но също и да се разреши „проблемът със самотата на свещениците, който засяга цялата общност“. На други места се критикува „монополът на свещеника“ и се призовава за формиране на миряните. Енориите трябва да бъдат общности и да имат „адекватни структури (отопляеми през зимата), които могат да се използват от всички групи, работещи в енорията“. И се отправя призив: „Синодалността трябва да продължи!“. Що се отнася до темата за мисията, сред големите опасности са посочени „удобството, застоят, затварянето в себе си и неспособността да се доловят знаците на времето“. Първото място на мисията е прогласяването на Словото. Що се отнася до проповедите, се посочва: „Духовенството не трябва да говори с вярващите като с по-нисък интелект, да морализира или да разчиства сметки, защото след заплахите по време на литургията на Словото, за вярващите е трудно да отслужват литургията с радост. Дългите проповеди и сухите речи също са пречка”. Нужна е литургична катехизация; има желание „духовенството да обсъди с вярващите начините за включване на миряните в отслужването на литургията“: да четат, да служат, да пеят...\n\nЩо се отнася до икуменизма, се казва, че войната в Украйна е показала, че „политическите антагонизми лесно замъгляват християнското общение“ и че темата за единството трябва да се разглежда „чрез молитва и искрен анализ на исторически и политически събития“. Сред проблемните въпроси специално място в документа е отделено на темата за младите хора и децата; друга спомената тема е тази за сексуалния морал и Църквата, която „продължава да говори с клишета“, докато „трябва да се включва все повече в диалога за намиране на решения“. Говори се също за прозрачност („при използването на приноси и доклади“) и за авторитета на Църквата, „накърнен от лицемерния и неморален живот на някои свещеници, от неспазването на безбрачието и от тайния растеж на извънбрачни деца“. В документа е поместен и списък с неща, които трябва да се направят: „Да се разбере, че Църквата не е сграда и не е само духовенството, а пътуващият Божи народ, общността“; да се развие чувството за обща отговорност в общностите; да се изгради доверие чрез увеличаване на прозрачността; да се привличат нови членове и да полагат грижи за съществуващите активни членове; да не се отхвърлят хората, а „да установяват връзка с тези, които се чувстват наранени или отхвърлени от Църквата и да се приемат тези хора с любов и истина“.\n\nsvt/ sir",
    "Прибалтика ограничава пътуванията на руснаци": "Балтийските държави Литва, Латвия и Естония постигнаха принципно споразумение за ограничаване на влизането на руски граждани, пътуващи от Русия и Беларус. Това обяви латвийският външен министър Едгарс Ринкевичс, цитиран от \"Ройтерс\".\n\nВ края на август стана ясно, че Европейският съюз ще прекрати споразумението с Русия, което облекчава издаването на визи, но няма да наложи пълна забрана за издаването им, тъй като не бе постигнато единодушие по въпроса.\n\nИзточните и скандинавските страни подкрепят забраната за издаването на туристически визи, докато Германия и Франция предупредиха, че това би било контрапродуктивно, заявявайки, че на обикновените руснаци все пак трябва да бъде разрешен достъп на Запад.\n\nВпоследствие говорителят Кремъл Дмитрий Песков определи решението като нелепо и като лоша новина за руските граждани.\n\nТой посочи, че Русия обмисля възможните ответни мерки и предупреди, че този ход ще \"направи ситуацията по-трудна и за европейците\".",
    "Данните на хиляди клиенти на Revolut са откраднати при хакерска атака": "Финтех стартъпът успокоява, че сред данните няма чувствителна информация и няма откраднати средства, засегнатите клиенти са уведомени\n\nФинтех стартъпът Revolut потвърди, че е бил засегнат от целенасочена кибератака, която е позволила на хакерите да получат достъп до личните данни на десетки хиляди клиенти.\n\nГоворителят на Revolut Майкъл Бодански заяви пред TechCrunch, че „неупълномощена трета страна е получила достъп до данните на малък процент (0,16%) от нашите клиенти за кратък период от време\". Revolut е открил злонамерения достъп късно на 10 септември и е изолирал атаката до следващата сутрин.\n\n„Незабавно идентифицирахме и изолирахме атаката, за да ограничим ефективно нейното въздействие, и се свързахме със засегнатите клиенти\", заяви Бодански. „Клиентите, които не са получили имейл, не са били засегнати“.\n\nRevolut, която има банков лиценз в Литва, не пожела да каже колко точно клиенти са били засегнати. В нейния уебсайт се твърди, че компанията има приблизително 20 милиона клиенти; 0,16% би означавало около 32 000 клиенти. Въпреки това в разкриващите документи за нарушението от страна на Revolut пред властите в Литва, цитирано от Bleeping Computer, компанията твърди, че нарушението е засегнало 50 150 клиенти, включително 20 687 клиенти в Европейското икономическо пространство и 379 литовски граждани.\n\nОт Revolut също така отказват да съобщят до какви видове данни са имали достъп хакерите, но заявяват пред TechCrunch, че при инцидента не е имало достъп до средства и такива не са били откраднати. В съобщение, изпратено до засегнатите клиенти, публикувано в Reddit, компанията заяви, че „не са били получени данни за карти, ПИН кодове или пароли\". В документите до властите обаче се посочва, че хакерите вероятно са получили достъп до частични данни за картови плащания, както и до имена, адреси, имейл адреси и телефонни номера на клиенти.\n\nКомпанията посочва, че извършителят на атаката е използвал методи за социално инженерство, за да получи достъп до базата данни на Revolut, което обикновено включва убеждаване на служител да предаде чувствителна информация, като например паролата си. Това се превърна в популярна тактика при последните атаки срещу редица известни компании, включително Twilio, Mailchimp и Okta.\n\nНо Revolut предупреди, че нарушението изглежда е предизвикано от фишинг кампания и призова клиентите да бъдат внимателни, когато получават съобщения във връзка с нарушението. Стартъпът уведоми клиентите, че няма да им се обажда или да изпраща SMS съобщения с искане на данни за вход или кодове за достъп.\n\nКато предпазна мярка Revolut също така е сформирала специален екип, натоварен с наблюдението на клиентските сметки, за да се увери, че парите и данните са в безопасност.\n\n„Приемаме подобни инциденти изключително сериозно и бихме искали искрено да се извиним на всички клиенти, които са били засегнати от този инцидент, тъй като безопасността на нашите клиенти и техните данни е наш основен приоритет в Revolut\", добавя Бодански.\n\nПрез миналата година Revolut набра свеж капитал за 800 млн. долара, което оцени стартъпа на повече от 33 млрд. долара.",
    "ЕС се готви да изключи “Газпромбанк” от системата SWIFT": "Руският кредитор досега беше пощаден от по-голямата част от санкциите на блока, тъй като се използва от европейски фирми за плащане на доставките на газ.\n\nЛатвия, Литва, Естония, Ирландия и Полша също искат да видят забрана за застрахователни услуги и прехвърляне на банкноти в щатски долари в Русия, както и по-строги ограничения върху транзакциите, включващи крипто активи.\n\nДържавите-членки на ЕС и Европейската комисия, изпълнителният орган на блока, преговарят за подготовката на нов пакет от санкции, който вероятно ще включва повече търговски ограничения, индивидуални санкции и стремеж за постигане на таван на цените на руския петрол.\n\nТаванът на цените ще приведе ЕС в съответствие с усилията на САЩ да предпазят цената на суровия петрол от скок. Но също така вероятно ще се наложи блокът да разхлаби забраната за услуги, като например застраховане, необходими за транспортиране на петрол, за да позволи предоставянето им за превози под договорен праг. Тази забрана трябва да влезе в сила през декември и ограничението ще се нуждае от подкрепата на всички държави-членки.",
    "Д-р Милена Ангелова: В България цената на електроенергията е безпрецедентно най-висока в Европа": "„Нещата следва да се решават в диалог. Ние сме готови да обсъждаме това с най-голямо удоволствие. Ситуацията е трудна за всички, но още по-трудна е за бизнеса. Галопиращите цени и на електроенергията, и на газа правят почти невъзможно правенето на бизнес”. Това коментира д-р Милена Ангелова, главен секретар на АИКБ, в ефира на предаването „Твоят ден” по NOVA NEWS.\n\nТя каза, че България е една от трите страни в Европейския съюз с най-висок темп на нарастване на работната заплата, заедно с Литва и Румъния. „Нашите доходи са по-ниски, защото нашият жизнен стандарт е по-нисък. Единственият начин това да бъде преодоляно, е с по-висок ръст на икономиката, по-висока производителност и по-добра конкурентоспособност. Това са икономическите реалности. Протестите на улицата няма да решат това, нито ще го променят”.\n\nКНСБ започва протестна кампания в защита на доходите\n\n„Бизнесът настоява да договаряме по икономически сектори с нашите синдикални партньори възнаграждения, които да отговарят на съответните сектори, вместо да се спуска отгоре една минимална работна заплата, която да подпира всички работни заплати. Така че всеки във всеки сектор да получава точно това, което изработва и по този начин да се реализира растеж на доходите. В България цената на електроенергията е безпрецедентно най-висока в Европа. Най-бързата мярка, която може да се направи за повишаване на доходите, е сигурна и стабилна компенсация на цените на електроенергията”, каза Ангелова.\n\nЦелия разговор гледайте във видеото.",
    "Грузия - България по ТВ: Къде да гледаме двубоя на Евробаскет 2022?": "1464\n\nБългарският национален отбор по баскетбол ще гони задължителна победа над Грузия в четвъртия си двубой от група „А“ на Европейското първенство в Тбилиси тази вечер от 20:00 часа, за да запази шансове да се класира за елиминационната фаза на шампионата.\n\nСлед трите си поредни поражения до момента – от Испания, Турция и Черна гора, само българите нямат успех до момента. Грузинците са с актив една победи и две загуби след като надвиха турците в неделя вечер. От шестте състава в групата първите четири ще продължат напред.\n\nПредставителният тим на България има две победи в последните пет срещи с този съперник, а най-скорошната е от преди 11 години на предишното Европейско първенство, на което участва – в Литва.\n\nДвубоят Грузия - България ще бъде предаван пряко по БНТ 3."
}