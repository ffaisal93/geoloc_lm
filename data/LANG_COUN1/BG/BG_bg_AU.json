{
    "Австралия срази Канада на Световното първенство по баскетбол за жени": "Националният отбор по баскетбол за жени на Австралия успя да победи този на Канада със 75:72. Мачът бе оспорван, но \"кенгуратата\" излезнаха крайни победители.\n\nПървата четвърт бе великолепна за канадките, след като те взеха ранен аванс и завършиха частта великолепно 23-14. Австралия трябваше да реагира, но вторият период започна изключително равностойно. Все пак, момичетата, водени от Санди Брандело, след като изостанаха с 14, успяха да направят изключителен обрат, реализирайки 19 безответни поредни точки. Така първото полувреме завърши при резултат 33-38.\n\nТретата четвърт донесе нов сензационен обрат. След като Австралия поведе с 4, последваха много силни минути за Канада и накрая на частта те водеха с шест точки. Фаворитките от Австралия успяха да реагират отново, след като малко преди края имаха преднина от пет точки. Канада отказа да се предаде и смъкна разликата до 3, но това не бе достатъчно и \"кенгуратата\" се поздравиха с успеха.\n\nКанада са първи в група B с актив от 7 точки. След днескашния мач, Австралия е на трета позиция също със 7 пункта.",
    "Австралия иска стабилни отношения с Китай, заяви австралийската външна министърка": "Австралия иска стабилни отношения с Китай въпреки различията, заяви австралийската външна министърка Пени Уонг, която призова Пекин да използва влиянието си, за да допринесе за слагането на край на войната в Украйна, предаде Ройтерс.\n\nОтношенията на Австралия с Китай, който е най-големият ѝ търговски партньор, са белязани от спад, тъй като между двете страни има спорове, като например тези, свързани с произхода на коронавирусната пандемия и с някои търговски разногласия.\n\n\"Мисля, че става дума за дълго пътуване, в рамките на което много стъпки следва да бъдат предприети и от двете страни, за да бъдат гарантирани едни по-стабилни отношения\", заяви Пени Уонг, след като се срещна с китайския външен министър Ван И в Ню Йорк. Двамата министри са в Ню Йорк за годишната сесия на Общото събрание на ООН.\n\nНа срещата с австралийската външна министърка Ван И подчерта важността на стабилните двустранни отношения, заяви китайското външно министерство.\n\nКитай е готов да \"решава разногласията по приемлив начин и да насърчава здравословното и стабилно развитие на двустранните отношения\", заяви китайският министър.",
    "10 много интересни факта за Австралия": "10093 Снимка: iStock by Getty Images\n\nАвстралия е най-малкият от всички континенти. Той е най-равнинният, най-ниският и най-сухият. Но този континент крие толкова интересни тайни. Вижте 10 любопитни факта за Австралия, които вероятно не знаете:\n\n1. В Австралия има повече кенгура отколкото хора\n\nВ Австралия живеят около 25 млн. кенгура, а населението на страната е около 20 млн. души. Това прави близо 7 кенгура на човек.\n\n2. Има различни часови зони в Австралия\n\nКонтинентът е разделен на три отделни часови зони - австралийско западно стандартно време (AWST), австралийско източно стандартно време (AEST) и австралийско централно стандартно време (ACST).\n\n3. Строежът на операта в Сидни отнема 14 години\n\nОперата в Сидни посреща 10,9 млн. посетители всяка година. Но строежът ѝ отнема цели 14 години, вместо предвидените от строителите 4 години. В изграждането са участвали 10 000 строителни работници.\n\n4. Оградата Диего е по-дълга от Великата китайска стена\n\n\"Диего\" е най-дългата ограда в света с дължина 5331 км. Тя е построена през 1880 г., като целта ѝ е била да спре разпространението на чумата по зайците. След това започнала да служи, за да се държат далеч дивите кучета динго далеч от стадата от овце, които били жизненоважни за икономиката на страната.\n\n5. В Австралия се говорят 160 езика\n\nНа континента няма официален език. По-голямата част от населението говори английски, както и още 159 други еизка.\n\n6. Австралия е най-големият остров в света\n\nВъпреки че е най-малкият континент, Австралия е и най-големият остров в света. От години има дебат, че Гренландия трябва да бъде най-големият остров, но Австралия все още е квалифицирана като остров.\n\n7. Сидни има повече от 100 плажа\n\nВ Сидни има забележителните над 100 плажа, разположени в заливи, реки и пристанища. На целия континент броят на плажовете е 10 000.\n\nСнимка: iStock by Getty Images\n\n8. Канбера означава \"женско деколте\"\n\nИмето на австралийската столица означава \"женско деколте\", тъй като две планини обграждат града.\n\n9. В Австралия живее най-щастливото животно в света\n\nКуока е най-популярната туристическа атракция на австралийския остров Ротнест. Куока е част от семейството на кенгурото и валабито. Теглото им достига до 5 кг, а на дължина от 40 до 90 см.\n\n10. Австралия има розови езера\n\nВ западната част на континента има няколко розови езера, сред които езерото Хилиър и лагуната Хът. Причината за цвета им все още не е ясна напълно на учените. Те предполагат, че това е свързано със съществуването на микроводораслото Dunaliella salina.\n\nОще любопитни факти и истории можете да прочетете тук",
    "Проф. Хокинг за монархическите настроения в Австралия, част 1": "Разкажете ни преди всичко за Вашата реакция на това, което беше доста очаквано, но изглежда, че светът все още е в шок от загубата на такъв значим човек за целия свят. Някой, който е служил на страната си в продължение на последните 70 години.\n\nДа, добро утро. Шокиращо е дори и както казвате да, не е никак неочаквано, като се има предвид възрастта на кралицата, но след такова забележително и много дълго царуване, това все пак е важен знак за момент на промяна. Много хора казаха, че това е краят на една епоха.\n\nИ, разбира се, така и ще се възприема. Тя е била кралица на Австралия в продължение на 70 години,. Едва наскоро отпразнува своя платинен юбилей. И за повечето хора в Австралия, включително и аз, тя е единственият монарх, който някога сме познавали.\n\nТака че интересните въпроси занапред ще бъдат задавани - как този момент на промяна ще се развие в Австралия и в други държави от Британската общност, но особено тези, които остават като конституционни монархии, като Австралия и дали ще възползваме от тази възможност с идването на крал Чарлз и да се замислим дали това е подходяща система на управление за нас, предвид голямото нарастване на демократичните настроения и значението, което отдаваме на парламентарната демокрация.\n\n\"Кралица Елизабет Втора бе мъдър и окуражаващ водач, който винаги е искал най-доброто за нашата нация и приветстваше всяка промяна с разбиране, проява на милост и трайна вяра в преценката на австралийския народ. Още при първото й пътуване тук беше ясно , че Нейно Величество има специално място в сърцата ни и ние в нейното\", каза премиерът на Австралия Антъни Албанезе.",
    "Австралия с минимална победа над Нова Зеландия в контрола": "Австралия се наложи над Нова Зеландия с 1:0 в контролна среща, която беше последна за Кенгурата пред собствена публика преди Световното първенство в Катар. Единственото попадение за австралийците вкара крилото на испанския Кадис Ауер Мабил, който се разписа в 32-ата минута.\n\nАвстралийците бяха по-активни през по-голямата част от мача, който се игра на стадиона в Бризбейн. Джаксъл Ървайн спечели пространство в средата на терена, подаде на Мабил, който веднага тръгна на ляво, увеличи скоростта и от 20-ина метра прати топката в долния ляв ъгъл.\n\nДвата отбора ще се срещнат още веднъж в неделя на Идън Парк в Нова Зеландия, която също игра бараж за участие на Мондиала, но отстъпи на Коста Рика.\n\nГостите днес можеха да открият още в 10-ата минута, когато Крис Ууд подаде на Андре де Йонг пред вратата, но ударът му беше малко нескопосан и се отби в страничната греда. В 28-ата минута пък австралийците пропуснаха сериозна възможност чрез Ървайн, но 4 по-късно вече триумфираха.",
    "Мащабна хакерска атака в Австралия, засегнати са 9 милиона души": "В Австралия се случи най-голямата хакерска атака на континента\n\nПредполага се, че са засегнати личните данни на около 40% от населението на страната. Става дума за клиентите на втората по-големина телекомуникационна компания на територията. От ръководството се извиниха за изтичането на данните и увериха, че работят със съответните органи, за да изяснят кой стои зад атаката и каква точно информация е станала достъпна неправомерно, предаде БНТ.\n\nВторият по-големина телекомуникационен оператор ще се свърже с близо 10 милиона от клиентите си, за които се предполага, че за засегнати от мащабната хакерска атака. Нерегламентирано достъпни са адреси, данни от шофьорски книжки, номера на паспорти.\n\n\"В информационното пространство се разпространява информация за 9 800 000 потребители. Искам да кажа, че това е възможно най-лошия сценарий. Имаме основание да смятаме, че броят е значително по-малък, но работим активно, за да изясним какво точно за получили хакерите. И нещо важно важно - в атакуваната база данни няма финансови параметри. Няма пароли и т.н.\", каза Кели Байер Росмарин, изпълнителен директор на компанията.\n\nКато телекомуникационен гигант, компанията е обект на хакерски атаки и към момента успешно е успявала да опази данните на клиентите и потребителите си.\n\n\"Тази атака не прилича на никоя, която сме виждали преди, и за съжаление е успешна. Заедно с компетентните органи се опитваме да разберем какво точно е изтекло като данни\", каза Кели Байер Росмарин.\n\nПолицията и властите с ресор \"Киберсигурност\" продължават разследването на най-голямата хакерска атака в Австралия. А от засегнатата компания приканват абонатите си да сменят паролите си и да се свържат с институциите, които разполагат с тяхна чувствителна информация, за да се предотврати потенциално неправомерното им използване.",
    "Австралия и Нова Зеландия окачествиха заплахите на Путин като немислими и безотговорни": "Австралия и Нова Зеландия разкритикуваха ескалацията на конфликта в Украйна от руския президент Владимир Путин, като окачествиха заплахите му, че би използвал ядрени оръжия, за да защити Русия, като немислими, предаде Ройтерс.\n\nПутин нареди вчера първата военна мобилизация в Русия след Втората световна война. Решението на руския лидер шокира някои граждани на собствената му страна, а западните страни заявиха, че става дума за акт на отчаяние в една война, която Русия губи.\n\nРуският президент заяви, че е готов да прибегне до всякакви средства, за да защити страната си.\n\n\"Тези заплахи са немислими и безотговорни. Твърденията му, че защитава териториалната цялост на Русия, са неверни. Фалшивите референдуми няма да направят тези твърдения истина\", заяви австралийската външна министърка Пени Уонг в Ню Йорк, където участва в годишната сесия на Общото събрание на ООН.\n\n\"Само Русия е отговорна за тази незаконна и неморална война. Мирът е възможен само ако Русия изтегли силите си от територията на Украйна\", каза още австралийската министърка.\n\nНовозеландската премиерка Джасинда Ардърн разкритикува ескалацията на конфликта от Русия и заяви, че заплахите на Путин, че би използвал всякакви средства, подчертава факта, че твърденията на Русия, че се бори за освобождаването на хора в Украйна, са лъжа.",
    "САЩ проучват възможността за производство на ядрени подводници за Австралия": "© Администрацията на САЩ разглежда възможността за производство на първите ядрени подводници за австралийските въоръжени сили, съобщава американското издание The Wall Street Journal, позовавайки се на източници.\n\n\n\nСпоред разпространената информация администрацията на президента на САЩ Джо Байдън възнамерява да \"ускори процеса на придобиване [от страна на Австралия] на ядрени подводници на фона на увеличаването на военната мощ на Китай“. Предполага се, че първите \"няколко атомни подводници“, произведени в САЩ, може да постъпят на въоръжение в австралийските въоръжени сили до средата на следващото десетилетие.\n\n\n\nСАЩ се надяват, че в дългосрочен план Австралия ще може да произвежда атомни подводници в собствените си съоръжения, подчертава The Wall Street Journal. В същото време изданието не уточнява колко атомни подводници се планира да бъдат предадени на Австралия първоначално и признава, че производството им в САЩ може да бъде изпълнено с редица трудности, преди всичко финансови. Очаква се окончателно решение по въпроса да бъде взето през март следващата година.\n\n\n\nАвстралия, Обединеното кралство и САЩ обявиха ново партньорство за сигурност през 2021 г. Като част от споразумението Австралия планира да построи най-малко осем атомни подводници с помощта на американска технология, първата от които ще бъде поставена на бойно дежурство през 2036 г., както и да превъоръжи армията си с американски крилати ракети.",
    "Австралия се прощава с Елизабет II": "© Getty (архив)\n\nАвстралия се прощава днес с покойната британска кралица Елизабет II Елизабет II (на английски: Elizabeth II), пълно име Елизабет Александра Мери (Elizabeth Alexandra Mary) е кралица и, предаде АП, цитирина от БТА.\n\n\n\nАвстралийското правителство обяви днешния ден за неработен, за да бъде почетена паметта на кралицата, която почина на 8 септември.\n\nВ Голямата зала на австралийския парламент бе проведена възпоменателна церемония, във фокуса на която беше голям портрет на покойната кралица.\n\nАнтъни Албанезе\n\nВ церемонията взеха участие австралийският премиер Антъни Албанезе и генерал-губернаторът Дейвид Хърли, който е представител на крал Чарлз III Чарлз III, пълно име Чарлз Филип Артър Джордж Маунтбатън-Уиндзор, е крал и държавен в Австралия. И двамата се върнаха в Австралия вчера, след като присъстваха на погребението на кралицата в Лондон.\n\nДнешният ден бе съпътстван от протести, чиято основна тема бяха вредите, причинени на коренното население от британското колонизиране на Австралия.\n\nПравителството планира да произведе референдум за промяна на австралийската конституция, с която да бъде създаден механизъм, с помощта на който да бъдат провеждани консултации между представителите на коренните общности и парламента, когато става дума за политики, които се отразяват на начина им на живот.\n\nПоложиха ковчега на кралицата в параклиса \"Сейнт Джордж\"\n\n0\n\n\n\n\n\n\n\n\n\nКопирано",
    "Австралия заплашва да изгони руския посланик заради мобилизацията": "Прекратяване на дипломатическите отношения с Руската федерация заради ядрените заплахи на Путин и започналата частична мобилизация обмисля правителството на Австралия. Това съобщи външната министърка Пени Уонг, цитирана от в. \"Гардиан\". Подобна стъпка би означавала изгонване на руския посланик и затваряне на дипломатическите мисии в страната.\n\nТя добави, че се обсъжда и изпращането на допълнителна военна помощ за Киев, но преди това \"трябва да се отстранят някои проблеми със сигурността и логистиката на операцията\".\n\nВ изявление в туитър Пени Уонг определи изявленията на Путин като \"безпринципни и безотговорни\" и посочи, че твърденията му за защита на териториалната цялост на федерацията са напълно неверни.\n\nВъншната министърка заяви, че готвените референдуми в окупираните територии са фалшиви и няма да бъдат признати от Австралия. \"Русия да прекрати неморалната си война и незабавно да изтегли войските си от Украйна, за да настъпи мир\", призова тя.\n\nДен по-рано Путин заплаши, че е \"готов да използва всички налични средства\", за да защити \"териториалната цялост на окупираните територии и населението там\".\n\n„Искам да ви напомня, че нашата страна също разполага с различни средства за унищожение. Това не е блъф\", добави руският държавен глава.\n\nПосланикът на Украйна в Австралия Васил Мирошниченко повтори призивите си Австралия да изпрати допълнителна подкрепа. Той каза, че от 60-те военни превозни средства Bushmaster, обещани от правителството, в страната му са пристигнали само 40. Той допълни, че Украйна е помолила за още 30 в допълнение към първоначалната поръчка.\n\nЗапитана дали искането на Украйна за допълнителна помощ ще бъде изпълнено, Пени Уонг каза, че австралийското правителство правело всичко по силите си в подкрепа на украинците.\n\nТя допълни, че посолството на Австралия скоро ще отвори отново врати в Киев.",
    "Нидерландка спечели СП по шосейно колоездене в Австралия": "Нидерландската звезда в колоезденето Анемик ван Флойтен преодоля фрактурата на лакътя, която получи, ставайки най-възрастният състезател, който печели световна титла по колоездене на шосе на първенството в Уолонгонг, Австралия.\n\nВан Флойтен, която ще навърши 40 години на 8 октомври, предприе изненадваща атака в последния километър, за да спечели 164,3- километровата надпревара при жените от Хеленсбърг до Уолонгонг, малко след като настигна откъсналите се петима лидери.\n\nНа второ място се нареди белгийката Лоте Копеки, а трета завърши Силвия Персико (Италия).\n\n„Не мога да повярвам. Мислех, че имам още един шанс и той беше да атакувам в края. Чаках да се върнат, но това не се случи“, заяви Анемик ван Флойтен пред нидерландската телевизия NOS.\n\nКолоездачката счупи лакътя си в сряда след като падна в началото на състезанието в смесената отборна щафета. Ван Флойтен обаче успя да участва днес и бе възнаградена с втори златен медал от Световно първенство, три години след първия си успех.\n\nНа 39 години и 351 дни, тя наследи начело на класацията за най-възрастен шампион от Мондиал сънародника си Юп Зотемелк, който печели при мъжете през 1985 година, когато е на 38 години и 272 дни.",
    "БТА :: Най-възрастният мъж в Австралия е починал на 110 години, след като се е заразил с КОВИД-19": "Франк Моуър - най-възрастният мъж в Австралия, е починал на 110-годишна възраст, след като преди няколко седмици се е заразил с КОВИД-19, съобщи телевизия Ей Би Си.\n\nСинът му Бари разказва, че заразата с коронавируса е влошила здравето на баща му.\n\nФранк Моуър е роден през 1912 г. Жени се през 1939 г. Със съпругата му Елизабет имат шест деца, 13 внуци, 21 правнуци и двама праправнуци. Елизабет умира през 2011 г. на 92-годишна възраст. Самият Моуър казва, че двамата са имали \"прекрасен брак\", и че той не \"съжалява за нищо\".\n\n\"Дори в последните си месеци баща ми живееше пълноценно. Хранеше се седнал, правеше упражнения всеки ден и имаше много посетители. В събота следобед той е решил да подремне както обикновено и не се е събудил\", разказва синът на починалия.\n\nФранк Моуър стана най-възрастният австралиец през юли миналата година, след като друг дълголетник, Декстър Крюгер, почина на 111 години.",
    "Гуус Хидинк ще се завърне на резервната скамейка на Австралия за контролата с Нова Зеландия": "Треньорът Гуус Хидинк ще се завърне на резервната скамейка на националния отбор на Австралия в контролната среща с Нова Зеландия. Хидинк е получил покана лично от настоящия селекционер на австралийците Греъм Арнолд да бъде до него утре в проверката, която ще се проведе в Бризбейн. Двамата бяха един до друг на днешната пресконференция преди мача и запълниха времето на журналистите с доста шеги и забавни моменти.\n\n\"Получих позвъняване от Арни (прякорът на Греъм Арнолд). Изобщо не го правихме на въпрос. Той ми каза: искам да дойдеш и да седнеш до мене на пейката в този мач. Без никакво колебание дори и за секунда му отговорих: идвам, разбира се\", разказа нидерландският специалист Хидинк, цитиран от агенция АР.\n\nВ момента на 75 години, Гуус Хидинк прекрати треньорската си кариера, а начело на Австралия е бил през 2005-а и 2006-а година, след което се премести в националния отбор на Русия.\n\nСрещата с Нова Зеландия ще бъде и последното домакинство преди Световното първенство в Катар, което започва на 20-и ноември.\n\n\"Една нощ си седях и взех това тежко решение да върна в отбора и до себе си човекът, който беше мой ментор във футбола и ми помогна толкова много както във футбола, така и в живота. Имаме нужда да подберем най-добрите играчи и никой не бива да се съмнява, че Гуус има окото да отдели таланта. А фактът, че ще седне да си поговори с момчетата по време на разборите на този лагер, е истински бонус за всички нас, разказва още Греъм Арнолд.\n\nНо освен в Австралия и Русия, Гуус Хидинк беше начело и на отбора на Република Корея на домашното Световно първенство през 2002-а година, където те стигнаха до полуфинал. Сега идеите му да се играе \"атакуващ футбол с много доминация\" трябва да бъдат възприети от австралийските национали и демонстрирани в група D на Мондиала в Катар срещу отборите на Франция, Тунис и Дания. Световните шампиони са първите им съперници на 23-и ноември, на 26-и ще спорят с Тунис и на 1-и декември е мачът им с Дания. Австралия стигна до петото си поредно участие на най-големия футболен форум след успех над Перу при изпълнение на дузпи през юни.",
    "Джокович: Не знам дали ще играя в Австралия": "Най-добрият сръбски тенисист Новак Джокович заяви, че не знае дали ще може да играе на Australian Open догодина и че може само да се надява, съобщава Eurosport.\n\nВ момента Джокович е в Лондон, където ще играе на Laver Cup от 23 до 25 септември.\n\nТой отговори и на въпроса дали смята да играе догодина в Мелбърн.\n\n- Мога само да се надявам, това е всичко, което мога да кажа. Такова решение не е в моите ръце - каза Джокович, който беше депортиран от Австралия в началото на годината.\n\nЕдин от най-добрите тенисисти в света швейцарецът Роджър Федерер ще изиграе последен мач в кариерата си на турнира в Лондон.\n\n- Винаги ще има дебат кой е най-добрият за всички времена, оставям това на други хора да преценят. Но влиянието му върху играта беше огромно. Начинът, по който той игра, без усилие, перфектен за окото на тенис треньор, играч или просто фен на тениса. Той остави огромно наследство, което ще живее много дълго време. Той е един от най-великите атлети във всеки спорт. А популярността му на терена и извън него говори сама за себе си - каза Джокович.",
    "Франция в крайна сметка може и да строи подводници за Австралия": "Година след обявяването на съюза АУКУС между Австралия, Обединеното кралство и Съединените щати, Канбера все още е далеч от получаването на нов флот от подводници, задвижвани от американска ядрена технология. Съобщава се, че Франция, която загуби голям договор за доставка на подводници, е готова да се намеси и да запълни празнините, пише RFI.\n\nКогато Австралия, САЩ и Обединеното кралство направиха публично достояние съюза Aukus, който беше договорен тайно, те също прекъснаха многомилиардна сделка с Франция за доставка на 12 конвенционални подводници.\n\nГодина по-късно Австралия все още не е решила какво ще вземе на негово място. Министърът на отбраната Ричард Марлс все още трябва да се свърже с работната група за ядрени подводници и да получи резултатите от стратегическия преглед на отбраната.\n\nКаквото и да е решението, подводниците трябва да бъдат построени - първите осем трябва да бъдат доставени през 2040 г.\n\nАко има забавяне, Австралия рискува да няма никакви подводници, които да заменят застаряващия флот. Така че може да се обърне към Франция, за да запълни празнините.\n\nСъобщава се, че на среща с австралийския премиер Антъни Албанезе през юли френският президент Еманюел Макрон, който бе вбесен от начина, по който Франция бе изхвърлена, предложи да достави четири подводници.\n\nОтправянето на това предложение не бе отречено от Ан Женете, депутат от партията на Макрон и секретар на Комисията по отбрана в Националното събрание. \"Нормално е Франция да се опита да се възползва от възможността, тъй като ние имаме способността, ноу-хау и висококачествен материал\", каза тя пред RFI. \"Не напразно подписахме този договор с Австралия.\"\n\nПо-рано през септември Марлес пътува до Франция и се срещна с френския министър на отбраната Себастиен Лекорню.\n\n\"Министрите са ангажирани с разработването на проекти, които допълнително ще позволят френско-австралийските отбранителни отношения\", се казва в изявление на австралийското министерство на отбраната.\n\nАвстралийското министерство на отбраната трябва да публикува пълната си стратегия за подводници през март 2023 г.",
    "14 мъртви кашалота са открити по бреговете на Австралия": "Австралийските власти разследват смъртта на 14 млади кашалота, след като мъртвите морски бозайници бяха намерени на брега на остров в югоизточна Австралия, съобщава Асошиейтед прес, цитирана от БТА.\n\nКашалотите са открити в понеделник следобед на брега на остров Кинг, който е част от Тасмания. Екипът към правителствената програма за опазване на морето отпътува към мястото и започна аутопсия в опит да се определи причината за смъртта на китовете.\n\nСнимки, разпространени от властите, показват китовете, легнали в плитчините на скалистия бряг. Планира се оглед на мястото от въздуха, за да се провери дали няма и други китове в района.\n\nСпоред Министерството на околната среда и водите на Австралия не е необичайно за кашалотите да достигат райони, които са извън обичайния им хабитат. Излизането на брега също не е необичайно. Възможно е намерените сега китове да са от голяма група млади мъжки кашалоти, напуснали наскоро майките.\n\nМеждувременно сърфистите и плувците трябва да внимават за части от тела на китове, които могат да привлекат акули.\n\nПреди две години около 470 делфина бяха намерени на тасманийския западен бряг. Това беше и най-масовото регистрирано излизане на морски бозайници на брега в Австралия. След много усилия 111 от тях бяха спасени, а останалите животни загинаха.",
    "Кенгуру, отглеждано като домашен любимец, уби стопанина си в Австралия": "Австралийските медии съобщават за първия случай на нападение на кенгуру с фатален край от 1936 г. насам, предава ДПА.\n\nПочиналият мъж е на 77 години. Инцидентът се е случил в имота на покойния в Редмънд, намиращ се на около 400 км югоизточно от Пърт, Западна Австралия. Медиите подчертават, че животното може би е било отглеждано като домашен любимец от починалия мъж.\n\nA man who may have been keeping a wild kangaroo as a pet was killed by the animal in southwest Australia, police said Tuesday. https://t.co/4gjZTLM9Op — The Associated Press (@AP) September 13, 2022\n\nПристигналите на мястото парамедици са съобщили, че кенгуруто е било агресивно и не е позволило на екипа да се доближи до пациента.\n\nМестната полиция се е намесила, обезвреждайки торбестия бозайник, така че раненият мъж е успял да получи първа помощ. За съжаление човекът е починал.\n\nПоследният случай, в който кенгуру е нападало човек, е регистриран през 1936 г., когато 38-годишен мъж е убит в Нов Южен Уелс.\n\nВ Австралия има действащи забрана за отглеждане на диви животни от местната фауна като домашни любимци. Все още не е ясно дали починалият мъж е имал разрешение да отглежда кенгуруто в имота си. Подобни разрешителни се издават изключително рядко.\n\nМъжкото кенгуру е агресивно и не е подходящо за домашен любимец. Животните нападат хората по същия начин, по който се защитават в дивата природа или се бият едно с друго. Мускулестите крака на кенгуруто са опасно оръжие, а тялото на животното е доста тежко. В Югоизточна Австралия този животински вид се среща често. Западното сиво кенгуру тежи около 54 килограма, височината му достига 1,3 метра.",
    "Австралия няма да провежда референдум за република": "Премиерът на Австралия Антъни Албанезе обяви, че сега не е моментът за промяна - след като по-рано самият той положи основите за републикански референдум дали да стане република, съобщи ITV.\n\nАлбанезе, който започна да подготвя австралийците за дебат за това да стане република след победата си на изборите през май, каза в неделя, че сега е моментът да се отдаде почит на живота на кралица Елизабет II.\n\nТой даде приоритет на отношенията на страната с местните австралийци.\n\nТой каза, че няма да проведе референдум дали Австралия да стане република през първия си мандат - който продължава три години.\n\n\"Мисля, че важното е да отбележа момента, в който се намираме сега, и това е момент на размисъл за един необикновен живот, каза той. Конституционната промяна, която ясно идентифицирах през този мандат на парламента, е признаването на хората от първите нации в нашата конституция. Нашата конституция е актът за раждане на нашата нация и тази нация не е започнала през 1788 г., а датира от поне 65 000 години назад.\"\n\nАлбанезе, който описва себе си като първия кандидат с неангло-келтско име, който се кандидатира за министър-председател през 121-те години, откакто службата съществува, създаде нова длъжност на помощник-министър на републиката и назначи Мат Тисълтуейт за ролята през юни.\n\nТисълтуейт каза, че няма да има промяна, докато кралицата е още жива. По време на дългото си управление кралицата се свързва с Австралия по начини, по които никой монарх преди нея не е правил.\n\nАвстралия за последен път проведе референдум по въпроса през 1999 г. и избра кралицата да остане държавен глава с малка разлика.\n\nПоследните години от управлението на кралицата обаче предизвикаха въпроси за бъдещето на монархията в няколко държави от Британската общност.\n\nАнтигуа и Барбуда ще гласува дали да стане република след смъртта на кралица Елизабет II. Това заяви в неделя премиерът на страната Гастън Браун.\n\nРеферендумът може да се проведе в рамките на три години, но той подчерта, че този ход \"не е акт на враждебност\". Той направи коментарите, след като утвърди Чарлз III за крал и държавен глава на карибската нация.\n\nБраун обяви, че възнамерява да въведе референдума, ако бъде преизбран следващата година. Въпреки че очаква да спечели тези избори (партията му държи 15 от 17-те места в Камарата на представителите) той призна, че не е имало голямо желание за провеждане на вот сред гражданите.\n\nОсвен в Обединеното кралство, крал Чарлз III е държавен глава в 14 държави - Антигуа и Барбуда, Австралия, Бахамите, Белиз, Канада, Гренада, Ямайка, Нова Зеландия, Папуа Нова Гвинея, Сейнт Китс и Невис, Сейнт Лусия, Сейнт Винсент и Гренадини, Соломоновите острови и Тувалу.\n\nБарбадос прекрати отношенията си с Короната, за да стане република през 2021 г., прекъсвайки 400-годишна връзка с монархията.",
    "Цените на жилищата в Австралия отбелязват най-големия си месечен спад от 4 десетилетия": "Очаква се бързо растящите лихвени проценти да предизвикат допълнителни понижения в близко бъдеще\n\nЦените на жилищата в Австралия отчетоха най-големия си месечен спад от почти 4 десетилетия през август на фона на бързо растящите лихвени проценти, които се очаква да предизвикат допълнителни понижения в близко бъдеще, съобщава Bloomberg.\n\nСидни – най-големият пазар в Австралия и лидер в страната, отчита спад на месечна база от 2,3%, Мелбърн - от 1,2%, а Бризбейн – от 1,8%, съобщава CoreLogic в свой доклад от четвъртък. Те са основните двигатели над понижението от 1,6% за големите градове.\n\nИндексът за цялата страна, който включва и регионалните пазари, също бележи спад от 1,6 на сто, като това е най-лошият му месечен резултат от 1983 г.\n\nАвстралийската централна банка започна по-рано от очакваното цикъл на затягане през май и оттогава насам е повишила основната лихва със 175 базисни пункта до 1,85%. Като цяло очакванията са тя отново да увеличи лихвите следващата седмица, а паричните пазари допускат ниво от 3,3% през декември.\n\n„Трудно е да видим цените да се стабилизират, докато лихвените проценти не достигнат тавана си, а доверието сред потребителите не започне да се подобрява“, коментира Тим Лоулес, директор по проучванията в CoreLogic.\n\nЧасове след публикуването на доклада данни за кредитирането показаха, че стойността на новите кредитни ангажименти за жилища е спаднала с 8,5% през юли, задминавайки оценките на икономистите за понижение от 3,5 на сто. В рамките на това стойността на ангажиментите за нови заеми на собственици и обитатели е намаляла със 7%, а за нови заеми за инвеститори – с 11,2%.\n\n„Влошаването на настроенията в жилищния сектор вероятно ще допринесе за насочването на Австралийската централна банка към по-бавен темп на затягане през следващите месеци – особено след като по-ниските цени на жилищата и оборот се прехвърлят и към по-широкото търсене“, коментира икономистът на Bloomberg Джеймс Макинтайър.\n\nВъпреки това централните банкери сигнализират доверие в способността на кредиполучателите да поемат нарастващите разходи за заеми, заявявайки, че домакинствата са в „сравнително добра позиция“, за да се справят с тях.\n\nЛоулес очаква основната лихва да се повиши с още 75 базисни пункта спрямо сегашните нива, и добавя, че вероятно предстоят още шокове на жилищния пазар по време на пролетния сезон на продажбите.\n\nТова ще засили „допълнително низходящия натиск върху стойността на жилищата“, казва той.",
    "Безработицата в Австралия нарасна за пръв път от 10 месеца": "Данните подкрепят прехода на централната банка на страната към по-малки лихвени увеличения\n\nБезработицата в Австралия изненада с ръст през август, записвайки първото си повишение от 10 месеца насам, пише Bloomberg.\n\nНивото на безработица в Австралия е нараснало до 3,5% през август, докато заетостта се е увеличила с 33 500 души, съобщи статистическата служба на страната. Резултатът е малко под очакванията на икономистите за повишение от 35 хил. души.\n\nЩо се отнася до безработицата, прогнозите бяха тя да се задържи на 48-годишно дъно от 3,4 на сто. Goldman Sachs Group Inc, Deutsche Bank AG, AMP Capital Markets и Bloomberg Economics бяха сред тези, прогнозиращи ръст.\n\nДанните подкрепят прехода на централната банка на страната към по-малки лихвени увеличения.\n\nТова \"са единствените вътрешни данни, които биха били достатъчно важни, за да променят евентуално скорошните насоки за по-неутрална парична политика преди заседанието (на централната банка) през октомври\", каза Фраз Сайед, икономист в Citigroup Inc. \"Провалът на данните да покажат силен ръст в заетостта и малък ръст в безработицата означава, че централната банка може да поддържа вижданията, че лихвените повишения може да се забавят\", допълни Сайед.\n\nАвстралийската централна банка се намира в най-бързия си цикъл на затягане от едно поколение насам, като по-рано този месец одобри лихвено увеличение от половин процентен пункт до 2,35%. Икономистите очакват регулаторът да забави ходовете си и да премине към увеличения от по 25 базисни пункта, като постави затягащия цикъл на пауза при ниво на лихвата от около 3%.",
    "Австралия обмисля да замени лика на кралицата върху своите банкноти (ВИДЕО)": "Австралийското правителство заяви, че изображението на крал Чарлз III няма автоматично да замени това на кралица Елизабет II върху банкноти от 5 австралийски долара и може да бъде заменено с австралийски фигури.\n\nОпечалени се редиха на опашка цяла нощ, за да отдадат почит към Елизабет II (ВИДЕО)\n\nВъпреки че монетите са задължени да носят образа на британския монарх, федералният помощник-министър на финансите Андрю Лий каза във вторник, че решението да се включи изображението на кралицата върху банкнотата от 5 австралийски долара е свързано с нейната личност, а не със статута й на монарх, и всички промени няма да бъдат \"автоматични\".\n\nКралският австралийски монетен двор, единственият производител на монети в страната, заяви във вторник, че няма да издава монети в обращение, носещи лика на кралица Елизабет II през 2023 г.\n\nБританските депутати пяха „Боже,пази краля“ след обръщението на Чарлз III към парламента (ВИДЕО)\n\nСмъртта на кралицата отново разпали дебатите за бъдещето на Австралия като конституционна монархия. На референдум през 1999 г. гласоподавателите избират да запазят британския монарх като държавен глава.",
    "Разпространението на ядрени оръжия от Съединените щати, Великобритания и Австралия е опасен акт": "На 15 септември Управителният съвет на Международната агенция за атомна енергия (МААЕ) проведе специална среща, на която обсъди въпроса за сътрудничеството между САЩ, Великобритания и Австралия в споделянето на технологии за атомни подводници. Това е четвъртият път, в който страните от МААЕ обсъждат въпроса и представлява практически осуетяване на опитите на Вашингтон, Лондон и Канбера да наложат своя пакт AUKUS с непрозрачни действия.\n\n\n\nПо време на срещата Китай представи седем основни проблема, свързани с AUKUS, които бяха широко приети от останалите участници.\n\nСъгласно действащите договори на МААЕ, секретариатът и генералният директор трябва и могат да действат само с разрешението на държавите-членки. Такива въпроси като трансфер на технологии за ядрени подводници могат да се решават само от държавите-членки като суверенни държави. В неотдавнашно интервю Уан Цюн, постоянен представител на Китай към ООН и другите международни организации във Виена, направи следната аналогия: една банка не може сама да извършва операции с „черни“ пари, нито има способност да налага свои закони, и със сигурност не може да пере „черни“ пари от неизвестни източници. Трите държави обаче започнаха нов бизнес, който всъщност води до разцепление в организацията.\n\nВ анализ на казуса се посочва, че реакторите за ядрени подводници на Съединените щати и Великобритания в момента използват високообогатен уран с чистото над 90%. Според оценки на международни експерти по контрол на въоръженията, необходимите материали, за да построи Австралия атомни подводници, както предвижда AUKUS, могат да бъдат използвани за производството на 64 до 80 ядрени бомби.\n\n\n\nСъщевременно се надигат все повече гласове срещу двойните стандарти на САЩ, Великобритания и Австралия. Неотдавна американското списание „Нешънъл интръст“ (National Interest) публикува статия, в която се казва, че AUKUS разкрива двойните стандарти на Вашингтон – от една страна на Австралия се позволява да получи ядрена технология за военни цели, а от друга се заема позиция към ядрената програма на Иран. Това показва ясно кой всъщност руши световния мир и сигурност.",
    "С нов закон Австралия орязва драстично въглеродните емисии": "Парламентът на Австралия прие закон за намаляване на въглеродните емисии с 43% до 2030 г. и за свеждането им до нула до 2050 г., съобщава \"Ройтерс\".\n\nНовият законопроект отбеляза първата стъпка към действията в областта на климата, откакто Лейбъристката партия спечели властта през май, побеждавайки предишното консервативно правителство, което беше критикувано като глобално изостанало в битката срещу изменението на климата.\n\nАвстралийското правителството обаче ще се сблъска с по-големи битки при приемането на повече закони за околната среда.\n\nПриемането на законодателството за изменението на климата изпраща послание към света, че Австралия подхожда сериозно относно намаляването на емисиите и за извличането на икономически възможности от възобновяема енергия на достъпна цена, заяви министърът на изменението на климата и енергетиката Крис Боуен.\n\nЗаконът определя цел за намаляване на емисиите за 2030 г., която е с 50% по-драстична, отколкото при предишното правителство.",
    "Австралия увеличава квотата за постоянна миграция": "Най-остър е недостигът на кадри в здравеопазването, хотелиерския бизнес и селското стопанство.\n\nАвстралия увеличава квотата за постоянна миграция за първи път от десетилетие, съобщава Би Би Си.\n\nСтраната континент ще приеме до 195 хиляди кандидат-заселници тази финансова година, като увеличението е от 35 хиляди души.\n\nВ страната има близо половин милион свободни работни места и безработицата е на най-ниското си ниво от петдесет години.\n\nНай-остър е недостигът на кадри в здравеопазването, хотелиерския бизнес и селското стопанство.\n\nДо кризата се стигна след продължителните ограничения заради пандемията от Covid-19, както и строгата гранична политика на Австралия.",
    "БТА :: На 22 септември в Австралия ще има ден на траур в памет на кралица Елизабет II": "Скърбящите във Великобритания бяха призовани да не оставят плюшени мечета, балони или запалени свещи сред оставените в знак на почит към кралицата цветя, предаде ДПА.",
    "ЕС – Австралия: Съветът приема решение за сключване на рамково споразумение": "Днес Съветът прие решение относно сключването на рамково споразумение между Европейския съюз и неговите държави членки и Австралия. С това решение се открива пътят, от страна на ЕС, за влизането в сила на споразумението до края на октомври 2022 г.\n\nТова амбициозно споразумение допринася значително за подобряването на партньорството между ЕС и Австралия, което се основава на общи ценности и принципи, включително зачитането на демократичните принципи, правата на човека и основните свободи, правовата държава, международния мир и сигурност. То ще направлява бъдещите ангажименти между двете страни и ще им даде възможност да се справят с предизвикателствата в областта на външната политика и политиката на сигурност, устойчивото развитие, изменението на климата и икономическите и търговските въпроси.\n\nСпоразумението включва и сътрудничество в широк кръг от области на политиката, като здравеопазването, околната среда, енергетиката, образованието, културата, труда, управлението на бедствия, рибарството и морското дело, транспорта, правното сътрудничество, изпирането на пари и финансирането на тероризма, организираната престъпност и корупцията. Освен това то ще насърчи по-тесните връзки между водещите фигури в правителствата, бизнеса и гражданското общество.\n\nКонтекст и следващи стъпки\n\nНа 15 април 2016 г. върховният представител и Комисията представиха на Съвета съвместно предложение за решение на Съвета относно подписването и временното прилагане на Рамковото споразумение между Европейския съюз и неговите държави членки и Австралия. Споразумението беше подписано в Манила (Филипините) на 7 август 2017 г. след решение на Съвета, с което се даде зелена светлина за подписването.\n\nНа 28 ноември 2016 г. върховният представител и Комисията представиха на Съвета съвместно предложение за решение на Съвета относно сключването на рамковото споразумение, а на 18 април 2018 г. Европейският парламент даде одобрението си. Процедурата на ратификация от държавите членки приключи на 27 юли 2022 г.\n\nРешението относно сключването на рамковото споразумение влиза в сила днес, т.е. на датата на приемането му, а самото рамково споразумение ще влезе в сила на тридесетия ден след датата, на която страните са се уведомили взаимно за приключването на съответните си правни процедури.",
    "Очаква се 1 милион австралийци да влезнат в крипто до една година": "В началото на юли в новото проучване бяха анкетирани 2,609 австралийци на възраст над 18 години, като 548 от участниците в извадката бяха определени като настоящи притежатели на криптовалути.\n\nПроучването разкри, че въпреки настоящата „крипто зима“, притежанието на криптовалути в Австралия е нараснало с 4% на годишна база (YoY), достигайки 21% през тази година. Според проучването тази цифра ще се увеличи с още един милион нови собственици на криптовалути през 2023 г.\n\nРезултатът може да доведе до това, че общият брой на притежателите на криптовалути в страната ще надхвърли пет милиона.\n\nМакар че поне една четвърт от австралийците планират да закупят криптовалута през следващите 12 месеца, проучването разкри, че най-вероятно дигитални активи ще закупят милениали, поколение Z, родители и работещите на пълен работен ден.\n\nРъководителят на отдела за стратегически партньорства на Swyftx, Томи Хонан, коментира развитието на ситуацията:\n\nВъз основа на настоящите траектории на растеж при използването на дигитални активи очакваме половината от възрастните под 50 години в Австралия да притежават или да са притежавали криптовалути в рамките на следващите една-две години.\n\nХонан обаче заяви, че темпът на приемане може да се забави през следващите 12 месеца, преди да се възстанови отново с подобряването на пазарните условия.\n\nНЕ ИЗПУСКАЙ: Биткойн: Активът е изправен само срещу насрещни ветрове\n\nПроучването разкри, че макар мечият пазар да е намалил доверието на потребителите, то определи липсата на солидна регулация, цялостната волатилност на пазара и липсата на познания за начина на функциониране на криптовалутите като най-големите фактори, които обезкуражават потребителите да инвестират в класа активи, особено тези, които все още не са го направили.\n\nСъизпълнителният директор на Swyftx Райън Парсънс заяви, че докладът показва, че сред австралийците има ясно изразено търсене за закупуване и използване на криптовалути. Все пак колебанията на потребителите се дължат на проблеми, свързани с регулирането. Мнозина смятат, че следващият бичи пазар ще бъде резултат от „регулаторната яснота“ в САЩ.\n\nМестните регулатори обръщат внимание\n\nИзползването на криптовалути и дигитални плащания бележи сериозен ръст в Австралия по време на пандемията Covid-19, тъй като животът на потребителите се премести онлайн. Според правителствени данни към декември 2021 г. броят на австралийците, извършващи трансакции с криптовалути, е нараснал с 63% през тази година в сравнение с предходната. Установено е, че австралийците са сред най-ентусиазираните потребители на криптовалути, като около 20% от тях притежават крипто, в сравнение със средно 11.4% в световен мащаб.\n\nПри тази бърза ‘дигитална революция’, регулацията в страната се бори да не изостава и да се адаптира към крипто индустрията. Крипто секторът е до голяма степен нерегулиран и в момента правителството се опитва да свърши някаква работа, за да постигне правилния баланс в посока на възприемане на нови и иновативни технологии, като същевременно защитава потребителите.\n\nПРОЧЕТИ ОЩЕ: Краят е тук, предупреждава Робърт Кийосаки\n\nТова се случва на фона на нарастващата загриженост на правителствените регулатори като Австралийската комисия по ценни книжа и инвестиции (ASIC) по отношение на броя на измамите, включващи криптовалута, както и на нарастващото влияние на социалните медии върху индустрията. Миналия месец Австралийският орган за пруденциално регулиране (APRA) публикува доклади, в които предупреждава за мащаба и управлението на риска, свързани с крипто активите.\n\nМиналия месец австралийското министерство на финансите обяви многоетапен план за създаване на регулаторна рамка за криптовалутите, която има за цел да бъде по-задълбочена и по-информирана от създадените преди това навсякъде другаде по света.\n\nКлючът към подхода на правителството е да разработи пазарно проучване, наречено „картографиране на токени“.\n\nКартографирането на токени ще позволи на длъжностните лица да преглеждат и оценяват тенденциите на австралийските крипто пазари, за да определят най-добре как съответните органи да регулират крипто активите и свързаните с тях услуги.\n\nСПОДЕЛИ: СПОДЕЛЯНИЯ",
    "Китай призова САЩ и Австралия да спрат нарушенията на права на човека": "/Поглед.инфо/ Вчера на 51-вата сесия на Съвета на ООН по правата на човека заместник-представителят на Китай в ООН и други международни организации в Швейцария Ли Сун посочи, че служители на частни американски охранителни компании безразсъдно избиват невъоръжени цивилни в чужбина, извършвайки сериозни престъпления, но въпреки това са помилвани от американското правителство.\n\nАвстралийският офшорен център за задържане е арестувал голям брой бежанци и мигранти за прекомерно дълго време и нарушенията на човешките права са ужасяващи. Всичко това е позорна страница в световната история за човешките права.\n\nКитай призовава Съединените щати и Австралия да зачитат, насърчават и защитават правата на човека без никаква дискриминация, да предприемат практически мерки за ефективен контрол над дейностите на частните охранителни компании. Трябва да се предотвратят продължаващите нарушения срещу човешките права и да проведат цялостни разследвания, за да подведат извършители под отговорност, добави още Ли Сун.\n\nСтани приятел на Поглед.инфо във facebook и препоръчай на своите приятели",
    "Разрешават на Джокович да играе в Австралия догодина": "Новак Джокович се очаква да се завърне на Australian Open през януари според Herald Sun. Сърбинът беше депортиран от предишното правителство на страната по-рано тази година, защото беше антиваксър, но се смята, че сегашният режим ще му позволи да се върне, ако кандидатства за виза.\n\nДжокович получи разрешение да влезе в Австралия миналото лято, въпреки че не беше ваксиниран, след като получи медицинско изключение. Въпреки това граничните сили анулираха визата му при пристигането, което накара тенис звездата да обжалва успешно това решение във Федералния съд.\n\nВъпреки това съдебно решение, тогавашният министър на имиграцията Алекс Хоук отхвърли решението по „съображения, свързани със здравето и добрия ред“, тъй като смяташе, че статусът на Джокович може да предизвика безпокойство сред австралийските антиваксъри.\n\nДжокович не участва в US Open този месец, след като му беше отказана виза от правителството на САЩ и пропусна French Open по-рано тази година по същата причина.\n\nВъпреки че законите на Австралия предвиждат, че депортираните лица не могат да се върнат в страната в продължение на три години, това правило може да бъде отменено при отделни обстоятелства, ако правителството реши.\n\nЗа последно Джокович се състезава на турнир от Големия шлем през юни, когато спечели титлата на сингъл при мъжете на Уимбълдън срещу австралиеца Ник Кирьос.",
    "Нашенка с огромен бюст стана суперзвезда в Австралия и забогатя от... ВИДЕО": "https://blitz.bg/viral/nashenka-s-ogromen-byust-stana-superzvezda-v-avstraliya-i-zabogatya-ot-video_news906933.html Blitz.bg\n\nПо-рано тази седмица среща с инфлуенсър се превърна в абсолютен хаос, когато хиляди хора се спуснаха пред магазина Stax в Пърт, Австралия с надеждата да срещнат единствената Анна Пол.\n\nОчаквайки да се появят само няколкостотин души, улиците пред магазина Stax скоро се изпълниха с хиляди хора, които се опитваха да зърнат Анна. Според Анна полицията казала, че е виждала тълпи от такъв размер само когато е имало концерт на Джъстин Бийбър.\n\nВ крайна сметка полицията казала на Анна, че ще трябва да затворят събитието от съображения за безопасност, пише The Tab.\n\nАнна, която беше там, за да се срещне с фенове, докато рекламираше сътрудничеството си с марката за спортно облекло Stax, описа ситуацията в своя TikTok скоро след това и каза, че е нямала представа, че много хора ще се появят, за да се срещнат с нея. Тя каза, че отсега нататък ще провеждат събития с билети и е благодарна, че никой не е пострадал.\n\nИ така, коя точно е Анна Пол? Е, дори и да не знаете името й, тя със сигурност ще се е появила във вашия TikTok FYP поне веднъж. Тя е създател номер едно на OnlyFans в Австралия и е натрупала милиони последователи в Instagram и TikTok. Въпреки славата си, тя изглежда доста земна и човек, с когото бихте искали да излезете на вечер.\n\nТова е всичко, което трябва да знаете за Анна Пол:\n\nТя е израснала в Австралия\n\n23-годишната Анна е туркиня, германка и българка, но е родена и израснала със семейството си в Австралия. Въпреки че сега може да е богата, Анна е имала скромно начало.\n\nПо-рано тя е описвала как е израснала с малко и семейството й оцелявало с 30 долара на седмица за хранителни стоки. Когато била на 15 години, тя намерила работа в Woolworths, за да може да купи обувки на майка си.\n\nАнна изглежда невероятно близка с родителите си и брат си Атис, като цялото семейство предприема голямо пътуване до Европа заедно това лято.\n\nАнна стана милионер благодарение на OnlyFans\n\nАнна е създател номер едно на OnlyFans в Австралия и се нарежда в топ 0,01 процента от печелившите OnlyFans в световен мащаб. В момента тя таксува месечна абонаментна такса от $9,99.\n\nТвърди се, че тя има нетна стойност около £5 милиона. Тя живее с брат си в имение в Голд Коуст, което има гараж за 10 коли, стена за катерене, басейн и кино.\n\nБрат й също е доста известен\n\nГоворейки за брат й, Атис също е доста известен сам по себе си. Той е на 21 години и има над милион последователи в TikTok. Той спечели богатството си, споделяйки съвети за криптовалута на своите абонати в OnlyFans.\n\nДоскоро той имаше връзка със създателката на OnlyFans Микаела Теста.\n\nТя има връзка с любимия си от детството\n\nПо-рано тази година Анна каза, че е бисексуална, но в момента има връзка с любовта си от детството Глен Томсън.\n\nГлен помага на Ана да заснеме нейното съдържание за OnlyFans и понякога се включва и в тях.\n\nАнна има над 2 милиона последователи в Instagram\n\nТя не само е популярна в OnlyFans, но Анна е натрупала милиони последователи в TikTok и Instagram.\n\nВ Instagram нейното име е @anna_paull и има над 2 000 000 последователи. А в TikTok има над 5 000 000 последователи.\n\n\n\nПревод: БЛИЦ\n\n",
    "БТА :: Печатът във Великобритания, Австралия и Канада за погребението на кралица Елизабет II": "Като най-могъщия човек на планетата Джo Байдън обикновено седи отпред и в центъра на всяко събиране на световни лидери. Но не и когато става дума за британския кралски протокол, пише днес лондонският „Телеграф“. Президентът и първата дама на САЩ бяха настанени на доста задни места – на седмия ред отзад напред в южния трансепт на Уестминстърското абатство.\n\nТова диктува протоколът на погребението на покойната кралица, посочва вестникът и обяснява: политическите ръководители на страните от Общността на нациите (преди – Британска общност) са по-горе по ранг от останалите лидери, независимо от тяхното значение. Така че Байдън се озова на 14-ия ред и на девет реда зад премиера на Канада Джъстин Трюдо. Така че от тази гледна точка световният ред може понякога да се обръща наопаки, констатира \"Телеграф\".\n\nИмаше и други неловки ситуации, продължава изданието. Испания бе възмутена, че нейният опозорен бивш крал Хуан Карлос, далечен братовчед на Елизабет II, не само че беше поканен, но и седеше до сина си крал Фелипе – първи случай, когато двамата бяха фотографирани заедно на публично място, след като старият крал замина в изгнание. Байдън бе точно зад полския президент Анджей Дуда и на един ред пред чешкия премиер Петър Фиала.\n\nЗа разлика от задното място на Байдън всичките шестима живи бивши премиери на Обединеното кралство седяха на почетни места, заедно със съпругите си. През царуването на Елизабет II са се сменили 15 министър-председатели от първия Уинстън Чърчил до последния Лиз Тръс.\n\nВ края на погребалната церемония ръководителите на страните от Общността на нациите потеглиха към замъка Уиндзор за служба в по-тесен кръг в параклиса „Свети Георги“. Протоколът отново не позволи присъствието на Байдън и докато кортежът с тленните осанки на кралицата наближаваше Уиндзор, той вече летеше към САЩ. За поне една сутрин Байдън разбра какво означава да си маловажна личност на световната сцена, заключава делничното издание на лондонския „Телеграф“.\n\n„Гардиън“ също отбелязва една леко неловка ситуация, свързана с шестимата живи бивши премиери: Джон Мейджър, Тони Белър, Гордън Браун, Тереза Мей, Дейвид Камерън и Борис Джонсън. Последните трима – Мей, Камерън и Джонсън – пристигнаха първи за церемонията, но трябваше да чакат своите предшественици, за да се подредят по хронологичен ред. Изданието подчертава, че присъствието на държавното погребение на заместник-председателя на „Шин Фейн“ Мишел О’Нийл е знак до каква степен нейната партия се е сближила с британския кралски двор.\n\nАвстралийският „Сидни морнинг хералд“ съобщава, че в катедралата „Свети Андрей“ в Сидни снощи са се събрали хора, за да наблюдават на голям монитор телевизионно предаване на церемонията в Лондон. Подобни колективни гледания е имало в сградата на правителството в Канбера и на Площада на федерацията в Мелбърн, както и на други места. В продължение на час и половина преди да започне предаването на церемонията в англиканската катедрала „Свети Андрей“ бяха изпълнявани тъжни химни, отбелязва вестникът.\n\n„Канбера таймс“ изтъква, че близо четири милиона австралийци са гледали по телевизията погребалната служба за Елизабет II, обаче повече от половината от населението на Австралия смята, че страната трябва да стане република. Вестникът се позовава на публикувани днес резултати от социологическо проучване, според които 45% от гражданите на държавата континент подкрепят промяна в конституцията. Около 50 срещу 50 на сто е разделението по въпроса дали крал Чарлз III трябва да бъде държавен глава, като подкрепата за републиката сред мъжете (52%) е по-голяма, отколкото при жените (35%).\n\nКанадският „Отава ситизън“ пише, че на възпоменателната церемония в катедралата „Крайст чърч“ в Отава е било отбелязана отдадеността на покойната британска кралица към любимата ѝ Канада, но са били признати и греховете на монархията през колониалното минало на страната. Церемонията бе предшествана от парад на войници, матроси и авиатори, предвождан от служители на Кралската канадска конна полиция с широкополи шапки и червени мундири. Парадът премина по звуците на гайди и екотите на 96 топовни гърмежа, на колкото години бе покойната Елизабет II.\n\nВестникът посочва, че кралицата е посещавала Канада 22 пъти – повече отколкото всяка друга страна - и цитира думи на експремиера Брайън Мълрони, че тя е държала със здрава ръка конституционната монархическа система на управление. Според него тази система може да изглежда архаична за някои, но за преобладаващото мнозинство канадци ролята на монархията и особено ролята на покойната кралица през 70-те години на трона е „абсолютно необходима“. Мълрони изтъкна, че жестокостите срещу туземното население на Канада се дело на предишни монарси, докато Елизабет II „със своето добро сърце“ е отхвърлила реалностите на миналото.",
    "Австралия почете паметта на Елизабет II с 96 топовни салюти (ВИДЕО)": "Австралия отдаде почит на кралица Елизабет II с 96 топовни салюти пред сградата на парламента - по една за всяка година от живота ѝ, предаде „Ройтерс“.\n\n\"Историята ще запомни малцина като кралица Елизабет II. Ние скърбим за нейната кончина. Благодарни сме, че сме били свидетели и сме се възползвали от нейния забележителен живот\", заяви австралийският генерал-губернатор Дейвид Хърли в телевизионно обръщение към нацията.\n\nКралица Елизабет II беше държавен глава на Великобритания, Нова Зеландия, Австралия и още 12 кралства в рамките на Общността на нациите.",
    "БТА :: Макрон ще пристигне на държавна визита в САЩ на 1 декември": "Френският президент Еманюел Макрон ще пристигне във Вашингтон на 1 декември на първата си държавна визита в САЩ от началото на мандата на американския си колега Джо Байдън, предаде Асошиейтед прес.\n\nТова ще е втората държавна визита в САЩ за Макрон, който бе избран през май 2017 г., по-рано тази година беше преизбран на президентския пост. Първата му държавна визита във Вашингтон със състоя при управлението на президента Доналд Тръмп.\n\nТова посещение \"ще подчертае дълбоките и трайни отношения с Франция - нашият най-стар съюзник\", заяви говорителката на Белия дом Карин-Жан Пиер, съобщавайки за визитата.\n\nПоканата е също знак, че отношенията между Байдън и Макрон отново са се подобрили. Отношенията помежду им стигнаха най-ниската си точка миналата година, след като САЩ обявиха сделка за продажба на ядрени подводници на Австралия. Решението на САЩ доведе до разтрогване на сделката между Париж и Канбера за продажбата на френски дизелови подводници на Австралия.\n\n\n\n",
    "Елизабет II е оставила тайно писмо в Австралия, което може да се отвори чак през 2085 г.": "© Getty Images\n\nСлушай новината Слушай новината\n\nТайно писмо, написано от кралица Елизабет, е заключено в трезор в историческа сграда в Сидни и не може да бъде отворено още 63 години.\n\nРъкописната бележка е написана през ноември 1986 г., след възстановяването на сградата на кралица Виктория в централния бизнес район на Сидни, и е адресирана до хората на Сидни.\n\nПисмото седи в стъклена витрина в зона с ограничен достъп и никой не знае какво пише в него - дори личният персонал на кралицата, информира \"Дарик\".\n\nЕдно обаче се знае – писмото може да бъде отворено чак през 2085 година.\n\nАдресирана до кмета на Сидни, инструкцията гласи: „Изберете сами подходящ ден през 2085 г. сл. н. е., отворете този плик и предайте моето послание на хората.” Просто е подписано „Елизабет Р.“\n\nСградата на кралица Виктория, или QVB, както е популярнно известна, е открита през 1898 г. и е кръстена в чест на диамантения юбилей на кралица Виктория предходната година.\n\nКралица Виктория е била прапрабаба на кралица Елизабет.\n\nНа 22 септември в Австралия ще има ден на траур в памет на кралица Елизабет II\n\nЕлизабет, която става кралица през 1952 г., посещава Австралия 16 пъти - първия път само две години след като е коронясана.\n\nТогава тя е била само на 27 години и е била първият управляващ монарх, посетил Австралия.\n\nСмята се, че около един милион души са дошли да я видят в Сидни.\n\nЕлизабет и нейният съпруг принц Филип посещават Австралия редовно през следващите десетилетия. Последното й посещение беше през 2011 г., когато се срещна с тогавашния премиер Джулия Гилард.\n\n18\n\n\n\n\n\n\n\n\n\nКопирано",
    "Австралия и Нова Зеландия се заклеха във вярност на крал Чарлз Трети...": "1878515\n\nАвстралия и Нова Зеландия обявиха своята вярност към крал Чарлз III, който зае трона след смъртта на английската кралица Елизабет II.\n\nНа официални церемонии, проведени в Австралия и Нова Зеландия, Чарлз III е обявен за крал на двете страни.\n\nГенерал-губернаторът на Австралия Дейвид Хърли обяви, че приемат управлението на Чарлз III и му се заклеха във вярност на церемонията, състояла се в столицата Канбера.\n\nПо време на церемонията беше изстрелян салют от 21 артилерийски залпа за крал Чарлз III.\n\nПремиерът Антъни Албанезе обяви, че 22 септември ще бъде обявен за ден на траур и официален ден в памет на Елизабет II.\n\nВ парламента на столицата на Нова Зеландия Уелингтън се проведе официална церемония по случай възкачването на престола на новозеландския крал Чарлз III.\n\nГоворейки на входа на сградата на парламента преди церемонията, премиерът Джасинда Ардърн обяви, че приемат Чарлз за нов крал.\n\nКралица Елизабет II, която почина в четвъртък, беше държавен глава на 16 държави, включително Канада, Англия, Австралия, Нова Зеландия и няколко други големи и малки държави в Карибите и Тихия океан.",
    "Екатерина Стефанова сътворява мост между България и Нова Зеландия с картините си": "Непозната, екзотична и далечна изглеждала Нова Зеландия за младата художничка Екатерина Стефанова, която преди 5 години се установява да живее и работи на хиляди километри от родината, но първо в Австралия. Промяната за нея била шокираща, не просто заради голямата часова разлика, а и заради климата и мултикултурната среда в Сидни. Но този космополитен град не позволил уединение и време за творческа работа на Екатерина. Тя се решила на поредно пътуване, този път към Нова Зеландия. Тъкмо в островната държава в Тихия океан 22-годишната българка открила своя „рай на земята“, в който може да сбъдне бляновете си. А мечтата се оказва една – да живее в ритъма на природата и да разказва за преживяванията чрез картините си.\n\n\n\n\n\n\n\nНова Зеландия очарова Екатерина Стефанова със своята чиста и удивителна природа, с умението на хората да живеят така, че да не променят нищо от езерата, реките, планините и плажовете, където са домовете им. Там младата българка разбира, че, за да е щастлив, човек трябва да не да променя, а сам да се приспособява към средата. От ярките цветове на Нова Зеландия черпи идеи и вдъхновение и наскоро се завърна в родината с първата си изложба в София.\n\n\n\n\n\nЕкспозицията е озаглавена \"Отвъд\" и показва живописни платна на авторката, които имат художествен и документален характер, тъй като са рисувани по мотиви от фотографски кадри, заснети от Екатерина сред природата на острова.\n\n\n\n\n\nПлатната са придружени и със специални обяснителни бележки, в които тя описва, например виадукта Отира – мост, който буквално се слива с формите на природата. За художничката той е символ на симбиозата между човек и природа, която тя е открила в Нова Зеландия. Друг любим сюжет на художничката, която заради живота в странство вече подписва картините си с псевдоним – Кат Стефанова, е полетът на алпийския папагал Кеа. По думите на Екатерина, това не просто е единственият вид алпийски папагал в света, но птицата е очарователна и със своята интелигентност, с която се опитва да общува с хората.\n\n\n\n\n\n\"Аз, както повечето софиянци, обичам планините и не мога без усещането планината да е наблизо до дома ми, затова предпочетох живота в Нова Зеландия. Сега живея до планината, за половин час стигам до нея и винаги мога да се разхождам там. Това също е малка страна, с много разнообразна природа и е лесно да намериш мястото, до което искаш да стигнеш. С всичко това много ми напомня за България, в Австралия не беше така, затова предпочетох Нова Зеландия – разказва ни Кат Стефанова за избора си да живее по-спокойно, сред природата в страната на маорите.\n\n\n\nplay\n\npause\n\nstop\n\nmute\n\nunmute\n\nmax volume / Екатерина Стефанова пред Радио България Update Required To play the media you will need to either update your browser to a recent version or update your To play the media you will need to either update your browser to a recent version or update your Flash plugin\n\n\"Сега живея в къща с двор и се чуват птички, това много повече ми харесва, чувстваш се свободен, имаш пространство около себе си, а не си непрекъснато заобиколен от тълпи хора, както беше в Австралия. Това беше и шанс да видя страната през всички сезони, не просто за кратко пътуване. Освен това, тази държава е много по-близка до България като климатични особености – има 4 сезона, има сняг в планината, докато Австралия е с по-тропически климат, много е топло и това много натежава на човек, който не е свикнал с климата.\"\n\n\n\n\n\nТова, което впечатлява най-силно българката, е културата в Нова Зеландия. \"Там дори няма практика да се правят изложби на картини и публиката да ги посещава\" – казва Кат Стефанова, която през 2017 е завършила Националната гимназия за приложни изкуства „Свети Лука“ в София. Вече две години обаче работи далеч от професията си, в сферата на туризма в Крайстчърч. Не прави дългосрочни планове за живот в тихоокеанската държава и признава, че за времето си там не е имала възможността да се срещне с други българи.\n\n\n\n\n\n\"В Нова Зеландия се стремят всячески да запазят природата и прекарват времето си като практикуват екстремни спортове, в походи, катерене и т.н. Такъв е културният живот там и е много различен от този в Европа. Плажовете им, например, нямат близки хотели и заведения, защото това не е в синхрон с природата. Дори около най-забележителните им места няма къде да отседнеш, липсва и пътна инфраструктура. Те умишлено не искат да развиват туризъм, за да могат да съхранят красивите си места. Аз това лято за пръв път, откакто съм заминала, се прибирах в България. Разстоянията са големи, а и пандемията не ми позволи да пътувам. Затова чрез картините си сега се опитвам да разкажа на всички какво съм преживяла и какво съм разбрала през изминалото време, когато не съм си била в България\".\n\n\n\nСнимки: Гергана Манчева, личен архив",
    "10 австралийски граждани на погребението на кралица Елизабет Втора": "Десет австралийски граждани ще присъстват на държавното погребения на кралица Елизабет Втора в Лондон заедно с австралийския министър-председател Антъни Албанезе и генерал-губернатора Дейвид Хърли, съобщи ДПА.\n\nДържавното погребение на кралицата ще се състои в Уестминстърското абатство в 11:00 ч. местно време на 19 септември и на него ще присъстват членове на кралското семейство, висши британски политици и държавни ръководители.\n\nАлбанезе заяви днес, че в официалната делегация на Австралия за погребението на кралица Елизабет Втора е включен треньорът на състезателни коне Крис Уолър и звездата в тениса за хора в инвалидни колички Дилън Алкот, съобщи Асошиейтед прес. Двамата са сред десетте австралийски граждани, които ще представят Австралия на погребението на кралицата, каза австралийският премиер.\n\n\"Дворецът поиска на погребението на кралицата да бъдат поканени десет редови граждани, които имат принос за местните общности\", заяви Албанезе пред репортери в столицата Канбера, предаде БТА.\n\nПрез май кралица Елизабет Втора проведе видеоразговор с хората, избрани за \"Австралийци на годината\", за да ги похвали за \"чудесната им работа\".\n\nАвстралия е една от единайсетте държави от Общността на нациите в региона на Океания, повече от които са малки острови в южната част на Тихия океан. Албанезе прие днес в официалната си резиденция дипломати от 22 страни от Общността на нациите, за да почетат заедно паметта на покойната кралица.\n\n\"Всички държави от Общността на нациите бяха поканени на този прием и това беше възможност за държавите от Общността да изразим заедно съболезнованията си, но също така да отбележим живота и саможертвата на кралица Елизабет Втора, която служи на Общността, включително на Австралия\", заяви той.",
    "Започва биографичният сериал „Домът на Бонд“ по БНТ 1": "Историята на най-богатият човек в Австралия и животът му изпълнен със слава, пари, жени и много слухове\n\n/КРОСС/ „Домът на Бонд\" пресъздава издигането на известният австралийски магнат Алън Бонд - от предградията на Фримантъл до национална спортна легенда и най-богатият човек в цяла Австралия. Драматичните събития в живота му се развиват в периода 1960 - 2000 г. Спечелвайки купата на Америка в състезание с яхти, Бонд сбъдва мечтите си с много слава и чужди пари, създавайки своя империя.\n\nПрез това време, той се сдобива и с опасен враг, който е решен да го съсипе. Бонд си докарва още проблеми, чрез любовта му с красивата Диана. Въпреки слуховете за противоречивата слава, Алън Бонд успява да накара една нация да повярва в себе си и хората да разберат, че всичко е възможно и има много начини да се постигне.\n\nВ този филмов сюжет егото и амбициите на Бонд се оказват пагубни. Слава, пари, сделки и много жени бързо се изнизват през живота му. Днес Алън Бонд е известен като престъпник или като герой, зависи от представянето на историята.\n\n„Домът на Бонд\" е 3-сериен австалийски филм, заснет е през 2017 г. и е режисиран от Марк Джофи. В ролите здрителите на БНТ ще видят Бен Мингей, Адриен Пикъринг, Ан Луби, Гитон Грантли, Рейчъл Тейлър, Сам Нийл, Бил Йънг, Джони Руфо и др.\n\nГледайте биографичният сериал „Домът на Бонд\" от 28 септември от 22:00 ч. по БНТ 1",
    "Австралия се отказа от домакинство на Купата на Азия догодина": "Австралия се отказа от домакинство на Купата на Азия догодина\n\nАвстралия се отказа от намерението си да кандидатства за домакинство на Купата на Азия през 2023, но ще го направи за футболния турнир за жени през 2026. Така за надпреварата при мъжете догодина останаха Република Корея, Индонезия и Катар.\n\n\"Футбол Австралия (федерацията) реши да се откаже от подаването на кандидатура за Купата на Азия през 2023\", съобщават от организацията. \"Футбол Австралия продължава да има голям интерес към провеждането на Купата на Азия за жени през 2026 и ще представи в подробности плановете си пред Азиатската футболна конфедерация в зададените срокове\".",
    "Остров ли е Австралия?": "С около 3 милиона квадратни мили (7,7 милиона квадратни километра) Австралия е най-малкият континент на Земята. Всъщност по размер е по-близо до Гренландия, отколкото до Южна Америка. Това прави ли Австралия остров като Гренландия?\n\nВъпреки че Австралия понякога се нарича „островен континент“, повечето географи смятат островите и континентите за отделни неща. Според Британика островът е масив от земя, който е „изцяло заобиколен от вода“ и също „по-малък от континент“. По това определение Австралия не може да бъде остров, защото вече е континент.\n\nНо в такъв случай каква е разликата между Австралия и Гренландия? Защо Гренландия (на 836 000 квадратни мили [2 165 230 квадратни километра]) не се счита за континент, а просто за най-големия остров в света? За съжаление, няма строго научно определение за континент. Но има няколко критерия, които обикновено се използват за разграничаване на един континент от друг.\n\nПърво, има геоложко разграничение. Докато Австралия и по-голямата част от Азия са разположени на отделни тектонични плочи, Гренландия споделя тектонска плоча със Северна Америка. Второ, има биологично разграничение. Докато голям процент от австралийските растителни и животински видове не могат да бъдат намерени никъде другаде по света, по-малко от видовете в Гренландия са уникални. Трето, има антропологично разграничение. Аборигените са ограничени до Австралия, докато местните жители на Гренландия принадлежат към група народи (инуитите), разпространени в цяла Арктика, включително части от Канада, Съединените щати и Русия.\n\nВъпреки че всеки от тези критерии може да не е достатъчен сам по себе си - например Европа и Азия също споделят тектонична плоча, но обикновено се считат за отделни континенти по културни причини - заедно те формират общо разбиране за това какво се квалифицира като континент.\n\nРазбира се, остава и основният въпрос за размера. Австралия е почти четири пъти по-голяма от Гренландия. Ако бяха много по-близо по площ, Гренландия можеше да има повече аргументи за статут на континент (и Австралия за статут на остров). Както е, огромната разлика между двете прави добра разделителна линия.",
    "Жиголо от Австралия разказа за тайните на своята работа": "Излезе телевизионният сериал \"Американско жиголо\" с участието на Джон Бернтал. И истинското жиголо, Самуел Хънтър от Австралия, който превърна проституцията в свой бизнес, каза, че сериалът е доста точен, пише Daily Mail.\n\nХънтър, който работи като ескорт, казва, че печели 10 000 долара на седмица. Той започнал този бизнес преди две години. И през това време срещнал жени от различни сфери на живота.\n\nНай-младата му клиентка била на 23 години, най-възрастната - на 70 години. Една четвърт от клиентите му били женени.\n\nТой каза, че новото шоу American Gigolo \"доста точно\" показва колко бляскав е неговият начин на живот.\n\nОбикновено Самуел Хънтър от Сидни работи в скъпи хотели, а наскоро дори отишъл в Пукет за 10 дни, придружавайки клиентката си на почивка.\n\n„Всичко е точно както бихте очаквали и точно обратното“, казва Хънтър. Самият той опитал много професии: работил в секс магазин, пишел блогове за бордей, но решава да стане жиголо, когато започва да работи за Touching Base, благотворителна организация, която запознава хора с увреждания със секс работници.\n\n„Започнах да се чудя дали мога да го направя, но минаха две години, откакто правя това“, признава Хънтър.\n\nСпоред него спецификата на работа при мъжкия ескорт е различна от тази при женския ескорт. Жените обикновено се срещат с няколко клиенти на ден, мъжете - обикновено цяла нощ.\n\nМинимум - за два часа, 600 $ на час. Повечето от клиентите му са над четиридесетте и са \"редовни\". Това се дължи на външния му вид - Самуел Хънтър, по собствените му думи, изглежда \"възрастен и уважаван\".\n\nФилмът „Американско жиголо“ от 1980 г. с участието на Ричард Гиър и неговият римейк от 2022 г. с участието на Джон Бернтал, както и други филми за жиголо често показват жигола, работещи с неприятни клиенти. Хънтър казва, че това никога не му се е случвало.\n\nКадър от филма \"Американско жиголо\" от 1980 г.\n\nКлиентите го намират чрез уебсайта му и обикновено знаят какво искат. Освен това Хънтър ги проверява в социалните мрежи. Семейството му е наясно какво прави, казал и на майка си. Сигурен е, че паралелно може да има нормална връзка, но все още не иска.\n\n\"Клиентите ми получават най-добрата версия на мен. Те не искат човек, който пие кафе сутрин и се взира в телефона. И аз също получавам най-добрата версия на себе си. Обикновено те просто искат да се отпуснат\", обобщава Хънтър.\n\nВ Австралия законите за проституцията варират в различните щати. Самата проституция е законна, но много от дейностите, свързани с нея, като сводничество и управление на публични домове, са незаконни.\n\nПревод: GlasNews",
    "Чичото на Джокович: С всичко, което му причиниха в Австралия, му удължиха кариерата": "Чичото на Новак Джокович, Горан Джокович, даде интервю за уебсайта „Thepavlovictoday.com“, в което говори подробно за семейното вино, което се произвежда от семейство Джокович, а също така засегна и постиженията на племенника си Новак и по-нататъшната му кариера. Горан изтъкна, че Новак е наследил непоклатим дух от семейството си.\n\n- Тази година не беше лесна за Новак, но той продължава напред. Сигурен съм, че след всичко, което преживя, ще излезе по-силен. Той знае кой е и какво е. Новак знае какво иска - каза Горан Джокович.\n\nЧичото на Новак говори и за Австралия, може би най-трудния момент в кариерата на носителя на 21 титли от Големия шлем, когато той беше депортиран от страната, защото не беше ваксиниран, въпреки че имаше медицинско разрешение да влезе и да играе на Australian Open.\n\nГоран смята, че това само е удължило по-нататъшната кариера на Новак.\n\n- Изпитанието, през което премина тази година в Австралия, само удължи кариерата му. Вместо може би да се оттегли от тениса след три или четири години, кариерата му беше удължена до пет или шест години. Той накара тялото си да почива. Новак отпразнува 35-ия си рожден ден през май, като тази година той спечели своя 21-ви турнир от Големия шлем, след като покори Уимбълдън.\n\nНовак не получи шанса да се бори за 2 титли от Големия шлем на корта. След целия скандал в Австралия и депортирането сръбският тенисист не участва на US Open. Веднага след края на Уимбълдън се разбра, че има минимални шансове да се промени законът, забраняващ влизането на неваксинирани в САЩ, а още по-малко да се направи изключение в случая с Джокович. Самият сръбски тенисист не таеше големи надежди, както каза няколко пъти, въпреки че изпрати официално искане за освобождаване.\n\nОтговорът на този въпрос обаче така и не стигна до него, каза неговият чичо Горан Джокович пред \"Pavlović Today\".\n\n- Този път той не беше желан в Ню Йорк - каза Горан Джокович.",
    "9 странни и луди географски факта": "Светът е голямо, мистериозно място, където понякога фактите се противопоставят на логиката. Ето някои умопомрачителни географски факти, които може да ви изненадат.\n\n1. Африка е на доста централно място.\n\nАфрика е единственият континент, който се намира във всичките четири полукълба: северно, южно, западно и източно. Следователно това е и единственият континент, който има суша на главния меридиан и екватора.\n\n2. Аляска е най-западният и най-източният щат.\n\nАляска е най-западният и най-северният щат в Съединените щати, което има много смисъл, когато погледнете карта. Но по-изненадващо, държавата успява да бъде и най-източната държава. Части от Аляска са толкова далеч на запад, че държавата всъщност се простира в източното полукълбо. Линиите на дължината се събират в горната и долната част на земното кълбо, така че Почони Пойнт, Аляска, има най-източната дължина от всяка точка в страната.\n\n3. Има три държави, които са напълно без излаз от друга държава.\n\nЛесото, Сан Марино и Ватикана са единствените държави, които са заобиколени само от една друга държава. Лесото няма излаз на море в Южна Африка, докато Сан Марино и Ватикана са заобиколени от Италия.\n\n4. В Канада има много езера.\n\nКанада е втората по големина държава в света, така че може да не е изненада, че има много езера. Но може да ви шокира, че страната има повече от половината от всички естествени езера в света. Впечатляващите девет процента от страната са покрити с прясна вода.\n\n5. Цялото население на света може лесно да се побере в Тексас.\n\nАко целият свят беше толкова гъсто населен като Ню Йорк, цялото население ще покрива само 250 404 квадратни мили. Това означава, че целият свят може да се побере в щата Тексас. За сравнение, ако светът имаше същата гъстота на населението като Хюстън, Тексас, той ще покрива 1 769 085 квадратни мили. Дори и тогава да можеш хипотетично да побереш над 7 милиарда души в район, по-малък от половината Съединени щати, е доста впечатляващо.\n\n6. Австралия може да е заобиколена от вода, но няма най-дългата брегова линия в света.\n\nТъй като е континент и е напълно заобиколена от вода, човек би си помислил, че Австралия лесно ще има честта да бъде страната с най-дългата брегова линия. Тази титла обаче отива в Канада. Канада има 152 100 мили брегова линия, в сравнение с 16 000 мили на Австралия. Всъщност Австралия се нарежда на седмо място в списъка на най-дългите брегови линии в света, след Индонезия, Гренландия, Русия, Филипините и Япония.\n\n7. Връх Чимборасо е по-близо до космоса отколкото Еверест.\n\nВръх Еверест е най-високата планина на Земята, така че би било логично върхът на планината да бъде най-високата точка на Земята (и следователно най-близо до космоса). Но Земята има леко овална форма и нещата стават интересни. Страни като Еквадор и Кения имат малко предимство и така надморска височина върхът на връх Чимборасо в Еквадор (който е висок само 20 564 фута) е най-близо до звездите.\n\n8. Антарктида е дом на почти цялата прясна вода в света.\n\nС 14 милиона квадратни километра ледената покривка в Антарктика е най-голямата твърда ледена маса на планетата. Огромната замръзнала структура съдържа около 90 процента от цялата прясна вода на Земята.\n\n9. Китай и Русия граничат с 14 държави.\n\nВъпреки че Китай е само малко повече от половината от Русия - най-голямата страна в света - те споделят еднакъв брой сухопътни съседи. 14-те страни, граничещи с Китай, са: Индия, Пакистан, Афганистан, Таджикистан, Киргизстан, Казахстан, Монголия, Русия, Северна Корея, Виетнам, Лаос, Мианмар, Бутан и Непал.",
    "Знаете ли кой е най-високият връх в Австралия?": "Най-високият връх в Австралия е връх Косцюшко, висок 2228 метра, кръстен от полския изследовател Павел Тшелецки в чест на своя сънародник, лидер на движението за независимост на Полша Тадеуш Косцюшко.\n\nНамира се в Австралийските Алпи и това е най-високата планинска система в Австралия. След измерванията географите установиха, че това е и най-високата точка в Австралия.\n\nСклоновете й са много леки, от гледна точка на трудност на изкачване не представляват интерес за професионалистите. Сред алпинистите има един анекдот: на връх Костюшко е по-лесно да се нараниш при сблъсък с велосипедист, отколкото при падане.\n\nОстров ли е Австралия?\n\nТаунсенд или Костюшко\n\nЗабавна история свързана с тази планина. Първоначално тази планина се е наричала Таунсенд, но по-късно се оказа, че е с 20 метра по-висока от връх Костюшко, който се смята за най-висок. За да запазят статуквото, властите решават да преименуват Таунсенд на Костюшко, а Костюшко на Таунсенд. Така връх Косцюшко все още остава най-високата точка в Австралия. Най-високата планина в Австралия е 71-вата най-висока планина в света, четири пъти по-ниска от Еверест.\n\nАвстралия е най-плоският континент на планетата, това се дължи на голямата възраст на скалните образувания. Големи, в геоложки мащаб. Следователно средната надморска височина в Австралия е само 330 метра, което е най-ниската стойност сред континентите.\n\nКъм планините на Косцюшко и Таунсенд има още дузина австралийски планини, които се доближават до най-високата планина в Австралия. Голяма част от тях се намират на границата на щатите Нов Южен Уелс и Виктория и са част от Големия вододелен хребет.",
    "За българщината граници няма": "Втори Общобългарски фестивал на българските дружества, училища и фолклорни формации се проведе в Kensington Town Hall в Мелбърн. Събитието е посветено на 50-годишнината от установяването на дипломатически отношения между България и Австралия.\n\n„Фолклорът е едно от нещата, което ни определя като народ. Той ни обединява и сплотява, особено, когато живеем в чужбина. Щастливи сме, че можем да подарим и споделим тази идея с всички българи в Австралия и Нова Зеландия. Мелбърн има своя принос и потенциал и го доказа за втори път. Този фестивал е наше общо българско дело, което се надяваме да продължим да провеждаме на всеки три години“, сподели за рубриката БГ Свят на БТА Соня Арабаджиева - ръководител на фолклорна група „Българи” от Мелбърн, която е основен инициатор и организатор на фестивала.\n\nОбщобългарският фестивал бе открит от посланика ни в Канбера Светлозар Панов. Той прочете поздравителен адрес от българския министър на външните работи Николай Милков. Връзките между народите на България и Австралия имат дълги традиции, датиращи още от края на 19-и век. Тогава в Австралия пристигат първите български заселници. И така до днес. В поздравителния адрес е изтъкнат същественият принос на българските общности, църковни общини, училища и организации за доброто име на страната, както и за съхраняването и предаването на традициите през поколенията. От Агенцията за българите в чужбина също поздравяват българите по повод откриването на фестивала.\n\nФестивалът в Мелбърн събира българите от цяла Австралия и от Нова Зеландия. Идват наши сънародници от Аделаида, Сидни, Брисбън, Канбера и Окланд. Програмата е музикална, танцова и певческа. Пресъздаден е традиционен сватбен ритуал, а сватбеното хоро обединява всички на сцената. Българска празничност внасят и домашно приготвени специалитети от родната кухня. Най-харесвани от гостите са зелникът с праз и коприва и бисквитената торта, които свършили за минути. Географските съседи на България – Сърбия и Гърция, също присъстват дори в Австралия. Две гръцки и една сръбска група се включват със свои изпълнения.\n\nПървият Общобългарски фестивал се проведе през октомври 2019 г. Повече за него ви разказахме в статията „Ръченица на другия край на света“. Вторият фестивал успява да затвърди постигнатото от първия и да го надгради. Българите уверено показват традициите си с празник за всички сетива, за да завоюват свое достойно място в мултикултурна страна, каквато е Австралия. Доказателство за това е присъствието на комисар Силвия Ренда от Мултикултурната комисия на щата Виктория, която е сред официалните гости на фестивала.\n\n„Фолклорът ни свързва повече от всичко друго. В миналото ни е помагал да съхраним националната ни идентичност през вековете. Помага ни в тази мисия и в настоящето, когато много от нас живеем извън пределите на родината ни”, казва ни Соня Арабаджиева и от сърце благодари на всички изпълнители и гости на фестивала, на всички, които подкрепят и помагат на българските каузи в Австралия.\n\nЗа българщината граници няма. И на другия край на земното кълбо българите са истински себе си, само когато са сред свои. Хванати за ръце на хорото, те са едно. Именно традициите ни правят народ, показват ни дълбоката заедност – тази отвъд географията. И независимо, че при едни слънцето изгрява, когато при други залязва, ние сме все наши...\n\n***",
    "Сторм Сандърс и Джон Пиърс (Австралия) спечелиха титлата на смесени двойки на Откритото първенство на САЩ по тенис": "Сторм Сандърс и Джон Пиърс от Австралия спечелиха титлата на смесени двойки на Откритото първенство на САЩ по тенис.\n\nНа финала Сандърс и Пиърс победиха Кирстен Флипкенс (Белгия) и Едуар Роже-Васлен (Франция) с 4:6, 6:4, 10-7 за 1:28 часа.\n\nТова e първа титла на смесени двойки от Големия шлем за Пиърс, който има 31 предишни участия, преди да се събере за първи път за този турнир със Сандърс. Той затвори тайбрека на двубоя с ас.\n\n34-годишният Пиърс си партнираше с бившата номер 1 при жените Ашли Барти миналата година на Олимпийските игри в Токио, където спечелиха бронзовите медали.",
    "Джийлонг Кетс се класира за Големия финал по австралийски футбол с най-възрастния състав в историята": "Отборът на Джийлонг Кетс се класира за Големия финал в лигата по австралийски футбол след убедителна победа със 120 (8.12) : 49 (7.7) над Бризбън Лайънс.\n\nПред повече от 77 хиляди зрители на \"Мелбърн Крикет Граунд\" \"котките\" записаха 15-ата си поредна победа и за втори път в последните три сезона достигат до мача за титлата. Сега обаче те ще се опитат да се реваншират пред феновете си, след като през 2020 година отстъпиха пред Ричмънд.\n\nПоследната титла на Джийлонг Кетс дойде през 2011 година, а от 2013 година насам \"котките\" имаха шест достигания до полуфинал, но пет пъти отпадаха на тази фаза. Сега обаче тимът достигна до мача на трофея благодарение на изключителния си опит. Средната възраст на тима от щата Виктория в мача с Бризбън бе 28 години и 173 дни, като десет от титулярите бяха над 30-годишна възраст, което направи тима най-стария в историята на Викторианската лига и наследника ѝ - Австралийската футболна лига.\n\nСъперник на Джийлонг в Големия финал на 24 септември ще бъде отборът на Сидни Суонс, който в другия полуфинал постигна минимален успех с 95 (14.11) : 94 (14.10) над Колингууд Магпайс. \"Лебедите\" водеха убедително през целия мач, но в крайна сметка само един бихайнд разлика им донесе победата. Мачът за титлата отново ще се проведе на най-големия стадион в Австралия - \"Мелбърн Крикет Граунд\", чийто капацитет е за 100 хиляди души.",
    "Viasat Explore представя Златната треска на 21-ви век -": "Австралийската пустош е пълна със скъпоценно злато, а не един и двама сурови златотърсачи са на мисия да забогатеят! Дали заради изнурителна работа, екстремни климатични условия, проблеми с техниката или свирепа конкуренция търсенето на злато в тази враждебна среда не е за слаби сърца! Хитовата поредица „Австралийски търсачи на злато“ се завръща по Viasat Explore с най-новия си 7-ми сезон, а те са по-закоравели и по-изобретателни и дръзват да поемат повече рискове от когато и да е било!\n\nЗа пръв път в историята Австралия е най-големият производител на злато в света. Огромните добиви и рекордните цени форсират Треската за злато на 21-ви век, която вече е в глобален мащаб. В този сезон ветераните търсачи в Австралия достигат до нови предели, където с огромни усилия продължават да работят в бруталните условия.\n\nСнимки: Viasat Explore\n\nАвстралийски търсачи на злато, сезон 7 – всеки четвъртък в 21:00\n\nНов екип – Голд Ритривърс – взима заем от $250,000 в отчаян опит да финансират огромна операция, от която зависи цялата им експедиция. Маркус, Линден и Дейл трябва да се справят с най-рискованото и най-скъпото си начинание, докато Шейн и Ръсел рискуват финансовото си бъдеще с епично пътуване в търсене на големи парчета.\n\nВ новия 7-ми сезон екипът Посейдон трябва да продаде мултимилионната си инсталация, за да финансира разкопки на обект, който е възможно да съдържа парче от 1,000 унции. Джаки Бузети и Андрю Лийхи дръзват да се изложат на тропическата жега и изпълнената с влечуги пустош на далечния северен Куинсланд.\n\nПътуваме до легендарните златни поля по река Палмър, където според историческите извори - са били добивани рекордни количества. Това е също домът на най-голямото влечуго на планетата, солено водния крокодил, както и на западния тайпан, змията с най-токсичната отрова на земното кълбо. Те превръщат мястото в едно от най-опасните златни полета в Австралия.\n\n\n\nАвстралийски търсачи на злато по Viasat Explore - откъс\n\nВ отдалечения регион Пилбара битката за намиране на злато на безпощадния терен разделя Ферълс, докато Голдтаймърс са изложени на катастрофален пожар, преди дори да започнат да се надяват, че продажбата на обекта им би могла да им донесе $100 000.\n\nТърсенето на злато разделя някои екипи и обединява други в най-жежката треска за злато на земята, а „Австралийски търсачи на злато“ дебютира по Viasat Explore на всеки четвъртък от 21:00 часа с двойни епизоди, а повторение на премиерните 4 епизода вижте във вторник, 6 септември, от 19:20 часа.\n\nПърво обаче: малък урок по история. Първите „трески за злато“ се появяват около 1850-те по целия свят, но най-благодатните региони се оказват в Австралия, особено щата Виктория. Точно там е открито най-голямото парче злато - Welcome Stranger.\n\nОттогава гладът за злато никога не е стихвал, а и до ден днешен чуваме за огромни парчета, които биват открити тук и там по цялото земно кълбо. Когато става дума за истински открития, обаче, именно австралийският континент остава шампион. По тази причина списъкът подлежи на промяна във всеки един момент.\n\n1. Welcome Stranger\n\nТегло: 72 kg\n\nНай-голямото парче злато за Австралия е и най-голямото в света. Открито е от двама английски търсачи през 1869 г. и е толкова голямо, че се наложило да го разцепят на две, за да го измерят както трябва. Бруто теглото е почти 110 кг, а рафинираното му нетно тегло, достига главозамайващите 72 кг. Не издържа дълго в първоначалния си вид, защото когато собствениците го продават – за около $666 000 – веднага е претопено и изпратено в Bank of England на слитъци.\n\n2. The Welcome\n\nТегло: 68,2 kg\n\nВторият най-голям златен къс е открит от група от цели 22 златотърсачи през 1858 г. Намира се в тунел, дълъг 55 метра и оформен грубо като конска глава. Откривателите в Баларат, Виктория са сред първите, които ползват машини, задвижвани от пара.\n\nСпоред легендата, собствениците на тунела отишли на обяд и оставали наемник с кирка да изкопае парчето. Когато осъзнава на какво се е натъкнал, той припада. Когато се връщат от обяд, те си помислили, че човекът е умрял. Тогава един от тях скача и го обръща и така забелязва стърчащия от стената къс, при което също припада. Welcome е продаден за £10 500 и по-късно е изложен в Crystal Palace в лондонския Хайд парк.\n\n3. Lady Hotham\n\nТегло: 44 kg\n\nТретият най-голям златен къс в Австралия – и седми в света – също е открит в Баларат, Виктория - през септември 1854 г. Намерен е в Dalton’s Flat близо до Canadian Gully, в дълбока галерия, пълна с вода. Златотърсачите успяват да го извадят от дълбоката 40 метра шахта като прокопават още около метър надолу. Дават му име в чест на съпругата на sър Чарлз Хотам, тогавашният губернатор на Виктория, който по случайност е на посещение в областта, точно когато златното парче е открито. Оценено е на £13 000, което се равнява на над £1,8 млн. в днешни пари.\n\nОстава въпросът: дали златотърсачите в „Австралийски търсачи на злато“ ще влязат в списъка? Вижте в новия 7-ми сезон – всеки четвъртък, от 21:00 само по Viasat Explore.\n\nViasat Explore е създаден от нещо повече. Ние сме смели, любопитни и решителни приключенци – да изследваме новото и необикновеното ни движи напред. От актуални научни открития до ежедневния живот на интересни хора, които правят всичко по малко по-различен начин. За пълната програма на ТВ канала следете www.viasatexplore.bg. Следете ни и на www.Facebook.com/ViasatExploreBG",
    "Странен пръстен е открит на 3D сателитни снимки в австралийска пустиня": "Странен пръстен е открит на 3D сателитни снимки в австралийска пустиня\n\nНа 3D сателитни данни от равнината Нуларбор се откроява риф с форма на око. Кредит: Matej Lipar et al., Earth Surf. Process. Landf., 2022\n\nРавнината Нуларбор, простираща се в Австралия на стотици хиляди квадратни километри, има репутацията на плоска и безизразна, но 3D сателитните изображения разкриват, че този древен пейзаж има много повече, отколкото се вижда на пръв поглед.\n\nМеждународен екип от учени е открил останки от риф, запазени в продължение на десетки милиони години.\n\nЕкипът, ръководен от Матей Липар (Matej Lipar) от Географския институт \"Антон Мелик\" в Словения, открива пръстеновиден риф, докато издирва метеоритни кратери в сателитните данни.\n\nРифът има централен купол с ширина около 500 м, заобиколен от външен пръстен с диаметър 1300 м, съобщават изследователите в списание Earth Surface Processes and Landforms.\n\nЗа първи път в Нуларбор е открита рифова структура, коментира Майло Барам (Milo Barham) от Факултета по науки за Земята и планетите към Университета Къртин.\n\nМакар че рифът изглежда като малко око на сателитните данни, той не е толкова очевиден отблизо в местността.\n\n\"Може би е само на 3 до 10 метра по-високо от околните равнини\", разказва д-р Баръм.\n\nКак се е образувала равнината Нуларбор?\n\nРавнината Нуларбор е древно морско дъно, което постепенно се е издигало от океана.\n\nПростираща се на 200 000 кв. км в Южна и Западна Австралия, тя е най-голямото варовиково образувание в света.\n\n\"Много хора просто препускат през Нуларбор и не спират за нищо, защото смятат, че няма нищо, което си струва да се види\", коментира д-р Баръм.\n\nВ равнината Нуларбор се намира най-дългият прав път в Австралия. Кредит: Matej Lipar\n\nВъпреки прозвището си Нуларбор (от латински: nulla, женски род от nullus, „нито едно“, и arbor, „дърво“), районът е изключително красив и представлява геоложка капсула на времето.\n\nСлед като Австралия и Антарктида се разделят преди около 40 милиона години, в резултат на трикратното покачване и понижаване на морското равнище се образуват варовикови пластове.\n\n\"В морските скали се виждат различните слоеве варовик\", обяснява д-р Баръм.\n\nВ скалите на Големия австралийски залив се виждат различни слоеве варовик. Кредит: Matej Lipar\n\nСлед това, преди около 14 милиона години, морското дъно се е издигнало и наклонило в резултат на движението на тектонските плочи.\n\n\"Можем да твърдим, че е било наклонено, защото ако се следва древната брегова линия... има 100-метрова разлика във височината между северозападната и източната страна\", посочва д-р Баръм..\n\nПо-късно районът става много сух, което създава географска бариера, водеща до еволюцията на различни видове животни и растения, като евкалиптите, на изток и на запад от пустинята.\n\nНо фактът, че сега в Нуларбор падат толкова малко валежи и няма реки, които да прорязват повърхността му, означава, че са се запазили древните пейзажи, издълбани в скалите.\n\n\"Ако погледнете сателитни снимки, ще видите някои бледи речни канали, които са били активни преди 2-3 милиона години в северната част\", разказва д-р Баръм.\n\nИма и отпечатъци от древни пясъчни дюни.\n\n\"Виждате тези линейни хребети във варовика, тези малки хълмчета, много полегати, високи само метър-два.\"\n\nСателитни изображения на реликтови пясъчни дюни. Кредит: Matej Lipar\n\nВъпреки че при сеизмични изображения в морето преди това са откривани доказателства за рифове, които са се образували преди повдигането на морското дъно, досега не са откривани такива в равнините, отбелязва д-р Баръм.\n\nОткъде се знае, че това е бил риф?\n\nСлед като открива рифа в сателитните данни, екипът заминава за Нуларбор, за да разбере какво представлява той.\n\n\"С помощта на сателитни изображения в комбинация с вземане на проби реконструирахме тези среди, за да видим как са се променили в продължение на милиони години и са се запазили много по-дълго, отколкото си мислехме, че би трябвало.\"\n\nДревният риф (куполът е в средата на изображението, с автомобил в коритото за мащаб) е трудно да се различи в пейзажа. Кредит: Matej Lipar\n\nПри огледа екипът бързо изключва възможността за метеоритен кратер.\n\n\"За район [с размерите на Нуларбор] би трябвало да се очаква да се видят ударни кратери, но досега не са идентифицирани такива\", разказва д-р Баръм.\n\nИзследователите не откриват следи от стъклени гранули в скалите, което би означавало, чеса били променени от нещо, което се е ударило в тях с висока скорост.\n\nТе също така установяват, че скалният кръг е с неправилна форма и състав, за да бъде създаден от вятъра, подобно на останките от древни системи дюни, открити на други места.\n\n\"Единственото място, на което видяхме подобен вид [структури], е днешният Голям бариерен риф.\"\n\nПръстеновидни структури като тази, открита в Нуларбор, са често срещани на Големия бариерен риф. Кредит: Public Domain, Unsplash: Yanguang Lan\n\nЕкипът шлифова проби от скалите до размера на човешки косъм, за да види какво има вътре.\n\n\"Навсякъде другаде в региона може да се види варовик, който би се образувал в ливади с морска трева, но в тази структура открихме микроорганизми, които могат да свързват седименти.\"\n\nМикроорганизмите, които правят това, като строматолитите и коралите, са от съществено значение за изграждането на рифовете.\n\nИ вероятно има още такива образувания на други места в Нуларбор, според ранни прегледи на повече сателитни снимки.\n\nКапсула на времето\n\nОткакто Океанът, който покрива Нуларбор, започва да пресъхва преди около 14 милиона години, разкривайки плитководните варовици, отложени през средния кайнозой, почти нищо не се е случило в равнината от геологическа гледна точка. Не е имало значително отлагане на седименти, нито големи катаклизми, водещи до образуването на планински вериги или други характеристики.\n\nТова означава, че Нуларбор всъщност е чист запис на геоложки процеси и характеристики, датиращи от миоцена.\n\n„Доказателства за каналите на отдавна изчезнали реки, както и системи от пясъчни дюни, отпечатани директно във варовика, съхраняват архив от древни пейзажи и дори запис на преобладаващите ветрове“, разказва Баръм „И това не са само пейзажи. Изолирани пещерни шахти, пресичащи равнината Нуларбор, пазят мумифицирани останки от тасманийски тигри и цели скелети на отдавна изчезнали чудеса като Тилаколео, торбестия лъв.“\n\nТова не е всичко.\n\n„На повърхността“, добавя Бархам, „поради относително стабилните условия, равнината Нуларбор е запазила големи количества метеорити, което ни позволява да надникнем назад във времето към произхода на нашата Слънчева система.“\n\nВсичко това прави Нуларбор уникално геоложко платно, записващо древна история – и със сигурност си заслужава да бъде проучено, ако са налице правилните инструменти като прецизните 3D сателитни данни, които разкриват фини промени в топографията.\n\nСправка: Enigmatic annular landform on a Miocene planar karst surface, Nullarbor Plain, Australia\n\nMatej Lipar,Mateja Ferk,Andrej Šmuc,Milo Barham\n\nE, arth Surface Processes and Landforms, First published: 29 July 2022 https://doi.org/10.1002/esp.5459\n\nИзточник:\n\nMysterious Reef From Millions of Years Ago Discovered in Vast Australian Desert, ScienceAlert\n\nAncient reef discovered on the Nullarbor Plain in 3D satellite data, ABC Science"
}