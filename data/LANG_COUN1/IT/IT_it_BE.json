{
    "Belgio, manifestazioni e luci spente contro i rincari": "Per tre giorni in dieci locali di Bruxelles le cucine resteranno al buio e ai clienti saranno offerte solo pietanze preparate a fornelli spenti. Un modo creativo e originale per affrontare la crisi mentre nel Paese divampa la protesta sociale.\n\nIl festival \"in the black\"\n\n“Portate gli accendini”, esorta su Instagram uno degli organizzatori di “Bruxelles in the dark”. La rassegna che prenderà avvio il 29 settembre e terminerà il primo ottobre costituirà l’occasione per creare piatti inediti e sperimentare procedimenti innovativi, nonché di rispolverare la tradizione con tartare e insalate “à l’ancienne”, come si legge sbirciando sul menu speciale di uno dei bistrot. La rassegna vuole essere però soprattutto un palcoscenico dove mettere al centro l’ecologia e le politiche sociali in un momento di fragilità e di disaffezione.\n\nIl caro energia dopo gli années noires della pandemia\n\nDiecimila persone sono scese in piazza mercoledì nella capitale per protestare contro il caro energia e contro l’aumento dei prezzi al grido di “chi semina miseria, raccoglie rabbia”. La manifestazione è stata convocata da tre sigle sindacali: FGTB, CSC et CGSLB. Ma nella piazza blu, rossa e verde sventolava anche la bandiera del Partito del lavoro del Belgio. La formazione ha già messo a punto un programma serrato di “venerdì della collera”. Dal prossimo weekend delle mobilitazioni itineranti avranno luogo in tutto il Belgio. Si parte il 30 settembre da La Louvière in Vallonia e da Courtrai, comune delle Fiandre occidentali. Nulla sono valsi gli sforzi del governo guidato dal Primo Ministro Alexander De Croo che ha messo in campo una serie di provvedimenti per tamponare l'emergenza. Tra questi l’istituzione di una tariffa sociale dell’energia per una famiglia su cinque e uno \"sconto\" sulle bollette per i mesi di novembre e dicembre. Interventi \"effimeri\", secondo i suoi detrattori.\n\n\n\nL'autunno caldo del Belgio\n\nLa manifestazione del 21 settembre è stata una sorta di prova generale in attesa del prossimo round, fissato per il 9 novembre, giorno dello sciopero generale. Intanto per domani è stato calendarizzato un incontro tra governo e interlocutori sociali. Il Primo Ministro e i membri del “kern”, il consiglio dei ministri ristretto, si siederanno al tavolo con il Gruppo dei dieci, composto da sindacati e dalle organizzazioni dei datori di lavoro. Sul tavolo le misure di sostegno a imprese e famiglie, interventi sul potere d’acquisto, e la legge \"benessere sul posto di lavoro\", un testo del 1996 che i manifestanti vogliono modificare per consentire ai sindacati di negoziare gli aumenti salariali.",
    "Narcos tentano di sequestrare il ministro della Giustizia in Belgio": "Se il Belgio, al pari dell'Olanda, sia diventato o meno un \"narco-Stato\" è oggetto di dibattito nel Paese. Quello che è certo è che la diffusione delle mafie e dei gruppi criminali legati al mercato delle droga è sempre più preoccupante sull'asse Bruxelles-Amsterdam. Ed è proprio lungo quest'asse che si sarebbe consumato il tentato sequestro del ministro della Giustizia belga Vincent Van Quickenborne. Il piano è stato sventato quasi per caso dalla polizia, grazie a un casuale controllo di un veicolo e alla collaborazione con i colleghi olandesi. Tutti e quattro i presunti autori del rapimento sono stati arrestati nei¨Paesi Bassi. E secondo i media belgi, come Vrt, si tratta di narcotrafficanti. Lo stesso ministro della Giustizia, in un videomessaggio diffuso dalla Rtbf, parla di “mafia della droga”.\n\nIl tentato rapimento\n\nNel video Van Quickenborne ha raccontato di essere stato avvertito dal procuratore federale dell’esistenza di un piano per il suo rapimento. \"Per il momento sarò posto sotto stretta sorveglianza e non potrò partecipare ad alcune attività programmate nei prossimi giorni. Non è piacevole, ma è comprensibile”, ha spiegato il ministro. \"Lasciatemi essere chiaro: le persone che stanno dietro a tutto questo stanno ottenendo l'opposto di ciò che si prefiggono. Questo mi rafforza nella convinzione che dobbiamo continuare a lottare”, ha aggiunto. \"Continueremo a combattere la criminalità organizzata, con più uomini e risorse di prima. Nel nostro Stato di diritto democratico non ci piegheremo mai alla violenza. Mai\", ha concluso Van Quickenborne. Il primo ministro belga Alexander De Croo ha definito la minaccia \"totalmente inaccettabile\". “Ma deve essere chiaro: non ci faremo intimidire da nessuno. Il lavoro continua\", ha scritto su Twitter.\n\nGiovedì, una pattuglia della polizia ha individuato un veicolo con targa olandese nelle vicinanze della villa occupata dal ministro e dalla sua famiglia nel sobborgo residenziale di Kortrijk, dove Van Quickenborne è sindaco. Secondo il quotidiano fiammingo Het Laatste Nieuws al suo interno sono stati rinvenuti \"almeno\" un fucile d'assalto, nastro adesivo e bottiglie di benzina in un'altra auto, anch'essa immatricolata nei Paesi Bassi. Il veicolo ha condotto gli inquirenti sulle tracce di quattro sospetti.\n\nI tre uomini, di 20, 29 e 48 anni, che sono stati arrestati nei Paesi Bassi sulla base della descrizione del loro veicolo, non sarebbero gli organizzatori ma gli esecutori di un piano di rapimento ideato da trafficanti di droga provenienti dall'estero. Il Belgio ha chiesto immediatamente la loro estradizione. Domenica, intorno alle 15, il quarto ricercato è stato arrestato in una strada della stessa città. Un olandese di 21 anni, secondo le autorità locali.\n\nIl Beglio è un narco-Stato?\n\nDa circa un decennio, il Belgio è diventato uno degli hub di ingresso principali della cocaina in Europa. Lo scalo di Anversa, secondo i dati del report dell’Europol “Cocaine Insight”, si è guadagnato il record del porto con il maggior traffico di polvere bianca del Continente: lo scorso anno, sono state sequestrate 66 tonnellate di cocaina, contro le cinque del 2013. Alle sue spalle, il vicino porto olandese di Rotterdam. La crescita dei flussi di droga è stata accompagnata da un progressivo aumento della presenza delle mafie sul territorio, dalla 'Ndrangheta a quella albanese, passando per l'emergente Moccro Maffia, un gruppo composto originariamente da criminali europei nati da famiglie di immigrati marocchini. A testimoniare la loro presenza sul territorio, c'è stato l'aumento di omicidi e sparatoie, in particolare a Bruxelles e ad Anversa.\n\nE sono stati proprio questi casi di cronaca a sollevare il dibattito nell'opinione pubblica belga e una presa di posizione più forte da parte della politica e delle forze dell'ordine. La polizia belga ha rafforzato le operazioni di contrasto, con sequestri e arresti tra i membri delle gang, ma anche avviando un'operazione di revisione interna dopo la scoperta dei legami tra alcuni agenti e i narcotrafficanti. Il tentato sequestro di Van Quickenborne getta adesso una nuova, inquietante ombra sulla strategia di questi gruppi criminali, sempre meno sotto traccia.",
    "Italia-Belgio volley femminile, quando la prossima partita dei Mondiali? Programma, orario, tv": "Oggi la Nazionale Italiana di pallavolo femminile sarà impegnata nel secondo match del girone dei Campionati del Mondo 2022 contro Porto Rico. Non bisognerà aspettare molto per vedere le azzurre scenderanno nuovamente in campo, dato che il programma prevede il terzo match a distanza di esattamente 24 ore dal precedente.\n\nIl terzo appuntamento per l’Italia del CT Davide Mazzanti è dunque in programma domani alle ore 18.00. Dall’altra parte della reta ci sarà la nazionale del Belgio, anch’essa alla terza partita del proprio Mondiale. Dopo due impegni piuttosto abbordabili, il match contro le belghe sarà il primo vero test interessante per Paola Egonu e compagne.\n\nSe l’Italia deve ancora affrontare Porto Rico per provare a vincere il secondo match, il Belgio ha spazzato via tanto le centroamericane quanto la nazionale del Kenya. Due 3-0 netti che non hanno lasciato spazio a dubbi su chi fosse la squadra più forte in campo. Come previsto la grande protagonista è stata la schiacciatrice Britt Herbots, conoscenza del nostro campionato, che ha firmato la bellezza di 41 punti nei sei set giocati.\n\nDi seguito tutte il programma completo di Italia-Belgio, partita valida per la fase a gironi del Campionato del Mondo di pallavolo femminile 2022, con tutte le informazioni necessarie per seguire l’evento in diretta:\n\nPROGRAMMA ITALIA-BELGIO MONDIALI VOLLEY 2022\n\nMartedì 27 settembre:\n\nOre 18.00 Italia vs Belgio\n\nITALIA-BELGIO, TV E STREAMING\n\nDiretta TV in chiaro su Rai2\n\nDiretta TV per gli abbonati su Sky Sport Uno (201) e Sky Sport Arena (204)\n\nDiretta streaming su RaiPlay, SkyGo, NowTV e Volleyballworld TV\n\nDiretta LIVE testuale su OA Sport\n\nFoto: FIVB",
    "Nations League, i risultati: Olanda e Croazia alle finali, Francia ko in Danimarca": "Olanda e Croazia colgono l'obiettivo della qualificazione alle Final Four. Nel gruppo 4 gli \"Orange\" vincono lo scontro diretto contro il Belgio grazie a van Dijk, mentre la Polonia infligge la retrocessione al Galles. Nel gruppo 1 la Croazia emerge in Austria nel secondo tempo con l'ex interista Livaja e rende vana la grande vittoria della Danimarca in Francia. Protagonista l'ex Bologna Skov Olsen. Retrocede l'Austria. Vincono anche Far Oer e Lussemburgo\n\nLE CLASSIFICHE - HIGHLIGHTS",
    "Francia-Belgio U21, formazioni ufficiali: Kalulu in panchina, Vranckx capitano": "Ecco le formazioni ufficiali di Francia-Belgio Under 21, amichevole che vedrà il 'derby' rossonero tra Pierre Kalulu e Aster Vranckx\n\nRenato Panno\n\nEcco le formazioni ufficiali di Francia-Belgio Under 21, amichevole che vedrà il 'derby' rossonero tra Pierre Kalulu e Aster Vranckx. Il difensore centrale del Milan, però, partirà dalla panchina, mentre l'ex Wolfsburg sarà titolare e capitano.\n\nLe formazioni ufficiali\n\nFRANCIA: Fofana, Gusto, Fofana, Kouassi, Larouci, Le Fee, Caqueret, Thuram, Diop, Gouiri, Kalimuendo. A disposizione: Meslier, Dietsch, Diakite, Kalulu, Lukeba, Chotarb, Merlin, Kone, Cherki, Ngoumou, Rutter, Wahi. Allenatore: Ripoll.\n\nBELGIO: De Cuyper, Vranckx, Verschaeren, Doku, Lammers, Patris, De Winter, Ramazani, Zarouy, Samoise, Van Der Brempt. A disposizione: Vandevoordt, Lissens, Plentickx, Matazo, Bakayoko, Vertessen, Al Dakhil, Delanghe, Ndenbe, Deman, Tshiend. Allenatore: Mathijssen. Maldini, aneddoti e retroscena su presente e futuro del Milan >>>",
    "Investire in Belgio, Pmi protagoniste all'ambasciata d'Italia - PMI": "(ANSA) - BRUXELLES, 23 SET - Le pmi italiane protagoniste a Bruxelles. Con una iniziativa di diplomazia economica tutta centrata sulle opportunità di investimento in Belgio - e in particolare nelle Fiandre -, l'Ambasciata d'Italia nella capitale belga, insieme all'Agenzia per il commercio e gli investimenti della Regione fiamminga (Fit) e all'ufficio locale Ice - ha raccolto numerose imprese nostrane attive nei vari settori di interscambio tra Italia e in Belgio. Obiettivo: rilanciare ulteriormente le esportazioni italiane all'estero che, nel caso del Belgio, hanno già assistito ad un incremento del 32% nei primi mesi del 2022 rispetto allo stesso periodo del 2021.\n\nIl Belgio e l'Italia, ha ricordato l'ambasciatore Francesco Genuardi, sono stati i protagonisti nel 2021 di un davvero significativo interscambio commerciale che ha raggiunto quota 40 miliardi e reso i due Paesi rispettivamente sesto paese fornitore e cliente, il 70% del quale derivante proprio dagli scambi con la regione fiamminga grazie alle attività che gravitano attorno al Porto di Anversa e quelle derivanti dai distretti chimico-farmaceutici.\n\nA portare la loro testimonianza, imprese italiane quali Grimaldi - che ha effettuato un ingente investimento al porto di Anversa - e Granstudio, attiva nel settore della ricerca e della progettazione del design delle auto e altri tipi di veicoli.\n\n(ANSA).\n\n",
    "Belgio, Martinez: \"Batshuayi? Sa che Lukaku sarà il titolare, ma ha fatto ciò che gli ho chiesto\"": "L'atteggiamento mostrato ieri sera da Michy Batshuayi nella partita di Nations League persa dal Belgio contro l'Olanda è piaciuto a Roberto Martinez: \"Ha svolto il ruolo che gli è sempre stato assegnato in Nazionale, le sue statistiche parlano da sole - ha detto il ct dei Diavoli Rossi a margine dell'1-0 Orange dell'Amsterdam Arena -. Sa che Lukaku sarà titolare quando sarà al 100% e che Openda sta mostrando grandi cose, ma contro l'Olanda ha fatto ciò che ci si aspettava da lui\".",
    "Olanda-Belgio, le formazioni ufficiali: Dumfries e De Roon dal 1', De Ketelaere e Saelemaekers in panchina": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "EVENEPOEL, UN MONDIALE DA SOGNO: IL BELGIO HA IL SUO NUOVO RE": "Tutti zitti, comanda Remco: l’ha spiegato meravigliosamente in mondovisione, portandosi il dito alla bocca appena prima di tagliare il traguardo più importante della sua giovane (ma già invidiabile) carriera. Magari poteva risparmiarselo, accontentandosi di gioire è basta per un trionfo che somiglia tanto a un numero d’altri tempi, ma Remco Evenepoel è fatto così: impulsivo, istrionico, guascone, certo fenomenale quando sente che la gamba gira che è un piacere, ormai specialista di attacchi da lontano che tagliano in due tronconi il gruppo e mandano all’aria i piani di qualsivoglia rivale.\n\nIl belga è il nuovo campione del mondo, nonché il nuovo “salvatore” del ciclismo nazionale: ci sarebbe Van Aert sul quale puntare ogni sorta di fiche, ma alla fine il giovane rivale cresciuto alla sua ombra è il vero vincitore di un mondiale che pare fatto apposta per l’uomo della Jumbo-Visma, ma che il rampante Remco s’è preso con la forza dei sogni e dei desideri. Come? Partendo a quasi 35 chilometri dal traguardo e assottigliando in un amen qualsiasi corridore al quale venisse in mente di tarpargli le ali. Solo Lutsenko gli ha resistito per una manciata di chilometri, salvo poi alzare bandiera bianca sullo strappo di Mount Pleseant. A quel punto Evenpoel s’è concesso una cronometro solitaria di 25 chilometri, pane quotidiano per lui che nelle corse contro il tempo è tra i migliori interpreti al mondo. E gli altri? Tutti a battere le mani.\n\nIL CALCIATORE MANCATO ORA È IL SALVATORE DELLA PATRIA\n\nDa giovane doveva fare il calciatore, perché suo papà (ex corridore professionista) non voleva che seguisse le sue orme. È arrivato a giocare anche nelle nazionali giovanili, poi però a un certo punto Remco è voluto salire in bicicletta per davvero e ha bruciato ogni tipo di tappa: da Juniores le sue corse erano noiose, perché scattava a metà gara e nessuno lo andava a riprendere. Dagli Under 23 nemmeno ha deciso di passare: la Quick-Step l’ha fatto esordire con i grandi a soli 20 anni e lui, alla terza corsa in carriera, ha staccato tutti a San Sebastian, vincendo alla sua maniera.\n\nNon ci fosse stato il terribile schianto al Giro di Lombardia del 2020, quando un volo di 10 metri da un piccolo ponte quasi non gli costò la vita e la carriera (benedetto fu un ramo che ne attutì il colpo a terra), probabilmente Evenepoel avrebbe vinto ancora di più nel suo primo biennio da professionista. Comunque il terreno perduto l’ha recuperato in fretta in un 2022 in cui, finalmente a posto fisicamente, ha regalato numeri d’alta scuola vincendo Liegi, San Sebastian e soprattutto la Vuelta, primo grande giro in carriera, cancellando 44 anni di attesa in casa belga. Dove il mondiale mancava da 10 anni: altro digiuno spezzato.\n\nVAN DER POEL, NOTTE DA INCUBO: ARRESTATO PER AGGRESSIONE!\n\nRemco ha fatto corsa a sé negli ultimi due giri e la volata per il secondo posto era il massimo a cui i “terrestri” potessero aspirare. L’ha vinta Cristophe Laporte, che ha battuto di un’incollatura Micheal Matthews e poi Wout Van Aert e Matteo Trentin, tutti rientrati sui più immediati inseguitori della corsa (tra cui il bravo e generoso Lorenzo Rota) a 300 metri dall’arrivo, dopo che quest’ultimi hanno sbagliato i calcoli controllandosi a vicenda per oltre un chilometro (dura la vita senza radioline…).\n\nAlla fine l’Italia se n’è tornata a casa da Wollongong con la sensazione di aver buttato al vento la chance per poter fare anche qualcosa di meglio di un quinto e un ottavo posto (ottenuto da Bettiol, apparso davvero in forma): non era compito degli azzurri di Bennati andare a chiudere su Evenepoel, lasciato troppo libero di osare da tutte le nazionali in gioco (Francia, Australia e Slovenia in primis), ma seppure la maglia iridata sarebbe finita comunque sulle spalle del belga, forse qualcosina in più si sarebbe anche potuta fare.\n\nI veri delusi di giornata sono però gli olandesi, con Mathieu van der Poel ritiratosi dopo appena 32 chilometri dopo aver trascorso una notte da incubo: a causa di rumori molesti di alcuni bambini nelle stanze dell’albergo che ospitava la nazionale olandese, il corridore ha reagito in modo abbastanza scomposto, tanto che è dovuta intervenire la polizia che lo ha arrestato e rilasciato su cauzione, ma di fatto consentendogli di dormire appena un paio d’ore. MVDP dovrà comparire martedì a Sydney davanti a un giudice e rispondere delle accuse di aggressione, cosa che potrebbe pregiudicargli anche il finale di stagione.\n\nMondiale da dimenticare, ma solo per motivi sportivi, per Pogacar e Alaphilippe, mentre il vecchio marpione Sagan zitto zitto s’è preso comunque un sesto posto che ne certifica ancora lo status di grande tra i grande. Ma il Re è solo Remco.\n\n(Credits: Getty Images)\n\n(100)",
    "In Belgio verrà spento il primo reattore nucleare": "Il reattore nucleare Doel 3 smetterà di funzionare venerdì dopo 40 anni di attività, secondo la legge belga sul phase-out del nucleare.\n\nNegli anni ’60, il Belgio scelse l’energia nucleare per produrre una parte dell’elettricità, poiché non era più possibile soddisfare la crescente domanda di energia solo con i combustibili fossili. Furono così costruiti quattro reattori nucleari a Doel e tre a Tihange.\n\nIl reattore Doel 1 è entrato in funzione all’inizio del 1975, seguito più tardi nello stesso anno dal Doel 2. Il reattore Doel 3 è stato avviato nel 1982 e Doel 4 è stato completato a metà del 1985.\n\nVenerdì, Doel 3 sarà scollegato dalla rete elettrica in conformità con la legge sul phase-out del nucleare. È la prima volta che un reattore viene spento in Belgio. Questo avviene mentre i prezzi dell’energia sono alle stelle e in vista di un inverno difficile.\n\n“Ci siamo preparati per quattro anni”, ha dichiarato Peter Moens, direttore della centrale nucleare di Doel.\n\nLa potenza totale della centrale di Doel è di 2.935 megawatt (Mw), contro i 3.008 Mw di Tihange. Le due centrali rappresentano ciascuna il 25% – ossia 21 miliardi di kWh di produzione elettrica all’anno – del consumo belga di elettricità. Insieme, rappresentano la metà del consumo di elettricità del Paese.\n\nDoel 3 rappresenta 1.006 Mw di potenza ed è il secondo reattore Doel per grandezza dopo Doel 4 (1.039 Mw) e Doel 1 e 2 (445 Mw ciascuno).\n\nI reattori Doel 1 e 2, che avrebbero dovuto essere spenti prima, sono stati prorogati di altri 10 anni e la loro chiusura è prevista per il 2025. Lo stesso vale per Doel 4. L’emendamento alla legge del 2003 sarà votato in Parlamento alla fine del 2023.\n\nCon la chiusura di Doel 3, il Belgio perde 1.006 Mw di capacità. Tuttavia, di fronte all’attuale crisi energetica, si è discusso all’interno del governo federale di rinviare i preparativi per lo smantellamento di Doel 3 per mantenere la possibilità di riavviarlo, se necessario.\n\nLa scorsa settimana, la ministra degli Interni belga, Annelies Verlinden, ha chiesto alla Fanc (Agenzia Federale per il Controllo Nucleare) un rapporto sulla possibilità di rinviare operazioni che sarebbero irreversibili, seguendo l’esempio della Germania, il cui governo ha deciso di mantenere in attività due grandi centrali nucleari fino alla prossima primavera.\n\nIn teoria, un rinvio è possibile. Quando Doel 3 verrà scollegata dalla rete, inizierà la fase di spegnimento, che durerà cinque-sei anni, durante i quali il reattore verrà scaricato, gli elementi di combustibile verranno raffreddati e l’infrastruttura verrà decontaminata per eliminare tutte le particelle radioattive.\n\n“Durante questa fase di cinque anni non si svolgono operazioni tecnicamente irreversibili”, spiega Moens. Ciò avverrà solo nella fase successiva, quella dello smantellamento.\n\nTuttavia, un rinvio o un’inversione del processo che è stato preparato per quattro anni “non sarebbe né saggio né consigliabile per ragioni tecniche e organizzative”, ha detto il direttore di Doel. L’ordinazione del carburante, ad esempio, richiederebbe 36 mesi e la formazione degli operatori per gestire Doel tre anni.\n\n“Non ci è stato chiesto nulla. Non abbiamo intenzione di riavviare il reattore. Non si improvvisa con la sicurezza nucleare”, ha detto Moens.\n\nGiovedì, durante la sessione plenaria della Camera, la ministra belga dell’Energia, Tinne van der Straeten, ha difeso la chiusura del reattore, affermando che la capacità produttiva sarà ancora sufficiente.",
    "Belgio, decima presenza in nazionale maggiore per Charles De Ketelaere": "MilanNews.it\n\n© foto di Daniele Buffa/Image Sport\n\nIl trequartista del Milan Charles De Ketelaere è entrato ieri sera nell'intervallo della sfida di Nations League tra Olanda e Belgio, persa dai Red Devils con il risultato di 1-0. Per l'ex giocatore del Club Brugge si tratta della decima presenza assoluta nella nazionale maggiore del suo paese. Il suo score, al momento, conta un gol contro l'Italia.",
    "Nations League: dove vedere in tv Danimarca-Francia, Olanda-Belgio e le altre partite- Corriere.it": "di Salvatore Riggio\n\nLa Francia deve evitare la retrocessione in casa della Danimarca che lotta per la Final Four; Belgio senza Lukaku e Origi\n\n(Getty Images)\n\nUltima giornata della fase a gironi di Nations League per i gruppi 1 e 4. Quattro le partite in programma oggi, domenica 25 settembre. Di queste, la Francia del c.t. Didier Deschamps rischia la retrocessione in Lega B (come accaduto all’Inghilterra, perdendo con l’Italia al Meazza venerdì 23 settembre).\n\nGruppo 1 di Nations League Danimarca-Francia\n\n(ore 20.45 su Diretta gol di Sky Sport Football e in streaming su Now)\n\nSenza Maignan in porta (che contro l’Austria si è procurato una lesione del muscolo gemello mediale del polpaccio sinistro) la Francia sfida la Danimarca per evitare la retrocessione nella Lega B. Da parte sua, la Nazionale del c.t. Kasper Hjulmand vuole conquistare i tre punti, sperando in un regalo dell’Austria con la Croazia per vincere il girone e passare alle Final Four. I Bleus vogliono chiudere in bellezza e si aggrappano al suo fuoriclasse, Mbappé.\n\nAustria-Croazia\n\n(ore 20.45 su Diretta gol di Sky Sport Football e in streaming su Now)\n\nUna vittoria per volare tra le migliori quattro della Nations League. La Croazia vuole i tre punti e una sconfitta condannerebbe l’Austria alla retrocessione. «Cercheremo di vincere la partita di Vienna perché la sconfitta di Osijek fa ancora male (3-0 il 3 giugno, ndc). Dobbiamo rimanere umili e sereni. Farò dei cambi rinfrescando la formazione, ma dobbiamo prima verificare la condizione dei vari giocatori. Siamo felici di avere una rosa ampia e poter schierare una Nazionale competitiva in qualsiasi momento», le parole del c.t. dei croati Zlatko Dalic. Classifica: Croazia 10 punti; Danimarca 9; Francia 5 e Austria 4.\n\nGruppo 4 di Nations League Olanda-Belgio\n\n(ore 20.45 su Tv8, Sky Sport Uno e in streaming su Now)\n\nManca un solo punto all’Olanda per strappare il pass, come accaduto nella prima edizione del 2019, per le Final Four. È una sorta di derby: il Belgio non ha a disposizione Lukaku e Origi. Entrambi si stanno allenando per farsi trovare pronti con Inter e Milan per le sfide contro Roma ed Empoli del 1° ottobre, quando ritornerà il campionato. L’Olanda, invece, vuole mantenere la propria imbattibilità, dopo il 2-0 rifilato alla Polonia giovedì 22 settembre.\n\nGalles-Polonia\n\n(ore 20.45 su Diretta gol di Sky Sport Football e in streaming su Now)\n\nSoltanto tre mesi fa il Galles, vincendo 1-0 contro l’Ucraina, ha conquistato la qualificazione a Qatar 2022. Adesso rischia la retrocessione nella Lega B di Nations League. Ospiterà la Polonia con un solo risultato: la vittoria. «Questa è una partita che vogliamo vincere. È come una finale per noi», ha detto il c.t. Robert Page. I polacchi, da parte loro, non vincono da quattro gare. Un pari e tre sconfitte nelle ultime uscite. Classifica: Olanda 13 punti; Belgio 10; Polonia 4 e Galles 1.\n\nLe altre gare di Nations League\n\nIn campo anche la Lega di C e D. Questo il programma:\n\nLega C\n\nore 18 Azerbaigian-Kazakistan (Sky Sport Football e in streaming su Now) e Slovacchia-Bielorussia (Sky Sport Football e in streaming su Now); ore 20.45 Far Oer-Turchia (Diretta gol su Sky Sport Football e in streaming su Now) e Lussemburgo-Lituania (Diretta gol Sky Sport Football e in streaming su Now). Lega D ore 15 Andorra-Lettonia (Diretta gol su Sky Sport Football e in streaming su Now) e Moldavia-Liechtenstein (Diretta gol su Sky Sport Football e in streaming su Now).",
    "Pallavolo, Mondiali femminili - Italia-Belgio: data, orario, dove vederla in TV e LIVE-Streaming": "Azzurre non ci sono neppure 24 ore di tempo utili a recuperare forze ed energie in vista della Italvolley scenderà infatti sul taraflex del Gelredome di Arnhem (Paesi Bassi) anche martedì 27 settembre, alle ore 18:00 (italiane), per affrontare il Belgio nel primo, vero big match del Gruppo A. La nazionale allenata da coach Gert Vande Broek è a punteggio pieno proprio come l'Italia, avendo superato 3-0 Porto Rico e 3-0 il Kenya, perciò sarà sfida al vertice del girone, anche se in vetta ci sono pure i Paesi Bassi. Dopo il sofferto successo contro Porto Rico - non inganni, in tal senso, il 3-0 finale - per lenon ci sono neppure 24 ore di tempo utili a recuperare forze ed energie in vista della prossima sfida iridata . L'scenderà infatti sul taraflex del Gelredome di Arnhem (Paesi Bassi) anche martedì, alle(italiane), per affrontare ilnel primo, verodel Gruppo A. La nazionale allenata da coach Gert Vande Broek è a punteggio pieno proprio come l'Italia, avendo superato 3-0 Porto Rico e 3-0 il Kenya, perciò sarà sfida al vertice del girone, anche se in vetta ci sono pure i Paesi Bassi.\n\nUn Belgio pieno di vecchie conoscenze della Serie A1 femminile italiana, con Britt Herbots punta di diamante nel roster. La schiacciatrice classe 1999, appena passata da Novara a Firenze, sta confermando di essere un'autentica macchina da punti - 25 contro Porto Rico, 16 contro il Kenya - e guida una formazione in cui spiccano anche le presenze di Celine Van Gestel (banda 1997, anche lei in forza a Il Bisonte Firenze) e Pauline Martin (opposto classe 2002, appena trasferitasi a Monza). Sarà sfida tutt'altro che facile, ma andiamo a conoscere insieme ogni dettaglio di questo 3° turno mondiale.\n\nAd\n\nChirichella: \"C’è grande consapevolezza, non sarà come Tokyo 2020\"\n\nMondiali donne L'Italia soffre tantissimo, ma batte 3-0 anche Porto Rico 4 ORE FA\n\nItalia - Belgio: quando e dove vederla\n\nLa sfida tra Italia e Belgio, 3° turno del Gruppo A dei Mondiali 2022, si giocherà martedì 27 settembre, alle ore 18:00, sul taraflex di Arnhem (Paesi Bassi). La partita sarà trasmessa in TV su Rai 2 e Sky Sport Uno (canale 201), ma anche in LIVE-Streaming su Raiplay, SkyGo, NOW TV e Volleyballworld.tv. Eurosport.it vi offrirà ovviamente la diretta scritta dell'incontro, oltre ad approfondimenti post gara.\n\nIl calendario dell'Italvolley\n\n24 settembre 2022, ore 15:00: Italia - Camerun 3-0 | LIVE-BLOG | REPORT\n\n- Camerun | LIVE-BLOG | REPORT 26 settembre 2022, ore 18:00: Italia - Porto Rico 3-0 | LIVE-BLOG | REPORT\n\n- Porto Rico | LIVE-BLOG | REPORT 27 settembre 2022, ore 18:00: Italia - Belgio\n\n- Belgio 29 settembre 2022, ore 18:00: Italia - Kenya\n\n- Kenya 2 ottobre 2022, ore 16:00: Paesi Bassi - Italia\n\nOrro: \"Il divertimento è il nostro segreto. Con Egonu che diagonale!\"\n\nLe 14 Azzurre convocate\n\nPalleggiatrici : Ofelia Malinov (Scandicci), Alessia Orro (Monza).\n\n: Ofelia Malinov (Scandicci), Alessia Orro (Monza). Schiacciatrici : Caterina Bosetti (Novara), Alessia Gennari (Conegliano), Elena Pietrini (Scandicci), Miriam Sylla (Monza).\n\n: Caterina Bosetti (Novara), Alessia Gennari (Conegliano), Elena Pietrini (Scandicci), Miriam Sylla (Monza). Centrali : Sara Bonifacio (Novara), Cristina Chirichella (Novara), Anna Danesi (Novara), Marina Lubian (Conegliano).\n\n: Sara Bonifacio (Novara), Cristina Chirichella (Novara), Anna Danesi (Novara), Marina Lubian (Conegliano). Opposto : Paola Egonu (VakifBank), Sylvia Nwakalor (Firenze).\n\n: Paola Egonu (VakifBank), Sylvia Nwakalor (Firenze). Libero: Monica De Gennaro (Conegliano), Eleonora Fersino (Novara).\n\nDanesi: \"Italvolley spot per la Pallavolo. Siamo un gruppo unito\"\n\nMondiali donne Italia-Porto Rico, 2ª sfida dei Mondiali: quando e dove vederla 24/09/2022 ALLE 16:20",
    "Belgio, le coppie gay potranno ricevere la benedizione dai vescovi": "Per la prima volta nella storia della Chiesa l’arcivescovo di Bruxelles, Jozef De Kesel, e i vescovi delle Fiandre hanno pubblicato un testo liturgico per la benedizione delle coppie Lgbt. A riportare la notizia è stato il quotidiano nazionale olandese Nederlands Dagblad, che ha sottolineato come la liturgia “sia stata pubblicata senza essere stata presentata in anticipo” in Vaticano.\n\nLa decisione della Chiesa belga è arrivata nonostante il divieto assoluto, ribadito da Roma nel marzo 2021, di benedire un’unione fra persone omosessuali. Per i vescovi delle Fiandre questa decisione contribuirà “a una Chiesa ospitale che non esclude nessuno”.",
    "Milan, De Ketelaere dal ritiro del Belgio: \"Il gol? Ci sto lavorando\"": "Il trequartista del Milan parla dal ritiro della nazionale: \"Niente ansia né pressione, anche a Bruges ho vissuto momenti positivi e negativi\"\n\nFrancesco Pietrella\n\nCDK predica calma dal Belgio: \"Il calcio è fatto di alti e bassi\". Tradotto, per i milanisti: \"Non preoccupatevi, la versione al top del biondino uscirà fuori molto presto\". L'inizio di stagione di De Ketelaere, il golden boy del calcio belga arrivato a Milanello per 35 milioni, resta positivo. I tifosi si aspettavano qualche gol in più, è vero, ma in un modo o nell’altro l’ex Bruges è riuscito a entrare in diverse reti. CDK è uno di quei giocatori che sa toccare il pallone, sa quando infilare un assist o una giocata, quindi pazienza. L’ha ribadito anche dal ritiro della nazionale, impegnato nei match contro Galles (vinto 2-1) e Olanda (domenica).\n\nRendimento — Nove presenze e un gol in nazionale fin qui. Intervistato da Het Laatste Nieuws, CDK ha parlato così del suo inizio di stagione in rossonero, arricchito da nove partite e un assist. \"Sto facendo del mio meglio per diventare un calciatore migliore. Non penso alla pressione, gioco e basta. Ho molto da imparare, voglio aiutare la squadra. Sono fatto così, e spero di restare tale\". Sul rendimento: \"Ci sono momenti in cui va tutto bene e altri in cui le cose vanno male. A Bruges, quando ho iniziato, c’era molta positività intorno a me, ma poi è arrivata anche la negatività. È chiaro che se dovessi scegliere preferirei vivere dei momenti positivi\".\n\nSul gol — CDK non ha ancora trovato la prima rete stagionale. \"Ci sto lavorando - ha continuato il belga -, ogni volta che entro in partita lo faccio con l’idea di essere importante, magari con una rete o con un assist, ma non vorrei attribuire a questa cosa un’importanza eccessiva. Se arriva in modo naturale allora ok, va bene. È nella mia testa, quello sì. Ogni calciatore vuole segnare e sentirsi importante, ma non sono triste perché non ho ancora segnato con il Milan. L’unica cosa che posso dire è che spero di riuscire presto a fare gol\". I tifosi del Milan aspettano.",
    "Nations League, Olanda-Belgio e Danimarca Francia: le formazioni ufficiali": "Le formazioni ufficiali dei match della Nations League validi per l'ultima sesta giornata dei gironi della competizioni. Di seguito le scelte dei due tecnici nelle sfide tra Olanda e Belgio e Danimarca e Francia:",
    "Palermo, pioggia e semaforo guasto: traffico bloccato tra via Belgio e viale Strasburgo": "Al semaforo guasto si è aggiunta la pioggia. Così nell'ora di punta l'incrocio all'altezza di via Belgio, tra viale Praga e viale Strasburgo si è trasformato in una giungla di macchine. Come si può ascoltare dal video, gli automobilisti bloccati all'incrocio inferociti hanno continuato a suonare i clacson fini all'arrivo della polizia municipale.\n\nDiversi i disagi per la circolazione in città in seguito alla pioggia della mattinata che ha allagato le strade e reso le rotatorie impraticabili. Traffico in tilt e necessario l'intervento della polizia municipale anche in via Ugo La Malfa, via Cesare Brandi e via Giovanni Spadolini.\n\nDisagi nella zona di via Belgio, con annessi sottopassi, dove il livello dell'acqua si è alzato mettendo in difficoltà gli automobilisti diretti proprio in via Ugo La Malfa. I vigili del fuoco sono intervenuti a Partinico per alcune strade trasformate in fiumi dal maltempo. Il personale del 115 è intervenuto insieme ai tecnici comunali in via dei Mulini e via Biagio Cannavò, da cui sono partite numerose chiamate di residenti rimasti bloccati a casa o in auto per la pioggia.\n\n© Riproduzione riservata",
    "Pallavolo, Mondiali 2022: vittorie facili per Belgio, Cina e Giappone": "Terza giornata del Mondiale di pallavolo femminile 2022 che si svolge tra Olanda e Polonia; si sono giocate tre partite, una che riguarda molto da vicino l’Italia nel girone A e due per completare il quadro del girone D.\n\nMatch comodo oltre ogni limite per il Belgio, che non ci ha messo molto per avere ragione del Kenya con un netto 3-0 (25-15, 25-14, 25-11). Bastano le marce basse alle fiamminghe, con la solita Britt Herbots protagonista con 16 punti realizzati che portano la propria Nazionale a punteggio pieno nel gruppo A, in attesa delle repliche di Italia e Olanda.\n\nIl gruppo D si è invece aperto con due successi asiatici, quelli di Cina e Giappone. Iniziamo dalle cinesi, che devono però combattere con un’Argentina che si arrende sì in tre set, ma comunque capace di rimanere sempre con il fiato sul collo delle avversarie (25-23, 25-22, 25-20); a prendersi la scena è la schiacciatrice Li Yingying con 22 punti e quasi il 24% di efficienza, mentre dall’altra parte è l’opposto Erika Mercado a tenere a galla le sudamericane.\n\nLa Cina viene seguita a braccetto dalle ‘cugine’ del Sol Levante, che superano di slancio la Colombia con qualche patema di meno (25-20, 25-22, 25-17). Sugli scudi la schiacciatrice Arisa Inoue, autrice di 21 punti, seguita a braccetto dal capitano Sarina Koa a 16 e da Kotona Hayashi a 14; completato così il quadro del gruppo D, a cui si deve aggiungere il successo del Brasile sulla Repubblica Ceca.\n\nFoto: Photo LiveMedia/Elisa Calabrese",
    "Belgio, gli psichiatri prescrivono visite al museo contro ansia e stress": "Alle volte, quando ci si sente sopraffatti dall’ansia e dallo stress, distrarsi visitando un museo può essere di grande aiuto. Ne sono convinti gli psichiatri belgi, che da questo mese possono proporre ai loro pazienti delle «prescrizioni museali», vale a dire una visita gratuita con alcuni amici o familiari alla scoperta di uno o più luoghi della cultura di Bruxelles.\n\nGli obiettivi di questo progetto sono due. Il primo è quello di rafforzare la fruizione e l’accesso alla cultura dopo i lockdown dovuti alla pandemia, come ha spiegato all'Observer Delphine Houba, vicesindaco di Bruxelles, responsabile della cultura. «Voglio che tutti tornino nelle nostre istituzioni culturali. Ma sappiamo che, anche prima del Covid, per alcune persone non era facile oltrepassare la porta di un museo: non si sentono a proprio agio, non pensano che sia cosa per loro. Invece voglio davvero dimostrare che i luoghi della cultura sono per tutti». Il secondo obiettivo è quello di fornire ai medici «un nuovo strumento nel processo di guarigione». Un progetto analogo funziona da quattro anni in Canada, dove i medici dal 2018 prescrivono visite al Museo di Belle Arti di Montreal.\n\nA Bruxelles, il progetto pilota è in corso da sei mesi e coinvolge cinque musei, fra cui quello della storia della città, un centro per l'arte contemporanea e il museo della moda e del pizzo. Ma anche il museo delle fogne, che permette di passeggiare per 10 metri sottoterra lungo le rive della Senne, il fiume nascosto di Bruxelles, in gran parte lastricato nel XIX secolo. E, ancora, la collezione di abiti appartenenti al Manneken Pis, famosissima figura in bronzo che ha quasi 1.100 costumi, tra cui uno del re Luigi XV di Francia, del 1747, e un altro dei Rolling Stones, con il logo della band, l’iconica linguaccia. Se la sperimentazione avrà successo, il progetto si potrà ampliare, per includere altri musei, cinema, ospedali e gruppi di pazienti.\n\nSecondo il dottor Johan Newell, psichiatra del Brugmann University Hospital, che sta partecipando al progetto pilota, «qualsiasi cosa può avere un valore terapeutico se aiuta le persone a sentirsi bene e ad entrare in contatto con se stesse». E anche se il target, secondo il progetto, sono le persone che soffrono di depressione, ansia, disturbi dello spettro autistico, psicosi e disturbo bipolare, «penso che quasi chiunque potrebbe trarne vantaggio». Anzi, «probabilmente è più adatto alle persone che sono già un po' più avanti nel processo di guarigione» che a quelle molto malate. Le prescrizioni museali sono un’aggiunta ai farmaci, alla psicoterapia, all’esercizio fisico, all’alimentazione sana e ad altre forme di relax, e rappresentano uno strumento in più per aiutare le persone a uscire di casa, a risocializzare e a riconnettersi con la società».",
    "Ciclismo, Mondiali 2022: rivalità o alleanza nel Belgio tra Evenepoel e Van Aert?": "Ci si avvicina in maniera sempre più spedita verso la nottata italiana fra sabato e domenica, quando a Wollongong si assegnerà il titolo mondiale di ciclismo su strada. Un percorso duro attende i partecipanti, favorevole ai grandi interpreti delle corse di un giorno e a chi sa andare forte in salita; una delle Nazionali favorite è senza dubbio il Belgio, che potrà contare su una formidabile coppia composta da Wout Van Aert e da Remco Evenepoel. Ma nasce un quesito: fra i due, chi è che ricoprirà il ruolo da capitano?\n\nEntrambi possono essere adattissimi ad una gara del genere. Il giovane leader della Quick-Step Alpha Vinyl arriva in Australia carico a pallettoni dopo il successo alla Vuelta a España, ma ha spesso saputo esaltarsi nelle classiche, come dimostrano i successi alla Liegi e alla San Sebastian nella sua ancor breve carriera. Ma di fianco c’è probabilmente il miglior esponente delle corse di un giorno assieme a Mathieu van der Poel, capace di poter vincere ovunque gli aggradi.\n\nDue veri fuoriclasse, ma che lo scorso anno, nel Mondiale casalingo nelle Fiandre, hanno lasciato fuoriuscire qualche attrito dopo il successo di Julian Alaphilippe, con Van Aert che discusse pubblicamente la condotta di gara di Evenepoel, all’attacco a 180 chilometri dal traguardo, mentre l’uomo della Quick-Step, in ottime condizioni, criticò il suo utilizzo da gregario quando, da par suo, sentiva di avere la gamba giusta per attaccare l’iride.\n\nUna vera e propria gatta da pelare per il CT Sven Vanthourenhout; nonostante i due alla vigilia abbiano appianato, almeno a parole, le loro divergenze, è ovvio che il Belgio ad un certo punto della gara sarà costretto a puntare le proprie fiches su soltanto uno dei due. Quel che è certo è che al momento Wout Van Aert e Remco Evenepoel partiranno con gli stessi gradi, ma poi sulla strada dovranno essere bravi a mettere da parte un’eventuale rivalità e collaborare per il bene della squadra. Se così non dovesse essere, potrebbe ripetersi lo stesso scenario del 2021, quando un Mondiale sulla carta tutto per il Belgio ha visto trionfare una Nazionale dalle gerarchie ben delineate come la Francia di Julian Alaphilippe. E per una squadra dalle individualità così marcate sarebbe un vero e proprio smacco.\n\nFoto: LaPresse",
    "Le parole di Van Dijk dopo Olanda-Belgio: “Al Mondiale con buone sensazioni”": "Ottimo cammino dell’Italia in Nations League, culminato con la qualificazione alle Final Four. Dopo la vittoria contro l’Ungheria il CT Roberto Mancini ha parlato a Rai Sport, queste le sue parole:\n\n“Abbiamo fatto molto bene per 70 minuti, gli ultimi venti proprio non mi sono piaciuti. Sono contento però sul 2-0 la partita la devi tenere in controllo. Ci siamo fatti schiacciare, non mi sono piaciuti”.\n\nNon era facile darsi un obiettivo dopo il mancato mondiale?\n\n“È importante averla raggiunta per la seconda volta però purtroppo il resto rimane, non c’è niente da fare”.\n\nUn po’ di amarezza se la fa scivolare via?\n\n“Me la lascio scivolare via. Sono stati bravi a rimettere in piedi un gruppo. Hanno dei valori, bisogna lavorarci. Resta l’amarezza. Bisogna scavallare il mese di dicembre”.",
    "Cosa significa votare alle elezioni nazionali per gli italiani radicati in Belgio": "La Louvière (Belgio) – Di fronte al concerto di fiati e percussioni della Festa della Vallonia campeggia una grande insegna blu con un enorme cono gelato: ‘Gelateria – Tavola calda – Dolce Vita’. Aperta la porta, le fotografie di Federico Fellini e Sophia Loren, le bandiere tricolori verde-bianco-rosso, le citazioni di Totò e piatti di pasta con salsiccia e friarielli. I camerieri parlano francese con alcuni clienti, italiano con altri, in cucina entrambe le lingue indifferentemente, e sul menù i paccheri di Gragnano alla contadina si affiancano al festival de patês. Sedersi e ordinare al ‘Dolce Vita’ di La Louvière è un’esperienza che ricorda da vicino un qualsiasi ristorante della provincia italiana, ma ha quel retrogusto di citazionismo che comunica artificiosità. Parlare di una tavola calda come questa, nel cuore della capitale della Regione Centro della Vallonia, il Sud del Belgio, è un po’ come ragionare dei sentimenti che accomunano gli italiani che nel regno si sono trasferiti da decenni per trovare lavoro, che ci sono cresciuti, se non addirittura nati. Attaccamento alla terra di origine, nostalgia, integrazione in un Paese straniero (ma che ormai è casa), frustrazione per il senso di abbandono da parte della politica nazionale.\n\nLa Louvière è una città di circa 80 mila abitanti, di cui uno su dieci ha origini italiane. Le ragioni di questa alta concentrazione vanno ricercate nell’emigrazione di lavoratori dopo la seconda guerra mondiale, in particolare dopo la firma del Protocollo italo-belga del 1946 sul trasferimento di 50 mila lavoratori nelle miniere della Vallonia in cambio dell’invio di carbone in Italia secondo le quantità previste dall’accordo. Negli anni Settanta gli italiani residenti in Belgio erano stimati attorno ai 300 mila. “Quando si dice che le persone venivano scambiate con il carbone era sostanzialmente vero e i minatori che arrivavano qui vivevano in condizioni poco dignitose, anche a livello lavorativo”, spiega Annamaria Abbafati, segretaria del circolo del Partito Democratico di Bruxelles: “Per esempio, furono riutilizzate le baracche dei campi di concentramento nazisti per ospitare i lavoratori, e poi c’era l’obbligo di rimanere per almeno cinque anni in miniera, una volta arrivati in Belgio”. È in questo contesto che si inserisce il disastro di Marcinelle del 1956, quando 262 minatori (di cui 136 italiani) morirono a causa di un incendio nella miniera di carbone di Bois du Cazier. “Solo a partire da quel momento ci si è iniziati a interessare ai diritti sul luogo di lavoro, ma anche a quelli legati alla permanenza di un italiano all’estero”, ed è soprattutto per questo motivo che Marcinelle rappresenta “un momento quasi fondante della nostra identità“, sottolinea con forza Abbafati. Il perché è semplice, ma non scontato: “Quella storia dà ancora oggi forza alle richieste di ogni italiano in Belgio, ma anche di ogni italiano in qualunque parte del mondo. È una leva per nuove battaglie, nuove proposte, nuovi diritti”.\n\nAttaccamento viscerale all’Italia e idealizzazione di un Paese che non si vive direttamente da oltre mezzo secolo. È questo ciò che si percepisce con più forza confrontandosi con la prima generazione di italiani emigrati in Belgio, ovvero quei lavoratori arrivati da ragazzi e che non se ne sono mai più andati, stabilendosi definitivamente in Vallonia. È il caso di Saverio Iacobucci, presidente delle Acli di La Louvière, e Raffaele De Bellis, presidente dell’Associazione Pugliesi Belgio Centro, trasferitisi qui tra la fine degli anni Cinquanta e l’inizio degli anni Sessanta: “L’inizio è stato molto duro, solo dopo cinque anni di miniera si poteva ottenere il permesso A, quello che permetteva di accedere ad altre funzioni, come in siderurgia”, spiega De Bellis. Dopo più di 60 anni di residenza, lavoro e vita in Belgio può sembrare scontata la richiesta di cittadinanza belga, e invece “no, noi restiamo italiani”, si scaldano entrambi all’unisono. Eppure, una contraddizione rimane tra le righe: “Al Belgio devo tutto, mi ha permesso di continuare a studiare, con mia moglie abbiamo costruito una casa con quanto guadagnato qui, in Italia non sarebbe stato possibile”, ammette Iacobucci.\n\nIl legame con il Paese di origine si manifesta ancora con il voto per le elezioni politiche (che nella circoscrizione Estero segue dei criteri differenti dal territorio nazionale), ma anche in questo caso è chiaro dopo pochi scambi di battute il sentimento di odi et amo: “Nel cuore noi nella politica italiana ci crediamo, però nei fatti ci sentiamo abbandonati“. Per chi vive lontano dall’Italia da decenni, “non c’è quasi più nessun rapporto, poi ci dimenticano quando abbiamo bisogno di qualcosa a livello amministrativo”. A tamponare la situazione ci sono i Comites, gli organismi rappresentativi della collettività italiana istituiti nel 1985 ed eletti direttamente dai residenti all’estero in ciascuna circoscrizione consolare (il numero varia da 12 a 18 a seconda del numero di residenti registrati). Il loro ruolo è proprio quello di individuare le esigenze di sviluppo sociale, culturale e civile della comunità di italiani all’estero, collaborando con consolati, regioni, enti e associazioni per delineare iniziative e tutelare i diritti anche sul piano amministrativo. Dei 101 Comites elettivi (più 5 di nomina consolare), 47 si trovano in Europa, di cui 5 in Belgio (Mons, Genk, Charleroi, Liegi e Bruxelles).\n\nMa questo non sembra bastare. Le parole dei due italiani residenti in Belgio dalla metà del Novecento non riescono a non tradire la delusione nei confronti delle istituzioni, particolarmente difficili da ammettere per chi si è portato con sé un sacchetto di terra dal proprio paese di origine con cui si farà seppellire: “Noi abbiamo votato [le schede della circoscrizione Estero devono arrivare tre giorni prima del voto in Italia, ndr], ma sono molti quelli che hanno detto che non voteranno più, soprattutto tra i giovani“. Spesso le ragioni che spingono ancora a votare per il rinnovo del Parlamento italiano rientrano nella sfera dell’emotività e, a tratti, dell’irrazionalità: “Il cuore amoroso, il sentimento, perché c’è qualche cosa, qui” – prova a spiegare Iacobucci indicandosi il cuore – “che inevitabilmente ti fa sentire comunque italiano”.\n\n“C’è sempre bisogno di rimanere in contatto con l’Italia”. Non ha dubbi Vincenzo Arnone, consigliere del Comites Charleroi e presidente dell’Unione siciliana emigrati e famiglie (Usef) e italiano di seconda generazione nato e cresciuto a La Louvière da padre italiano e madre belga. La sua storia è paradigmatica e, se strappa un sorriso, allo stesso tempo mette in evidenza un’esperienza che nessuno in Italia potrebbe vivere: “In casa si parlava francese, ho scoperto di chiamarmi Vincenzo solo a sei anni e per caso, perché tutti mi chiamavano Vincent”. Nel parlare del Paese di cui ha cittadinanza e nell’impegno per la custodia delle tradizioni di quella terra, è chiaro però che non è meno forte il ricordo “di quello che era e da dove si viene”, tanto quanto il bisogno di sentirsi rappresentato, che “c’è sempre, perché il legame tra l’Italia e un cittadino all’estero continua”. Che questo poi si traduca in un impegno politico non è però così scontato e, se gli italiani di prima generazione sentono con più forza la necessità di votare, “ci sarà poca partecipazione degli italiani di seconda generazione in Belgio alle elezioni“, confessa il presidente di Usef La Louvière: “I più giovani non sentono l’interesse, la politica nazionale sembra troppo distante e a volte non si conoscono neanche i partiti. Spesso non sappiamo chi siano le persone sulle liste”.\n\nOltre a un problema di priorità quotidiane, sembra affiancarsi anche una questione di rappresentatività. “Noi sentiamo il rapporto con la politica italiana attraverso i consolati e con l’ambasciata, è con loro che discutiamo” – spiega Arnone – “ma quando la politica italiana dice che non vuole più investire nella comunicazione con gli italiani all’estero, allora sì che c’è un problema”. In termini pratici cosa significa? “Se decidono di chiudere un’antenna consolare come hanno fatto a La Louvière, creano un problema a tante persone, che devono andare ogni volta a Charleroi”, al cui consolato fa capo una delle comunità di aventi diritto al voto più grandi in Europa (155 mila iscritti su 277 in tutto il Belgio). Si spiega anche così la disaffezione delle seconde e terze generazioni di italiani all’estero alla politica nazionale. Secondo i dati forniti dal ministero degli Interni, al 31 dicembre 2021 erano iscritti all’Aire (Anagrafe degli Italiani Residenti all’Estero) complessivamente 5,8 milioni di cittadini. Si tratta di un aumento di mezzo milione di iscritti rispetto alle ultime elezioni del 2018, a fronte di una diminuzione del numero dei parlamentari eletti nella circoscrizione Estero da 12 a 8: se quattro anni fa ciascun senatore o deputato rappresentava 441 mila italiani residenti all’estero, oggi deve portare a Roma le istanze di quasi il doppio (uno ogni 726 mila iscritti Aire).\n\nSotto gli occhi di una Sophia Loren dipinta sulla parete del ‘Dolce Vita’, Vincenzo Arnone ha chiaro il motivo per cui è più che mai necessario rinforzare il legame elettorale attraverso l’Aire: “Tutti gli iscritti ricevono le schede di voto, così ci si può chiedere di cosa si tratta, ci si può informare e, con l’impegno personale, si può capire e scoprire che cos’è la politica nel Paese. Perché se sei italiano, sei italiano ovunque”. Al tavolo a fianco, un gruppo di adolescenti belgi mangia Linguini au pesto e Ravioloni du chef. Con tutta probabilità almeno uno di loro ha origini italiane e sarà chiamato a votare alle prossime elezioni politiche nazionali.",
    "Belgio: anche i magistrati ‘provano’ il carcere — L'Indro": "Una buona idea, un ottimo suggerimento, viene dal Belgio: sono stati ‘incarcerati’ 55 magistrati tra pubblici ministeri e giudici che volontariamente hanno scelto di sperimentare la vita dei detenuti. L’istituto di pena che si trova nella zona di Bruxelles è il carcere di Haren, una nuova strutturacon una capacità di 1.190 detenuti che saràinaugurata il 30 settembre. L’obiettivo è stato quello di comprendere meglio la vita quotidiana dei reclusi e cosa significa essereprivati della libertà personale. I magistrati hanno dovuto seguire gli ordini e le istruzioni del personale carcerario, è statotolto loro il cellulare, hanno mangiato glistessi pasti e compiuto le stesse attivitàdegli altri detenuti. Sono stati impiegati, tral’altro, in cucina e in lavanderia. Sono statitrattati come veri e proprio prigionieri.\n\n“I magistrati” – dice il ministro della Giustizia belga Vincent Van Quickenborne – “sanno ovviamente come funzionano le cose in un carcere, ma viverlein prima persona offre loro un’opportunitàunica che può aiutarli a emettere sentenzecon piena cognizione di causa”.\n\nIn Belgio insomma, si fa quello che unaquarantinna d’anni fa aveva suggeritoLeonardo Sciascia nella prefazione del libro “Storie di ordinaria ingiustizia”, di Raffaele Genah e di chi scrive: ognimagistrato, dopo aver superato il concorso, mandato a un “soggiorno” di una settimanain un carcere come quello napoletano di Poggioreale o il palermitano Ucciardone; per vedere e capire.\n\nPer restare in tema di carcere. Da monsignor Vincenzo Paglia, arcivescovopresidente della Pontificia Accademia per la vita, arriva un vero e proprio appello: “Carceri incivili, liberate 4000 detenuticondannati a meno di due anni”.\n\nL’occasione è data dalla notiziadell’ennesimo suicidio in carcere: segno di una situazione diventata intollerabile per un Paese civile e per uno Stato di diritto, e dalla considerazione del Garante Nazionale delle persone private di libertà Mauro Palma, sull’illegale e tragicosovraffollamento delle carceri e sullainutilità del tempo detentivo: “Ci sono in carcere circa 1.300 persone che devonoscontare pene inferiori a un anno e circa 2.500 con una pena tra uno e due anni. Per queste persone il tempo è totalmentevuoto. Spesso stanno lì perché non hanno il domicilio o l’assistenza legale, appartengono a una povertà complessiva. Se riuscissimo a portarle in altre struttureterritoriali di controllo e supporto siabbasserebbero anche i numeri del sovraffollamento”.\n\nÈ una richiesta, annota Paglia, che“penso che sia da raccogliere per non attutire la forza scandalosa del cristianesimo a tale riguardo”, Paglia cital’evangelico “ero in carcere e siete venuti a trovarmi”, con cui Gesù “non soltantoricorda il precetto biblico di visitare icarcerati, ma anche che il carcere è uno strumento del potere e che, in esso, sonorinchiusi anche innocenti o personeingiustamente perseguitate”.\n\nSi ricorda inoltre – ed è il caso piùfrequente in Italia – migliaia di presuntiinnocenti, in attesa di processo: molti di questi verranno assolti dopo la devastazione della loro vita, dopo unadetenzione dura ed estremamente lunga.\n\nReazioni da parte di quanti sono impegnatiin queste ore a chiedere fiducia a un elettorato per un mandato parlamentare (e dunque, almeno in teoria, al servizio della collettività)? Zero. Silenzio assoluto. Ed è anche questo un modo di parlare, di rispondere.\n\nVal la pena, in chiusura, di riprendere la riflessione di Ennio Di Francesco, un “commissario” di polizia ora in pensione, trai protagonisti, negli anni ’70-’80 delle lotte per il sindacato e la democratizzazione dellapolizia (e per questo impegno, con altri“carbonari” ha pagato più di un prezzo, in termini di emarginazione e mancatacarriera pur avendone i meriti e la competenza).\n\nAnnota Di Francesco: “Come incubo si accavallano in mente scene di quel che può essere accaduto nell’appartamento di Primavalle a Roma, conclusosi con il giovane immigrato Hasib, precipitato dalla finestra dopo l’intervento dei poliziotti. Sono convinto che quegli stessi agenti, in diverse circostanze, si sarebbero gettati nel fiume per salvare quel ragazzo. Cosa è successo? Col loro comportamento hanno forse sconvolto una famiglia, rinfocolatostereotipi, condannato loro stessi a vergogna e rimorso, hanno imbrattato l’immagine della Polizia. Con un groppo in gola penso ai due poliziotti, di cui una donna, che ieri e l’altro ieri si sono uccisi. Si aggiungono alla marescialla dei carabinierie al sottufficiale della Guardia di Finanza, che si sono tolti la vita giorni fa. Sono 50 quest’anno i suicidi, sino ad oggi (67 lo scorso anno) di cui si è saputo, trasversali a tutte le Forze di polizia. E lasciano orfani, magari bambini, vedove, vecchi genitori. E penso con sdegno, dolore e rabbia, al percorso interrotto della “riforma“ che, dopo anni di lotte, negli anni ’70, detti di piombo, portò al momento magico in cui forze politiche, di cultura e diritto, sindacati, insieme ottennero la legge 121/81 che portò a ridurre l’atavico solcato tra “tutori dell’ordine“ e Collettività, e ad avviare la costruzione di una °PoliziaItaliana tra le migliori al mondo. Perché è stato interrotto quel percorso? Che non sia forse più funzionale avere “Tutori dell’ordine” democraticamente fragili e stressati? Una sorta di “incolto serbatoio” dove smaltire conflitti sociali, politicamente non saputi o voluti risolvere?\n\nUn discorso da riprendere e ampliare. Soprattutto quel: “Sono 50 quest’anno isuicidi, sino ad oggi (67 lo scorso anno) di cui si è saputo, trasversali a tutte le Forzedi polizia”. Un tragico, ignorato, taciuto, campanello d’allarme.",
    "Belgio, con Paesi Ue per bloccare il prezzo dell'energia - Europa": "(ANSA) - ROMA, 28 AGO - Il premier belga, Alexander De Croo, \"nelle prossime settimane\" sarà al lavoro \"con gli altri Paesi europei\" per mettere un tetto al prezzo dell'energia \"il più rapidamente possibile\". Lo riporta l'online del quotidiano Le Soir.\n\n\"Sono stato uno dei primi a dire che non si può continuare a risolvere il problema dei prezzi con i tagli alle tasse, ma che devono essere bloccati. Questo si può fare solo assieme agli altri Paesi europei - ha spiegato -. Vedo che anche la Germania sta cominciando a capire che questa è l'unica soluzione possibile. Nelle prossime settimane lavorerò con altri Paesi Ue per attuarlo il più rapidamente possibile\".\n\nDe Croo ha anche annunciato di voler riunire un comitato di concertazione nazionale per discutere del rialzo dei prezzi dell'energia, in vista dell'inverno. La riunione si dovrebbe tenere mercoledì, nel pomeriggio. Se il tetto ai prezzi dell'energia a livello europeo non dovesse concretizzarsi, il premier belga pensa a misure nazionali, che comunque indica come \"meno forti e probabilmente di minor effetto\". (ANSA).\n\n",
    "Origi in Belgio per risolvere il problema al tendine: Chelsea messo nel mirino": "MilanNews.it\n\n© foto di www.imagephotoagency.it\n\nCome riporta Tuttosport, anche Divock Origi è vicino al rientro in campo. L'attaccante belga salterà sicuramente la gara contro l'Empoli, ma ha già messo nel mirino la gara di andata di Champions League contro il Chelsea. L'ex Liverpool è attualmente il Belgio con lo staff medico della nazionale belga e un medico dello staff del Milan, così da risolvere definitivamente questo problema che porta con sé da tempo al tendine del legamento del retto femorale.",
    "Ciclismo, l'iridato Evenepoel cambia programma: corre il 4 ottobre e poi si sposa": "Il belga, che è andato a vedere a Sydney il Mondiale femminile di basket, indosserà per un giorno la maglia arcobaleno già quest’anno nella classica di Binche. Venerdì 7, si sposerà in comune con la sua Oumaima. Non farà altre gare\n\nCiro Scognamiglio\n\nCambio di programma per Remco Evenepoel, che domenica dopo la vittoria al campionato del mondo aveva annunciato che non avrebbe più corso quest’anno. Il 22enne belga della Quick-Step sarà al via della Binche-Chimay-Binche, classica di un giorno del calendario belga, martedì 4 ottobre: comprensibile la volontà di sfoggiare nel suo Paese almeno una volta nel 2022 la maglia iridata ottenuta al culmine di una stagione già straordinaria, 15 successi (più di tutti) comprese la Liegi-Bastogne-Liegi e la Vuelta.\n\nPROGRAMMA Questo significa che c’è qualche possibilità di vedere Remco anche al via del Giro di Lombardia sabato 8 ottobre? No. La Binche-Chimay-Binche sarà l’unica gara di quest’anno, fa sapere il team. Anche perché venerdì 7 ottobre Remco si sposerà in comune con la sua Oumaima. Intanto ha approfittato degli ultimi momenti in Australia per andare a vedere la nazionale femminile di basket del Belgio, impegnata nei Mondiali.",
    "Basket femminile, Mondiali 2022: Stati Uniti da record contro la Corea del Sud, l’Australia supera il Canada. Bene Francia, Cina e Belgio": "È appena terminata un’altra giornata ai Mondiali 2022 di basket femminile. Quest’oggi si sono giocate a Sydney (Australia) le sei partite valevoli per il quarto turno della fase a gironi e il divertimento non è di certo mancato. Andiamo a scoprire tutti i risultati odierni.\n\nNel primo match di giornata il Belgio ha sconfitto per 85-55 la Bosnia-Erzegovina e si è assicurato un posto ai quarti di finale. Le ragazze di Valery Demory hanno dominato la partita dall’inizio alla fine vincendo tutti e quattro i periodi. Le migliori in campo per il Belgio sono state Hind Ben Abdelkader, autrice di 18 punti, Kyara Linskens e Julie Vanloo, quest’ultime entrambe con 13 punti a referto. Inutili invece in casa Bosnia (squadra ormai eliminata matematicamente) i 13 punti a testa di Nikolina Elez e Matteo Tavic.\n\nÈ stato poi il turno di Serbia-Mali, con le europee che hanno allungato nei due quarti centrali e hanno poi controllato l’ultimo periodo fino a vincere per 81-68. Grazie a questo successo il gruppo di Marina Maljkovic è salito a quota 6 punti nel gruppo B e si è assicurato il passaggio del turno. Grandi prove tra le fila delle serbe per Sasa Cado (20 punti) e Tina Krajisnki (17 punti), mentre non sono bastati alle africane (ormai fuori dai giochi dopo le quattro sconfitte in altrettante partite) i 13 punti e 11 rimbalzi di Sina Kone e i 12 punti a testa di Maimouna Haidara e Kankou Coulibaly.\n\nNel terzo incontro odierno si sono affrontate Corea del Sud e Stati Uniti e non c’è stata partita. Le ragazze di Cheryl Reeve hanno infatti stravinto con un nettissimo 145-69 facendo anche segnare il nuovo record all-time di punti realizzati ai Mondiali di basket femminile (superato il precedente primato di 143 punti stabilito dal Brasile nel 1990 contro la Malesia). Grandi protagoniste del match le americane Brionna Jones (24 punti), A’Ja Wilson (20) e Kesley Plum (19), ma è importante sottolineare che sono state ben otto le giocatrici statunitensi che sono andate in doppia cifra. In seguito a questo risultato la nazionale a stelle e strisce si è garantita il primo posto nel gruppo A, mentre le asiatiche sono andate a 5 punti e ora si giocheranno la qualificazione ai quarti nell’ultima partita del girone contro Porto Rico.\n\nSuccessivamente è andata in scena la partita tra Francia e Giappone. Qui la contesa si è decisa nell’ultimo periodo, quando le transalpine hanno cambiato ritmo e hanno portato il punteggio sul 67-53 conclusivo. Le migliori tra le fila delle europee sono state Gabby Williams (16 punti) e Iliana Rupert (15 punti e 12 rimbalzi), mentre alle asiatiche non sono serviti a nulla i 13 punti di Saori Miyazaki. Dopo questo risultato la Francia è salita in vetta alla classifica del gruppo B con 7 punti. Eliminate invece le giapponesi.\n\nIl penultimo match di giornata ha visto la netta vittoria della Cina contro Porto Rico (90-65). Le ragazze di Wei Zheng hanno controllato la sfida dall’inizio alla fine e hanno così conquistato due punti importanti. In casa asiatica ci sono da segnalare le ottime le prestazioni di Yueru Li (16 punti e 8 rimbalzi), Ru Zhang (14 punti) e Sijing Huang (12). Inutile invece, seppur buona, la prova da 19 punti della portoricana Trinity San Antonio. Le cinesi si giocheranno ora il secondo posto del girone A con il Belgio nell’ultima partita, mentre la compagine di Gerardo Batista si contenderà la quarta piazza (ultima posizione che garantisce l’accesso ai quarti di finale) con la Corea del Sud.\n\nL’ultimo match di oggi è stato quello tra Australia e Canada. È stato decisamente l’incontro più equilibrato di giornata e si è deciso infatti solo negli ultimi minuti. Alla fine hanno vinto le padroni di casa per 75-72, dopo un grande quarto periodo (24-15). Molto importanti per le australiane le prove di Ezi Magbegor (16 punti) e Samantha Whitcomb (15), mentre non sono bastati alle nordamericane i 17 punti di Nirra Fields e i 16 di Bridget Carleton. In virtù di questo successo la squadra di Sandy Brondello ha raggiunto il Canada e la Francia in testa alla classifica del girone B con 7 punti.\n\nFoto: FIBA",
    "Volley femminile, Mondiali 2022: impresa Thailandia, Moksri travolge la Turchia! Belgio facile su Porto Rico": "Arriva la prima grande sorpresa ai Mondiali 2022 di volley femminile: la Thailandia ha battuto la Turchia per 3-2 (17-25; 31-29; 22-25; 25-19; 15-13)! La formazione di Giovanni Guidetti si è presentata a questa rassegna iridata con grandi obiettivi e invece l’esordio è stato da incubo, perdendo contro la formazione asiatica dopo essere stata in vantaggio per 1-0 e 2-1. La Thailandia ha vinto il secondo set ai vantaggi e poi si è inventata la rimonta di lusso, che permette di salire provvisoriamente al secondo posto in classifica nel gruppo B alle spalle dela Polonia (ieri vincitrice per 3-1 sulla Croazia).\n\nUna straripante Chatchu-On Moksri ha messo a segno 33 punti, ben supportata da Pimpichaya Kokram (12) e Hattaya Bamrungsuk (10). Alla formazione anatolica non sono bastate l’opposto Ebrar Karakurt (24 punti), la schiacciatrice Hande Baladin (17) e i 5 muri della centrale Eda Erdem affiancata da Zehra Gunes (15).\n\nIl Belgio ha schiacciato Porto Rico per 3-0 (25-15; 27-25; 25-15). Le Yellow Tigers sono state trascinate ai vantaggi nel secondo set, ma per il resto hanno avuto vita facile contro le caraibiche, agganciando Olanda e Italia in testa al gruppo A. Prestazione di rilievo da parte della schiacciatrice Britt Herbots (25 punti), in doppia cifra anche le centrali Marlies Janssens (14 punti, 6 muri) e Silke van Avermaet (10). A Porto Rico non è bastata Brittany Abercrombie, autrice di 20 punti.\n\nFoto: FIVB",
    "In Belgio e Francia i prezzi sono 'bassi e fissi'": "di Luca Salomone\n\nMentre l’inflazione avanza - secondo Eurostat il dato a luglio era dell’8,9% nella zona euro -, in molti Paesi la Gdo risponde, con grandi e sempre più frequenti campagne di tipo promozionale.\n\nMille prodotti a meno di un'euro\n\nParticolarmente forte l'iniziativa di Carrefour Belgio che, il 30 agosto, ha messo in pista una nuova operazione in seno al programma strategico ‘Azione potere di acquisto': 1.000 prodotti a meno di un euro, ripartiti fra Mdd e Idm, che va ad ampliare la precedente campagna, riguardante 300 referenze con il marchio commerciale mainstream ‘Simpl’.\n\nE, nel Regno belga, il big francese promette di continuare il proprio, aggressivo, percorso, con nuove agevolazioni, che saranno annunciate nei prossimi giorni, a partire dal 6 settembre.\n\nFra i 1.000 ci sono, per esempio, la purea di mele Carrefour da 370 grammi a 75 centesimi, i maccheroni Carrefour da 500 grammi a 69 centesimi, le gallette di mais Carrefour bio da 120 grammi a 69 centesimi, molti yogurt da 180 grammi a 49 centesimi.\n\n\n\nCerto gli italiani non sono da meno. Basta ricordare ‘Abbassaprezzi’ di Esselunga che, nel novembre scorso - criticatissima e, subito dopo, imitatissima - ha deciso di abbattere lo scontrino di 1.000 prodotti di base, o alla campagna continuativa ‘Bassi e fissi’ di Conad. E questo dimostra, se ce ne fosse bisogno, la compattezza internazionale della Gdo nel rassicurare un consumatore confuso e impaurito, nonché il bisogno di rivaleggiare ad armi pari, o quasi, con i discount.\n\nBassi e fissi....da Primark\n\nLo stesso, più o meno, da Carrefour Francia, che a fine agosto, ha congelato il prezzo di 100 prodotti per cento giorni, cioè fino al 30 novembre, operazione che ribadisce la campagna di luglio, di 200 prodotti a prezzo fisso garantito. La recente azione si completa con un programma pensato per il back to school. Così 12 matite colorate si possono comprare a 55 centesimi, 4 evidenziatori a 99, una risma di 5 quaderni per 1,39, uno stick di colla per 25 .\n\nE la promozionalità, sempre più spinta e sempre più d'effetto, non riguarda soltanto l’alimentare.\n\nPrimark Francia, 20 punti vendita, si è impegnata, per aiutare le famiglie, a non apportare variazioni, per tutto l’autunno, a 1.000 capi essenziali per i bambini: dalla biancheria alle t-shirt, dai jeans ai completi…\n\nTornando all’inflazione continentale, l’elaborazione condotta da Format reserch su dati Eurostat, dimostra, naturalmente, che il costo della vita non galoppa in modo uniforme in tutto il continente.\n\n“I tassi annuali più bassi (rilevati a luglio) – si legge - sono stati registrati in Francia, Malta (entrambi 6,8%) e Finlandia (8%). I più elevati in Estonia (23,2%), Lettonia (21,3%) e Lituania (20,9%).\n\n\"Rispetto a giugno, l’inflazione annua è diminuita in sei Stati membri, è rimasta stabile in tre ed è aumentata in diciotto. A luglio, il contributo più elevato al tasso di inflazione annuale dell’area dell’euro è venuto dall’energia (+4,02 punti percentuali), seguita da cibo, alcol e tabacco (+2,08), servizi (+1,60) e beni industriali non energetici (+1,16)”.",
    "Inflazione in Belgio sfiora il 10%, livello più alto dal 1976 - Economia": "Ad agosto l'inflazione su base annua in Belgio è arrivata a toccare il 9,94%, il livello più alto registrato dal marzo del 1976. Lo ha reso noto oggi l'ufficio nazionale di statistica. Lo scorso luglio il tasso d'inflazione si era attestato al 9,62%.",
    "Ciclismo donne: Confalonieri si afferma in Belgio e Francia": "Dopo aver sottoscritto il contratto con la Uno-X Pro Cycling, formazione norvegese che fa parte dei club di massimo livello UCI, Maria Giulia Confalonieri si è scatenata. L’atleta di Seregno (29 anni, professionista da un decennio nella categoria Elite, in questa stagione alla Ceratizit – WNT Pro Cycling) in gare disputate in Paesi del Nord Europa è salita per quattro volte di fila sul podio e, precisamente, due volte in altrettante tappe del Tour de La Semois in Belgio quindi sul primo gradino del podio nella classifica generale dopo aver scritto il proprio nome nell’albo d’oro di una gara importante, e, a distanza di un giorno in Francia, nel Grand Prix International d’Isbergnes.\n\nCiclismo donne: Confalonieri e il secondo posto in Belgio\n\nIn Belgio nella gara a tappe internazionale, la forte atleta brianzola é salita sul podio nelle due frazioni: nella prima è stata preceduta dall’olandese Mischa Bredewold mentre nella seconda Lorena Wiebes, campionessa europea in carica, ha relegato sui restanti gradini del podio, nell’ordine, la britannica Josie Nelson e appunto Maria Giulia. In base a questi risultati, La Confalonieri nella classifica generale è riuscita a precedere di due secondi la Bredewold e di diciassette secondi l’italiana Eleonora Gasparrini. Archiviato la corsa in Belgio,\n\nCiclismo donne: Confalonieri e il terzo posto in Francia\n\nLa Confalonieri si è recata in Francia e nell’edizione 2022 del “Grand Prix International l’Isbergues – Pas de Calais Feminin” si è posizionata al terzo posto al termine di una convulsa volata vinta dall’italiana Chiara Consonni (Team Valcar – Travel & Service), dominatrice dell’ultima tappa del giro Donne Uci Women’s World Tour, sulla atleta francese Clara Copponi e sulla Confalonieri.",
    "Nations League, Lega A: Belgio di misura, l'Olanda vince in Polonia e resta in vetta al Gruppo 4": "Nations League, Lega A: Belgio di misura, l'Olanda vince in Polonia e resta in vetta al Gruppo 4\n\nvedi letture\n\nSono appena terminate le due partite valevoli per il Gruppo 1 della Lega A di Nations League. Al comanda c'è l'Olanda, che conferma la leadership imponendosi in Polonia con i gol di Gakpo e Bergwijn. Vittoria di misura per il Belgio, al quale servirà un miracolo in Olanda per strappare a van Gaal e la sua seleziona il biglietto per la Final Four.\n\nBelgio-Galles 2-1 - 10' de Bruyne (B); 37' Batshuayi (B); 50' Moore (G)\n\nPolonia-Olanda 0-2 - 14' Gakpo (O); 60' Bergwijn (O)\n\nCLASSIFICA\n\nOlanda 13\n\nBelgio 10\n\nPolonia 4\n\nGalles 1",
    "Belgio Under 21, Vranckx in campo 70' minuti contro l'Olanda": "Emanuele Valeri è uno dei giocatori che si sta mettendo in mostra in questo avvio di campionato della Cremonese, tanto che negli ultimi giorni si è parlato di lui anche all'estero con l'interessamento del Nottingham Forest. In Italia la Lazio lo...",
    "Belgio: processo per gli attentati di Bruxelles, Abdeslam lascia l’aula": "\"È ingiusto il modo in cui ci trattate\", ha detto Abdeslam, facendo riferimento ai box dove sono tenuti gli imputati\n\nL’ex terrorista Salah Abdeslam, già condannato all’ergastolo duro in Francia per gli attentati del 2015, ha abbandonato l’aula all’inizio del processo che si è aperto oggi a Bruxelles per gli attacchi jihadisti che hanno colpito la capitale belga nel 2016. Lo riferiscono i media francesi. “È ingiusto il modo in cui ci trattate”, ha detto Abdeslam, facendo riferimento ai box dove sono tenuti gli imputati.\n\n“Qui siamo come dei cani”, ha invece detto la tunisina Sofien Ayari, processata perché sospettata di aver aiutato Abdeslam nella fuga. Dei nove imputati (uno è assente e sarà giudicato in contumacia), solo tre hanno deciso di restare.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "L'Italia è campione del mondo di Subbuteo: 2-1 al Belgio in finale": "L'Italia è campione del mondo. Non quella di Roberto Mancini, che non prenderà neanche parte al Mondiale in Qatar, c'è un altra Nazionale che festeggia: quella di Subbuteo. Gli Azzurri si sono laureati campioni del celebre gioco di calcio da tavolo nella categoria Open della World Cup 2022, battendo 2-1 il Belgio nella finale di Roma: la squadra del ct Marco Lamberti (composta da Luca Colangelo, iridato nel torneo individuale; Matteo Ciccarelli, Daniele Bertelli, Saverio Bari, Claudio La Torre e Filippo Cubeta) ha compiuto un percorso netto, vincendo il proprio girone a punteggio pieno, per poi eliminare nei quarti di finale l’Inghilterra (2-0) e Malta in semifinale (3-1).\n\n\n\nLa finale Veteran è stata vinta da Malta, 2-1 in finale sull'Italia. Alla Francia la competizione a squadre Ladies, battuta anche questa volta la selezione azzurra grazie a un golden gol (sudden death) nei supplementari. L'Italia Under 20 ha vinto il proprio torneo battendo in finale la Grecia, che si è invece aggiudicata la competizione Under 16 contro l'Italia.",
    "La CGIL partecipa per la prima volta alla dodicesima edizione del festival della solidarietà ManiFiesta a Ostenda in Belgio": "Al via la dodicesima edizione del festival della solidarietà ManiFiesta, che si tiene presso l’ippodromo di Ostenda in Belgio, dal 17 al 18 settembre 2022. Negli anni precedenti il festival ha visto la partecipazione di circa 15.000 persone. Sono numerose le attività di solidarietà in programma a cui partecipano partiti di sinistra, organizzazioni di base, sindacati, e ospiti da tutto il mondo.\n\nBandiere, manifesti, fotografie, dibattiti, musica. Un’iniezione di solidarietà da cui la sinistra progressista europea vuole ripartire per cambiare il mondo.\n\nPer la CGIL la partecipazione a ManiFiesta rappresenta un evento importante, non solo in considerazione dei forti legami che intercorrono tra il mondo del lavoro belga e quello italiano, per l’attività di tutela dei diritti dei lavoratori e cittadini migranti svolta dall’INCA in Belgio, ma anche perché è la prima volta che la CGIL nazionale partecipa al festival con uno stand e la partecipazione a dibattiti.\n\nFilippo Ciavaglia, Maria Teresa Polico e Giulia Barbucci dell’Area Politiche Europee e Internazionali parteciperanno al festival della solidarietà.\n\nLo stand della CGIL fornirà informazioni ai partecipanti con materiali informativi sulle attività della CGIL; delle sue categorie e dei servizi e con libri illustrativi di importanti mostre realizzate in occasione del centenario della CGIL, dal titolo “Mai indifferenti” contro il fascismo e della raccolta di opere d’arte realizzate da artisti spagnoli durante la dittatura franchista, situate presso la CGIL nazionale e le sedi regionali in Italia. Non mancheranno le bandiere della CGIL, dell’Unione Europea e della Pace, così come la testimonianza dell’attacco fascista, della solidarietà nazionale e internazionale, mediante la trasmissione del video con sottotitoli in inglese e le fotografie di Marco Merlini che hanno catturato i momenti più significativi della manifestazione nazionale a Roma dello scorso 16 ottobre.\n\nLo stand della CGIL si trova in un luogo appositamente creato per la prima volta per le organizzazioni sindacali europee, la Piazza dei Sindacati, dove sono presenti la\n\nConfederazione Generale dei Lavoratori in Francia - CGT, le Commissioni Operaie della Spagna - CC.OO, la Confederazione dei Sindacati Cristiani del Belgio – ACV-CSC, la Federazione Generale del Lavoro del Belgio – ABVV-FGTB, la Federazione dei sindacati dell’Olanda – FNV, e la Federazione degli Studenti francofoni del Belgio - FEF.\n\nIl fitto programma del festival prevede dibattiti con personalità della sinistra progressista europea e del mondo del lavoro, concerti appassionanti, attività per i giovani e per i meno giovani, attività sportive, presentazione di libri, e il momento centrale, caratterizzato da dibattiti stimolanti che riguardano temi diversi, dal potere d’acquisto, alla pace, alla crisi energetica e alla Palestina.\n\nGianna Fracassi, vice segretaria generale della CGIL parteciperà a un dibattito incentrato sui temi della crisi energetica “Un’energia a basso costo è possibile”. Fracassi si confronterà con Marc Botenga, parlamentare europeo, Partito del Lavoro in Belgio; Heinz Bierbaum, presidente del Partito della Sinistra Europea, Aurélien Bernier, esperto di politiche ambientali e Natalie Eggermont, moderatrice. L’Area delle politiche europee e internazionali sarà anche presente a un evento sulla pace con le proprie proposte e azioni su questo tema cruciale per il movimento sindacale.",
    "CM Scommesse: l'Olanda concede il bis contro il Belgio, ambo da 6,12": "Nations League? E chi ci capisce un'acca? Con il Mondiale alle porte non sai chi punta a passare nella Final Four oppure farà soltanto un allenamento. Difficile difficile difficilissimo. Come certamente sarebbe stato impossibile preventivare che l'ultima, in casa dell'Olanda, il Belgio l'avrebbe disputata sapendosi impossibilitato o quasi a prendersi il primo posto. All'andata infatti terminò 4-1 per gli orange che stesero i padroni di casa. Al punto che oggi i belgi hanno solo la possibilità di vincere con tre gol di scarto se no non va. Più facile che, entrando in campo il Belgio con le pive nel sacco, sia la casalinga Olanda a doppiare il derby del Benelux. La quota per il tentativo ci sarebbe.\n\n\n\nSe questo non è il Lussemburgo più forte della sua storia calcistica ci manca pochissimo. E la Lituania non c'è, figura come sparring-partner. Se non è così ci serve un filo. Ecco perchè l'handicap degli uomini del Granducato si fa auscultare come se fosse un cuore che batte. Sappiatelo però, la Nations League è peggio di una equazione algebrica. Ci si prova come barbari ma chi vince sono in pochi. Nemmeno le big, che tre volte su quattro ti deludono come ieri la Spagna. Pensano ai giorni qatarioti?\n\nAmbo da 6,12 volte la posta",
    "Gas alle stelle, Volkswagen fugge dall'Europa dell'Est e va in Spagna e Belgio": "Mentre il costo di gas e elettricità continua ad aumentare, intanto le aziende fanno le proprie mosse per abbassare le spese. Volkswagen, in questo caso, sta esplorando varie possibilità per abbassare le spese sul gas, e non è da escludere che potrebbe spostare le attività dove la materia prima è più disponibile (e costa meno).\n\nLa comunicazione del marchio afferma che l'azienda si sta dedicando a alternative tecniche, ma che si tratta anche e soprattutto di trasferimento della capacità produttiva, che tradotto vuol dire una migrazione delle fabbriche verso paesi meno costosi da quel punto di vista.",
    "Italia, Germania e Belgio: l'asse dei volenterosi che punta a sovvertire il mercato del gas europeo": "Il price cap sul gas russo è ormai scontato, ma Draghi e Cingolani provano a ottenere di più. I contatti coi governi di Bruxelles e Berlino. Le aperture del vice cancelliere Habeck, l'ostilità degli olandesi che hanno brindato alla caduta del governo italiano. Ma ci sono ancora margini per resettare il Ttf\n\nC’è chi ci vedrà la pervicacia della speranza, l’accanimento di chi non rinuncia alle proprie velleità; e chi invece apprezzerà la perseveranza che questo incaponimento denota. Sta di fatto che Roberto Cingolani, e con lui Mario Draghi, al tetto al prezzo del gas ci crede davvero. A quello russo, e non solo. E forse è in nome di questo ostinato ottimismo che anche il discorso di ieri di Ursula von der Leyen è stato accolto dal ministro della Transizione energetica con favore. Una spinta in più, per quanto misurata, nei lavori che sottotraccia la diplomazia italiana sta portando avanti in vista del decisivo Consiglio europeo di fine mese, in un’inedita alleanza con Belgio e Germania.",
    "\"In Belgio, la volatilità dei prezzi energetici rende la coltivazione dei funghi molto impegnativa\"": "I coltivatori belgi di funghi stanno attraversando un momento difficile. \"Il problema principale è che nessuno sa esattamente quali saranno i costi in futuro, ma neanche in questo mese. I prezzi dell'energia oscillano così tanto che nessuno sa a che livello siano. Si aggiungano anche le spese di compost, rivestimento del terreno, personale e imballaggi, e si capisce quello che sta succedendo. Abbiamo bisogno di stabilità per poter applicare prezzi adeguati. Questo vale per tutti, inclusi fornitori e clienti\", afferma Paul Delbeke della Districhamp.\n\n\"Oltre a coltivare funghi, abbiamo anche delle colture orticole. Abbiamo bisogno di molta energia tutto l'anno. Coltiviamo tra 17 e 18 °C, e quindi, in estate, dobbiamo usare sistemi di raffreddamento. Ma poi, l'umidità delle cellule vegetali aumenta, quindi devi riscaldarle per riportale alla normalità\".\n\n\"In inverno, il processo è esattamente invertito: l'aria in ingresso deve essere riscaldata e contemporaneamente umidificata con il vapore. Ciò significa che ogni vivaio consuma molta energia durante tutto l'anno e, con i costi energetici attuali e gli altri aumenti, la coltivazione raggiunge un costo fino a 0,50 euro in più per chilogrammo\", spiega Paul.\n\nUn fattore positivo per la Districhamp è che ha un sistema di recupero. \"Distribuisce la coltivazione, riducendo il rischio di malattie. Non dobbiamo mai vaporizzare eccessivamente le cellule in crescita alla fine del ciclo, quindi possiamo ridurre un po' i costi energetici\". Tuttavia, Paul teme che l'industria debba dover fare delle scelte.\n\n\"Avevamo due vivai ma, alcuni mesi fa, abbiamo deciso di fermarci con il secondo. Stavamo fornendo l'industria dei Paesi Bassi ma, a causa di fattori come i costi di trasporto troppo elevati, una struttura obsoleta e costi energetici irregolari, l’abbiamo chiuso. Abbiamo deciso di specializzarci ulteriormente, esclusivamente sul mercato del fresco\", afferma Paul.\n\nLa domanda, però, non ne sta soffrendo, dice Paul: \"C'è ovviamente molta incertezza, ma la richiesta è rimasta abbastanza costante. Quando è iniziata la pandemia, abbiamo registrato un picco perché più persone cucinavano a casa. Ma era comunque una situazione anomala. Sono contento che la pressione pandemica sia finita, si spera, per sempre\".\n\nIl produttore, inoltre, pensa che la coltivazione dei funghi non scomparirà mai. \"Ci saranno sempre coltivatori, ma le sfide sono sempre più grandi. Devi anche fare i conti con la concorrenza dei polacchi che godono dei sussidi europei, ma usano ancora la loro valuta locale, e quindi sono in una posizione finanziaria più favorevole. Il trucco per sopravvivere è un'ulteriore differenziazione. Vogliamo continuare a farlo, ad esempio automatizzando ancora di più la raccolta. Ciò aiuta l'azienda a differenziarsi e a risolvere in parte la carenza di manodopera\", conclude Paul.\n\nPer maggiori informazioni:\n\nPaul Delbeke\n\nDistrichamp\n\n66 Brugsesteenweg\n\n8740, Pittem, Belgio\n\nTel.: +32 (0) 514 85 897\n\nEmail: info@voc-districhamp.be\n\nWeb: www.voc-districhamp.be",
    "In Belgio finisce in manette il re delle truffe britannico": "AGI - Fine della corsa per Robert Hendy-Freegard, il famoso truffatore britannico di 51 anni in fuga da giovedì scorso e ricercato in Francia per essere scappato in auto durante un controllo nel suo presunto allevamento canino illegale nella regione della Creuse, investendo e ferendo i due gendarmi incaricati della perquisizione.\n\nL'uomo è stato fermato in Belgio, dopo che il suo mezzo è stato localizzato grazie alle telecamere di sorveglianza. Secondo quanto annunciato dal portavoce della polizia belga, comparirà davanti a un giudice istruttore per l'esecuzione del mandato di arresto europeo emesso contro di lui.\n\nHendy-Freegard era già noto oltre Manica per una serie di truffe organizzate all'inizio degli anni 2000. Nel 2005 è stato condannato all'ergastolo dalla giustizia britannica per rapimento, inganno e rapina - grazie ai quali aveva accumulato oltre un milione di sterline - fingendosi una spia dei servizi segreti britannici.\n\nÈ stato rilasciato nel 2009, dopo che la corte d'appello ha annullato la condanna per i rapimenti. All'inizio del 2022 gli è stato anche dedicato un documentario su Netflix.",
    "L'analista Massimo D'ambrosio: \"Belgio, Francia e Germania a rischio nonostante la diversificazione energetica\"": "L'analista Massimo D'ambrosio: \"Belgio, Francia e Germania a rischio nonostante la diversificazione energetica\" L'analista Massimo D'ambrosio a Il Giornale d'Italia: \"Emergenza climatica, in Belgio vola l'inflazione a causa la siccità\"\n\n26 Settembre 2022\n\nMassimo D'ambrosio, analista indipendente a Il Giornale d'Italia Torna all'articolo",
    "IN BELGIO PRODUTTORI DI MELE DECIMATI: NELLE FIANDRE -40% IN 17 ANNI": "Pubblicato il 21 settembre 2022 emanuele di Condividi\n\nSituazione preoccupante per la melicoltura in Belgio, dove la regione delle Fiandre conta il 40% di melicoltori in meno rispetto al 2005.\n\nSecondo Jo Brouns, Ministro dell’Agricoltura, nel 2005 i coltivatori di mele attivi in tutte le Fiandre erano 1.081, ma nel 2020 il loro numero è sceso a 638, il 40,98% in meno.\n\nNel Paese e nello stesso periodo, la produzione di mele è scesa da 331.635 tonnellate nel 2005 a 168.032 nel 2020, con una variazione di -40,98%.\n\nNonostante il calo della produzione, la richiesta di mele nelle Fiandre non è diminuita. Dal 2015 si importano più di 90.000 tonnellate di mele all’anno, principalmente da Paesi Bassi, Nuova Zelanda e Francia.\n\nA detta del Ministro, negli ultimi anni il settore è stato colpito da una crescente concorrenza, dagli effetti negativi del cambiamento climatico e dalla situazione geopolitica. Alcuni produttori hanno addirittura interrotto la produzione di mele per avviare altre colture.",
    "Nations League, dal Belgio alla Spagna: il valore dei campioni coinvolti": "L’attuale pausa internazionale vedrà il culmine della fase a gironi della UEFA Nations League, il che significa che le promozioni, le retrocessioni e il passaggio alla fase finale del torneo in programma per la prossima estate, saranno decise in questi giorni di calcio internazionale. Le squadre coinvolte in questa competizione europea sono varie, tra tutte spiccano le nazionali di maggiore prestigio come Belgio, Francia, Germania, Inghilterra, Italia e Spagna. In ognuna di queste straordinarie compagini sono diversi i talenti a brillare di luce propria tanto che, in alcuni casi, le loro singole prestazioni, illuminano di riflesso anche quelle del collettivo. La migliore nazionale verrà decretata dagli esiti del torneo UEFA ma ad oggi, qual è la rosa con il valore economico maggiore? Andiamo a scoprirlo.\n\nIl Belgio: i Red Devils dei Paesi Bassi\n\nIl Belgio, reduce dalla vittoria per 2-1 ottenuta ai danni del Galles, si trova al secondo posto del gruppo 4 della Lega A, a 3 punti dalla capolista Olanda. I Belgian Red Devils, hanno una rosa straordinaria che negli ultimi anni ha portato alla luce giocatori di un talento fuori dal comune, forse la nazionale dei Paesi Bassi si trova ad avere la migliore generazione di calciatori della propria storia. In termini di valore, economico ma non solo, il Belgio può affidarsi al suo diamante più lucente, la stella del Manchester City De Bruyne valutato circa 85 milioni di euro. Insieme a lui, un altro punto cardine dei Diavoli Rossi, è l’estremo difensore del Real Madrid Courtois dal valore di 60 milioni, con lui il talentuoso centrocampista Tielemans (45 milioni) del Leicester City, l’esterno Carrasco (40 milioni) dell’Atletico Madrid, il giovane De Ketelaere (30 milioni) in forza al Milan e il roccioso mediano dell‘Everton Onana (30 milioni), rappresentano gli asset di maggiore importanza della rosa belga il cui valore in totale ammonta a 561,50 milioni di euro.\n\nLa Francia: la rosa più forte sulla carta\n\nLa Francia viene dalla vittoria conquistata in casa contro l’Austria con il risultato di 2-0 ma nonostante ciò si trova al terzo posto nel gruppo 1 della Lega A della UEFA Nations League, complici le brutte gare disputate nella scorsa finestra del torneo. I Bleus hanno la rosa più forte sulla carta e possono contare su quello che al momento è da molti considerato il giocatore migliore del mondo: l’enfant prodige Kylian Mbappe valutato la bellezza di 160 milioni di euro, cifra da capogiro che gli fa guadagnare il primato come calciatore più costoso della competizione. Con l’attaccante del PSG, si ergono sul podio il centrocampista offensivo del Lipsia Nkunku dal valore di 80 milioni, il difensore centrale Koundedel Barcellona e il nuovo centrocampista del Real Madrid Tchouameni i cui prezzi dei cartellini sono di ben 60 milioni di euro. Ad aggiungersi alla lista degli esosi calciatori francesi ci sono: Camavinga (55 milioni), Varane (48 milioni), Mendy (40 milioni), Upamecano (40 milioni), Saliba (40 milioni); senza dimenticarsi di campioni come Griezmann (35 milioni), l’infortunato Maignan (35 milioni), Dembele (30 milioni) e Pavard (30 milioni). Insomma gli uomini della Francia fanno davvero paura ed il valore totale della rosa si aggira intorno alla mostruosa cifra di 846,00 milioni di euro.\n\nLa Germania: i tedeschi alle prese con una rifondazione\n\nLa Germania, in attesa della gara che andrà in scena stasera, venerdì 23 settembre alle ore 20.45, nello scontro diretto contro l‘Ungheria, si trova al secondo posto del gruppo 3 della Lega A di UEFA Nations League, esattamente ad un punto dagli ungheresi. La squadra tedesca, dopo i brutti risultati degli ultimi anni, sta attuando una rifondazione e le nuove leve della nazionale sembrano essere una certezza a cui aggrapparsi. I giocatori dal valore più alto, almeno nel caso della Germania, sono i punti di riferimento. Il mediano tuttofare del Bayern Monaco Kimmich è valutato 80 milioni di euro, stesso prezzo del compagno di squadra Musiala e i due, insieme al centrocampista offensivo del Chelsea Havertz dal costo di 70 milioni e con le due ali del club di Monaco di baviera Gnabry (65 milioni) e Sane (60 milioni), sono i calciatori più costosi in assoluto della rosa. Non possono non essere menzionati anche: Rudiger (40 milioni) del Real Madrid, Sule e Schlotterbeck entrambi in forza al Borussia Dortmund (valutati rispettivamente 35 e 33 milioni di euro) e il portiere del Barcellona ter Stegen (30 milioni). La Germania ha dunque ottimi elementi da cui ripartire per una rosa che complessivamente vale 752,50 milioni di euro.\n\nL’Inghilterra: giovani alla riscossa\n\nL’Inghilterra è ultima nel gruppo 3 della Lega A della UEFA Nations League e stasera, venerdì 23 settembre alle ore 20.45, sfiderà l’Italia per capire se una delle due compagini riuscirà a superare il girone dove, come detto in precedenza, Ungheria e Germania occupano rispettivamente primo e secondo posto. La rosa a disposizione di Southgate è a dir poco incredibile, caratterizzata da giovani in rampa di lancio ma già con grande esperienza in Premier League. A partire dal capitano della nazionale inglese e del Tottenham Harry Kane, il cui costo è di 90 milioni di euro, i calciatori dei Tre Leoni sono tra i più esosi in assoluto nel mondo. Dopo l’uragano di Londra, Foden del Manchester City, guida la classifica insieme dall’emergente perla del Borussia Dortmund Bellingham, questi due scintillanti talenti sono valutati la bellezza di 90 milioni. A seguire troviamo il terzino del Liverpool Arnold e il mediano del West Ham Rice, entrambi dal valore di 80 milioni. Impossibile non nominare Mount (75 milioni) e Sterling (70 milioni) ambedue in forza al Chelsea oGrealish (70 milioni) del Manchester City e Saka (70 milioni) dell’Arsenal. Senza aver nominato tanti altri giovani prodigi inglesi, rifacciamoci gli occhi davanti alla sbalorditiva cifra di 1,35 miliardi di euro, valore economico totale della rosa dell’Inghilterra.\n\nL’Italia: gli Azzurri chiamati alla missione riscatto\n\nL‘Italia, come detto in precedenza, fa parte del gruppo 3 della Lega A della UEFA Nations League e stasera, venerdì 23 settembre alle ore 20.45, si giocherà l’eventuale possibilità del passaggio al turno successivo con l’Inghilterra. La squadra di Mancini deve riscattarsi dalla delusione arrivata dopo la mancata qualificazione al prossimo Mondiale in Qatar e per farlo sta passando attraverso una fase di sperimentazione. La rosa italiana non è tra le più costose, spiccano Barella eBastoni dell’Inter con un prezzo del cartellino rispettivamente di 70 e 60 milioni di euro, a seguire ci sono Donnarummadel PSG e Tonali del Milan i cui valori sono per entrambi di 50 milioni. Altri calciatori importanti sono indubbiamente Jorginho in forza al Chelsea che vale 40 milioni, Scamacca del West Ham valutato 30 milioni, e Raspadori del Napolicon un valore di 28 milioni di euro. L’Italia, nella vittoria di Euro 2020, ha colmato il fatto di non avere i campioni delle altre nazionali avvalendosi dello sviluppo di un ottimo gioco collettivo, Mancini dovrà essere bravo a ricreare quella magia visto che, in termini economici, gli Azzurri con un valore totale della rosa di 569,30 milioni di euro, non possono competere con le compagini avversarie.\n\nLa Spagna: le furie rosse pronte a scatenarsi\n\nLa Spagna, prima nel proprio girone, scenderà in campo contro la Svizzera domani sabato 24 settembre alle ore 20.45, in occasione della quinta giornata del gruppo B della Lega A della UEFA Nations League. Le Furie Rosse, come da tradizione, hanno giocatori di una qualità inaudita e fanno della tecnica la loro forza, ancor più sotto la guida di Luis Enrique, uno dei profeti del Tiki Taka blaugrana. La rosa spagnola è eccezionale e molto giovane, su tutti i talenti svetta Pedri del Barcellona valutato 90 milioni di euro, a seguire ci sono Rodri del Manchester City il cui cartellino ammonta a 80 milioni e Gavi sempre di proprietà del Barca che vale ben 70 milioni. La maggior parte dei calciatori della nazionale spagnola militano in Liga dove il calcio è veloce e tecnico e questo è di aiuto per la loro intesa. Giocatori come Pau Torres (50 milioni) del Villareal, Llorente (40 milioni) dell’Atletico Madrid, Pino (40 milioni) del Villareal Soler (40 milioni) del PSG, Torres (40 milioni) del Manchester City e Asensio (35 milioni) del Real Madrid, sono solo alcuni dei nomi che arricchiscono la squadra della Spagna che nella sua totalità raggiunge un valore di 805,00 milioni di euro.",
    "Il racconto di Gaia: un anno da volontaria ESC in Belgio": "I progetti del Corpo Europeo di Solidarietà consentono di trascorrere un periodo medio-lungo all’estero, lavorando con associazioni locali che si occupano dei temi più svariati. Gaia ha colto questa opportunità, trascorrendo un anno in Belgio e prendendosi cura del sito archeologico Gallo-romano gestito dall’associazione Malagne Archéoparc.\n\nUn sito archeologico molto particolare, gestito da un’associazione no profit, che unisce la valorizzazione del patrimonio archeologico, la conservazione di quello naturale e la diffusione della cultura: questo è il progetto che Gaia ha scelto di seguire, candidandosi un anno fa alla call che avevamo aperto per conto dei nostri partner belgi Compagnons Bâtisseurs. È impossibile concentrare un anno di vita in un solo articolo, ma lei ci ha provato lo stesso a trasmettere ciò che più di tutto andrebbe raccontato agli altri giovani come lei, che vorrebbero fare questo genere di esperienze. E allora ecco il racconto della sua esperienza di un anno come volontaria ESC in Belgio!\n\n“Ciao a tutti!\n\nMi chiamo Gaia, ho 29 anni e sono di Torino.\n\nSono partita l’anno scorso per un anno di volontariato in Belgio, spinta dalla voglia di imparare qualcosa di nuovo e vivere un’esperienza diversa. Cercando su internet mi sono imbattuta in un progetto interessante a Malagne, un archeoparco a Rochefort, nella regione francese del Belgio, un luogo che unisce storia e natura grazie alla presenza delle vestigia di un’antica villa gallo-romana e di una piccola fattoria didattica.\n\nSono partita senza troppe aspettative, solo con la voglia di imparare. Sono stata accolta da un équipe di soli uomini, che inizialmente mi guardava un po’ con sospetto, non sicuri di come una ragazza potesse aiutare nei lavori legati alla manutenzione e alla cura di una fattoria, pensando forse che il duro lavoro mi avrebbe scoraggiato. Invece mi sono divertita tantissimo e dopo solo qualche settimana mi sentivo a casa. Ho imparato a lavorare il legno, a costruire recinzioni elettriche, a lavorare nell’orto, ho imparato a gestire gli animali della fattoria, e chi più ne ha più ne metta! Ho pulito tantissime stalle, spostato balle di fieno, mi sono riempita di fango e gelata fino alle ossa, ma ho anche visto agnellini nascere, uova schiudersi, ho imparato a cavalcare e ho scoperto la gioia di essere accolta tutte le mattine da un coro di belati e nitriti. Ogni giorno c’era l’opportunità di fare qualcosa di nuovo e di mettermi alla prova.\n\nMa il volontariato internazionale va oltre il semplice lavoro. Ho vissuto con ragazzi di altri Paesi che condividevano con me la stessa esperienza, anche se in progetti diversi, e che mi hanno arricchito tantissimo. Convivere non è sempre facile, soprattutto quando si incontrano culture diverse, bisogna quindi imparare a comunicare e a capirsi. Abbiamo tutti imparato ad essere pazienti, a cercare le parole giuste per esprimersi (e non è sempre facile in una lingua diversa dalla nostra!), ad ascoltare e a non aver paura di parlare di quello che stavamo passando. Condividere le esperienze é la cosa che le rende veramente uniche.\n\nL’anno passato a Rochefort é stato ricco di risate, di lacrime, di pioggia (chiunque decidesse di partire per il Belgio deve essere pronto a questa realtà), e di momenti così belli che faccio fatica a descrivere.\n\nHo imparato che non si smette mai di imparare! Ed è una di quelle cose che si dice sempre, e sembra scontata, ma quando lo vivi assume un altro sapore. Lo rifarei altre mille volte, senza dubitare un secondo.”",
    "Via Europea della fiaba Meeting in Belgio e Grecia": "Non solo il centrodestra supera il 50% ma il sindaco porta la Lega oltre il 30%. Muro contro il Pd nella valle di Cortona, regge invece Cavriglia",
    "Basket, Europei 2022: Doncic chiude la pratica Belgio negli ultimi dieci minuti, Slovenia ai quarti": "La Slovenia si qualifica per i quarti di finale degli Europei 2022 di basket. Doncic e compagni hanno sconfitto il Belgio per 88-72 al termine di una partita che si è decisa solamente nell’ultimo quarto. I belgi hanno resistito per trenta minuti, prima di crollare sotto i colpi di un Luka Doncic scatenato. La stella dei Dallas Mavericks ha chiuso alla fine con 35 punti, mentre al Belgio non sono bastati i 16 punti di Emanuel Lecomte.\n\nInizio fulminante di Doncic che segna tre triple consecutive e porta la Slovenia sul +7 (12-5). La schiacciata di Tobey vale anche il +11, ma il Belgio ha la forza di non mollare e piano piano comincia a costruire la sua rimonta. A suon di triple i belgi arrivano sul -1 (20-19), ma le ultime giocate del quarto sono di Zoran Dragic per il +5 sloveno alla prima sirena (24-19).\n\nIl Belgio risponde colpo su colpo ad inizio secondo quarto, restando attaccato ad una Slovenia che non riesce a staccarsi dalla pressione di un avversario che non ha nulla da perdere. I due fratelli Dragic costruiscono comunque l’allungo che porta al +10 (37-27). Ancora una volta, però, il Belgio rientra in partita e arriva addirittura sul -1, prima del canestro di Goran Dragic che fa calare il sipario sul primo tempo (44-41).\n\nAl rientro dalla pausa lunga la Slovenia si porta sul +7, ma ancora una volta non riesce a costruire l’allungo decisivo. Il Belgio con coraggio resta attaccato e si riporta sul -2 (48-46). Sloveni che tornano nuovamente in vantaggio di sette punti, ma le triple di Tabu e De Zeeuw tengono la nazionale belga ad un solo possesso di distanza. Si entra negli ultimi dieci minuti con la Slovenia avanti solo di tre punti (63-60).\n\nTumba ruba palla a Doncic e firma il vantaggio belga (64-63) in apertura di quarto quarto. La Slovenia, però, scaccia via la paura con un parziale di 18-1 che chiude il match. Si scatena Doncic, che segna e fa segnare i compagni, con gli sloveni che volano sul +17 (82-65). Il Belgio non ha più la forza di reagire e il match finisce con la vittoria slovena per 88-72.\n\nIL TABELLINO DELLA PARTITA\n\nSLOVENIA – BELGIO 88-72 (24-19, 20-22, 19-19, 25-12)\n\nSlovenia: Blazic 3, Cancar 8, Dimec, Doncic 35, G.Dragic 11, Z.Dragic 6, Muric, Nikolic, Prepelic 13, Rupnik, Samar, Tobey 12\n\nBelgio: Bako 2, Bleijenbergh, Bratanovic, De Zeeuw 6, Gillet 15, Lecomte 16, Libert 6, Mwema 7, Obasohan 3, Tabu 9, Tumba 2, Vanwijn 6\n\nFoto: Credit FIBA",
    "GP Belgio: il GTWC ‘sposta’ la 24 ore di Spa 2023": "La F1 oggi ha pubblicato il calendario 2023 dove figura come già ufficializzato il Gran Premio del Belgio a Spa-Francorchamps. Anziché essere l’appuntamento che apre la seconda parte della stagione dopo la pausa estiva, nel 2023 il Belgio chiuderà la prima parte prima delle vacanze. Il Gran Premio è stato calendarizzato nel weekend tra il 28 e il 30 luglio. Sulla carta quel fine settimana era lo stesso weekend già prenotato dal GTWC per mantenere la 24 ore di Spa nello stesso fine settimana in cui si è svolta in questo 2022. Raffaele Marciello – pilota di punta Mercedes nel panorama GT3 in cui Marciello è il punto di riferimento della categoria – ha ironizzato su Twitter su quella che sarebbe stata una concomitanza impossibile: “Finalmente abbiamo una categoria di supporto interessante, sarà bello guardare le vetture di F1”.\n\nI’m happy because finally the @24HoursofSpa @IntercontGTC @GTWorldChEu will have a nice support category for the weekend. Will be nice to watch the f1 cars. Thank you @F1 😍 — Raffaele Marciello (@Team_RMarciello) September 20, 2022\n\nOvviamente il calendario del GTWC 2023 è stato rivisto alla luce dell’anticipo del Gran Premio del Belgio di F1 di un mese rispetto alla tradizione. La 24 ore di Spa 2023, inizialmente calendarizzata dal 27 al 30 luglio, verrà disputata dal 29 giugno al 2 luglio.\n\n🚨 2023 Calendar 🚨 We've got a new calendar to share with you. All the details 👇 🔗 https://t.co/MbDUVydbLe#GTWorldChEu 🏁 #FanatecGT pic.twitter.com/AjhL7MggVU — Fanatec GT World Challenge Europe (@GTWorldChEu) September 20, 2022",
    "Formula 1, GP Belgio: a Spa vince Verstappen, Sainz 3° e Leclerc 6°": "Max Verstappen conquista il GP del Belgio con una strepitosa rimonta: il campione del mondo, scattato 14°, precede Perez e Sainz, allungando ulteriormente nel Mondiale. Sesto Leclerc a causa di una penalità nel finale, con le Ferrari in difficoltà. Fuori Hamilton dopo un contatto con Alonso. Il Mondiale torna subito in pista: domenica il GP d'Olanda, tutto in diretta su Sky Sport e in streaming su NOW\n\nHIGHLIGHTS - LE FOTO DELLA GARA\n\n"
}