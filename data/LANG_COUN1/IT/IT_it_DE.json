{
    "Germania: Scholz positivo al Covid-19 - Mondo": "Il cancelliere tedesco Olaf Scholz è risultato oggi positivo al Covid-19. Lo ha comunicato il suo portavoce, come riporta Dpa. Scholz ha sintomi lievi, ma è già in isolamento. Gli appuntamenti pubblici di questa settimana saranno annullati, gli appuntamenti interni e gli incontri con i ministri-presidenti dei Länder dovrebbero essere tenuti virtualmente.",
    "Germania: fiducia imprese cala ancora, Ifo scende a 84,3 - Economia - Nuova Europa": "Germania: fiducia imprese cala ancora, Ifo scende a 84,3 A settembre flessione superiore alle attese degli analisti\n\n(ANSA) - MILANO, SEP 26 - Ancora in calo la fiducia delle imprese in Germania. A settembre l'indice Ifo si attesta a 84,3 rispetto a 88,6 di agosto. La flessione è superiore alle attese degli analisti finanziari che prevedevano un calo dell'Ifo a 87.\n\n\n\n(ANSA).\n\n\n\n\n\n© Copyright ANSA - Tutti i diritti riservati",
    "La Germania riceverà GNL dagli Emirati Arabi Uniti: concluso l’accordo durante la visita di Scholz": "In queste ultime settimane, il governo tedesco ha intavolato discussioni con diversi Paesi, nel tentativo di trovare partner alternativi alla Russia dai quali importare fonti energetiche – soprattutto Gas Naturale Liquefatto (GNL). Proprio in quest’ottica si inserisce la visita del cancelliere Olaf Scholz (SPD) negli Emirati Arabi Uniti, dove sono stati conclusi accordi per cospicue forniture di gas e gasolio che saranno gestite dalla società energetica tedesca RWE, con sede a Essen e dalla Hoyer, che ha sede nella Bassa Sassonia.\n\nDagli Emirati Arabi Uniti prima fornitura di GNL a dicembre e 250.000 tonnellate di gasolio al mese a partire dal 2023\n\nNella giornata di domenica, è stato concluso un primo contratto per una fornitura di 137.000 metri cubi di GNL, che sarà consegnato attraverso il nuovo terminale di Brunsbüttel, vicino ad Amburgo, a dicembre di quest’anno. Secondo quanto dichiarato dall’azienda stessa, sarebbe stato firmato un memorandum per forniture continuative a partire dal 2023. Sempre domenica è stato siglato anche un accordo per cui la società statale degli EAU ADNOC fornirà alla Germania fino a 250.000 tonnellate di gasolio al mese a partire dal prossimo anno.\n\nNel corso della sua visita negli Stati del Golfo, che è iniziata in Arabia Saudita, per poi continuare negli Emirati e terminare in Qatar, il cancelliere Scholz ha parlato dell’importanza di avere il maggior numero possibile di fornitori in ambito energetico e ha dichiarato che diversi progetti, riguardanti le forniture di gasolio e GNL, sono in discussione con gli Emirati Arabi Uniti.\n\nScholz ha incontrato anche Mohammed bin Salman\n\nDi tutti gli incontri ufficiali previsti per questo viaggio di Scholz in tre tappe, quello con il presidente degli EAU, lo sceicco Sheikh Mohamed bin Zayed Al Nahyan, è stato forse il meno controverso. Nel corso della sua visita in Arabia Saudita, infatti, il cancelliere ha incontrato il principe ereditario Mohammed bin Salman, con il quale ha dichiarato di aver affrontato il tema dell’omicidio del giornalista Jamal Khashoggi, di cui Bin Salman è accusato di essere il mandante.\n\nLeggi anche:\n\nAl termine dei colloqui, che si sono tenuti nella città portuale di Gedda, Scholz ha dichiarato in conferenza stampa di aver discusso con il principe saudita di “tutte le questioni” relative ai diritti civili e umani e ha aggiunto “È così che dovrebbe essere. E si può presumere che non sia stato lasciato in sospeso nulla di ciò che c’era da dire”.\n\nAnche la visita in Qatar non sarà probabilmente scevra da polemiche, anche se, in questa occasione, non sono previsti negoziati sui temi dell’energia (nonostante il Qatar sia il terzo Paese al mondo per riserve di gas dopo Russia e Iran e il primo esportatore al mondo di GNL). È più probabile che si parli invece dei mondiali di calcio, che inizieranno in Qatar il prossimo 20 novembre e che hanno suscitato non poche polemiche. L’Emirato, infatti, è oggetto di veementi critiche per le ripetute violazioni dei diritti umani e per lo sfruttamento dei lavoratori immigrati e in molti, nella comunità sportiva internazionale, ritengono che la scelta della sede per i Mondiali 2022 sia stata un errore.\n\nP.S. Se questo articolo ti è piaciuto, segui Il Mitte su Facebook!",
    "Germania: Soeder, 'sosterremo cittadini Alto Adige' - Trentino AA/S": "(ANSA) - BERLINO, 26 SET - Dopo il voto italiano, la Csu bavarese vuole occuparsi maggiormente del benessere dei cittadini dell'Alto Adige, perché \"là c'è molta, molta preoccupazione dopo la serata di ieri\". Lo ha detto oggi Markus Soeder, ministro-presidente della Baviera e leader della Csu, partito sorella della Cdu tedesca. Lo riporta Dpa.\n\nSoeder ha poi detto che \"Forza Italia non è il partner che consideriamo giusto\" e \"non è compito del Ppe e dei partiti borghesi di rendere possibili governi di destra nazionalista e di destra radicale. Non è questa la nostra missione\". Soeder ha così criticato l'appoggio dato nelle scorse settimane a Silvio Berlusconi da Manfred Weber, leader del Ppe e vice della stessa Csu. La Csu è alleata di Forza Italia nel Ppe. (ANSA).\n\n",
    "Europa in recessione, Germania in allarme, Pil Usa scivola: stime Ocse": "La crescita economica globale sta rallentando più di quanto previsto alcuni mesi fa, sulla scia dell’invasione russa dell’Ucraina, poiché le crisi energetiche e inflazionistiche rischiano di sfociare in recessioni nelle principali economie: questo l’aggiornamento delle previsioni Ocse, reso noto lunedì 26 settembre.\n\nMentre per quest’anno a livello mondiale si stima ancora una ripresa del 3,0%, ora si prevede che essa rallenti al 2,2% nel 2023, al ribasso rispetto a una previsione di giugno del 2,8%. Ci si aspetta che la produzione globale per il prossimo anno sarà inferiore di 2.800 miliardi di dollari rispetto a quanto valutato prima che la Russia attaccasse l’Ucraina, una perdita di reddito mondiale equivalente, in termini di dimensioni, all’economia francese.\n\nIl forum politico con sede a Parigi è stato particolarmente pessimista sulle prospettive in Europa, l’economia più direttamente esposta alle ricadute della guerra in corso. La Germania, considerando anche i dati sulla fiducia e le aspettative di oggi, resta una potenza in bilico. Anche gli Usa verso il declassamento. ù\n\nL’Europa guiderà il declino globale?\n\n“L’economia globale ha perso slancio sulla scia della guerra di aggressione non provocata, ingiustificabile e illegale della Russia contro l’Ucraina. La crescita del Pil si è bloccata in molte economie e gli indicatori economici indicano un rallentamento prolungato”, ha affermato il segretario generale dell’OCSE Mathias Cormann in una nota.\n\nL’organizzazione prevede che la crescita economica della zona euro rallenterà dal 3,1% di quest’anno a solo lo 0,3% nel 2023, il che implica che il blocco delle 19 nazioni a moneta unica trascorrerà almeno parte dell’anno in una recessione, definita come due trimestri consecutivi di contrazione.\n\nCiò ha segnato un drammatico declassamento rispetto alle ultime prospettive economiche di giugno, quando l’economia della zona euro era vista crescere dell’1,6% l’anno prossimo.\n\nleggi anche Economia globale nel baratro: i motivi in 4 grafici\n\nL’Ocse ha sottolineato il rischio che i tagli della Russia alle forniture di energia all’Europa, già in atto, possano rivelarsi molto più dirompenti di quanto previsto. Lo stoccaggio del gas dell’Unione, anche ai suoi attuali livelli di circa l’80-90% della capacità, potrebbe essere insufficiente per far funzionare il blocco durante l’inverno. Una stagione particolarmente fredda, inoltre, potrebbe peggiorare notevolmente la carenza di approvvigionamento, portando a prezzi globali sostanzialmente più alti, così come all’incapacità di garantire forniture non russe nella misura prevista.\n\nA meno che l’Ue non riesca a procurarsi forniture alternative e a ridurre la domanda di gas in modo ordinato, la carenza potrebbe “far salire i prezzi globali dell’energia, colpire la fiducia e le condizioni finanziarie e richiedere un razionamento temporaneo dell’uso del gas da parte delle imprese”, ha affermato l’Ocse.\n\nQuesta combinazione di shock taglierebbe la crescita delle economie europee di oltre 1,25 punti percentuali nel 2023, rispetto alla previsione centrale dell’Ocse, e aumenterebbe l’inflazione di oltre 1,5 punti percentuali, spingendo molti Paesi in una recessione per l’intero anno.\n\nGermania maglia nera in Europa\n\nL’Ocse è stata particolarmente cupa riguardo all’economia tedesca dipendente dal gas russo, prevedendo che si contrarrà dello 0,7% l’anno prossimo, tagliando una stima di giugno per una crescita dell’1,7%.\n\nIl peggioramento delle stime è arrivato in un giorno non facile. La fiducia delle imprese tedesche è scesa per il quarto mese consecutivo al minimo di 28 mesi. L’indice di fiducia delle imprese dell’Istituto Ifo, basato su un’indagine su 9.000 aziende ogni mese, è sceso a 84,3 punti, in calo da 88,6 del mese scorso. Gli economisti intervistati da Reuters avevano previsto un ribasso minore a 87,1.\n\n“Le aziende hanno valutato la loro attività attuale come chiaramente peggiore”, ha affermato Clemens Fuest, presidente di Ifo. “Il pessimismo sui prossimi mesi è decisamente cresciuto; nel commercio al dettaglio, le aspettative sono scese a un minimo storico. L’economia tedesca sta scivolando in recessione”.\n\nIl sentiment è peggiorato tra le aziende di tutti i settori.\n\nUsa in bilico\n\nI declassamenti più bruschi dell’Ocse riguardano le rinnovate prospettive per l’economia Usa, che ora è vista crescere dell’1,5% quest’anno - un punto percentuale in meno di quanto si pensasse a giugno - e dello 0,5% nel 2023.\n\nSebbene molto meno dipendenti dall’energia importata rispetto all’Europa, gli Stati Uniti sono stati visti scivolare in una flessione, mentre la Federal Reserve aumenta i tassi di interesse per tenere sotto controllo l’inflazione.\n\nLa questione del costo del finanziamento per limitare la corsa dei prezzi sarà cruciale. Nonostante il rapido deterioramento delle prospettive per le principali economie, l’Ocse ha affermato che sono necessari ulteriori aumenti dei tassi per combattere l’inflazione, prevedendo che i tassi ufficiali della maggior parte delle principali banche centrali supereranno il 4% l’anno prossimo.",
    "La Germania guarda al voto italiano ma pensa all'Europa": "AGI - Nei palazzi del potere di Berlino si scrutano con attenzione tutti i sommovimenti legati al voto italiano. L'attenzione riservata al Bel Paese è quello delle grandi occasioni, i sondaggi - anche quelli segreti delle ultime due settimane - passano di mano in mano sia alla cancelleria che nei quartieri generali dei principali partiti, reportage ed editoriali sui media tedeschi si sprecano.\n\nCon un filo rosso: guardi a Roma e leggi Europa. Ossia, il possibile sconquasso dei rapporti di forza che potrebbero emergere con una probabile vittoria del centrodestra alle urne e la possibile ascesa di Giorgia Meloni a Palazzo Chigi al posto oggi ancora occupato da Mario Draghi.\n\nCausando non poche polemiche in Italia, lo ha fatto capire esplicitamente Lars Klingbeil, il leader dell'Spd, quando pochi giorni fa ha ricevuto Enrico Letta a Berlino dopo un incontro di quest'ultimo con il cancelliere Olaf Scholz: le elezioni italiane - cosi' il capo dei socialdemocratici, che formano con Verdi e liberali la coalizione 'semaforo' al governo in Germania - rappresentano un passaggio con i quale \"verrà stabilita la rotta per l'Europa\", con il timore che l'alleanza di destra attorno alla leader di Fratelli d'Italia possa posizionarsi dalla parte degli \"antidemocratici\".\n\nIl riferimento è ovviamente al premier ungherese Viktor Orban - a Strasburgo Fdi e Lega hanno votato contro le risoluzioni che sanzionano l'Ungheria - cosi' come sono state accolte con preoccupazione le prese di posizione di Matteo Salvini sulle sanzioni nei confronti della Russia. Tuttavia si registrano posizionamenti più articolati rispetto alle elezioni italiane.\n\nMentre dalle forze di governo, il capogruppo dell'Spd al Bundestag, Ralf Muetzenich, ha parlato di \"preoccupazioni immense\" rispetto all'esito delle elezioni italiani, relative al fatto che \"un membro fondatore dell'Ue\" si trovi nella situazione in cui potrebbe vincere \"un partito che non si distanzia dal fascismo e da Mussolini\", di toni molto diversi è apparsa la presa di posizione del capo della Cdu, Friedrich Merz, attualmente all'opposizione in Germania: \"Osserviamo queste elezioni con attenzione, ma non dobbiamo immischiarci nella campagna elettorale italiana\", ha spiegato il successore di Armin Laschet nonchè antico antagonista di Angela Merkel.\n\n\"È vero che vediamo in diversi Paesi dell'Ue una tendenza al populismo di destra o di sinistra\", ha aggiunto Merz, ma la cosa importante è che vengano prese decisioni chiare, che vadano incontro alle preoccupazioni delle persone\". Nessuna risposta, tuttavia, ad una domanda sul posizionamento verso Meloni da parte del Ppe, al quale appartiene anche Forza Italia, che invece ha ottenuto una sorta di endorsement da parte del presidente del Partito popolare europeo, il cristiano-sociale Manfred Weber.\n\nIl che, peraltro, ha suscitato non poche polemiche al Bundestag: tra gli altri, il deputato Spd Jens Zimmermann, che ha detto di \"sentirsi male\" quando sente che Weber \"è dalla parte di Berlusconi e dei post-fascisti\". Con lui è d'accordo il solito Klingbeil: i conservatori tedeschi, ha detto in un'intervista alla Frankfurter Rundschau, \"avrebbero dovuto porre un chiaro altolà\" a posizioni come quelle del leader del Ppe.\n\n\"Giorgia Meloni in Europa si è messa dalla parte del suo vecchio amico Orban, il quale dunque ha i suoi sostenitori. Come si concilia la sua politica molto decisa nei confronti del Cremlino con la politica russofila del premier magiaro? Per niente\", commenta da parte sua la Zeit in un editoriale di prima pagina. In termini non dissimili si esprime l'emittente televisiva N-tv: la Germania, così si afferma in un commento, teme \"la rottura dell'alleanza europea\" contro la Russia di Vladimir Putin, e che con l'eventuale vittoria del centrodestra l'Italia \"si avvicini a Ungheria e Polonia\".\n\nIn pratica, il governo tedesco - che ha sempre avuto parole di sostegno per Mario Draghi - riterrebbe l'attuale situazione dell'Italia \"frustrante\" dato che il nostro Paese è \"estremamente necessario\" su tutti i principali dossier europei, \"dall'Ucraina al cambiamento climatico, alla stabilità dell'eurozona\".\n\nNon sorprendentemente, l'altro grande tema, quando si parla d'Italia, è quello della reazione dei mercati: laddove Draghi finora era riuscito a \"rassicurare gli investitori\", a detta del Manager Magazin, si teme che alla luce del forte indebitamento pubblico italiano \"si riducano freneticamente le linee di credito\" con l'effetto che \"l'Italia potrebbe effettivamente avere problemi di liquidita'\", con tanto di \"spirale negativa\" che potrebbe risolversi in una specie di \"crisi del debito sovrano che si autoavvera\".\n\nI giornali tedeschi e le elezioni italiane\n\nIn pratica, non c'è testata tedesca che non abbia dedicato articoli al \"caso italiano\". Ha fatto discutere la copertina del settimanale popolare Stern, che addirittura lancia in copertina il titolo \"La donna più pericolosa d'Europa\" sotto la foto di Giorgia Meloni, mentre il sommario aggiungeva: \"La postfascista Meloni può vincere con l'aiuto degli amici di Putin, e questo avrebbe conseguenze estreme per noi\".\n\nDie gefährlichste Frau Europas: Postfaschistin Giorgia #Meloni kann mithilfe von #Putin-Freunden die Wahl in #Italien gewinnen – das hätte extreme Folgen für uns. Der neue stern ist ab morgen am Kiosk erhältlich – und ab sofort auch bei uns im Shop! #italien #wahl #giorgiameloni pic.twitter.com/38JhgMmcY9 — stern (@sternde) September 21, 2022\n\nNon ha dubbi lo Spiegel, per il quale la leader di Fratelli d'Italia è \"l'erede di Mussolini\" che \"ha contrastato l'Europa\". Così, mentre il domenicale della Frankfurter Allgemeine Zeitung ricorda che è \"Patria, Dio e famiglia\" lo slogan di Fdi, definendolo \"un baglio pesante dal punto di vista storico\", è la Berliner Zeitung a rilevare un altro aspetto: \"Dato che i partiti di centro e di sinistra non sono riusciti a mettere in piedi un'alleanza antagonista, dopo le elezioni è possibile che Meloni diventi la prima donna a diventare premier\".\n\nSottolinea invece la Sueddeutsche Zeitung che se prima, ai tempi di Berlusconi, si aveva in Italia \"un centro europeista ed un fianco di ruvida destra\", ora avremmo \"una destra estremamente nazionalista con un fianco liberale molto debole: il che non era mai accaduto sin dalla nascita della Repubblica, dal 1946\".\n\nIn compenso è lo storico Lutz Klinkhammer, in un'intervista allo Spiegel, ad impegnarsi in qualche distinguo: \"Sarebbe un errore credere che gli elettori di Meloni siano dei nostalgici: si trovano in tutte le classi sociali\". Spiega lo studioso, \"in queste elezioni si tratta piu' di soldi che di storia: molti italiani sono afflitti da paure di declino e di perdita, vieppiu' aggravate dalla pandemia e dalla guerra russa contro l'Ucraina e dall'aumento del costo della vita\".",
    "Inghilterra retrocessa, Germania in calo, Francia tra gli scandali: le big europee sono in crisi": "A meno di due mesi da Qatar 2022, le favorite del nostro continente sono alle prese con molti problemi. Tutto liscio invece per Brasile e Argentina\n\ndal nostro corrispondente Filippo Maria Ricci",
    "Inghilterra-Germania, le formazioni ufficiali: la scelta su Gosens, c'è Kane": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Germania. La “Linke” si spacca sulla guerra in Ucraina e l’economia di guerra": "Il partito della sinistra tedesca Die Linke potrebbe arrivare ad una scissione a causa delle divergenze interne sulla guerra in Ucraina, mentre l’indecisione del partito di sinistra sulle sanzioni economiche contro la Russia ha provocato una serie di dimissioni di alcuni dirigenti.\n\nIl futuro del partito della sinistra tedesca è in bilico da quando, lo scorso autunno, è riuscito ad entrare nel Bundestag grazie a una disposizione speciale per i partiti che ottengono tre o più seggi nelle circoscrizioni. Se tre dei suoi 39 delegati dovessero dimettersi dal partito, Die Linke perderebbe il suo status di gruppo parlamentare.\n\nLe dimissioni sono una questione di “quando” e non di “se”, dopo una settimana di feroci scontri pubblici per un discorso in cui l’ex co-leader Sahra Wagenknecht ha accusato il governo tedesco di “lanciare una guerra economica senza precedenti contro il nostro più importante fornitore di energia”.\n\nIn un intervento pubblico fatto giovedì scorso al Bundestag, la leader della sinistra della Linke, Sara Wagenknecht, aveva definito la coalizione di governo di sinistra del cancelliere Olaf Scholz “il governo più stupido d’Europa” per aver imposto sanzioni alla Russia, che forniva oltre la metà del fabbisogno di gas della Germania prima dell’inizio della guerra in primavera.\n\n“Sì, ovviamente la guerra in Ucraina è un crimine”, ha detto la Wagenknecht. “Ma quanto è stupida l’idea che possiamo punire Putin spingendo milioni di famiglie tedesche nella povertà e distruggere la nostra economia mentre Gazprom fa profitti record?”.\n\nSara Wagenknecht non ricopre più alcuna carica ufficiale all’interno di Die Linke, ma è stata indicata come oratrice nella recente sessione parlamentare sul bilancio climatico nazionale.\n\nIn vista del discorso, il co-presidente parlamentare di Die Linke, Dietmar Bartsch, avrebbe esortato Wagenknecht a evitare di chiedere l’apertura di Nord Stream 2, il progetto di gasdotto russo bloccato poco prima dell’invasione dell’Ucraina a febbraio.\n\nSebbene la 53enne non abbia menzionato il Nord Stream 2, i suoi commenti sulla “guerra economica” si sono rivelati incendiari. Anche se il governo tedesco ha usato un linguaggio simile per descrivere la sua situazione di stallo con il Cremlino sulle forniture di gas, Wagenknecht ha suggerito che l’atto di aggressione in questo conflitto è stato iniziato dall’Occidente.\n\nLa Wagenknecht aveva concluso il suo intervento chiedendo le dimissioni del ministro dell’Economia, Robert Habeck. Il suo contributo ha invece provocato le dimissioni di due dirigenti della Linke: Ulrich Schneider e Fabio Di Masi.\n\nLa spaccatura più grande e più aspra nella Linke è quella tra i riformisti e gli ortodossi riuniti intorno a Wagenknecht, che accusano quella che chiamano la Bewegungslinke (quella che da noi definiamo la “sinistra ZTL”, ndr) di aver tradito la tradizionale base operaia del partito.\n\nMentre la Bewegungslinke, orientata al movimento, domina la leadership di Die Linke, la fazione di Wagenknecht continua a conquistare le prime pagine dei giornali, recentemente invocando la ripresa delle “manifestazioni del lunedì” per protestare contro l’aumento dei prezzi dell’energia.\n\n“La corrente liberale di sinistra nella Die Linke vuole una rottura con la corrente socialdemocratica impegnata nella politica di opposizione – e la vogliono ora. È disposta a mandare in rovina il gruppo parlamentare e accetta anche di paralizzare il partito politicamente e organizzativamente nel bel mezzo della mobilitazione per “l’autunno caldo”. Si può presumere che la questione della continuità dell’esistenza del gruppo – con i soldi e ibenefit che dipendono da esso – abbia occupato queste persone più del movimento di protesta contro l’impoverimento” commenta il giornale della sinistra tedesca Junge Welt.\n\nMa sulla guerra in corso le posizioni appaiono decisamente inconciliabili. “La tesi secondo cui la Repubblica Federale Tedesca sta conducendo una guerra economica contro la Russia inverte causa ed effetto”, ha dichiarato Bodo Ramelow, leader della Linke in Turingia. “L’espressione ‘guerra economica degli Stati Uniti contro la Russia’ è propaganda del Cremlino”, ha dichiarato Martina Renner, ex vice leader del partito di sinistra. Con questi presupposti difficile rimanere e agire sotto lo stesso tetto.\n\nSebbene Die Linke si sia ampiamente opposta alla consegna di armi pesanti all’Ucraina, a maggio ha votato a favore delle sanzioni economiche contro la Russia e a giugno un congresso del partito ha condannato la guerra di aggressione di Putin in Ucraina come “imperialista”.\n\nLe spaccature all’interno del partito di sinistra tedesca, presenti sin dalla fondazione di Die Linke, sono diventate sempre più radicate negli ultimi anni. Secondo la Taz, i sostenitori di Sara Wagenknecht, non nascondono l’ipotesi di un nuovo partito che concorra alle elezioni europee del 2024.\n\nUna tale scissione potrebbe segnare la fine di Die Linke, 15 anni dopo la sua fondazione, avvenuta con una fusione tra il Partito di Unità Socialista della Germania dell’Est e gli ex socialdemocratici delusi dalla direzione del partito sotto Gerhard Schröder, e poco meno di un decennio dopo aver costituito la più grande forza di opposizione nella legislatura 2013-17 del Bundestag.\n\nSecondo i dati interni del partito, visionati dal Guardian, Die Linke ha perso più di 3.000 iscritti – pari al 5,5% dei suoi iscritti totali – nella prima metà di quest’anno. La posizione assunta fin qui sulla guerra ha allontanato molti militanti di sinistra. Dopo aver ottenuto il 4,9% dei voti alle elezioni federali dello scorso settembre, il partito di sinistra non è riuscito a superare la soglia elettorale.\n\n20 Settembre 2022 - © Riproduzione possibile DIETRO ESPLICITO CONSENSO della REDAZIONE di CONTROPIANO",
    "Germania: gli istituti economici prevedono una contrazione del Pil dello 0,4 per cento nel 2023": "I quattro principali istituti di ricerca economica tedeschi prevedono che, nel 2023, il Pil della Germani subirà una contrazione dello 0,4 per cento. Per l’anno in corso, la crescita sarà soltanto dell’1,4 per cento. È quanto il quotidiano “Handelsblatt” afferma di aver appreso da fonti del governo federale, che hanno anticipato le stime elaborate da Istituto per la ricerca economica di Monaco di Baviera (Ifo), Istituto per l’economia mondiale di Kiel (Ifw), Istituto Leibniz per la ricerca economica di Essen (Rwi) e Istituto per la ricerca economica di Halle (Iwh).\n\nRispetto alle previsioni della scorsa primavera, i quattro enti hanno corretto nettamente al ribasso le previsioni. Allora, per il 2022 veniva stimata una crescita del 2,7 per cento. Nel prossimo anno, il Pil avrebbe dovuto registrare un’espansione del 3,1 per cento. Allo stesso tempo, Ifo, Ifw, Rwi e Iwh hanno rivisto al rialzo le previsioni di inflazione. Nel 2022, l’indicatore dovrebbe toccare l’8,4 per cento per salire all’8,8 per cento nel 2023. I dati precedenti segnavano rispettivamente il 6,1 e il 2,8 per cento. I quattro istituti economici pubblicheranno le previsioni nella giornata del 29 settembre.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Francesca Sforza: \"Il mondo ci guarda, preoccupazione dall'Europa ma la Germania resta fredda\"": "\"Letta oggi ha puntato il dito contro di me in modo esplicito ed univoco. Quando c'è una sconfitta, come nel caso del Pd, è bene che un leader non cerchi capi espiatori a cui addossare la responsabilità\". Il presidente del Movimento 5 Stelle Giuseppe Conte, nel...",
    "Gas, la Germania nazionalizza Uniper: salvataggio da 8 miliardi": "BERLINO - \"Abbiamo governato bene la situazione, ma la situazione è peggiorata\". E quindi la Germania non si limiterà a comprare una quota del colosso delle utility Uniper, come ampiamente annunciato a luglio: lo nazionalizzerà del tutto. Stamane il ministro dell'Economai, Robert Habeck, ha confermato le dichiarazioni del gruppo finlandese Fortum, finora azionista di maggioranza del maggior importatore di gas russo in Germania.\n\nIl governo acquisterà il 56% del capitale di Fortum per 480 milioni di euro e attuerà un aumento di capitale di 8 miliardi di euro. \"Dopo l'aumento di capitale e l'acquisto delle azioni, lo Stato tedesco deterrà circa il 98,5% di Uniper\", secondo Fortum.\n\nIl ritorno dell’energia di Stato per far fronte all’emergenza gas di Serenella Mattera, Luca Pagni 07 Luglio 2022\n\nIl ministero dell'Economia tedesco ha puntualizzato che \"in questo modo si crea una struttura proprietaria chiara, in modo da garantire che Uniper approvvigioni imprese, comuni e consumatori\". Nell'ambito di un aumento di capitale di complessivi 8 miliardi di euro, precisa Berlino, \"lo Stato assume una quota di Uniper al prezzo nominale di 1,70 euro per azione\".\n\nUniper ricavava il suo gas dalla Russia e lo rivendeva a Comuni e consumatori a prezzi fissati in contratti pluriennali. Con il crollo delle forniture del metano russo, il colosso delle utility era finito quest'estate sull'orlo del crac perché era stato costretto a comprarlo sul mercato libero a prezzi schizzati alle stelle per poi rivenderlo a prezzi più bassi ai suoi clienti. A fine luglio il governo aveva annunciato il suo ingresso nel capitale; ora si è spinto fino alla totale nazionalizzazione dell'azienda.",
    "Germania, il settore lusso sembra non conoscere crisi": "Germania, il settore lusso sembra non conoscere crisi\n\nIn Germania molte persone sono costrette a tirare la cinghia per il drastico aumento dei prezzi dell’energia e dei prodotti alimentari causato dal conflitto-russo ucraino, ma il settore dei beni di lusso e´ solido e cresce anche in mezzo alla crisi. Gerd Müller-Thomkins dell´Istituto Tedesco di Moda (DMI)\n\nparla di un fenomeno di “estrema polarizzazione” nel settore della moda, per cui i prodotti di lusso da un lato e la moda a basso prezzo dall´altro vengono percepiti dai consumatori come i migliori, mentre quelli che si collocano nella fascia intermedia rimangono nell´ombra.\n\nI negozi con clientela di fascia alta stanno riscontrando maggiore successo rispetto ai loro concorrenti, indicatore del fatto che tra i redditi più alti non si bada a spese a differenza delle fasce medio-basse, piu´ riluttanti a spendere.\n\nI grandi gruppi di lusso come LVMH (Louis Vuitton Moet Hennessy), Kering (Gucci, Yves Saint Laurent, Balenciaga), Hermes o Prada nella prima meta´ dell´anno hanno registrato profitti e vendite considerevoli, in particolar modo in Europa e negli Stati Uniti. Rispetto allo scorso anno il primo ha visto crescere il proprio volume d’affari da 28 al 37 miliardi di euro e l´utile operativo di oltre 10 miliardi di euro.\n\nLa pandemia ha inflitto il colpo peggiore della storia al settore de lusso, ma e´ stato di breve durata in quanto il 2021 ha superato i livelli pre-Covid con 288 miliardi di euro, mostrando come questo sia in grado di recuperare velocemente in seguito a una crisi. Si prevede per quest’anno che il fatturato possa raggiungere i 320-330 miliardi di euro. (ICE BERLINO)",
    "Giorgia Meloni, gli insulti dalla Germania: \"Ecco il governo degli orrori\"": "26 settembre 2022 a\n\na\n\na\n\nNemmeno il tempo di godersi la vittoria che Giorgia Meloni deve incassare già il fango che arriva dalla Germania. Il \"governo degli orrori\" va al potere in Italia. È quanto afferma, infatti, il sito web \"T-online.de\", commentando il risultato del voto che dà nettamente in testa il centrodestra, guidato da Fratelli d'Italia \"il partito post-fascista di Giorgia Meloni dato al 22-26 per cento\", si legge sul sito tedesco. Secondo \"T-online.de\", il successo elettorale dei \"neofascisti\" e' uno \"choc per tutti gli europei democratici e \"tra i miglior nemici\" di Meloni vi sono l'Ue e la Germania. Allo stesso tempo, la presidente di Fd'I \"mantiene buoni contatti con il primo ministro ungherese, Viktor Orban\".\n\nPoi arriva l'affondo. Il fatto che \"questa donna\" diventerà presidente del Consiglio \"deve terrorizzare ogni democratico\". Ma non finisce qui. Il sito tedesco punta il dito anche contro gli alleati della Meloni, uno su tutti, Matteo Salvini. \"Tuttavia, vi è anche di peggio: la Lega del \"fanfarone\" Matteo Salvini è data all'8,5 per cento. Ciò significa che milioni di elettori non sono stati scoraggiati dalla retorica xenofoba di Salvini. Ora, il capo della Lega potrebbe tornare al Viminale\". Insomma difendere i confini in Germania viene visto come qualcosa che può destare scalpore a livello internazionale. \"Tuttavia, l'orrore non finisce qui\", precisa il sito tedesco. Infatti, \"vi e' anche il Cavaliere\", Silvio Berlusconi, che con Forza Italia (FI) è all'8 per cento. Con Meloni, Salvini e Berlusconi, afferma infine \"T-online.de\", gli italiani hanno eletto \"un governo degli orrori\". Un vero e proprio schiaffo alla democrazia del nostro Paese che con un voto chiaro ha scelto il prossimo governo.\n\nMa da Berlino arriva un altro attacco feroce contro il centrodestra. \"Le fondamenta e i valori comuni dell'Ue sarebbero in pericolo se l'Italia, in quanto terza economia dell'Ue, fosse governata da una coalizione di postfascisti e partiti di estrema destra\": lo ha detto al tedesco Die Welt Thomas Waitz, co-leader dei Verdi europei. Secondo Waitz, l'UE puo' funzionare solo se resta unita, ad esempio nella cooperazione sui mercati energetici, nelle decisioni sulle sanzioni contro la Russia o nel superamento della crisi della corona. \"Meloni invece che farebbe affidamento sugli sforzi nazionali in solitaria, puo' diventare un disastro per l'Europa\". Insomma non basta la vittoria netta del centrodestra per zittire l'odio che arriva dalla sinistra teutonica.\n\n",
    "Germania: Berlino lavora a price cap nazionale per l'elettricita'": "(Il Sole 24 Ore Radiocor Plus) - Roma, 26 set - La Germania si prepara a introdurre un tetto massimo nazionale per i prezzi dell'elettricita' questo autunno se l'Unione Europea non riuscira' a concordare una mossa simile per l'intero blocco europeo, secondo quanto riferiscono funzionari del governo. Il tetto proteggerebbe consumatori e imprese da ulteriori aumenti dei prezzi dell'energia innescati dalla guerra economica tra Russia e Occidente per l'invasione dell'Ucraina da parte di Mosca.\n\nA differenza del tetto introdotto in Francia, che limita il prezzo che i fornitori di energia possono addebitare agli utenti finali, il price cap che vorrebbe introdurre Berlino, spiegano i funzionari, imporrebbe un prelievo ai produttori di energia che addebitano piu' di un determinato importo.\n\nQuesti fondi sarebbero poi distribuiti agli operatori di rete, le societa' che vendono energia agli utenti finali, consentendo loro di abbassare i prezzi.\n\nred-Ale\n\n(RADIOCOR) 26-09-22 11:59:23 (0267)ENE 5 NNNN",
    "Musiala il rimpianto inglese che gioca con la Germania: «Ho scelto cosa era meglio per me»": "In casa ha la maglia indossata dell’Under 21 inglese fatto, poi ha optato per la Germania. Il Times ha intervistato la giovanissima stella del Bayern\n\nStasera Inghilterra-Germania è solo una partita di Nations League tra due Nazionali in crisi di identità. In mezzo c’è un ragazzo di appena 19 anni che rappresenta tutte le sliding doors della vita e del pallone: Jamal Musiala. Che dopo aver fatto tutta la trafila delle nazionali giovanili inglesi alla fine ha scelto la Germania. E ora gli inglesi lo rimpiangono. Lo ha intervistato il Times.\n\nMusiala è nato a Stoccarda, figlio di madre tedesca e padre nigeriano, e ha iniziato a giocare al Lehnerz nella piccola cittadina tedesca di Fulda. Fortissimo da subito. Aveva sette anni, e parlava a malapena una parola di inglese, quando sua madre andò per la prima volta in Inghilterra per un master in sociologia all’Università di Southampton. La famiglia alla fine si stabilì in Inghilterra, e Musiala frequentò la scuola elementare a New Malden, giocando nelle giovanili del Southampton prima che lo prendesse il Chelsea. A 11 anni, si è assicurato una borsa di studio alla Whitgift School nel sud di Croydon.\n\nQuesta sera non sarà la prima volta che Musiala affronta il Paese dove ha trascorso gran parte del suo sviluppo, scrive il Times. A Euro 2020 c’era nella sconfitta d’addio di Joachim Löw contro l’Inghilterra, a Wembley. A giugno, era titolare per la Germania in Nations League, finì 1-1. “Ero molto eccitato, piuttosto nervoso. Una partita contro il mio secondo paese, la seconda casa, è stata piuttosto snervante. È stato anche piuttosto emozionante per la decisione che ho preso”.\n\nLa svolta è arrivata quando sua madre, per motivi personali e professionali, ha deciso di tornare in Germania. Il Bayern aveva già espresso il suo interesse in modo molto chiaro e, nel luglio 2019, all’età di 16 anni, Musiala è tornato nel suo paese natale.\n\n“Il sistema tedesco è più basato sulla squadra, l’Inghilterra più individuale“, dice. “Ogni sistema ha i suoi vantaggi.”\n\nNel giugno 2020 è diventato il giocatore più giovane ad apparire con il Bayern in Bundesliga, all’età di 17 anni e 115 giorni. Il club è diventato campione d’Europa un paio di mesi dopo. Musiala ha ancora la maglia dell’Inghilterra del suo debutto under 21 nel 2020 appesa in casa.\n\n“Non è stata una decisione facile. Avevo molti pensieri: “Cosa succede se scelgo questo?” E “Avrò dei rimpianti?” C’erano molte cose nella mia testa. Mi sono preso il mio tempo, ho deciso cosa era meglio per me e dove mi sentivo più a mio agio. Ho preso la mia decisione e cerco di non voltarmi indietro”.\n\nCon la Germania ha già 16 presenze, e un gol: “Stiamo lentamente arrivando dove vogliamo: un calcio molto offensivo, pressing alto, è il sistema di Flick”.",
    "L'imminente ed autoinflitta crisi energetica della Germania (e dell'Europa) — L'Indro": "Anche se la Germania può trovare alternative energetiche praticabili, annullare la chiusura delle sue centrali nucleari o raggiungere un accordo sulla fornitura di gas con la Russia, le relazioni a lungo termine tra est e ovest sono state danneggiate\n\nAnche se la Germania può trovare alternative energetiche praticabili, annullare la chiusura delle sue centrali nucleari o raggiungere un accordo sulla fornitura di gas con la Russia, le relazioni a lungo termine tra est e ovest sono state danneggiate\n\nAlla fine di settembre 2021, il progetto Nord Stream 2 era una realtà dopo molti anni di incertezza. A quel tempo, c’erano solo pochi altri ostacoli normativi per la Germania e la Russia per siglare l’accordo sul gasdotto tanto atteso e molto controverso. Il raggiungimento di una tale impresa sarebbe stata una pietra miliare nella cooperazione energetica tra i due Paesi. Purtroppo, l’ordine regionale si è spostato rapidamente e rapidamente fuori da quella pista e l’Europa è sprofondata in un pericoloso futuro di incertezza.\n\nNelle prime settimane della guerra iniziata dalla Russia in Ucraina, la Germania, insieme al resto d’Europa, si è trovata in un angolo per quanto riguarda il suo approvvigionamento energetico poiché le sanzioni occidentali hanno interrotto rotte e collegamenti nelle infrastrutture energetiche e finanziarie regionali consolidate. Non c’è stato alcun successo percettibile nel rompere questo legame. Invece, la Germania ha guardato il tempo scorrere. La russa Gazprom ha recentemente ridotto il flusso di gas per il Nord Stream 1 al 20% della capacità.\n\nLe centrali nucleari tedesche rimangono per lo più inattive, con tre impianti che forniscono il 13% dell’elettricità del paese rispetto al 69% della Francia. Le centrali a carbone hanno ora aumentato la produzione, con l’inevitabile avvicinamento delle stagioni autunnali e invernali nel breve termine.\n\nLa realtà ha inizio\n\nLa Germania, e in effetti il ​​resto del mondo, ha operato nell’aspettativa che la tendenza generale al rialzo dello sviluppo e della crescita sperimentata nei paesi occidentali sarebbe continuata insieme ai crescenti legami globali che hanno creato un paesaggio di abbondanza e aumentato il tenore di vita generale. Ma ora la più grande economia d’Europa si trova di fronte a un grave precipizio mentre incombe il pericolo di notevoli difficoltà nel breve termine.\n\nL’opinione pubblica riflessa in un sondaggio di metà luglio mostra che quasi un tedesco su due è preoccupato che la Germania si stia danneggiando più di quanto abbia un impatto sugli obiettivi politici della Russia attraverso severe sanzioni. Il sentimento viscerale del profano al riguardo potrebbe ben catturare la realtà che le sanzioni tedesche sul gas naturale e l’energia in particolare, così come le sanzioni occidentali in generale, hanno effetti autolesionistici sproporzionati. In un’impresa competitiva grave come la guerra e la sicurezza nazionale, questo sarebbe a dir poco la negligenza e l’autosabotaggio di primaria importanza.\n\nDolore in regressione\n\nL’aumento dei costi energetici colpirebbe inevitabilmente la fascia della popolazione più povera ea basso reddito e significherebbe sicuramente un inverno difficile. Il governo ha già iniziato a incoraggiare le persone a ridurre e risparmiare energia in previsione della carenza di energia. Di fronte alla cruda realtà, alcuni tedeschi stanno persino passando ad accumulare legna, regredendo da una moderna infrastruttura energetica per pianificare seriamente di impegnarsi nella pratica preindustriale di bruciare legna per riscaldarsi questo inverno. Questo non è un colpo banale al tenore di vita in uno dei paesi più sviluppati del mondo.\n\nI leader delle principali industrie che alimentano l’economia tedesca hanno avvertito di seri problemi per la produzione in assenza di infrastrutture energetiche consolidate ma ora vulnerabili. Il capo della società di tecnologia e ingegneria Bosch ha affermato che la produzione potrebbe essere interrotta nelle loro fabbriche.\n\nNel frattempo, il CEO di Siemens ha spiegato che il flusso costante di gas naturale è esistenziale per alcune industrie come la produzione del vetro. Il capo di BASF ha fatto commenti simili riguardo alla sua produzione di prodotti chimici critici coinvolti nelle aree già ristrette dell’agricoltura, dei prodotti farmaceutici e delle biotecnologie in tutto il mondo. Ciò a sua volta metterebbe a rischio l’occupazione di tutti coloro che lavorano in questi settori, con un effetto a catena di vasta portata.\n\nDirettive sulla politica di agitazione\n\nA partire da ottobre, la Germania dovrebbe applicare una tassa a tutti i consumatori di gas per compensare le difficoltà che i fornitori di energia del Paese stanno affrontando mentre si orientano verso fonti alternative. Secondo il Ministro dell’Economia tedesco Robert Habeck, la tassa ammonterebbe tra 1,5 e 5 centesimi di euro per kilowattora, ovvero circa 1.000 euro in più all’anno per una famiglia di quattro persone.\n\nNel governo tedesco aumentano le critiche e i dubbi sulla posizione intransigente della coalizione di governo nei confronti della Russia. Il Cancelliere Olaf Scholz aderisce al consenso occidentale di essere inequivocabilmente duro con la Russia, mentre i suoi ex oppositori politici Annalena Baerbock e Christian Lindner, ora rispettivamente ministro degli Esteri e ministro delle finanze, svolgono il sostegno politico, militare e finanziario della Germania all’Ucraina in questo conflitto .\n\nLa realtà del danno che queste politiche anti-russe hanno causato alla Germania ha fornito un’apertura agli oppositori politici per prendere la posizione contraria, sostenendo un allentamento della politica russa per allentare la pressione che minaccia di soffocare la sicurezza energetica della Germania e del resto del Europa. Un perno nella politica russa della Germania rappresenterebbe anche un perno rispetto alla politica di Washington.\n\nPuò essere vista come un’opportunità per la Germania di affermare la propria posizione decisionale e di leadership a livello politico in Europa, per non parlare del ruolo di attore nella propria sovranità. Forse in questo modo, la Germania può scegliere di risparmiare all’Europa il dolore economico causato da questa posizione da falco in gran parte guidata dagli Stati Uniti nei confronti dell’Est.\n\nAnche se la Germania può trovare alternative energetiche praticabili, annullare la chiusura delle sue centrali nucleari o raggiungere un accordo sulla fornitura di gas con la Russia, le relazioni a lungo termine tra est e ovest sono state danneggiate. Le implicazioni di questo nuovo ordine geopolitico e regionale sono a dir poco gravi. Una crisi tedesca sarebbe una crisi per tutta l’Europa, che scuoterebbe l’intera Unione Europea e le numerose economie che la circondano.",
    "Germania: Fridays for Future, oltre 200 mila nelle piazze - Europa": "(ANSA) - BERLINO, 23 SET - Ampia partecipazione in Germania alle manifestazioni per la 11/a azione globale per il clima di Fridays for Future. Secondo gli organizzatori, alle iniziative tedesche si sono unite oltre 280 mila persone in più di 270 città. I cortei più grandi si sono svolti a Berlino e Amburgo.\n\nGli attivisti tedeschi domandano 100 miliardi di euro per una \"protezione sociale del clima\". Lo riporta Dpa.\n\nNella capitale tedesca, l'attivista e portavoce Luisa Neubauer ha detto: \"a chi pensa che non ci sia via d'uscita, rimane solo la disperazione. Chi sa che ci sono delle soluzioni, può iniziare ad agire\" per salvare il clima.\n\nI manifestanti tedeschi chiedono la fine dei combustibili fossili e la rapida espansione delle energie rinnovabili, così come una \"coerente inversione di tendenza nei trasporti\".\n\n(ANSA).\n\n",
    "L’accordo Italia-Germania andrà avanti anche con Meloni. A meno che Orbán…": "La politica e l’industria tedesca intendono continuare sulla strada dell’intensificazione dei rapporti iniziata con il governo Draghi, anche se il prossimo governo fosse guidato da personalità marcatamente di destra. Il vero timore, spiega Euractiv, è l’orbanizzazione dell’Italia, che potrebbe mettere a repentaglio la collaborazione europea\n\nNegli ultimi mesi l’Italia si è mossa per rafforzare la propria influenza all’interno dell’Unione europea, dove la Brexit ha spostato il centro di gravità sull’asse franco-tedesco, motore economico dei 27. Il presidente del Consiglio Mario Draghi ha seguito personalmente il Trattato del Quirinale, un processo avviato durante il governo Gentiloni, che a novembre 2021 ha legato Roma e Parigi.\n\nConsiderati il Trattato di Aquisgrana che unisce Parigi e Berlino, per chiudere il “triangolo” manca soltanto il ponte Roma-Berlino. Come? Tramite il Piano d’azione tra Italia e Germania, annunciato dal presidente del Consiglio uscente e il cancelliere tedesco Olaf Scholz a dicembre e confermato dai ministri degli Esteri, Luigi di Maio e Annalena Baerbock, a gennaio. L’auspicio era di firmare l’intesa entro la prima metà dell’anno ma l’invasione russa dell’Ucraina e la caduta del governo Draghi hanno causato il rinvio.\n\nSecondo quanto appreso da Formiche.net nelle scorse settimane, il Piano d’azione era in fase avanzata, quasi pronto per la firma. Ora, però, è tra i dossier che attendono il prossimo governo – che secondo gli ultimi sondaggi dovrebbe vedere la coalizione di centrodestra guidata da Giorgia Meloni, leader di Fratelli d’Italia, alla guida del Paese. L’ipotesi che un esecutivo così assortito possa, con gli occhi dell’Europa e del mondo puntati addosso, fare passi indietro è assai remoto. Piuttosto, potrebbe chiedere di rivedere alcuni aspetti, non certo l’ossatura del testo.\n\nEuractiv ha indagato la questione sul lato tedesco, dove sembra esserci la volontà di chiudere l’accordo anche con un eventuale governo targato Fratelli d’Italia. Il tutto nonostante Lars Klingbeil, segretario dell’Spd, partito di Scholz, abbia recentemente dichiarato il proprio sostegno al Partito democratico di Enrico Letta. “Sarebbe davvero un segnale importante se vincesse Letta e non Meloni, che, come partito post fascista, porterebbe l’Italia in una direzione sbagliata”, ha detto.\n\nLa portavoce del governo tedesco Christiane Hoffmann non ha voluto fornire ulteriori dettagli. Ma “alcuni parlamentari tedeschi che guidano i dossier italiani al Bundestag hanno già chiesto di continuare il Piano d’azione”, si legge. Anche nel caso in cui la destra meloniana, il cui retaggio lascia il pubblico tedesco circospetto, si insediasse a Palazzo Chigi. E questa tendenza alla realpolitik sarebbe diffusa sia tra i membri del governo, inclusi quelli a sinistra, sia tra gli esponenti della Cdu all’opposizione.\n\nEsempio concreto: il socialdemocratico Axel Schäfer, presidente del gruppo parlamentare italo-tedesco, nel pezzo di Euractiv usa toni durissimi contro il centrodestra italiano ma sottolinea che “sarebbe un errore fatale interrompere il dialogo e la cooperazione con la società italiana come reazione alle elezioni. Al contrario, il Piano d’azione è necessario ora più che mai e non deve essere ritardato. Il risentimento xenofobo è più forte dove mancano i punti di contatto”. Da parte della Cdu, il parlamentare Hans-Jürgen Thies ha dichiarato laconicamente che “non c’è alternativa al proseguimento del dialogo italo-tedesco”.\n\nIl sentimento tedesco fa ben sperare per il consolidamento della collaborazione tra le prime due potenze industriali europee. Ma a Berlino spaventa molto più l’ombra del premier ungherese Viktor Orbán – colui che è stato recentemente difeso da Meloni e nelle ultime ore ha chiesto che le sanzioni contro la Russia vengano rimosse – rispetto alla memoria sbiadita di Benito Mussolini. In tutto l’arco parlamentare del Bundestag si teme “l’orbanizzazione dell’Italia”, per usare le parole di Thies, che ha fatto eco all’eurodeputato socialdemocratico Udo Bullmann. Schäfer, da parte sua, sospetta che la destra “orbanizzata” al governo possa far leva su “divisione, ostilità e approcci nazionali ‘fai da te’” per disgregare l’unità europea.",
    "GERMANIA, 400.000 EURO A GIOCATORE IN CASO DI VINCITA MONDIALE": "Calcio ora per ora\n\nOgni giocatore della Germania riceverà 400.000 euro in caso di vittoria\n\nOgni giocatore della Germania riceverà 400.000 euro in caso di vittoria ai Mondiali di Qatar 2022: sono 50.000 euro in più rispetto ai 350.000 euro di Russia 2018. Lo ha svelato Reuters, citando fonti della Federcalcio tedesca.",
    "Nations League 2022, risultati delle partite di oggi": "L'Italia batte l'Ungheria e conquista un posto alle Finals. Nello stesso girone spettacolare 3-3 tra Inghilterra e Germania. La Finlandia si salva e la Romania retrocede in Lega C. Segnano Kvaratskhelia e Dzeko rispettivamente con Georgia e Bosnia. Tutti i risultati della serata\n\nL'ITALIA BATTE L'UNGHERIA E VA ALLE FINALS\n\n",
    "Germania: chi vincerebbe ora?": "Chi vincerebbe in Germania un anno dopo il voto (26 settembre 2021)? Agosto, tra guerra e inflazione, ha visto cambiare le preferenze dei tedeschi, sia pure non in modo decisivo. Secondo il sondaggio condotto da Allensbach, uno dei più seri istituti demoscopici, su incarico della Frankfurter Allgemeine, il cancelliere sarebbe Friedrich Merz, il leader cristiano democratico. Più a destra di Frau Merkel, autorevole e sicuro, un conservatore alla tedesca.\n\nLa sua Cdu/Csu arriverebbe a una sicura maggioranza relativa con il 30%, due punti e mezzo in più rispetto al mese scorso, quasi sei in più rispetto alle elezioni del '21 che videro la vittoria di misura di Olaf Scholz, con il 25,7. Per qualche giorno sembrò possibile che il leader cristianodemocratico Armin Laschet, grazie all'alleanza con verdi e liberali, potesse raccogliere l'eredita di Angela Merkel, pur essendo arrivato secondo.\n\nScholz continua a perdere il favore dell'opinione pubblica, e oggi la sua Spd si ferma al 20, due punti in meno rispetto ad agosto. Non piace la titubanza nei riguardi dell'Ucraina, e l'amicizia mai rinnegata nei confronti di Gerhard Schröder, sempre troppo vicino a Putin. I verdi fanno peggio, perdono tre punti in un mese, e scendono al 19. Un anno fa la grande delusione, pur con il miglior risultato di tutti i tempi, il 14,8. Ma in primavera si erano illusi di poter conquistare la cancelleria, poi la leader Annalena Baerbock commise errori fatali, in poche settimane il partito perse una decina di punti. La Baerbock come ministra degli esteri continua a piacere, si è trasformata in una Giovanna d'Arco a stelle e strisce, dichiara che la guerra continui fino alla conquista della Crimea.\n\nMa il partito paga la politica incerta per l'energia. Il verde Robert Habeck, ministro all'economia, appare indeciso e confuso, servono le centrali atomiche e quelle a carbone, ma non osa andare contro la base del partito. Il governo ha nazionalizzato le tre raffinerie della russa Rosneft attive in Germania, ma non si sa ancora se e da chi avranno petrolio da raffinare tra qualche mese. E nella capitale i vigili del fuoco si esercitano per il caso che in inverno ci sia un blackout che lasci al buio tre quarti dei berlinesi.\n\nI liberali rimangono fermi al 7%, un anno fa erano all'11,5. Il leader Christian Lindner, ministro alle finanze, ha approvato gli aiuti per il caro bollette, che dovrebbero arrivare a un centinaio di miliardi, ma non ha ceduto alle pressioni populiste, ha detto no a proseguire l'esperimento del biglietto mensile a 9 euro su tutte le linee urbane e sulle ferrovie nazionali, ha condannato la gratismentalität, e non vuole dimenticare la classe media nei tagli alle aliquote fiscali (fino ai 60 mila euro al lordo). La Linke all'estrema sinistra è ferma al 5,5%, è sempre più divisa e rischia di non superare la soglia minima del 5%. Avanza invece l'estrema destra dell'AfD contraria alle sanzioni contro Putin, che in un mese sale di due punti al 13, quasi tre in più rispetto all'anno scorso.\n\nDopo un anno, quasi due tedeschi su tre danno un voto negativo al governo. I tre partiti appaiono divisi su tutto, sulla guerra, sulle sanzioni, sugli interventi anti inflazione, e sugli aiuti, favorire le imprese o le famiglie. Liberali e verdi sono lontani, e tra loro il socialdemocratico Scholz non ha forza di imporre la sua autorità di cancelliere. La coalizione a tre è stata un'assoluta novità nella storia della repubblica federale. Le alleanze a due, tra liberali e cristianodemocratici o socialdemocratici, e le grandi coalizioni tra i due partiti popolari, Cdu/Csu e Spd, hanno funzionato grazie all'arte del compromesso, ma positivo, un accordo per avanzare, sia pure di poco, in una direzione.\n\nOggi, i contrasti si risolvono quasi sempre con una mossa che provoca la paralisi. Alla fine dell'estate si temono proteste popolari, fomentate dalle coalizioni estreme, ma non si provvede, si spera solo che non avvenga, grazie a qualche evento. Un primo test si avrà il 9 ottobre alle elezioni regionali in Bassa Sassonia governata da un premier socialdemocratico insieme con i verdi.",
    "Germania: migliaia di persone in piazza vogliono le dimissioni del governo per il caro energia • PRESSKIT": "A Lubmin, nella Pomerania occidentale si è svolta una imponente manifestazioni contro le politiche energetiche del governo. I manifestanti domenica hanno chiesto l’apertura del Nord Stream 2, l’energia a prezzi accessibili e la revoca delle sanzioni contro Mosca. I relatori hanno anche chiesto le dimissioni del governo federale.\n\nIl Nord Stream 2 va dalla Russia al Meclemburgo-Pomerania occidentale. Il gasdotto è stato completato, ma dopo l’attacco russo all’Ucraina il governo federale ne ha escluso la messa in funzione. Attualmente la Russia non invia più gas alla Germania tramite il gasdotto Nord Stream 1, che funziona in gran parte in parallelo, e fa riferimento a ragioni tecniche.\n\nLa manifestazione è stata per lo più pacifica. C’è stato un solo momento di tensione. Quattro persone con bandiere ucraine e poster con la scritta “La Russia è uno stato terrorista” si sono allineate davanti al palco nel tardo pomeriggio. Gli attivisti filo-ucraini sono stati respinti, e la situazione è tornata tranquilla.\n\nLeggi le ultime notizie su www.presskit.it\n\nPuò interessarti anche: Olanda si dimette il ministro all’agricoltura dopo le pressioni per le proteste\n\nSeguici su Facebook https://www.facebook.com/presskit.it\n\nSeguici su Telegram https://t.me/presskit",
    "Francia e Germania sono gli alleati migliori, ma non sul gas": "Ha ragione Mario Draghi quando dice che i partner in Europa bisogna sceglierseli bene, puntando a «chi aiuta a proteggere meglio gli interessi italiani». E non c’è dubbio che, almeno in teoria, Francia e Germania da questo punto di vista siano imparagonabili all’Ungheria di Viktor Orban, che insieme al gruppo Visegrad ha sempre e solo guardato agli interessi del suo paese. Talvolta, però, anche Berlino e Parigi non brillano quando si tratta di tutelare gli interessi degli “alleati”. La crisi del gas ne è un chiaro esempio.\n\nLa Francia lascia a piedi l’Italia sul gas\n\nLa notizia secondo cui la Francia potrebbe ridurre a zero le sue forniture di energia elettrica all’Italia ha generato il panico al Mite, il ministero della transizione ecologica. Nel 2021 Parigi ha infatti venduto all’Italia 16 terawatt di energia, il 5% della sua produzione totale. Nel primo semestre di quest’anno ce ne ha concessi altri 6,7 ma ora potrebbe interrompere le forniture.\n\nSu 56 centrali nucleari in Francia, 32 sono ferme per manutenzione. La siccità estiva inoltre ha fortemente diminuito la disponibilità di energia idroelettrica. Ecco perché, secondo un’analisi del gestore della rete elettrica francese (Rte), «gli scambi di elettricità sulla rete europea potrebbero essere turbati». Per l’Italia è un problema enorme: senza l’elettricità francese il nostro paese dovrebbe procurarsi 2,5 miliardi di metri cubi in più di gas.\n\nMa le cose potrebbero andare anche peggio: se infatti venissero a mancare, come alcuni prevedono, anche i 43 terawatt che importiamo da Svizzera, Slovenia e Austria, dovremmo invece procurarci 7 miliardi di metri cubi di gas.\n\nLa Germania nazionalizza Uniper\n\nAnche il comportamento della Germania, nel pieno della più grave crisi di approvvigionamento energetico mai verificatasi in Europa, è tutt’altro che impeccabile. Da quando un mese fa la Russia ha bloccato le forniture attraverso il gasdotto Nord Stream 1, anche le aziende tedesche sono dovute ricorrere al mercato libero strapagando il gas rispetto a quanto previsto nei contratti con la Russia.\n\nIl colosso energetico Uniper è così finito sull’orlo del crac, dovendo comprare a prezzi altissimi il gas per poi rivenderlo ai prezzi molto inferiori fissati in contratti pluriennali ai Comuni e alle imprese. Per evitare il fallimento, mercoledì lo Stato tedesco ha annunciato la nazionalizzazione di Uniper: il governo investirà 480 milioni per arrivare a detenerne il 98,5% e poi provvederà a un aumento di capitale di 8 miliardi.\n\nBerlino si oppone al price cap sul gas\n\nNon c’è dubbio dunque che Berlino sia in difficoltà, la sua opposizione però alla proposta italiana di fissare un tetto europeo al prezzo del gas ha creato non pochi malumori alla luce del fatto che la Germania sta pagando le forniture molto meno rispetto ad altri paesi europei. Come spiegato dal Corriere, infatti, il prezzo applicato da Gazprom ai tedeschi è poco più di un terzo di quello del resto dell’Unione Europea, Italia compresa.\n\nÈ in virtù del trattamento di favore che la Germania riceve dalla Russia, dunque, che il governo di Olaf Scholz è restio ad approvare una misura come il tetto al prezzo del gas che aiuterebbe tutti i paesi d’Europa, ma farebbe svanire i vantaggi di cui gode attualmente Berlino.\n\nL’Olanda specula sulla crisi europea\n\nNell’elenco degli “amici” e fidati partner europei, che però non si comportano come tali nel momento del bisogno, si potrebbe inserire anche l’Olanda. Ha sede ad Amsterdam il Ttf, il mercato di riferimento europeo sul prezzo del gas. L’aumento dei prezzi dall’inizio della crisi ha permesso all’Olanda di «registrare crescenti surplus a spese della drammatica emergenza del resto d’Europa», scrive il Corriere. Ecco perché «il governo dell’Aia si oppone fieramente a ogni forma di calmiere sul gas: non proprio l’esempio più onorevole di solidarietà europea».\n\nDraghi ha ragione dunque, come dicevamo all’inizio: bisogna scegliersi come alleati in Europa i paesi che più aiutano a difendere gli interessi italiani. Non sempre però i partner storici si rivelano all’altezza.\n\n@LeoneGrotti\n\nFoto Ansa",
    "Germania: rendimento Bund decennali sopra il 2% - Altre News - Nuova Europa": "Germania: rendimento Bund decennali sopra il 2% Rendimento Italia al 4,25%, nel Regno Unito balzo di 25 punti\n\n(ANSA) - MILANO, SEP 23 - Sale sopra il 2% il rendimento dei Bund decennali tedeschi, per la prima volta al 2,015% dal 2013, con un incremento di 5,7 punti base. Sale di 10 punti il rendimento annuo italiano al 4,25%, con lo spread in rialzo a 224 punti. Balza di ben 25 punti il rendimento dei titoli di Stato nel Regno Unito, che si porta al 3,737%. (ANSA).\n\n\n\n\n\n© Copyright ANSA - Tutti i diritti riservati",
    "Germania e Danimarca stanno costruendo uno dei tunnel sottomarini più lunghi del mondo": "Germania e Danimarca stanno costruendo uno dei tunnel sottomarini più lunghi del mondo Nel 2029 verrà inaugurato, secondo le previsioni attuali, il tunnel sottomarino “Fehmarnbelt”, che collegherà due isole di Germania e Danimarca. Il progetto, secondo solo al tunnel della Manica quanto a lunghezza e costi, prevede la costruzione di una combinata ferroviaria – stradale.\n\nA cura di Lorenzo Bonuomo\n\nFonte: Jan Lindenau (Facebook)\n\nSarà lungo 18 chilometri e profondo circa 40 metri sotto il fondale del mar Baltico. Il progetto è costato circa sette miliardi di euro e quando sarà terminato, nel 2029, darà origine una delle più grandi combinate ferroviarie – stradali del mondo: il tunnel \"Fehmarnbelt\" collegherà Germania e Danimarca, i due Paesi che hanno firmato l'approvazione del progetto nel 2008.\n\nDopo oltre un decennio di pianificazione, voti elettorali, studi geotecnici e ambientali, la costruzione del tunnel sotterraneo è iniziata nel 2020.\n\n\"L'aspettativa è che la prima linea di produzione sarà pronta verso la fine dell'anno, o all'inizio del prossimo anno – ha affermato lo scorso 22 settembre alla CNN Henrik Vincentsen, CEO di Femern A/S, la società statale danese responsabile del progetto – entro l'inizio del 2024 dobbiamo essere pronti per edificare il primo tratto sottomarino del tunnel\".\n\nLeggi anche Le reazioni dei giornali e dei politici internazionali alla vittoria delle destra alle elezioni in Italia\n\nLa galleria verrà costruita nella \"Fehmarn Belt\", lo stretto compreso tra l'isola tedesca di Fehmarn e l'isola danese di Lolland (quest'ultima già collegata al resto della Danimarca tramite un ponte), i territori dei due Paesi che verranno uniti dal tunnel.\n\nIl progetto nasce come alternativa alla linea di traghetti da Rødby – Puttgarden, che trasporta milioni di passeggeri ogni anno. In traghetto, la traversata dura circa 45 minuti. Quando il Fehmarnbelt Fixed Link sarà ultimato (si prevede che questo avvenga entro la fine del 2029), il tragitto sarà percorribile in soli dieci minuti in auto e sette in treno.\n\nOltre alle tempistiche ridotte per i viaggiatori, il tunnel dovrebbe avere un impatto positivo su camion e treni merci perché \"crea un percorso terrestre tra la Svezia e l'Europa centrale che sarà di 160 chilometri più corto di quello attuale\", secondo quanto sostenuto da Jens Ole Kaslund, direttore tecnico di Femern A/S.\n\n\"Oggi, se dovessi fare un viaggio in treno da Copenaghen ad Amburgo, impiegherei circa quattro ore e mezza. Quando il tunnel sarà completato, lo stesso viaggio durerà due ore e mezza\", ha affermato lo stesso rappresentante dell'azienda danese.\n\nIl Fehmarnbelt sarà secondo soltanto al tunnel della Manica, in Europa, quanto a lunghezza e costi. Quest'ultimo, inaugurato nel 1993, è lungo 50 chilometri ed è costato oltre 13 miliardi di euro. Il tunnel della Manica, a differenza del Fehmarnbelt, è stato costruito grazie all'utilizzo di potenti macchine alesatrici e non inserendo tratti di tunnel prefabbricati direttamente nel sottosuolo marino. Saranno circa 89, in totale, quelli che comporranno il Fehmarnbelt.\n\nIl sindaco di Lubecca (Germania), Jan Lindenau, in visita al cantiere del tunnel sull’isola danese di Lolland\n\nProteste ambientaliste in Germania\n\nIn base a un comunicato apparso sul sito dell'Unione tedesca per la conservazione della natura e della biodiversità (NABU), le indagini nel sottosuolo Fehmarnbelt costituirebbero una seria minaccia per le focene che affollano l'area durante tutto l'anno.\n\nSecondo la Nabu, i dispositivi utilizzati nella campagna sismica nell'area detti \"scintillatori\", provocherebbero impulsi sonori fino 230 decibel, paragonabili al rumore delle pale eoliche. L'inquinamento acustico dei sonar potrebbe causare – sempre secondo le associazioni ambientaliste – una fuga massiccia delle focene dal loro habitat naturale.\n\nLa Nabu, insieme all'Alleanza per l'azione contro il collegamento fisso della cintura di Fehmarn, tre compagnie di traghetti, alcuni comuni e il proprietario di un latifondo, avevano presentato un esposto alla Corte suprema federale della Germania contro la costruzione della combinata ferroviaria – stradale.\n\nNel novembre 2020, il massimo organo di giustizia tedesco ha rigettato le obiezioni degli ambientalisti contro i lavori condotti della Femern A/S. In base a quanto affermato dalla sentenza, \"Non era previsto un danno significativo per l'area della cintura di Fehmarn, né una violazione dei divieti volti alla protezione della fauna selvatica o della normativa sull'impatto ai sensi della legge sulla protezione della natura\".",
    "La Germania dice \"nein\" al tetto sul prezzo del gas": "La Germania è decisamente contraria a fissare un tetto massimo al prezzo del gas, un'idea sostenuta da diversi governi europei per far fronte all'aumento del costo dell'energia. Secondo la ministra tedesca agli affari europei Anna Lührmann, intervistata da Euronews, si tratta di una misura controproducente, che rischia di complicare la crisi energetica in corso in Europa.\n\nMeglio senza tetto\n\n\"Il problema con il price cap è che se l'Unione Europea introduce unilateralmente un tetto al prezzo del gas, mentre tutti gli altri importatori nel mondo non lo fanno, il gas andrà altrove. Quindi potremmo avere una carenza di forniture o comunque rifornimenti ancora meno cospicui. Penso che dovremmo stare molto attenti con questo tipo di massimali di prezzo\"\n\nSecondo il governo di Berlino, l'Unione dovrebbe piuttosto diversificare le sue catene di approvvigionamento e aprire trattative dirette con i Paesi fornitori di gas per assicurarsi prezzi più bassi.\n\n\"Sarebbe importante discutere con i singoli produttori di gas, come la Norvegia, su come ridurre il prezzo anche qui, perché anche loro hanno interesse che l'Unione Europea e il mercato europeo prosperino\".\n\nLa ministra difende anche il pacchetto di misure proposto dalla Commissione europea, che include la riduzione della domanda di elettricità nelle ore di picco e la tassazione degli extra-profitti delle compagnie energetiche.\n\n\"I profitti straordinari delle compagnie energetiche sono necessari in questo momento: si tratta di poter utilizzare quei guadagni in eccedenza che non sono giustificati da alcuno sforzo aggiuntivo da parte delle aziende, ma derivano dalla struttura e dal funzionamento attuale del mercato. Per questo dobbiamo poter utilizzare i profitti extra e restituirli ai consumatori, ai cittadini, in particolare a quelli in difficoltà, per ridurre i prezzi\".\n\nStop all'unanimità\n\nAltra idea che la ministra approva è quella di adottare il voto a maggioranza qualificata, invece che quello all'unanimità, nei consigli dei ministri dell'Unione europea quando si tratta di politica estera e di sicurezza.\n\nL'ipotesi è stata discussa nell'ultimo Consiglio affari generali, il 20 ottobre a Bruxelles. Per Lührmann si tratta di una priorità, da realizzare prima che altri Stati membri aderiscano all'Unione.\n\nI ministri possono infatti decidere di adottare la procedura utilizzando la cosiddetta \"clausola passarella\".Tramite questo iter, sarebbe possibile modificare i trattati con un voto a maggioranza qualificata, cioè con il consenso del 65% degli Stati membri con il 55% della popolazione complessiva.\n\nMa per attivare la \"clausola passarella\" è comunque necessario un voto all'unanimità: i rappresentanti dei 27 Paesi devono essere tutti d'accordo nell'introdurre la modifica.",
    "Brawn: “Tornare in Germania è un obiettivo”": "Uno dei paradossi della Formula 1 moderna è la totale lontananza dalla Germania. Un gelo antistorico, che fa a pugni con un paese che ha scritto e continua a scrivere pagine importantissime della Formula 1 con il marchio Mercedes e – dal 2026 – quello di Audi.\n\nCon il ritiro di Sebastian Vettel e l’addio al GP nazionale dato nel 2019 (l’anno successivo si corse al Nürburgring ma era il GP dell’Eifel) il rapporto tra Formula 1 e la Germania si è raffreddato molto, anche perché gli organizzatori tedeschi non hanno intenzione di investire i soldi che la Formula 1 chiede. Se Stefano Domenicali è stato tranchant, affermando che il Gran Premio di Germania non si fa perché non crea business, il managing director della FOM Ross Brawn è molto più possibilista: “Spero che Audi contribuisca a far tornare il GP di Germania. È frustrante che al momento non abbiamo nessuna gara tedesca in calendario, e posso dire che sia uno dei più grandi obiettivi per il futuro. Anche per questo motivo ritengo importante che Mick Schumacher continui la carriera in Formula 1“, ha detto a F1-Insider. “L’ingresso di Audi è fantastico per la Formula 1, di nuovo uno sport importante per i costruttori. Sono sicuro che hanno capito le sfide che hanno di fronte e che avranno successo. C’è un DNA tedesco in Formula 1, lo dimostra anche la Mercedes“.\n\nGrazie a Michael Schumacher e Sebastian Vettel, la Germania si è accaparrata 11 degli ultimi 28 Mondiali di Formula 1. Se consideriamo poi la Mercedes, che ha prima motorizzato le McLaren di Mika Hakkinen e Lewis Hamilton e la Brawn GP di Jenson Button, per poi “mettersi in proprio” nell’epoca turbo ibrida, notiamo che lo zampino tedesco è mancato solo nel 1997, 2005, 2006, 2007 e 2021. Eppure, la Formula 1 non riesce a sfondare appieno: l’unico pilota tedesco a ora è Mick Schumacher, che non è assolutamente certo di rimanere in Haas e in F1.",
    "Zeitenwende della Germania: troppo poco, troppo tardi? — L'Indro": "In Europa la fine della Guerra Fredda ha inaugurato una nuova era segnata dall’assenza della Realpolitik. La mera idea di guerra nel continente è diventata improvvisamente inimmaginabile e il concetto di potenza militare è scivolato nell’oblio per molti Paesi europei. Gli europei si sono presto convinti che la pace sarebbe rimasta e qualsiasi sforzo contro la stabilità sarebbe stato ostacolato dall’interdipendenza economica tra gli Stati. Sebbene siano stati smentiti in più occasioni (soprattutto in Georgia nel 2008 e in Ucraina nel 2014), non erano ancora disposti ad accettare il fatto che la loro teoria dell’interdipendenza non regge e che il potere militare è ancora di fondamentale importanza nella politica mondiale. La situazione è presto cambiata con la guerra a tutti gli effetti che la Russia sarebbe iniziata in Ucraina il 24 febbraio. Con la guerra a poca distanza dai loro confini, i Paesi europei sono stati costretti a fare i conti con la realtà che avevano bisogno di capacità militari e alleanze per garantire la loro sicurezza. In linea con questo cambiamento radicale nella mentalità europea, Finlandia e Svezia hanno cercato l’adesione alla NATO dopo decenni di neutralità e la questione della neutralità è diventata una questione controversa anche in altri Paesi dell’UE che non fanno parte della NATO.\n\nEssendo una delle principali potenze economiche e politiche in Europa, anche la Germania è stata fortemente influenzata da questi sviluppi e ha dovuto adattare il suo “vecchio sistema di credenze” alle nuove realtà sul campo. Olaf Scholz, Cancelliere della Germania, non ha aspettato molto tempo prima di chiamare l’inizio della guerra in Ucraina ‘Zeitenwende’ (un momento spartiacque) nel suo discorso ‘rivoluzionario’. In effetti, l’invasione russa dell’Ucraina segna una svolta non solo per la politica tedesca ma anche per l’opinione pubblica nel Paese. Dopo l’invasione quasi la metà della popolazione ha cambiato opinione a favore dell’aumento della spesa per la difesa al 2% del PIL. Questo da solo dimostra come la percezione della minaccia della Germania sia cambiata drammaticamente in pochi giorni, rendendo necessaria la formulazione di una nuova politica estera e di difesa tedesca.\n\nDurante il suo discorso del 27 febbraio, Olaf Scholz ha delineato i principi che avrebbero guidato la politica estera e di difesa tedesca in questa nuova “era”. Secondo il Cancelliere, Zeitenwende significava che la Germania doveva lasciare da parte la sua posizione pacifista, fornendo armi all’Ucraina, aumentando le sue capacità di difesa e adempiendo ai suoi obblighi nei confronti degli alleati della NATO. Inoltre, la politica tedesca della Russia doveva subire cambiamenti radicali con l’attuazione di un’ampia gamma di sanzioni nei confronti dell’ex ‘partner’ e la riduzione della dipendenza dai combustibili fossili russi. Questi cambiamenti proposti dal Cancelliere erano di vasta portata e hanno raccolto un ampio sostegno nazionale e internazionale al momento del loro annuncio. Per quanto senza precedenti questi cambiamenti possano essere per la Germania, sono stati senza dubbio tardivi. La Germania, infatti, era stata a lungo chiamata dai suoi alleati ad aumentare la sua spesa per la difesa e diminuire la sua dipendenza dal gas naturale russo. Ora che la Germania ha finalmente deciso di riformare la sua politica estera e di difesa, molti sono interessati se il governo sta facendo abbastanza. Questa è la domanda che mi propongo di esaminare di seguito.\n\nIn primo luogo, Olaf Scholz ha affermato che l’aggressione della Russia contro l’Ucraina richiede “una risposta inequivocabile” che la Germania era disposta a dare fornendo armi all’Ucraina. Anche se il sostegno all’Ucraina è al centro del discorso del Cancelliere del 27 febbraio (in effetti, è il primo piano d’azione di cui parla Olaf Scholz durante il suo discorso), la potenza economica europea è molto indietro rispetto a Polonia e Regno Unito per quanto riguarda la consegna di armi all’Ucraina è preoccupata. Anche quando si esaminano i dati sugli aiuti bilaterali generali promessi all’Ucraina dai singoli Paesi (in percentuale del loro PIL), si nota che la Germania con lo 0,08% del PIL non arriva tra i primi 10 della lista.\n\nLa Germania è stata particolarmente riluttante a inviare armi pesanti in Ucraina. Inizialmente, Olaf Scholz ha affermato che la consegna di armi pesanti all’Ucraina potrebbe portare a un’escalation tra NATO e Russia. Poiché altri Paesi della NATO che inviavano armi non hanno causato tale “catastrofe” temuta dal Cancelliere, la sua argomentazione si è rivelata una semplice scusa per non consegnare armi pesanti. Anche se la Germania ha ora accettato di fornire all’Ucraina armi pesanti, lo fa in modo piuttosto lento attirando critiche dai suoi alleati come la Polonia. Il Presidente Zelensky è stato anche scontento del livello di supporto militare fornito dalla Germania: “Ogni leader dei nostri Paesi partner e naturalmente anche il Cancelliere sanno esattamente di cosa ha bisogno l’Ucraina. È solo che le consegne (armi) dalla Germania sono ancora inferiori a quanto potrebbero essere. Il Ministro degli Esteri ucraino Dmytro Kuleba, a sua volta, ha lamentato i ritardi nella consegna delle armi tedesche: “Ci sono Paesi da cui attendiamo consegne, e altri Paesi per i quali ci siamo stancati di aspettare. La Germania appartiene al secondo gruppo”.\n\nIl Cancelliere sta affrontando aspre critiche anche all’interno del suo governo. Friedrich Merz, il leader dell’opposizione, ad esempio, ha denunciato la politica ucraina di Scholz, accusandolo di perseguire un “programma nascosto”. Nonostante tutte le pressioni internazionali e interne, negli ultimi sei mesi ci sono stati pochi progressi nella politica tedesca in Ucraina. Non solo la Germania non ha mantenuto la sua promessa di fornire ai suoi alleati armi moderne in cambio delle armi sovietiche inviate in Ucraina (il cosiddetto scambio di anelli), ma ha anche ridotto il suo sostegno militare diretto all’Ucraina non assumendo nuovi impegni verso Kiev nel mese di luglio. Più di recente, Olaf Scholz ha promesso 500 milioni di euro in equipaggiamento militare all’Ucraina interrompendo l’esitazione. Per quanto significativo possa sembrare questo sviluppo, è pieno degli stessi problemi tipici di tutti i precedenti impegni presi dal governo tedesco: ci vuole troppo tempo perché la Germania li realizzi effettivamente.\n\nIn secondo luogo, nel suo discorso sullo Zeitenwende Olaf Scholz ha promesso alla Bundeswehr un fondo speciale per un importo di 100 miliardi di euro che dovrebbe essere utilizzato per dotare le truppe tedesche di tecnologia e armamenti moderni e quindi aumentare le capacità di difesa del Paese. Questo fondo ha lo scopo di garantire che la Germania adempia al suo impegno del ‘2%’ nei confronti dei suoi alleati della NATO. Il recente studio condotto dall’Istituto di economia tedesca, tuttavia, conclude che le spese per la difesa della Germania rimarranno al di sotto dell’obiettivo del ‘2%’ fino al 2027, nonostante lo stanziamento del fondo speciale. Temono anche che entro il 2027 il fondo speciale sarà completamente esaurito e la Germania avrà un disavanzo maggiore per quanto riguarda il suo impegno del ‘2 percento’. Non solo il fondo speciale stanziato per la Bundeswehr si rivela non adatto per la Germania per mantenere la sua promessa nei confronti della NATO, ma anche questo importo deve dare un piccolo contributo alle capacità di difesa del Paese. Se si tiene conto degli alti tassi di inflazione e del fatto che la Germania utilizzerà una parte di questo fondo speciale per finanziare progetti preesistenti, allora solo la metà della somma inizialmente promessa rimane per l’effettivo approvvigionamento di forniture militari. È dubbio che la Germania possa dotare la sua Bundeswehr “più o meno spoglia” (nelle parole di un alto generale tedesco, Alfons Mais) della tecnologia militare necessaria utilizzando 60 miliardi di euro. Il “passato oscuro” del ministero della Difesa e la cattiva reputazione nella gestione del suo bilancio non fanno che aumentare questi dubbi. Una cosa, tuttavia, è chiara: se la Germania continua ad andare avanti a questo ritmo, non sarà presto la potenza militare che i suoi alleati sperano che sia. È anche discutibile come la Germania difenderà i suoi alleati, a cui il Cancelliere ha giurato nel suo ‘discorso storico’, purché il paese non abbia i mezzi militari per farlo.\n\nIn terzo luogo, nel suo discorso Olaf Scholz ha sottolineato che l’approvvigionamento energetico è una questione di sicurezza e che il suo governo avrebbe intrapreso una serie di misure per ridurre la dipendenza della Germania dai singoli fornitori riferiti alla Russia. Il governo tedesco mira a ridurre la sua dipendenza dal gas russo principalmente importando gas liquido da altre fonti. Per poter importare gas liquido, in Germania saranno costruiti cinque terminali GNL, due dei quali (a Wilhelmshaven e Brunsbuettel) dovrebbero entrare in funzione entro la fine di quest’anno.\n\nInoltre, la Germania ora importa molto più gas naturale dalla Norvegia nel tentativo di ridurre la sua forte dipendenza dalla Russia. Solo tra gennaio e aprile la Norvegia ha consegnato 15 miliardi di metri cubi di gas alla Germania, il doppio rispetto allo stesso periodo dell’anno scorso. La Norvegia è ora il più grande esportatore di gas verso la Germania, fornendo quasi un terzo del fabbisogno di gas del paese.\n\nMentre la Germania dipendeva dalla Russia per quasi il 55% delle sue importazioni di gas prima della guerra in Ucraina, questo numero ora si aggira intorno al 30%, il che è un progresso notevole. Tuttavia, rimane incerto se e per quanto tempo la Russia continuerà a fornire gas alla Germania, il che costringe il governo a ricorrere ad alcune misure temporanee come il passaggio dalle centrali elettriche a gas a quelle a carbone per risparmiare quanto più gas possibile per l’inverno. Sebbene sia una misura più a lungo termine, il governo tedesco sta anche compiendo sforzi significativi per aumentare la quota di energia rinnovabile e quindi ridurre la sua dipendenza dalle importazioni di combustibili fossili. Sebbene l’idea non sia completamente nuova, questo processo viene ora accelerato dal governo. Tutto sommato, la Germania ha fatto un grande salto in termini di riduzione della propria dipendenza dal gas dalla Russia, ma resta ancora molto da fare.\n\nInfine, ma non meno importante, il 27 febbraio il Cancelliere ha sottolineato che la Russia avrebbe dovuto pagare il prezzo della sua guerra in Ucraina citando le sanzioni imposte dall’UE alla Russia. Nonostante la sua retorica su questo argomento, il governo di Scholz è stato tra i membri dell’UE che si sono opposti alle sanzioni a livello dell’Unione sul gas russo, che sarebbe forse la sanzione più costosa e quindi più efficace contro la Russia. Considerando la forte dipendenza dell’economia tedesca dal gas russo, si può capire la riluttanza del Paese a imporre un tale divieto. Tuttavia, questo non è l’unico caso in cui il governo tedesco si è opposto a una sanzione a livello dell’UE contro la Russia. Di recente, Scholz ha affermato che il suo governo non sosterrà il divieto in tutta l’UE sui visti turistici per i russi, sostenendo che è la guerra di Putin, non quella dei russi. Questo evento è seguito dalla controversa dichiarazione di Wolfgang Kubicki, vicepresidente del Bundestag, secondo cui la Germania dovrebbe attivare il gasdotto Nord Stream 2 il prima possibile. Questo comportamento mostrato dal governo tedesco mina l’unità dell’Occidente e contraddice ciò che lo Zeitenwende di Scholz aveva promesso: una posizione forte nei confronti della Russia.\n\nOggi, la politica estera e l’esercito della Germania subiscono cambiamenti drammatici che nessuno si sarebbe aspettato prima della guerra in Ucraina. Sebbene il governo tedesco abbia fatto molto negli ultimi sei mesi, c’è ancora molta strada da fare prima che la Germania emerga come il forte attore geopolitico immaginato da Scholz nel suo discorso sullo Zeitenwende.",
    "Guardian: si sapeva già, quando il Bayern Monaco starnutisce, la Germania prende il raffreddore": "Eppure in Germania regna una calma implacabile, nessuno chiede la testa di Flick. Che differenza con l’Inghilterra, che non sa analizzare le crisi senza ricorrere all’iperbole\n\nSul Guardian, Jonathan Liew si sofferma sul difficile momento della Germania, che ha una sola vittoria in sei partite e che è stata sconfitta in modo umiliante dall’Ungheria.\n\n“C’è soprattutto un senso di stasi e di frustrazione, una mancanza di creatività, il sospetto che, nonostante tutto il talento e i trofei di questa squadra, essa rimanga notevolmente inferiore alla somma delle sue parti”.\n\nLa reazione alla sconfitta di Lipsia è stata di indifferenza più che di insurrezione.\n\n“Nessuno che chiedeva la testa di Hansi Flick su un piatto da portata. Regna una calma implacabile, la sensazione che, a prescindere dai problemi, questa squadra inevitabilmente andrà bene quando serve”.\n\nNon che non ci sia stato un certo malcontento per la sconfitta, la prima della Germania sotto Flick, scrive Liew, ma il commento più significativo è arrivato da Thomas Müller, che ha detto:\n\n“Si nota che molti di noi non stanno attraversando la fase più facile nel nostro club. Non abbiamo portato la nostra potenza in campo”.\n\nTutto ciò, scrive Liew,\n\n“ha sostanzialmente confermato ciò che molti fuori dal campo sospettavano da tempo: che quando il Bayern Monaco starnutisce, la Germania prende il raffreddore”. “Le parole di Müller sono state la prima vera ammissione di ciò che molti fuori dal campo sospettavano da tempo: che i problemi al Bayern sotto Julian Nagelsmann, dove i campioni sono rimasti quattro partite senza vittorie, stanno iniziando a sanguinare in nazionale”.\n\nLa differenza con l’Inghilterra è sostanziale, conclude.\n\n“C’è un netto contrasto qui con il muro del pianto dell’Inghilterra, e forse ci parla della rispettiva maturità calcistica di queste due nazioni. In Inghilterra rimaniamo sostanzialmente incapaci di analizzare la nazionale senza ricorrere al registro della crisi, dell’iperbole e dell’ultimatum: è finita, non vinceranno mai niente, stanno per tornare a casa. Immaginate se fosse stato Southgate a non raggiungere i quarti di finale nel 2018 e nel 2021… Al contrario, che la Germania è felice di lasciare le preoccupazioni agli altri”.",
    "Brawn spinge Schumacher jr: \"Merita di restare in F1. E serve un GP Germania\"": "Il direttore generale di F1 a Sport1: \"Mick è talentuoso e ha la stessa etica del lavoro del padre Michael Schumacher. L'ingresso di Audi aiuterà a riavere una gara in Germania\"\n\nMick Schumacher è un fattore importante per il futuro della Formula 1 in Germania insieme al previsto ingresso delle case automobilistiche tedesche come Audi, ha detto Ross Brawn, direttore generale F1, all'emittente Sport1. Il destino di Schumacher non è chiaro in quanto il suo contratto con il team Haas, dove guida dall'anno scorso, è incerto oltre il 2022.\n\nbrawn e schumacher in f1 — Brawn ha detto che Schumacher \"merita di fare il passo successivo nella sua carriera\", è \"molto talentuoso e ha l'etica del lavoro di suo padre\", il sette volte campione del mondo Michael Schumacher, che con Brawn lavorò a stretto contatto. La Germania potrebbe essere senza un pilota nella serie d'élite per la prima volta in molti anni nel 2023 se Schumacher non potrà continuare perché il quattro volte campione del mondo Sebastian Vettel si ritirerà dopo questa stagione.",
    "Il Ftse Mib chiude in rialzo (+0,67%). La vittoria di Fratelli d'Italia conferma le attese di mercato - MilanoFinanza.it": "Piazza Affari chiude in rialzo (+0,67%), confermandosi la migliore tra le piazze europee. In calo Francoforte (-0,44%) e Parigi (-0,24%) mentre Londra resta sulla parità (+0,07%). Lo spread tra Btp e Bund registra un rialzo a 242 punti, con il Btp decennale intorno al 4,55%.\n\nL'esito delle elezioni politiche in Italia ha rispecchiato le attese del mercato, che al momento guarda alla possibile stabilità del prossimo esecutivo, data la maggioranza ottenuta alle urne dal centrodestra. Il sentiment di fondo sull'azionario resta comunque condizionato dai timori di una recessione nei Paesi occidentali. Il mercato continua a temere che un inasprimento monetario più deciso delle attese per combattere l'inflazione possa frenare l'economia.\n\nA Piazza Affari rimbalzo degli industriali: Stellantis +1,91%, Iveco +2,19%, Stm +1,02%, Prysmian +2,14% e Cnh Industrial +1,77%. Ha chiuso in progresso Tim (+2,61%), con il mercato che vede riaprirsi il dossier della rete unica, che era di fatto congelato dall'attesa per il voto. Infine, brilla con un +3,55% FinecoBank, sostenuta dalla promozione a buy da parte di Ubs.\n\n\n\nDbrs Morningstar rassicura sul pericolo di un aumento del deficit\n\n\"Il nuovo governo sarà probabilmente meno riformista e più protezionista di quello Draghi, ma non prevediamo un deragliamento del programma di riforme, né un cambiamento drammatico nella strategia fiscale\". Dbrs Morningstar rassicura sul pericolo di un aumento del deficit italiano all'indomani della vittoria del centrodestra. L'agenzia, che mantiene il rating dell'Italia stabile a BBB (alto), sottolinea però come siano deboli le prospettive di un significativo miglioramento fiscale e della competitività del Paese.\n\nPer Dbrs Morningstar la priorità del centrodestra sarà quella di affrontare la crisi energetica in corso, anche estendendo il sostegno alle imprese e alle famiglie. Nonostante ciò, la traiettoria fiscale non dovrebbe deragliare in modo significativo. \"Sebbene i principali partiti di destra abbiano fatto promesse costose durante la campagna elettorale, il rischio di una piena attuazione delle principali misure espansive proposte nel breve termine è contenuto. Giorgia Meloni all'inizio agirà con cautela, evitando un adeguamento di bilancio post elezioni. Terrà conto del rallentamento dell'economia dei prossimi trimestri, che porterà a un riporto negativo nel 2023\", fanno sapere dall'agenzia di rating.\n\n\n\nOltre ai rischi legati al deficit, Dbrs Morningstar esclude anche gli attriti con l'Unione europea: \"I margini per una variazione significativa del Piano nazionale di ripresa e resilienza (Pnrr) sono ridotti, mentre le regole di mercato mitigano il pericolo di eventuali conflitti con la Commissione. Ci aspettiamo però un governo non così entusiasta di un'ulteriore integrazione nell'Ue, ma disposto comunque a mantenere un approccio costruttivo, persino sul sostegno all'Ucraina e sulle sanzioni contro la Russia\".\n\n16:27 - Spread a 240 punti. Lagarde (Bce): agiremo sugli spread se sarà necessario\n\nLo spread continua a restare intorno ai 240 punti base, con il Btp che resta in rialzo al 4,47%, mentre la borsa sembra adattarsi a un risultato elettorale dato per assodato. Nella stessa giornata dei risultati elettorali, a intervenire al Parlamento europeo è stata la presidente della Bce, Christine Lagarde la quale si è espressa proprio in merito all'andamento dei titoli di Stato. \"Agiremo qualora i rischi di frammentazione dovessero minacciare la trasmissione uniforme della politica monetaria nell'area dell'euro\", detto la presidente Bce, \"dal 1 luglio 2022 applichiamo flessibilità nel reinvestimento dei rimborsi in scadenza nel portafoglio del programma di acquisto di emergenza pandemica\", ha osservato.\n\n14:35 - Il Btp rende il 4,5%. I mercati se lo aspettavano\n\nSolo qualche tensione, ma modesta, in campo obbligazionario con il Btp 10 anni che rende il 4,51% e lo spread Btp/Bund in aumento a quota 240 punti base. Il risultato elettorale ha ricalcato le attese dei mercati, basate sugli ultimi sondaggi, ma soprattutto certificato la sconfitta del Partito democratico insieme alla débacle della Lega. Il partito di Matteo Salvini si era sin dall'inizio della campagna elettorale schierato su posizioni più estreme - particolarmente sgradite agli investitori - in materia di spesa pubblica e distanza dall'Unione europea sul delicatissimo dossier delle sanzioni contro Mosca. \"La reazione al voto è composta e in linea con le attese\", ha affermato all'agenzia Reuters Francesco Maria Di Bella di Unicredit. \"Lo spread Italia-Germania a 10 anni sta allargando un po', ma è un movimento sotto controllo, non ci sono grandi pressioni\".\n\nGli acquisti sul listino milanese sono soprattutto concentrati sul settore bancario e finanziario. \"A nostro avviso i mercati già scontavano una vittoria della coalizione del centrodestra. Gli acquisti delle ultime ore sono legati al fatto che in un brevissimo periodo potremmo avere un governo con una maggioranza chiara e forte\", ha chiarito Filippo Diodovich, Senior Market Strategist di IG Italia. Tuttavia, ha avvertito, \"le nubi sono all'orizzonte per quanto riguarda l'Italia\".\n\nIG: Moody's non porterà il rating sull'Italia a junk\n\nIn settimana (venerdì 30 settembre) ci sarà il giudizio di Moody's sul debito italiano. \"Con una valutazione Baa3 con outlook negativo il rischio è che gli esperti dell'agenzia di rating possano decidere per il downgrade a junk. La nostra view è che Moody’s rimanderà tale decisione dopo la scelta della composizione del governo e della legge di bilancio 2023\", ha previsto Diodovich. Proprio questi due ultimi punti sono particolarmente seguiti dagli investitori. La scelta dei ministri (in particolare il ministro dell’economia) sarà fondamentale per capire le probabili intenzioni del nuovo governo su temi caldi (rapporti con Ue, Pnrr, relazioni con Stati Uniti, politica estera).\n\n\"La legge di bilancio sarà significativa per comprendere le decisioni sulla spesa e il possibile intervento governativo per il caro-bollette. Abbiamo già visto nel Regno Unito come il piano di budget del ministro delle finanze Kwarteng sia stato bocciato pesantemente dal mercato\", ha aggiunto Diodovich. Quanto alla moneta unica non si muove sull’esito delle elezioni politiche italiane. Nei confronti del dollaro l’euro ha segnato un nuovo bottom degli ultimi 20 anni a 0,9550 sulla forza del biglietto verde. \"L’euro è poco mosso contro yen e guadagna rispetto al franco svizzero. Fortissimi guadagni contro la sterlina che dipendono dalle scelte “discutibili” del nuovo governo UK sulla forte riduzione delle tasse\", ha concluso Diodovich.\n\n13:00 - Altri segnali di recessione, l'Europa cade. Il Ftse Mib regge, ma lo spread va a 240\n\nPiazza Affari continua a tenere testa alle vendite, che si sono riaffacciate sui mercati europei, dopo la vittoria schiacciante del centrodestra alle elezioni politiche (il Btp rende il 4,478% e lo spread Btp/Bund sale a quota 240 punti base). L'indice Ftse Mib segna alle 13:00 un progresso dello 0,47% a quota 21.165 punti. L'Ue spera in una collaborazione costruttiva con il futuro nuovo governo italiano. \"La Commissione europea e la presidente, Ursula von der Leyen, lavorano con i governi che escono dalle urne delle elezioni dei Paesi dell'Unione europea, non sarà diverso in questo caso. Speriamo che avremo una cooperazione costruttiva con le nuove autorità italiane\", ha commentato il portavoce capo della Commissione europea, Eric Mamer. Per ora, ha aggiunto, \"attendiamo che l'Italia proceda alla nomina di un nuovo governo secondo le sue procedure\". Quanto agli esiti del voto \"non commentiamo mai il risultato delle elezioni nazionali\".\n\n\n\nAumentano i rischi di recessione, sell-off sulle materie prime. Attesa per la riunione del 5 ottobre dell'Opec+\n\nNel frattempo, i venti di recessione confermati dall'indice Ifo tedesco inferiore alle attese e dalla nuove previsioni dell'Ocse spingono al ribasso non solo gli altri indici europei (-0,07% il Dax, -0,33 il Cac40, -0,80% il Ftse100) ma anche le materie prime: il petrolio Wti arretra dell'1% a 77,89 dollari al barile, il Brent dell'1,13% a 84 dollari al barile. Con il super dollaro l'oro scende dello 0,61% a 1.645 dollari l'oncia e, in vista della riunione dei ministri dell'Energia il prossimo 30 settembre per trovare una soluzione all'impennata dei prezzi energetici, anche il gas flette del 7,8% a 171 euro a MWh. Il tutto mentre gli gli aumenti dei tassi d'interesse decisi dalle banche centrali di numerosi paesi consumatori di petrolio per combattere l'inflazione fanno temere un rallentamento dell'economia e un conseguente crollo della domanda di petrolio. L'attenzione, in questo caso, si sposta su ciò che l'Opec+ deciderà durante la riunione del 5 ottobre, dopo aver concordato nel precedente meeting un modesto taglio alla produzione.\n\n11:50 - Il clima nell'economia tedesca si è notevolmente deteriorato, recessione più vicina\n\nPiazza Affari perde lo slancio iniziale dopo la vittoria schiacciante del centrodestra alle elezioni politiche (il Btp rende il 4,47% e lo spread Btp/Bund si conferma a 236 punti base) e pur confermandosi in testa agli altri indici europei ora si limita a un progresso dello 0,09% a quota 21.084 punti. L'esito del voto italiano, che ha visto la vittoria della leader di destra Giorgia Meloni, è frutto di un processo democratico, secondo il vicepresidente della Bce, Luis De Guindos, il quale si è augurato che il prossimo governo si attenga alla politica mainstream in Unione europea.\n\nIl Dax, invece, perde lo 0,47%, il Cac40 lo 0,64% e il Ftse100 lo 0,80% dopo che l'indice Ifo Business Climate Index, che misura la fiducia delle imprese in Germania, è sceso a 84,3 punti a settembre da 88,6 punti di agosto e al di sotto delle previsioni degli economisti a 87,1 punti. Si tratta del valore più basso da maggio 2020. L'indicatore relativo alle condizioni attuali si è attestato a 94,5 punti, mentre quello sulle aspettative è a 75,2. Il calo ha interessato tutti e quattro i settori dell'economia. Le aziende hanno valutato la loro attività attuale come chiaramente peggiore. Il pessimismo sui prossimi mesi è decisamente cresciuto; nel commercio al dettaglio, le aspettative sono scese a un minimo storico. La Germania va dunque verso una recessione.\n\nMorgan Stanley taglia la stima del Pil della Germania del terzo trimestre\n\n\n\nPer Andrew Kenningham, capo economista di Capital Economics per l'Europa, il netto calo dell'indice Ifo si aggiunge al quadro cupo dell'economia tedesca, con le preoccupazioni per i prezzi dell'energia e il calo dei redditi reali delle famiglie che colpiscono duramente la fiducia. La discesa del dato suggerisce che la recessione sarà più profonda e pià ampia delle previsioni, con l'indice su un livello coerente con una forte contrazione dell'economia, ha previsto Kenningham. Capital Economics prevede che il Pil tedesco diminuirà dello 0,2% su base trimestrale nel terzo trimestre, seguito da cali più consistenti sia nel quarto trimestre di quest'anno che nel primo trimestre del 2023. Anche per gli esperti di Morgan Stanley l'Ifo tedesco è sceso piú di quanto previsto a settembre, fornendo un'ulteriore prova del fatto che la maggiore economia europea si è probabilmente contratta nel terzo trimestre. \"Rivediamo la nostra stima di crescita tedesca per il trimestre in corso da piatta a -0,4% trimestre su trimestre\", hanno detto gli economisti di Morgan Stanley.\n\n\n\n\n\n10:55 - De Guindos ribadisce: la Bce, in caso di necessità, ha a sua disposizione strumenti per combattere la frammentazione\n\nIl banchiere centrale ha ribadito che Francoforte, in caso di necessità, ha a sua disposizione strumenti, il Tpi, il cosiddetto scudo anti-spread, per combattere la frammentazione, ricordando che tali strumenti non sono stati progettati per nessun Paese in particolare. Nelle ultime settimane il mercato - che già scontava un risultato a favore della coalizione di centrodestra e in particolare di Fratelli d'Italia - ha visto lo spread con il Bund muoversi tra 220 e 230 punti base. Oggi 26 settembre sale a 235 punti base con il rendimento del decennale italiano al 4,448% per le attese di inasprimento monetario da parte della Bce e in vista del 30 settembre quando Moody's si esprimerà di nuovo sull'Italia.\n\nCaro energia, atteso un accordo tra i Paesi Ue il 30 settembre\n\nDe Guindos ha ribadito che le pressioni inflazionistiche si stanno intensificando nella zona euro mentre la crescita rallenta soprattutto a causa del caro energia in seguito all'invasione dell'Ucraina da parte della Russia. Gli Stati membri dell'Unione europea dovrebbero raggiungere venerdì 30 settembre un accordo sulle proposte per i prelievi sugli extraprofitti alle imprese energetiche, nel tentativo di affrontare l'impennata dei prezzi. \"Concorderemo le proposte legislative questo venerdì in occasione del prossimo consiglio straordinario sull'energia\", ha detto il ministro dell'Industria ceco, Jozef Sikela (la Repubblica Ceca detiene attualmente la presidenza di turno dell'Ue), mentre il prezzo del gas scende del 7,8% a 171 euro a MWh. In calo anche il prezzo del petrolio (Wti -0,41% a 78,42 dollari al barile e Brent -0,48% a 84,62 dollari al barile) e dell'oro (-0,09% a 1.654 dollari l'oncia).\n\n9:50 - Nessun rischio Italia, per ora. Piazza Affari accelera al rialzo e fa virare le altre Borse Ue\n\n\n\nPiazza Affari accelera al rialzo con il Ftse Mib in aumento dell'1,03% a 21.282 punti. Virano al rialzo alle 9:50 anche le altre Borse europee, eccetto Londra (+0,38% il Dax, +0,22% il Cac40, -0,14% il Ftse100). Scontato l'esito del voto di domenica 25 settembre in Italia. I risultati delle elezioni hanno, infatti, visto una chiara affermazione della coalizione di centrodestra, 44% dei voti, che è attesa avere una salda maggioranza in entrambe le camere. All'interno della coalizione, FdI ha ottenuto una vittoria netta (intorno al 26% dei voti), mentre si è indebolita la Lega (9%) e ha retto FI (8%).\n\nSale lo spread Btp/Bund, Equita Sim lo vede a 230-250 punti base\n\nForte recupero del M5S attorno al 15%, con una presenza molto significativa nelle regioni del Sud. Debole performance del centrosinistra (26%), con il Pd intorno al 19%. Renzi-Calenda si sono posizionati intorno all'8%. \"I risultati delle elezioni non ci sembrano una sorpresa rispetto a quanto era emerso nelle scorse settimane. La posizione relativa più forte di FdI rispetto alla Lega porta a ipotizzare un'impostazione di politica economica probabilmente meno aggressiva: FdI si è detta in campagna elettorale prudente sulle politiche di deficit spending proposte dalla Lega e un maggior supporto in politica internazionale alle posizioni Usa/Ue\", ha commentano Equita Sim che vede lo spread Btp-Bund, in aumento a 237 punti base, a 230-250 punti base in attesa che il mercato vada a valutare la composizione del governo e la legge di bilancio, a meno che non ci sia un cambio di tono da parte del nuovo governo o un deciso peggioramento del contesto macro.\n\nA Milano vola Tim, bene le banche\n\nUna maggior inflazione sia nel 2022 sia nel 2023 lascia qualche spazio per mantenere il rapporto debito/Pil sotto controllo (maggiori entrate fiscali in grado di compensare oneri finanziari e spese pensionistiche più alte). Il Btp rende il 4,461% in attesa il 30 settembre del giudizio di Moody's sull'Italia. A Piazza Affari guadagnano oltre due punti percentuali i titoli del risparmio gestito come Banca Mediolanum, Banca Generali e Fineco, le banche come Bper Banca, Banco Bpm, Intesa Sanpaolo, e società come Moncler, Campari e Nexi, ma più di tutti spicca Tim con un +6,11%. \"Durante la campagna elettorale\", ha ricordato l'uffico studi di Intesa Sanpaolo, \"i rappresentanti di FdI spesso hanno detto che FdI sta lavorando a un progetto, chiamato Minerva, per creare una rete pubblica wholesale only, che possa includere un potenziale takeover da parte di Cdp su Tim e un successivo breakup. Questo scenario implica un appeal speculativo, ma resta soggetto a questioni regolatorie e di valutazione, secondo noi\".\n\n\n\n9:05 - Europa debole. Ftse Mib e spread in rialzo dopo il trionfo di Fratelli d'Italia\n\nBorse europee in calo in avvio di seduta (-0,75% il Dax, -0,45% il Cac40, -0,02% il Ftse 100 alle 9:05) in linea ai futures di Wall Street (-0,67% quello sul Dow Jones e -0,81% quello sull'S&P500). Invece, dopo un avvio in territorio negativo, Piazza Affari ha virato subito al rialzo con l'indice Ftse Mib in aumento dello 0,29% a 21.128 punti. Giorgia Meloni si avvia a diventare il primo presidente del Consiglio donna in Italia, a capo del governo più di destra dal secondo dopoguerra. Infatti, il suo partito, Fratelli d'Italia, ha fatto il pieno di consensi con il 26,3% alle elezioni del 25 settembre. Forza Italia si è fermata all'8,26% e la Lega di Matteo Salvini è crollata al 9%.\n\nSpread in aumento anche se Fratelli d'Italia non ha raggiunto la maggioranza dei due terzi che avrebbe reso possibili le modifiche costituzionali\n\nIl rendimento del Btp 10 anni sale al 4,468% con lo spread Btp/Bund anch'esso in crescita a 236 punti base. Il voto italiano ha \"chiaramente spostato l'equilibrio del potere verso destra. Secondo il conteggio attuale, l'alleanza guidata dall'estrema destra di Fratelli d'Italia ha una comoda maggioranza in entrambe le camere del Parlamento. Tuttavia, non raggiunge la maggioranza dei due terzi che avrebbe reso possibili le modifiche costituzionali. Dopo le elezioni, Giorgia Meloni ha assunto toni concilianti, soprattutto nei confronti dell'Europa\", hanno commentato gli economisti di Commerzbank.\n\nTutti i prossimi appuntamenti con le agenzie di rating, la prima è Moody's\n\nDiverse le sfide che attendono il nuovo Governo di Giorgia Meloni, le ha già elencate Moody's (rating Baa3 e outlook negativo) che il prossimo 30 settembre si pronuncia di nuovo sull'Italia, seguiranno il 21 ottobre S&P Global (rating BBB e outlook stabile), il 28 ottobre Dbrs (rating BBB high, outlook stabile) e il 18 novembre Fitch (BBB e outlool stabile).\n\nMini ripresa dell'euro sul dollaro. A Milano miste le utilities, bene le banche\n\nCon l'euro in ripresa dai nuovi minimi ma schiacciato a 0,9648 dollari (+1,09%), anche per i rinnovati timori di recessione, mentre la situazione negativa del Regno Unito ha esacerbato il sostegno al dollaro e la ripresa della volatilità dei mercati finanziari ha favorito il biglietto verde e il franco svizzero grazie al loro status di beni rifugio, sul listino milanese Snam segna un +0,11% a 4,47 euro dopo che con Arera ha aumentato di 800 milioni di euro, da 2,5 miliardi a 3,3 miliardi, le risorse destinate alla società per adeguare il valore di remunerazione degli stoccaggi alla crescita del prezzo del gas, invece Enel, che ha ceduto Celg-D, società brasiliana di distribuzione di energia elettrica, a Equatorial Energia in un'operazione dal valore complessivo di circa 7,3 miliardi di real, debito incluso, passa di mano a quota 4,56 euro (-1,65%).\n\nQuanto ad Acea, che si riunisce per deliberare sulla nomina ad ad dell'ex numero uno di Cdp, Fabrizio Palermo, in sostituzione di Giuseppe Gola, come proposto dall'azionista di riferimento Roma Capitale, arretra dello 0,18% a 11,14 euro. Mentre Terna con le rinnovabili che sono la risposta al gas russo per l'ad, Stefano Donnarumma, che ha detto che a fine agosto le richieste di connessione alla rete sono pari a 280 gigawatt, circa 4 volte gli obiettivi che l'Italia si è data al 2030, è spenta (-0,59% a 6,79 euro). Si ricorda che il governo prevede di incassare circa 3,7 miliardi di euro dalla tassa sui produttori di rinnovabili, da utilizzare per limitare la salita dei prezzi energetici, in base a quanto emerge da un decreto legge pubblicato venerdì in Gazzetta ufficiale.\n\nTra le banche, occhio a Mps. L'istituto senese prevede di dare il via all'aumento di capitale da 2,5 miliardi di euro il 10 ottobre, a condizione di essersi assicurata entro quella data il sostegno di cornerstone investor a partire dai partner commerciali Anima e Axa. Parte oggi il raggruppamento delle azioni ordinarie nel rapporto di 1 a 100 in vista dell'aumento di capitale iper-diluitivo. Invece, Bper Banca (+0,69% a 1,67 euro) ha convocato per il 5 novembre l'assemblea ordinaria ma si riserva di modificarne data e orario per farla coincidere con l'assise straordinaria per l'approvazione della fusione per incorporazione di Banca Carige e Banca del Monte di Lucca in Bper all'ottenimento delle necessarie autorizzazioni dalle autorità di vigilanza.\n\nQuanto a Intesa Sanpaolo (+0,71% a 1,77 euro) attende tra metà e fine ottobre le offerte per un portafoglio di unlikely-to-pay da un miliardo con prevalentemente immobili residenziali come sottostante. Occhio, infine, a Tod's (+0,05% a 40,46 euro) visto che Tabor Asset Management, che detiene una quota dello 0,4% della società, ha espresso parere negativo sui termini dell'offerta della famiglia Della Valle per il delisting della società. L'offerta, da 40 euro per azione, non valuta adeguatamente Tod's e i suoi singoli brand.\n\n7:50 - Europa attesa in rosso tra rischi recessione e vittoria della destra in Italia\n\nBorse europee attese in calo in avvio di seduta (-0,72% il future sull'Eurostoxx50, -0,81% quello sul Dax) in linea ai futures di Wall Street (-0,68% quello sul Dow Jones e -0,82% quello sull'S&P500). C'è molta attesa per l'apertura di Piazza Affari con Giorgia Meloni che si avvia a diventare il primo presidente del Consiglio donna in Italia, a capo del governo più di destra dal secondo dopoguerra. Infatti, il suo partito, Fratelli d'Italia, ha fatto il pieno di consensi con il 26,3%. Forza Italia si è fermata all'8,26% e la Lega di Matteo Salvini è crollata al 9%.\n\nMa insieme la coalizione del centrodestra ha vinto le elezioni con un risultato netto: 44,5% in entrambe le camere. Quello di oggi \"non è un punto di arrivo ma un punto di partenza, da domani dobbiamo dimostrare il nostro valore. Se si vuole far parte della storia si deve capire la responsabilità che si ha nei confronti di decine di milioni di italiani e noi non li tradiremo. Se saremo chiamati a governare questa nazione lo faremo per tutti\", ha commentato Giorgia Meloni.\n\nMoody's elenca le sfide del prossimo governo\n\nIl prossimo Governo italiano \"dovrà affrontare una serie di sfide significative in materia di credito, in particolare l'attuazione del Piano nazionale di ripresa e resilienza del Paese, la gestione delle questioni relative all'approvvigionamento e ai prezzi dell'energia e la gestione dell'onere del debito che è vulnerabile alla crescita negativa, ai costi di finanziamento e all'andamento dell'inflazione\", ha avvertito Sarah Carlson, Senior Vice President di Moody's.\n\nL'agenzia di rating ad agosto ha tagliato le prospettive del suo giudizio sull'Italia: il rating sovrano è rimasto Baa3, ma l'outlook, ovvero l'indicazione della tendenza verso cui va il giudizio dell'agenzia di rating, è sceso da positivo a negativo. Il 30 settembre Moody's si pronuncia di nuovo sull'Italia, seguiranno il 21 ottobre S&P Global (rating BBB e outlook stabile), il 28 ottobre Dbrs (rating BBB high, outlook stabile) e il 18 novembre Fitch (BBB e outlool stabile).\n\nQuesto il quadro alla prova del mercato italiano con il rendimento del Btp 10 anni che parte dal 4,396% in seguito a una seduta particolarmente volatile, venerdì 16 settembre, che ha visto lo spread con il Bund allargarsi fino a 232 punti base. A mercati chiusi si conoscerà il programma del Tesoro sulle emissioni del quarto trimestre, oltre all'annuncio sul collocamento a medio-lungo termine in calendario giovedì. In attesa, il 27 settembre, del collocamento del Btp short e Btpei, il Tesoro ha fatto sapere che il 28 metterà a disposizione 5 miliardi di euro di Bot semestrali.\n\nNuovi minimi per euro e sterlina in attesa dell'indice Ifo e di Christine Lagarde\n\nTensioni anche in campo valutario con la sterlina britannica che ha toccato un nuovo minimo storico, mentre l'euro, in attesa dell'indice Ifo che misura la fiducia delle imprese in Germania, visto in ulteriore peggioramento a settembre a 87 dal precedente 88,5, e dell'intervento della presidente della Bce, Christina Lagarde, al Parlamento europeo (previsti in mattinata anche gli interventi pubblici di Luis De Guindos e Fabio Panetta), è calato al minimo degli ultimi 22 anni, in seguito alle crescenti preoccupazioni per il peggioramento delle condizioni economiche in Europa, che favoriscono il dollaro come bene rifugio. Più in dettaglio, la sterlina è scesa fino a 1,0384 dollari, con i dubbi sulla stabilità fiscale del Regno Unito che sono aumentati dopo che il Paese ha annunciato ampi tagli alle tasse a fronte di una recessione incombente.\n\nMentre l'euro ha toccato un nuovo minimo a quota 0,9628 dollari con gli investitori che temono sempre di più una recessione del blocco. Anche le preoccupazioni legati alla crisi energetica e alla potenziale escalation della guerra tra Russia e Ucraina hanno intaccato il sentiment verso la valuta. La debolezza della sterlina e dell'euro ha fatto sì che l'indice del dollaro toccasse un nuovo massimo da 20 anni a questa parte. L'aumento dei tassi di interesse statunitensi ha favorito notevolmente il biglietto verde quest'anno e probabilmente lo manterrà elevato nel breve termine. La Federal Reserve ha segnalato la scorsa settimana che i tassi d'interesse statunitensi sono destinati a salire ulteriormente quest'anno, per terminare il 2022 al top degli ultimi 16 anni del 4,4%.\n\nA Piazza Affari occhio alle utilities, Mps, Intesa Sanpaolo e Tod's\n\nA Piazza Affari attenzione alle utilities come Snam con Arera che ha aumentato di 800 milioni di euro, da 2,5 miliardi a 3,3 miliardi, le risorse destinate alla società per adeguare il valore di remunerazione degli stoccaggi alla crescita del prezzo del gas, ad Enel, che ha ceduto Celg-D, società brasiliana di distribuzione di energia elettrica, a Equatorial Energia in un'operazione dal valore complessivo di circa 7,3 miliardi di real, debito incluso, ad Acea che si riunisce per deliberare sulla nomina ad ad dell'ex numero uno di Cdp, Fabrizio Palermo, in sostituzione di Giuseppe Gola, come proposto dall'azionista di riferimento Roma Capitale, infine a Terna con le rinnovabili che sono la risposta al gas russo per l'ad, Stefano Donnarumma, che sabato ha detto che a fine agosto le richieste di connessione alla rete sono pari a 280 gigawatt, circa 4 volte gli obiettivi che l'Italia si è data al 2030. Si ricorda che il governo prevede di incassare circa 3,7 miliardi di euro dalla tassa sui produttori di rinnovabili, da utilizzare per limitare la salita dei prezzi energetici, in base a quanto emerge da un decreto legge pubblicato venerdì in Gazzetta ufficiale.\n\nAncora da monitorare Mps che prevede di dare il via all'aumento di capitale da 2,5 miliardi di euro il 10 ottobre, a condizione di essersi assicurata entro quella data il sostegno di cornerstone investor a partire dai partner commerciali Anima e Axa. Parte oggi il raggruppamento delle azioni ordinarie nel rapporto di 1 a 100 in vista dell'aumento di capitale iper-diluitivo. Invece, Bper Banca ha convocato per il 5 novembre l'assemblea ordinaria ma si riserva di modificarne data e orario per farla coincidere con l'assise straordinaria per l'approvazione della fusione per incorporazione di Banca Carige e Banca del Monte di Lucca in Bper all'ottenimento delle necessarie autorizzazioni dalle autorità di vigilanza. Quanto a Intesa Sanpaolo attende tra metà e fine ottobre le offerte per un portafoglio di unlikely-to-pay da un miliardo con prevalentemente immobili residenziali come sottostante. Occhio, infine, a Tod's visto che Tabor Asset Management, che detiene una quota dello 0,4% della società, ha espresso parere negativo sui termini dell'offerta della famiglia Della Valle per il delisting della società. L'offerta, da 40 euro per azione, non valuta adeguatamente Tod's e i suoi singoli brand. (riproduzione riservata)",
    "Lo stato è tornato: Francia e Germania salvano i loro colossi dell'energia": "Lo stato è tornato: Francia e Germania salvano i loro colossi dell'energia dalla nostra corrispondente Tonia Mastrobuoni\n\nL'amministratore delegato di Uniper, Klaus-Dieter Maubach, davanti al quartier generale dell'azienda (ansa)\n\nDopo la prima ondata di interventi pubblici durante il Covid, favoriti dalla sospensione del divieto europeo degli aiuti di Stato, Francia e Germania nazionalizzano Edf e Uniper. E si mormora già di nuove incursioni nelle imprese energetiche finite sull'orlo del collasso",
    "Germania, il governo prende il controllo delle raffinerie di Rosneft": "Ascolta la versione audio dell'articolo\n\n2' di lettura\n\nIl governo tedesco ha annunciato che assumerà il controllo delle attività nel Paese del gruppo petrolifero russo Rosneft, che lì gestisce molte raffinerie, al fine di «assicurare» l’approvvigionamento energetico nazionale. in vista anche la nazionalizzazione di Uniper,\n\nLe filiali di Rosneft in Germania, che rappresentano il 12% della capacità di raffinazione del petrolio del Paese, sono poste sotto «amministrazione fiduciaria» dall’agenzia nazionale che gestisce le reti energetiche, ha affermato il ministero dell’Economia in una nota.\n\nLoading...\n\nBerlino intende in particolare «dare un importante contributo per garantire il futuro della raffineria di Schwedt» nell’Est del Paese, al confine con la Polonia. Questa grande raffineria è controllata in maggioranza dalla Rosneft e rifornisce di prodotti petroliferi l’intera regione di Berlino. Oggi le sue operazioni sono state gravemente interrotte dopo che il governo ha deciso di ridurre drasticamente le importazioni di petrolio russo. Berlino prevede di farne completamente a meno entro la fine di quest’anno. Assumendo il controllo del sito, le autorità tedesche saranno in grado di controllare l’approvvigionamento di petrolio da fornitori diversi dalla Russia.\n\nIn particolare, il collocamento sotto controllo riguarda le controllate Rosneft Germany (RDG) e RN Refining & Marketing (RNRM), che detengono quote in tre importanti raffinerie in Germania.\n\nIl caso Priolo in Italia\n\n«Questa soluzione permetterà alla Germania di superare alcune criticità legate alle sanzioni verso la Russia, mantenendo gli approvvigionamenti e garantendo l’occupazione in tuttala filiera. Il Partito Democratico chiede al Governo di valutare il caso tedesco come esempio di uno sbocco possibile anche per la raffineria Lukoil in Sicilia che rischia di bloccare le sue attività a dicembre del 2022 per effetto dell’embargo sul petrolio russo. Un impianto che impegna, tra lavoratori diretti e indiretti, circa 3mila persone. L’area industriale vale il 51% del Pil della provincia siracusana mentre le navi che riforniscono l’impianto costituiscono un quinto dell’intero traffico del porto di Augusta». Così in una nota Antonio Nicita, candidato del Pd, capolista al Senato in Sicilia Orientale.",
    "Volley, Mondiali 2022: tutto facile per Giappone e Germania, superate nettamente Repubblica Ceca e Kazakistan": "Si sono concluse le due partite che hanno dato il via alla quarta giornata dei Campionati del Mondo di pallavolo femminile. Nei due incontri disputati all’immenso GelreDome di Arnhem, nei Paesi Bassi, le nazionali di Giappone e Germania si sono nettamente imposte rispettivamente su Repubblica Ceca e Kazakistan.\n\nIn apertura di programma le asiatiche hanno banchettato sulla modesta nazionale ceca, vincendo con il punteggio di 3-0 (25-15, 25-20, 25-12). Un dominio mai messo davvero in discussione da una Repubblica Ceca disastrosa in attacco (anche grazie alle grandi doti di difesa delle giapponesi), poco incisiva al servizio e fallosa in ricezione.\n\nIl Giappone si prende dunque la seconda vittoria consecutiva per 3-0 nel giro di 24 ore, dopo aver battuto la Colombia all’esordio. Se la miglior marcatrice a referto è stata la schiacciatrice Koga Sarina, la vera mattatrice del match è stata la centrale Shimamura Haruyro, autrice di 15 punti con uno straordinario 68% in attacco.\n\nAndamento simile nel match tra Germania e Kazakistan che ha visto le tedesche imporsi per 3-0 (25-15, 25-18, 25-21). Match leggermente più combattuto del precedente, almeno nel terzo set quando le kazake hanno tenuto aperto l’incontro fino al 21-20, prima di cedere di schianto negli scambi decisivi.\n\nRimane a 0 punti la nazionale del Kazakistan mentre la Germania sale a 6, ancora a punteggio pieno dopo il successo al debutto contro la Bulgaria. La grande trascinatrice per le teutoniche è stata la capitana Jennifer Janiska, schiacciatrice in grado di mettere a referto 17 punti con ottime percentuali tanto in attacco quanto in ricezione. Importanti anche i 10 dell’opposta Kimberly Drewniok e i 10 della centrale Camilla Weitzel\n\nFoto: FIVB",
    "Riparazioni di guerra: Germania e Polonia riaprono le vecchie ferite": "Come se le tensioni e il senso della tragedia non fossero abbastanza vivi in Europa negli ultimi mesi, le autorità di Polonia e Germania rispolverano in queste settimane una delle questioni più annose -e dolorose- degli ultimi ottant’anni. Sul ring, da un lato, una delle nazioni che più ha sofferto le ferite della Seconda Guerra Mondiale, trattata da secoli da ancella d’Europa, spartita e ripartita innumerevoli volte; dall’altro, la nazione portatrice del peccato originale del Nazismo e dell’aggressione che diede il via alla Seconda Guerra Mondiale.\n\nLa richiesta della Polonia\n\nDopo diversi anni (il “lavori” sono iniziati nel 2017) e un team di circa 30 esperti, soprattutto economisti e storici, nell’anniversario dello scoppio della Seconda Guerra Mondiale (quando 83 anni fa, il 1 settembre 1939, Adolf Hitler dava ordine alla Wehrmacht di varcare il confine) il governo polacco ha pubblicato il rapporto sul costo economico-sociale sostenuto dalla Polonia nei cinque anni di occupazione nazista: il responso è stato pari a 1,3 trilioni di euro. Berlino non ci sta e restituisce al mittente la richiesta, affermando che la questione delle riparazioni del tempo di guerra è “chiusa”.\n\nLa pubblicazione del rapporto in tre volumi è stata al centro delle celebrazioni nazionali dell’anniversario della guerra. Il capo del team che lo ha redatto, Arkadiusz Mularczyk, ha affermato che è impossibile attribuire un valore finanziario alla perdita di circa 5,2 milioni di vite che ha attribuito all’occupazione tedesca. Ha elencato le perdite per le infrastrutture, l’industria, l’agricoltura, la cultura, le deportazioni in Germania per il lavoro forzato e gli sforzi per trasformare i bambini polacchi in tedeschi.\n\nIl caos è scoppiato il 1° settembre scorso, quando il leader del partito Diritto e giustizia (PiS), Jaroslaw Kaczynski, ha annunciato che Varsavia invierà una richiesta formale di risarcimento alla Germania, insistendo sul fatto che la mossa servirà alla “vera riconciliazione polacco-tedesca” e alla “verità”. Kaczyński, non ha un ruolo istituzionale ma, nonostante ciò, gli viene riconosciuta una certa moral suasion sul partito di governo. Parlando dal Castello di Varsavia, Kaczynski ha presentato il rapporto sui danni che il Paese ha subito a causa dell’aggressione da parte del Terzo Reich: “È stata presa la decisione di chiedere un risarcimento alla Germania. Occorre battersi per simili questioni. Non promettiamo che sarà un successo rapido. Diciamo solo che è un obbligo per la Polonia, l’eliminazione di una lacuna nella nostra azione di Stato sovrano”.\n\nIl rapporto parlamentare, che è stato commissionato cinque anni fa, ma la cui pubblicazione è stata più volte ritardata, metterà ulteriormente alla prova le relazioni diplomatiche tra Polonia e Germania proprio mentre i due Paesi dovrebbero far fronte comune.\n\nLa risposta della Germania\n\nA complicare le cose ci ha pensato la modesta geremiade di Olaf Scholz. Il governo tedesco sostiene che la Polonia ha rinunciato al diritto alle riparazioni di guerra nel 1953, come parte di un accordo in cui la Germania dell’Est, cedeva i territori oltre il confine Oder-Neisse alla Polonia e alla Russia. L’attuale governo polacco sostiene che la rinuncia è stata concordata sotto la pressione dell’Unione Sovietica. La Germania afferma, invece, che eventuali problemi di riparazione in sospeso sono stati risolti con l’accordo “2+4” tra Stati Uniti, Regno Unito, Francia e Unione Sovietica che ha sancito la riunificazione nel 1990 – un accordo, ha detto venerdì un portavoce del governo, che la Polonia “ha accolto senza riserve”.\n\nVarsavia però ha mal digerito questo riferimento ai confini, ferita ancora aperta per un Paese più volte smembrato e che vede su di sé la minaccia russa a causa della sua prossimità geografica. La Polonia vuole che il cancelliere tedesco chiarisca le sue parole sulla possibilità di una revisione dei confini tra i due Paesi. A scatenare ulteriormente le ire polacche, il fatto che numerosi giuristi e internazionalisti, giudichino le restituzioni territoriali alla Polonia come riparazioni di guerra, ignorando che esse siano invece una restitutio che semmai si aggiunge al diritto alle riparazioni.\n\nDove nacque il problema delle riparazioni tedesche\n\nI danni materiali e morali subiti dalla Polonia durante lo scorso conflitto mondiale sono stati ingenti e la virulenza dell’aggressione tedesca, indubbia. Molte di queste azioni erano contrarie al diritto internazionale, come la distruzione sfrenata e ingiustificata di Varsavia nel 1944. A questo è seguita una ricostruzione condotta esclusivamente attraverso gli sforzi della Polonia e della sua società e la beffa per molte vittime delle azioni tedesche, che non furono mai risarcite. Il tema della Polonia era stato largamente pregiudicato da quanto accaduto alla conferenza di Teheran poichè aprì sul piano politico la prima delle maggiori vertenze all’interno della grande alleanza: la prima è la più importante perché la Polonia era il segno del risultato della guerra ma al tempo stesso l’ostaggio principale della sicurezza di Mosca. Il ricordo delle polemiche che avevano seguito la scoperta delle fosse di Katyn e l’insurrezione di Varsavia erano ancora troppo cocenti perché fra i contendenti potesse nascere improvvisamente un’atmosfera di fiduciosa collaborazione: sul tavolo bisognava decidere come e quando esigere i famosi 20 miliardi di dollari di riparazioni dovute dalla Germania. Le decisioni di Potsdam Le riparazioni sono generalmente disciplinate dai trattati di pace, ma il caso polacco è complesso perché giace in due differenti trattati e in due differenti fasi storiche. La prima, iniziata nel 1945 con l’accordo di Potsdam, e la seconda terminata decenni dopo con la riunificazione tedesca. Secondo l’accordo di Potsdam, le richieste di risarcimento polacche avrebbero dovuto essere soddisfatte dall’Unione Sovietica, sotto il cui effettivo controllo la Polonia era caduta: questo spiega perché le riparazioni non furono mai completamente trasferite. Solo gli individui, come le vittime del lavoro forzato e di esperimenti pseudo-medici e i prigionieri dei campi, ricevettero somme simboliche dalle fondazioni polacco-tedesche. Né la Polonia né la Germania erano parti dell’accordo, e agli interessi e alla confusione dei grandi venne rimessa la questione. Come un fulmine a ciel sereno, nel 1953, il leader polacco Bolesław Bierut, rilasciò una dichiarazione in cui annunciava che dal 1° gennaio 1954 la Polonia avrebbe rinunciato a tutte le richieste irrisolte in merito alle riparazioni di guerra. La rinuncia non venne tramutata in legge ma restò sulla carta stampata. Berlino la considerò comunque valida, poichè pubblica, riscontrando anche la conferma polacca del significato giuridico della rinuncia per ben due volte (nel 1970 e nel 2004). Tuttavia, oggi, Varsavia sostiene una nuova linea, secondo cui la Polonia non ha mai rinunciato formalmente al diritto alle riparazioni. Oggi, questa nuova disputa, si gioca attorno alla validità o meno di quella dichiarazione non tradotta in un atto legale, ma soprattutto avvenuta sotto il giogo sovietico. Il responso, quello giuridico, sta nei codici e codicilli di quello spettro che è il diritto internazionale e in un eventuale verdetto di un arbitrato o di un giudice super partes come le Nazioni Unite. Una disputa tutta polacca? Ma è proprio dall’opposizione polacca che giunge una levata di scudi contro la proposta di risarcimento verso Berlino: la richiesta, infatti, sarebbe una provocazione tutta legata alla politica interna e alle prossime elezioni. “Non credo che il nostro futuro governo, composto da raggruppamenti democratici, tornerà sulla questione delle riparazioni di guerra dalla Germania”, ha affermato il parlamentare liberale della Piattaforma civica (PO) Grzegorz Schetyna. “Certo, la guerra non è stata risolta e dovremmo parlarne con la Germania, ma quello che sta facendo il PiS oggi è una negazione del dialogo; sta sfruttando il dolore delle vittime offuscandone la memoria”, gli fa eco il leader centrista di Polonia 2050 Szymon Holownia. “La campagna anti-tedesca scatenata dal partito Legge e Giustizia è vergognosa”, ha aggiunto. L’ex primo ministro polacco Donald Tusk ha affermato che il riemergere della questione delle riparazioni fa parte di una “campagna anti-tedesca” progettata principalmente per sostenere il partito di Kaczyński in vista delle elezioni polacche del prossimo autunno. In un momento di tale tensione nell’est Europa, agitare lo spauracchio di revisioni di confine o delle riparazioni di guerra risulta non solo anacronistico, ma quanto mai irresponsabile sia perché rischia di fornire un grave precedente (in grado di influenzare anche il dibattitto sull’aggressione russa all’Ucraina), sia perché minaccia di sgretolare una delle basi del processo europeo: la rinuncia a qualsiasi forma di revanchismo.",
    "Germania, contro il caro energia maxi piano di aiuti da 65 miliardi": "Il pacchetto è destinato a coprire il saldo del 2022 e del 2023, e l’importo complessivo sarà ancora più grande grazie ai contributi dei governi regionali. La Germania si trova ad affrontare una crisi energetica sempre più grave, innescata dalla decisione della Russia di interrompere del tutto le forniture di gas attraverso il gasdotto Nord Stream 1, in seguito alla guerra contro l’Ucraina e alle sanzioni internazionali. Il governo tedesco ha attivato la seconda fase del suo piano di emergenza per il gas a tre livelli e sta valutando la possibilità di allentare diverse politiche energetiche e ambientali per mitigare le conseguenze, tra cui l’estensione dei cicli di vita delle centrali nucleari e a carbone.\n\nL’impennata dei prezzi dell’energia e i molteplici cambiamenti della politica tedesca sull’Ucraina sono diventati un grosso problema per Scholz nel suo primo anno da cancelliere, con un crollo della sua popolarità. Il suo partito ha già subito una sconfitta elettorale da quando la Russia ha iniziato la guerra in Ucraina, evidenziando come l’inflazione sia diventata rapidamente la principale sfida per i governi di tutta Europa.\n\nIl pacchetto è il terzo di Scholz da quando è entrato in carica meno di 10 mesi fa. I due precedenti avevano un valore di oltre 30 miliardi di euro. Tra le principali misure approvate dalla coalizione formata da Spd-Verdi-Liberali si segnalano:\n\n1. Un pagamento una tantum per pensionati e studenti: il 1° dicembre i pensionati riceveranno una somma forfettaria di 300 euro per coprire i rincari delle bollette. Gli studenti e i tirocinanti riceveranno un assegno di 200 euro. Per i pensionati dal 2023 scatterà un taglio fiscale da 5 miliardi.\n\n2. Calmiere sul prezzo dell’elettricità: verrà fissato un prezzo ridotto per i consumi finali di elettricità fino a una certa soglia.\n\n3. In arrivo un nuovo biglietto per il trasporto locale a livello nazionale che sostituisca il biglietto mensile da 9 euro che questa estate ha avuto una grande successo. Il governo federale fornirà 1,5 miliardi di euro a questo scopo. L’obiettivo è un «biglietto a prezzo interessante», compreso tra 49 e 69 euro al mese per un biglietto di trasporto locale nazionale. I Länder devono ancora approvare il finanziamento.\n\n4. La coalizione vuole infine aumentare gli assegni familiari di 18 euro al mese per il primo e il secondo figlio.\n\n\n\n",
    "La rivista il Mulino: Germania contro Italia": "Poco dopo lo scoppio di una nuova guerra vicina ai confini europei, nell’aprile scorso sono affiorate, ancora una volta, controversie giuridiche legate a episodi del secondo conflitto mondiale che vedono protagonisti due Paesi oramai storicamente vicini e amici, Germania e Italia. Eine Klage unter Freunden, ha titolato il «Frankfurter Allgemeine Zeitung» il 18 maggio scorso. La controversia giuridica è legata alle stragi perpetrate sul suolo italiano da parte dell’esercito nazista e al trattamento riservato ai cosiddetti Internati militari italiani (Imi).\n\nLa lunga vicenda degli Imi ebbe inizio l’8 settembre 1943, quando circa 600 mila soldati italiani (ma la stima è al ribasso), posti di fronte alla scelta di continuare a combattere al fianco della Germania nazista e della Repubblica sociale, risposero negativamente. Furono per questo deportati nei campi di prigionia in Germania e per lo più costretti a lavorare per l’industria bellica tedesca fino alla fine della guerra, privati di ogni forma di tutela in forza della qualifica di «internati», sconosciuta alle convenzioni internazionali. La storia degli Imi fu a lungo ignorata, come a lungo fu impedito il loro accesso a un’adeguata forma di riparazione dei torti subiti, e non è mai riuscita a conquistare la rilevanza mediatica e l’attenzione dell’opinione pubblica che avrebbe meritato.\n\nIl motivo di questa trascuratezza risiede in ragioni storiche e politiche. A partire dall’immediato dopoguerra, gli Imi hanno subito le conseguenze della complicità del regime fascista con quello nazista, per cui se da un lato era possibile riconoscere con difficoltà una prima forma di Resistenza tra le fila dello stesso esercito italiano, dall’altro la loro opposizione era interpretata da parte di esponenti conservatori come un tradimento e una vergogna da cancellare.\n\nLentamente, grazie ai racconti degli stessi internati, la loro storia è riuscita a emergere. Dal momento in cui si è presa coscienza della loro vicenda, è iniziata per gli internati italiani un’altra serie di traversie, quelle legate al faticoso tentativo di veder riconosciuto un risarcimento per i crimini di cui erano stati vittime. A partire dagli anni Novanta, per gli internati si sono dunque aperte lunghe e aspre battaglie legali, contraddistinte dal costante, pervicace rifiuto tedesco di riconoscere loro una riparazione e dal disinteresse della politica italiana, che non si è mai adoperata a sufficienza per trovare una soluzione, né a livello nazionale, né in dialogo con la Germania.\n\nA partire dagli anni Novanta, per gli internati si sono aperte lunghe e aspre battaglie legali, contraddistinte dal costante rifiuto tedesco di riconoscere loro una riparazione e dal disinteresse della politica italiana\n\nTra la fine degli anni Novanta e il primo decennio dei Duemila, anche sulla spinta delle richieste di indennizzo da parte di gruppi di lavoratori forzati di altri Paesi (si veda fra tutte l’iniziativa di risarcimento avviata soprattutto dai Paesi dell’Est Europa), un numero sempre maggiore di ex Imi ha infatti presentato presso i tribunali italiani pretese di risarcimento da parte della Germania, che in molti casi sono state accolte e hanno portato a una lunga serie di condanne contro lo Stato tedesco.\n\nIn reazione all’elevato numero di condanne da parte dei tribunali italiani, nel 2008 la Repubblica federale di Germania ha avviato presso la Corte internazionale di giustizia (Cig), l’organo principale dell’Onu con competenze giurisdizionali, un procedimento contro la Repubblica italiana, chiedendo alla Corte di dichiarare che l'Italia non aveva rispettato il principio consuetudinario dell’immunità degli Stati dalla giurisdizione civile straniera, consentendo che venissero intentate azioni civili contro la Germania presso i tribunali italiani. L’intera vicenda sarà da quel momento in poi conosciuta come il caso Germania contro Italia. Con una sentenza emessa il 3 febbraio 2012, la Corte ha risposto positivamente alle pretese presentate dalla Germania, intimando quindi all’Italia di far cessare l’effetto delle decisioni interne riguardo alle pretese di risarcimento, ma suggerendo allo stesso tempo a entrambe le parti di trovare concordemente un modo per giungere alla soluzione della questione, che rimaneva in ogni caso aperta.\n\nAl fine di dare piena esecuzione alla pronuncia della Cig, l’Italia ha da parte sua ottemperato in maniera immediata e completa attraverso iniziative di carattere sia giudiziario sia legislativo. Tuttavia, due anni più tardi, nel 2014, la Corte costituzionale è intervenuta, sollecitata dal Tribunale di Firenze. Con la sentenza numero 238 la Corte ha attivato la cosiddetta teoria dei controlimiti, in forza della quale ha inibito l’ingresso nell’ordinamento nazionale a norme di rango internazionale, per le quali la Corte stessa ravvisi un contrasto con i principi costituzionali fondamentali. Fra queste erano dunque comprese le sentenze della Cig.\n\nPer quanto riguarda l’Italia, dal 2014 in poi, per quasi otto anni, la vicenda del caso Germania contro Italia è proseguita su quello che può definirsi un doppio binario: da un lato, attraverso ulteriori dimostrazioni di adattamento da parte del potere legislativo italiano alla pronuncia internazionale del 2012; dall’altro attraverso continue condanne al risarcimento ai danni della Germania da parte dei tribunali italiani, che si avvalevano ora anche della pronuncia della Corte costituzionale. D’altro canto, da parte tedesca, non vi è mai stato in questi stessi anni alcun tentativo di procedere verso una soluzione concordata, così come suggerito dalla Cig nel 2012. Si è mantenuto dunque a lungo un forte contrasto tra le pronunce delle due corti – la Cig e la Corte costituzionale – che ha avuto come unico effetto un prolungato e sterile stallo della vicenda.\n\nDate le perduranti condanne di risarcimento da parte dei tribunali italiani e date le incombenti richieste di pignoramento di immobili tedeschi a Roma, la Germania ha deciso di presentare nuovamente domanda alla Corte internazionale\n\nA dieci anni esatti dalla pronuncia della Cig, il 29 aprile di quest’anno, il caso Germania contro Italia sembra essersi tuttavia riaperto. Date le perduranti condanne di risarcimento da parte dei tribunali italiani e date le incombenti richieste di pignoramento di immobili tedeschi a Roma, la Germania ha infatti deciso di presentare nuovamente domanda alla Corte internazionale. Una iniziativa che naturalmente ha lo scopo di vedere ancora una volta condannata l’Italia per la persistente violazione del principio di immunità, nonché il ritiro dei pignoramenti attraverso l’applicazione di misure cautelari.\n\nLa richiesta di misure cautelari è stata poi ritirata dalla Germania a seguito della decisione, da parte del governo italiano, di istituire un fondo speciale «per il ristoro dei danni subiti dalle vittime di crimini di guerra e contro l’umanità per la lesione di diritti inviolabili della persona, compiuti sul territorio italiano o comunque in danno di cittadini italiani dalle forze del Terzo Reich nel periodo tra il 1° settembre 1939 e l’8 maggio 1945». All’indomani della nuova domanda tedesca, il 30 aprile scorso, è infatti stato pubblicato in «Gazzetta Ufficiale» il decreto-legge n. 36 (convertito ora in legge n. 79/2022), relativo a ulteriori misure attuative del Pnrr, al cui art. 43 è appunto prevista l’istituzione di tale fondo, sebbene costituito con risorse diverse da quelle stanziate per il Pnrr. La procedura per accedere al fondo concede una finestra temporale ristrettissima entro cui gli internati e le loro famiglie avrebbero potuto presentare domanda, scaduta già nello scorso giugno. Sono richiesti anche requisiti procedurali stringenti, che potranno inibire la possibilità di accedere al ristoro a quanti ora e in futuro otterranno una sentenza favorevole, con la condanna della Germania al risarcimento.\n\nRimane oggi in ogni caso pendente la domanda che la Germania ha presentato presso la Cig, che sarà dunque chiamata a esprimersi nel prossimo futuro. Allo stesso tempo i tribunali italiani continuano a condannare la Germania: da ultimo è da segnalare la pronuncia del Tribunale civile di Bologna che lo scorso giugno ha condannato la Germania al risarcimento delle vittime della strage di Marzabotto dell’ottobre 1944.\n\nLa misura risarcitoria prevista dal governo italiano non appare dunque risolutiva rispetto al caso Germania contro Italia. Il conflitto giurisdizionale tra due Stati vicini e amici, cofondatori dell’Unione europea, sembra destinato a protrarsi. In via certamente più immediata e attenta alle rispettive pretese, sarebbe invece opportuno tendere a una soluzione di carattere diplomatico, tramite un negoziato, come già suggerito ai due Paesi dalla Cig nel 2012.",
    "Germania, il governo al lavoro per l'addio al gas russo ma la produzione industriale è a rischio": "Germania, il governo al lavoro per l'addio al gas russo ma la produzione industriale è a rischio di Tonia Mastrobuoni\n\nStretta nella morsa tra la carenza di metano e la brusca frenata della Cina, Berlino teme che lo scenario geopolitico possa peggiorare ancora. Perché se le tensioni a Taiwan sfociassero in un confltto, sarebbe necessario anche un ripensamento della dottrna merkeliana sui rapporti con Pechino",
    "Germania, Bundesbank: segnali di recessione in aumento. L'inflazione salirà al 10%": "Sulla scia della crisi energetica, la Bundesbank si aspetta la recessione e nel breve periodo un'inflazione intorno al 10%. \"Ci sono crescenti segnali di recessione nell'economia tedesca e vanno in direzione di un declino significativo, ampio e duraturo della produzione economica\", ha detto la banca centrale nel suo rapporto mensile del 19 settembre. La ragione principale è l'aumento dei costi energetici, a seguito della guerra in Ucraina.\n\n\"E' probabile che la produzione economica diminuisca notevolmente nel quarto trimestre\", hanno sottolineato gli esperti della Bundesbank. \"Questo probabilmente si applicherà anche al primo trimestre del prossimo anno\". Le prospettive sono estremamente incerte. \"L'elevata inflazione e l'incertezza per quanto riguarda l'approvvigionamento energetico e i suoi costi non stanno influenzando solo l'industria del gas e dell'elettricità, nonché le sue attività di esportazione e gli investimenti, ma anche i consumi privati e i fornitori di servizi che ne dipendono sono interessati\".\n\nL'inflazione salirà ancora\n\n\n\nIl tasso di inflazione, misurato dall'indice armonizzato dei prezzi al consumo, è salito all'8,8% in agosto rispetto all'anno precedente, 0,3 punti percentuali al di sopra del tasso di luglio. Inoltre, con la scadenza dello sconto sul carburante il 1° settembre 2022, ci sono stati incrementi di prezzo per benzina e diesel. Dal canto loro, \"le misure annunciate del terzo pacchetto di aiuti, come la tassa sul gas o il freno al prezzo dell'elettricità, probabilmente non si rifletteranno nei prezzi al consumo fino all'inizio del prossimo anno\".\n\nProduzione industriale in calo\n\n\n\nGli alti costi energetici hanno gravato sui settori ad alta intensità energetica, scrivono gli econnomisti della Bundesbank nel report mensile. Ad esempio, la produzione dell'industria chimica è diminuita drasticamente. Anche la produzione di beni di consumo è scesa in modo significativo, con i produttori di mobili e l'industria farmaceutica particolarmente colpiti.\n\nAllo stesso tempo, la Bundesbank vede peggioramenti della situazione nel settore delle costruzioni: il massiccio aumento prezzi, nonché l'aumento dei costi di finanziamento, hanno indebolito considerevolmente la domanda.\n\nIl mercato del lavoro rimane resiliente\n\n\n\nNonostante il deterioramento delle prospettive economiche, secondo la Bundesbank il mercato del lavoro rimane resiliente. L'occupazione è cresciuta moderatamente a luglio. Allo stesso tempo, la disoccupazione è leggermente aumentata ad agosto di 0,1 punti percentuali al 5,5%. La ragione dell'aumento è che i rifugiati ucraini sono stati registrati nel sistema di sicurezza sociale tedesco dal giugno di quest'anno. (riproduzione riservata)",
    "Troppo inquinamento: i tedeschi fanno causa al governo": "In Germania un gruppo di cittadini ha deciso di fare causa al governo per i problemi di salute causati dal diffuso inquinamento atmosferico. Secondo i ricorrenti, il mancato allineamento con le nuove linee guida redatte l'Organizzazione mondiale della sanità (Oms), che ha abbassato i valori ritenuti accettabili del 75 per cento, lascerebbe la salute loro e dei loro figli alla mercé dell'inquinamento e violerebbe i loro diritti fondamentali.\n\nSebbene negli ultimi anni l'inquinamento in Germania sia diminuito in modo significativo e ora sia spesso conforme alle leggi dell'Ue, il cambiamento delle linee guida da parte dell’Oms, implica che, sebbene le città non siano più illegalmente inquinate (le regole dell’Organizzazione non sono vincolanti, a differenza di quelle imposte da Bruxelles), questo non significa che l'aria sia completamente pulita.\n\nI ricorrenti, sette in totale, provenienti dalle quattro città più inquinate della Germania e supportati dalle Ong Umweltbundesamt e ClientEarth ,comprendono genitori che agiscono per conto dei loro figli e diversi malati di asma e chiedono al governo di intervenire immediatamente per inasprire le leggi.\n\n\"Sto agendo per i miei due figli. Meritano di crescere sani: vivere in città non dovrebbe condannarli ad ammalarsi a causa dell'inquinamento atmosferico e a portarne con sé l'impatto per il resto della vita”, ha spiegato Constanze, una delle cittadine ad aver sporto denuncia. \"Il mio obiettivo con questa sfida è prevenire altri danni evitabili alla salute delle persone a causa dell'inquinamento atmosferico: è dovere del nostro governo proteggere i miei figli e tutti noi\", ha continuato.\n\n\"In qualche modo siamo finiti a vivere in un mondo in cui i trasporti e l'industria sembrano avere più diritti delle persone stesse” ha dichiarato Irmina Kotiuk, avvocato di ClientEarth. “L'entità del problema è chiara: ogni anno emergono sempre più dati su quante persone sono colpite dall'inquinamento atmosferico, su quante muoiono precocemente e sulla miriade di modi in cui respirare aria tossica può danneggiare e alterare il nostro corpo. Eppure, mentre ci sono alcuni campioni locali, i governi nazionali sono dolorosamente lenti nell'affrontare il problema\", ha continuato.\n\n\"C'è sempre stato un ritardo epico quando si è trattato di far rispettare ai Paesi dell'UE la legge sull'inquinamento atmosferico: devono agire ora per evitare che altre vite vengano rovinate inutilmente e che altri bambini portino con sé l'eredità dell'aria sporca per tutta la vita\", ha affermato Kotiuk. \"Ciò che serve è semplice: allineare le leggi nazionali sulla qualità dell'aria con la scienza definita dai maggiori esperti mondiali. Questo è il minimo indispensabile che i nostri leader dovrebbero fare per proteggere le persone\", ha concluso.\n\nL'Ue sta attualmente riformando la sua principale legge sulla qualità dell'aria - la Direttiva sulla qualità dell'aria ambiente (Aaqd) - che stabilisce le soglie massime di inquinamento per l'intero blocco. Tuttavia, una volta approvata, il processo di adozione e attuazione farà sì che gli Stati membri dell'UE non saranno obbligati a rispettare i nuovi limiti per diversi anni.",
    "La Germania chiede solidarietà sul gas all’Italia. La replica: “Aspettare le elezioni”": "La Germania sta facendo fatica a sottoscrivere accordi di solidarietà con altri Paesi Ue per ottenere il gas nel caso di uno stop alle forniture dalla Russia. Dei governi contattati, solo 2 hanno dato una risposta positiva all’appello tedesco. Mentre gli altri, tra cui l’Olanda, starebbero “eludendo i negoziati”. L’Italia, invece, starebbe attendendo l’esito delle prossime elezioni per chiarire la sua posizione a Berlino. È quanto emerge da una relazione del ministero tedesco dell’Economia rivelata dal quotidiano Die Welt.\n\nSecondo uno studio del think tank Bruegel, senza il gas russo, la Germania dovrà ridurre la sua domanda di gas entro la fine dell'anno di ben il 29%. Quasi il doppio della media Ue, e il triplo dell'Italia. Ecco perché il governo tedesco sta lavorando a ritmo serrato per concordare accordi di solidarietà per un approvvigionamento sicuro di gas di emergenza. Questi accordi sono previsti da un regolamento che l'Unione europea ha deciso di mettere in campo nel 2018, sulla scorta dell'invasione russa in Crimea. Ma che finora è stato pressoché ignorato dagli Stati membri. \"Vogliamo chiudere accordi con tutti i Paesi europei, nostri vicini diretti, ma anche oltre, come con l'Italia\", aveva detto qualche settimana fa il ministro dell'Economia Robert Habeck.\n\nLa missione di Habeck si è però scontrata con una certa freddezza dei partner Ue. “A oggi, la Germania ha concluso un accordo di solidarietà con Danimarca e Austria\", si legge nella relazione. E gli altri? \"Belgio, Lussemburgo, Paesi Bassi e Polonia stanno eludendo negoziati costruttivi per firmare accordi bilaterali di solidarietà con noi\", scrive il ministero. Ci sono poi trattative in corso con la Repubblica Ceca e l'Italia. Ma anche questi colloqui stanno procedendo a rilento. \"La parte italiana potrà tornare attiva solo dopo le elezioni parlamentari\", si legge nel documento. Inoltre, la Germania punta a un accordo trilaterale in cui, oltre all'Italia, sia coinvolta anche la Svizzera. \"Al momento non è prevedibile quando un tale accordo potrà essere firmato\", ammette il ministero.\n\nL’accordo di solidarietà tra Roma e Berlino sembrava cosa fatta fino a pochi mesi fa, quando a marzo le due capitali avevano avviato le trattative. Ma la crisi di governo ha di fatto bloccato un negoziato che, a dirla tutta, si era rivelato complicato fin dalle prime battute. Cosa farà il prossimo esecutivo non è dato saperlo. Ma per la Germania il tempo sta finendo: se lo stop alle forniture di Mosca dovesse diventare realtà in inverno, le riserve tedesche potranno bastare per circa 2 mesi, scrive Die Welt.",
    "Germania: il ministero dell’Interno mette in guardia dall’influenza della Cina sulle università": "Il ministero dell’Interno tedesco mette in guardia dall’influenza della Cina sulle università dalla Germania attraverso gli istituti Confucio. Come riferisce il quotidiano “Handelsblatt”, il dicastero valuta “estremamente critica per la sicurezza” la cooperazione tra questi enti culturali cinesi e gli atenei tedeschi. Per il ministero guidato da Nancy Faeser, gli istituti Confucio rientrano nella strategia di influenza del Partito comunista cinese (Pcc). In particolare, l’obiettivo è diffondere “un’immagine immacolata dalla Cina”. Si tratta di un’influenza “almeno indiretta”, derivante dal fatto che questi enti sono “cofinanziati in maniera non trascurabile” dal governo di Pechino. Per le università tedesche che collaborano con gli Istituti Confucio vi è un “rischio di dipendenza e, quindi, di una graduale restrizione della libertà accademica”. Secondo il vicecapogruppo del Partito liberaldemocratico (Fdp) al Bundestag, Konstantin Kuhle, “l’pparato di potere totalitario della Cina non deve estendersi al panorama universitario tedesco”. Inoltre, l’influenza dello Stato cinese sugli istituti Confucio è “una seria minaccia alla libertà accademica”. Per tale motivo, ha evidenziato Kuhle, “le università tedesche devono riconsiderare la loro cooperazione” con questi enti culturali cinesi e, “se necessario, interromperla”.\n\nSono 19 gli istituti Confucio in Germania che, per la maggior parte con sede negli atenei del Paese, promuovono lo scambio culturale sino-tedesco. Per Konstantin von Notz, deputato dei Verdi al Bundestag, questo è “un problema molto serio di politica di sicurezza”. Presidente del Comitato di controllo sui servizi segreti del parlamento federale, von Notz ha evidenziato che l’intelligence tedesca deve “agire in maniera molto decisa” e perseguire i tentativi della Cina di esercitare influenza sulle università della Germania “molto più intensamente”. Nel suo rapporto del 2020, l’Ufficio federale per la protezione della Costituzione (BfV), ossia l’agenzia di intelligence interna tedesca, ha descritto gli istituti Confucio come “attori significativi nel campo dell’influenza che minacciano in vari modi di minare la libertà accademica”. Per esempio, durante la pandemia di Covid-19, attori cinesi hanno condotto “campagne aggressive di disinformazione e propaganda”. Per attuare la sua agenda, il Pcc si avvale anche della diaspora cinese e degli studenti “fedeli al regime” di Pechino.\n\nDi norma, gli istituti Confucio sono fondati tra un’università cinese e una tedesca. Il primo di questi enti in Germania è stato aperto nel 2006, presso la Libera Università di Berlino (Fu), e su suo sito web si legge che si tratta di una “associazione senza scopo di lucro per la promozione della conoscenza della lingua e della cultura cinese all’estero”. Con il suo lavoro, l’Istituto Confucio presso la Fu “contribuisce al mantenimento della cooperazione sino-tedesca e negli ultimi anni ha saputo affermarsi come un’importante istituzione culturale e linguistica nell’area di Berlino”. Intervistata da “Handelsblatt”, la ministra dell’Istruzione e della Ricerca tedesca, Bettina Stark-Watzinger, ha affermato: “Se fossi rettore di un’università, da me non vi sarebbe un Istituto Confucio”. L’esponente della Fdp ha motivato queste dichiarazioni aggiungendo che questi enti sono “cofinanziati da Pechino e sono politicamente strumentalizzati dal Pcc”. Stark-Watzinger ha quindi sottolineato: “Respingo una tale influenza diretta della Cina sul nostro insegnamento e sulla nostra scienza: dovremmo prendere chiaramente le distanze”. A sua volta, l’Unione cristiano-democratica sostiene che “le istituzioni pubbliche della Repubblica federale di Germania, in particolare le università e le scuole, interrompano la loro collaborazione con gli istituti Confucio dopo un esame approfondito”. Per i popolari, si deve evitare che, mediante questi enti, si verifichino attività “spionaggio di ricerca e un deflusso indesiderato di tecnologia” a danno della Germania.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Miliardi di aiuti e nazionalizzazioni: la Germania si salassa per salvare le sue aziende energetiche": "Il mercato europeo dell'energia si è rotto ma i rimedi di Bruxelles tardano ad arrivare. Ursula von der Leyen, nel suo discorso sullo Stato dell'Unione, ha promesso entro la fine dell'anno una riforma complessiva ma, sarà un eccesso di zelo nella tanto decantata svolta green, si tratta di una promessa che la presidente della Commissione ha riciclato una mezza dozzina di volte da marzo scorso, senza tuttavia aver mai prodotto una proposta.",
    "Gas e diesel, accordo siglato con la Germania": "TENNIS 2 gior\n\nGrazie di cuore Roger!\n\nÈ la fine di un'era: la gloriosa carriera della leggenda Federer è finita. È il momento delle lacrime\n\nL'inimitabile RogerOne chiude con una sconfitta in Laver Cup.",
    "Disertori russi in fuga dalla mobilitazione potrebbero ottenere asilo in Germania": "1883776\n\n\" I disertori russi in fuga dalla mobilitazione parziale potrebbero ottenere asilo in Germania\"\n\nLo ha detto il ministro degli Esteri tedesco, Nancy Faeser, intervistata dal quotidiano Allgemeine Zeitung.\n\n\"ı disertori russi in fuga dalla mobilitazione parziale proclamata ieri dal Cremlino potrebbero ottenere asilo in Germania\".\n\n“Come la norma chi si trova sotto la pressione possa appforittare ldella protezione internazionale in Germania, e chi si opponga coraggiosamente al regime di Putin e si trovi quindi in grave pericolo può presentare richiesta di asilo sulla base della persecuzione politica”,\n\nNancy Faeser, ha ricordato che \"sono gia' accolti e sotto la protezione alcuni disertosi soldati ucraini costretti a combattere\".\n\nIntanto il ministro della Giustizia , Marco Buschmann ha esortato a chiedere asilo chi ama la democrazia liberale e odia Putin.\n\nLetonia ha annunciato di annullare la consegna dei visti ai cittadini russi per motivi di sicurezza. Il ministro degli Esteri del paese, Edgars Rinkevics ha sottolineato che hanno preso tale decisione per evitare il ricatto del presidente russo Putin e continuare a sostenere l'Ucraina.\n\nIl ministro della Difesa Arvydas Anusauskas ha detto che la decisione di essere arruolato nell'esercito non è una ragione sufficiente per il diritto di chiedere asilo, ma che concedono asilo politico a coloro che sono perseguitati a causa delle loro convinzioni.",
    "InterNazionali - Nations League, si gioca anche Inghilterra-Germania: Gosens parte di nuovo dalla panchina": "Nello stesso girone di Italia e Ungheria si gioca anche Inghilterra-Germania. Nella sfida di Nations League in programma al Wembley, però, non ci sarà Robin Gosens: l'esterno interista non trova spazio e parte dalla panchina anche con i tedeschi, così come successo spesso e volentieri anche in questa prima parte di stagione a Milano.",
    "Covid, la Germania continua a preferire il lavoro da casa. E il governo Scholz vara nuovi incentivi": "Covid, la Germania continua a preferire il lavoro da casa. E il governo Scholz vara nuovi incentivi dalla nostra corrispondente Tonia Mastrobuoni\n\nIl cancelliere tedesco, Olaf Scholz (afp)\n\nSecondo un'indagine dell'Ifo il 24,5% dei tedeschi continua a optare per lo smart working. E nel nuovo piano anti-crisi da 65 miliardi previsti anche 5 euro per ogni giornata di lavoro in remoto fino a un massimo di 600 euro",
    "Anche in Germania arriva l’eco della Faggeta di Monte Raschio": "Oriolo, dopo l’incendio nuovi interventi per il patrimonio Unesco\n\nL’inizio della ripresa dopo il violento incendio della scorsa estate, quando le fiamme divampate tra i 27 ettari bruciati nei boschi di Oriolo Romano hanno lambito anche cinque ettari nella faggeta vetusta depressa di Monte Raschio, per l’Unesco patrimonio mondiale dell’umanità. Per fortuna le fiamme nella porzione della faggeta hanno bruciato solamente alcuni alberi morti a terra nella lettiera non coinvolgendo i grandi faggi.\n\nCosì, come l’araba fenice, il Parco Naturale Regionale Bracciano-Martignano riparte da qui: interventi mirati per la messa in sicurezza dell’area colpita dai roghi e un coordinamento internazionale per valorizzarla in una cornice europea.\n\nSono queste le azioni intraprese dall’ente regionale, grazie al lavoro degli uffici del Parco è stata inoltrata alla Regione Lazio la comunicazione per l’intervento di messa in sicurezza della pineta dell’area demaniale adiacente Monte Raschio, area su cui Emanuele Rallo, sindaco oriolese, ne ha vietato con un’ordinanza l’accesso, valutato il pericolo incolumità pubblica.\n\nIl parco, che in questi giorni sta redigendo il nuovo “Piano finanziario del piano di gestione” del sito Unesco delle faggete vetuste, si è poi impegnato a provvedere alla rimozione, a proprie spese, di dieci esemplari di “Pinus radiata”, noto anche come il “Pino di Monterey” (o della California), alberi maestosi ed eleganti che però – dopo l’incendio del 2 agosto – per il pericolo caduta hanno purtroppo messo a rischio la rete dei sentieri in località Cava.\n\nL’altra notizia arriva invece da oltre confine e riguarda sempre la faggeta: con l’invio di documentazione al comitato di gestione congiunto, il parco ha preso parte al Joint management committee riunitosi in Germania. E’ la riunione transfrontaliera condivisa dai diciotto Paesi europei aderenti al progetto “Foreste di faggi antiche e primordiali dei Carpazi e di altre regioni d’Europa.”\n\nSi tratta di un tavolo di confronto di informazioni internazionali sulle faggete patrimonio dell’umanità. Tra i temi presi in esame, ad esempio, l’approvazione delle estensioni del patrimonio mondiale, la firma e l’attuazione di obiettivi comuni (dichiarazione di intenti), la rendicontazione periodica sullo stato del patrimonio mondiale e alcuni tra i problemi più importanti, compresi i violenti incendi della stagione calda. Questo perché nel collegamento tra le nazioni, si chiarisce come le faggete raccontino la storia della comprensione internazionale attraverso la tutela ambientale di importanti siti forestali come quello di Monte Raschio, fiore all’occhiello del Parco Naturale Regionale Bracciano-Martignano."
}