{
    "Oggi in Svizzera": "Keystone / Peter Schneider\n\nLo scrutinio di domenica sull'Assicurazione vecchiaia e superstiti e l'innalzamento dell'età pensionabile delle donne ha spaccato in due il Paese. Se il fossato che si crea tra Svizzera francese e tedesca (e a volte italiana) è piuttosto ricorrente, non era mai accaduto che uomini e donne fossero così divisi.\n\nIl dato fa riflettere: mentre due terzi dei votanti di sesso maschile hanno accettato la riforma, le donne l'hanno respinta in proporzioni quasi uguali (63%). Alla fine, ha prevalso il \"sì\" per appena 0,5 punti percentuali (30'000 voti di scarto). Le reazioni non si sono fatte attendere: lunedì diverse centinaia di donne si sono riunite a Berna in segno di protesta, su invito della sezione femminile del Partito socialista, denunciando quello che hanno definito un chiaro passo indietro in termini di parità e annunciando uno sciopero in occasione della Giornata nazionale delle donne il prossimo 14 giugno.\n\nLa stampa interpreta da parte sua il risultato del voto di ieri in maniera diversa: se per alcuni commentatori il \"sì\" rappresenta un bivio fondamentale per ulteriori riforme dell'AVS, dopo che per quasi 30 anni i progetti si erano infranti sui muri eretti dalla sinistra, altri sottolineano come la divisione tra uomini e donne e non solo tra regioni non lasci presagire nulla di buono.\n\nTutto dipenderà ora dalla capacità dei partiti che sostenevano la riforma di mantenere le loro promesse e di ridurre le disuguaglianze che sussistono in materia di pensioni – e in particolare di secondo pilastro, la previdenza professionale – tra uomini e donne. Il grande cantiere della riforma pensionistica è solo agli inizi.",
    "Referendum in Svizzera, gli allevamenti intensivi resteranno aperti": "La consultazione popolare ha bocciato la proposta delle associazioni ambientaliste, animaliste ed ecologiste.\n\nLa Svizzera ha detto “no” alla chiusura degli allevamenti intensivi. Gli elettori elvetici hanno respinto il referendum popolare per migliorare il benessere di galline, maiali e mucche. A promuovere la consultazione popolare erano state le associazioni ambientaliste ed ecologiste con l’obiettivo di inserire la tutela degli animali nella Costituzione del Paese.\n\n“Siamo delusi, ma allo stesso tempo siamo orgogliosi di avere raggiunto milioni di persone in Svizzera e all’estero con la nostra ampia campagna che ha riunito le associazioni per i diritti degli animali, per la protezione dell’ambiente e per l’agricoltura“, ha commentato l’organizzazione politica elvetica “Sentience Politics“.\n\nTra gli altri sostenitori del referendum in Svizzera, ci sono stati anche i partiti politici di sinistra e Greenpeace.",
    "SVIZZERA. ILARIA TAMBOSCO E RICCARDO DA RIOS TRIONFANO SUL CIRCUITO DI ILLNAU": "Ilaria Tambosco e Riccardo Da Rios firmano due belle vittorie nell'internazionale Ciclocross di Illnau, in Svizzera. La giovane Tambosco (foto) friulana di Maiano in provincia di Udine, della società sportiva Sanfiorese, ha conquistato il successo con le allieve anticipando di 16\" l'elvetica Timea Reichmuth e di 1'06\" Giorgia Pellizotti (Sanfiorese) figlia dell'ex professionista Franco. Da Rios (Sanfiorese) ha trionfato invece nella gara maschile degli allievi davanti allo svizzero Lewin Iten , secondo a 33\", mentre Filippo Grigolin (Jam's Bike Team Buja) chiude il podio con un passivo di 42\". Quarto Emanuele Ferruzzi (Fosco Bessi Calenzano) e quinto Marco Moro della SC Romanese.",
    "L'agricoltura svizzera rimane sotto pressione, malgrado il successo alle urne": "Quest'estate, l'eccezionale siccità ha messo a dura prova il bestiame. © Keystone / Jean-christophe Bott\n\nRespingendo l'iniziativa sull'allevamento intensivo, il popolo svizzero ha ribadito il suo attaccamento a un'agricoltura nazionale forte. Tuttavia, il mondo agricolo non può ignorare il crescente dibattito sull'impatto climatico della produzione alimentare. Analisi.\n\nQuesto contenuto è stato pubblicato il 25 settembre 2022 - 15:38\n\nSamuel Jaberg\n\nGiornalista e viceresponsabile della redazione che raggruppa le tre lingue nazionali di swissinfo.ch (tedesco, francese italiano). In precedenza, redattore presso Teletext e rts.ch.\n\nGli agricoltori e le agricoltrici in Svizzera possono tirare un sospiro di sollievo. O perlomeno, coloro - ampiamente maggioritari - che si sono opposti al divieto dell'allevamento intensivo in Svizzera. Anche se la campagna è stata un po' meno emotiva e agitata di quella dell'anno scorso sul divieto dei pesticidi di sintesi, la votazione di domenica ha avuto un'aria di dejà vu.\n\nIl mondo rurale ha presentato un fronte unito per opporsi all'attacco dei movimenti antispecisti, sostenuto da diverse associazioni ambientaliste. Le poche voci dissenzienti hanno fatto fatica a farsi sentire. Alcuni agricoltori favorevoli all'iniziativa hanno addirittura preferito tacere per paura di rappresaglieLink esterno.\n\nCome nelle precedenti votazioni riguardanti l'agricoltura - pesticidi, decornazione delle mucche, alimentazione sostenibile - il popolo si è schierato nuovamente a favore delle argomentazioni dell'Unione svizzera dei contadini, una potente organizzazione che difende gli interessi dell'agricoltura svizzera e che dispone di efficaci interlocutori a livello politico.\n\nAgricoltura, un bersaglio facile\n\nIn un contesto poco favorevole a nuovi esperimenti - guerra in Ucraina, timori di penuria, inflazione - è stata la cautela a imporsi. Cittadini e cittadine, che sono soprattutto consumatori e consumatrici, vogliono continuare a poter scegliere i propri alimenti e ad acquistarli a un prezzo ragionevole. Come nelle votazioni precedenti, un argomento in particolare ha fatto breccia: la concorrenza straniera. La lobby agricola presenta qualsiasi inasprimento delle condizioni in Svizzera come un incitamento all'importazione di alimenti di qualità inferiore.\n\n\"Poiché è abbastanza facile prendere di mira l'agricoltura, si fa ricadere su di essa la piena responsabilità di un problema molto più ampio e complesso.\" Jérémie Forney, professore di antropologia all'Università di Neuchâtel End of insertion\n\nMa nonostante la chiara vittoria di domenica, questa ennesima battaglia ha lasciato il segno nelle campagne svizzere. \"Gli agricoltori e le agricoltrici sono stanchi. Hanno l'impressione di doversi continuamente giustificare e di essere ingiustamente percepiti come avvelenatori o torturatori di animali da una popolazione urbana che, ai loro occhi, ha una visione idealizzata dell'agricoltura ed è sempre più esigente nei confronti del cibo che consuma\", osserva Jérémie Forney, professore di antropologia all'Università di Neuchâtel e specialista del mondo agricolo.\n\nIl sistema politico svizzero consente a un gruppo ristretto di individui, come nel caso delle iniziative sui pesticidi o sulla decornazione delle mucche, di richiedere cambiamenti radicali in un settore di attività, senza necessariamente beneficiare di un ampio sostegno politico. \"Poiché è abbastanza facile prendere di mira l'agricoltura, si fa ricadere su di essa la piena responsabilità di un problema molto più ampio e complesso. Si tenta di imporre forti restrizioni, mentre la sacrosanta libertà di chi consuma, ad esempio, non viene mai messa in discussione\", sottolinea Forney.\n\nSia vittime che responsabili\n\nEppure, anche se la Svizzera rimane un Paese con una maggioranza conservatrice di destra, l'agricoltura dovrà evolversi se vuole continuare ad attirare la simpatia della popolazione. \"Non sono più solo le persone vegane estremiste a dire di mangiare meno carne. Questo discorso è portato avanti dalla scienza e dalla politica. I rappresentanti dell'agricoltura istituzionale non possono più continuare a difendersi con argomenti semplicistici. Devono presentare alternative ed essere aperti al dialogo\", afferma Forney\n\nQuest'estate, l'immagine idilliaca di mucche che pascolano beatamente in un paesaggio da cartolina ha subito un duro colpo. Le fotografie degli alpeggi inariditiLink esterno e le testimonianze di allevatori costretti a sacrificare parte delle loro mandrie per mancanza di foraggio hanno segnato gli animi. L'eccezionale siccità ha scosso fortemente gran parte della popolazione: il riscaldamento globale non colpisce solo i Paesi più vulnerabili del mondo, ma anche la Svizzera.\n\nI bovini, che hanno sofferto particolarmente per l'estate secca e calda, sono anche gli animali che hanno il maggiore impatto sul riscaldamento globale, soprattutto a causa della loro elevata produzione di metano, un potente gas serra.\n\n>> Qual è l'impatto ambientale della nostra alimentazione?\n\nContenuto esterno\n\nSebbene la campagna sull'allevamento intensivo si sia concentrata sul benessere degli animali, tra le argomentazioni del comitato d'iniziativa figurava anche la questione delle emissioni del bestiame. Chi si oppone all'allevamento intensivo ha sottolineato l'assurdità di distruggere parte della foresta tropicale in Brasile per coltivare soia destinata all'ingrasso dei bovini in Svizzera.\n\nAnche se la crisi energetica è attualmente la preoccupazione principale, la questione dell'impatto dell'agricoltura sul clima e sull'ambiente non scomparirà dall'agenda politica. È quasi certo che nei prossimi anni verranno lanciate altre iniziative. \"La buona notizia è che, nonostante le occasionali tensioni, il popolo svizzero non è mai stato così interessato alle questioni agricole. E con l'arrivo di una nuova generazione di agricoltori e agricoltrici, più disposta a sperimentare e a tendere la mano a consumatori e consumatrici, il mondo agricolo ha tutte le carte in regola per capitalizzare il sostegno ottenuto questa domenica alle urne\", afferma Forney.\n\nIl cittadino-consumatore, invece, non dovrà aspettare la prossima votazione per poter esprimere nuovamente la propria opinione. Ogni giorno, mentre fa la spesa, può decidere quale tipo di agricoltura privilegiare.\n\nArticolo curato da Balz Rigendinger\n\nTraduzione dal francese di Luigi Jorio\n\nAltri sviluppi Altri sviluppi Votazioni federali del 25 settembre 2022 Il popolo svizzero ha deciso di aumentare l'età di pensionamento delle donne e di non vietare l'allevamento intensivo.\n\nParole chiave: Economia\n\nSalute\n\nPolitica\n\nIn conformità con gli standard di JTI\n\nAltri sviluppi: SWI swissinfo.ch certificato dalla Journalism Trust Initiative",
    "Svizzera, iter super accelerati contro rischio blackout": "Non solo la siccità, che svuota i suoi bacini idroelettrici, ma anche la scarsa produzione del nucleare francese e la generale tensione sui mercati energetici europei hanno spinto la Svizzera a intervenire per mettersi al riparo dai rischi di interruzione della fornitura elettrica. Ad oggi, infatti, il Paese produce quasi tutta l'energia elettrica ...\n\n© Riproduzione riservata",
    "«Timemachine», la moneta d'oro dedicata all’industria orologiera svizzera": "Sul bordo interno della grande ruota dentata, in corrispondenza delle ore 11, si legge la scritta «SWISSMADE», mentre «WES 21» alle ore 3 è lo pseudonimo dell’artista biennese Remo Lienhard che ha ideato la moneta speciale. La superficie del dritto è leggermente bombata. Il rovescio della moneta riprende il tema del dritto. Sul bordo si leggono, in senso orario, «CONFOEDERATIO HELVETICA», l’anno di conio «2022», il segno di zecca «B» e il valore della moneta «25 FR». Al centro è riprodotta la ruota dentata di un orologio con una rosa dei venti nel mezzo. Al posto delle abbreviazioni dei punti cardinali l’artista ha scelto di collocare le lettere W, E e S e la cifra 21.\n\n\n\nLa nascita dell’orologeria in Svizzera è strettamente legata agli ugonotti, i rifugiati protestanti che vennero a Ginevra nel XVI secolo portando con sé il loro sapere tecnico. Dalla città di Calvino, l’orologeria si espanse nel resto del Paese. Oggi, grazie ai suoi prodotti esportati in tutto il mondo, è uno dei settori di punta dell’industria e del commercio.",
    "Ecuador: incidente nautico Galapagos, 4 morti, svizzera sta bene": "Il paradiso delle Galapagos si è trasformato in un incubo per i passeggeri di un'imbarcazione. Immagine d'archivio. KEYSTONE/AP/DOLORES OCHOA sda-ats\n\nQuesto contenuto è stato pubblicato il 26 settembre 2022 - 19:06\n\n(Keystone-SDA)\n\nUn'imbarcazione con 37 persone a bordo è affondata al largo delle isole Galapagos in Ecuador, secondo quanto riportato dai media locali. Una svizzera che si trovava sul battello sta bene.\n\nSecondo le autorità, quattro persone sono morte e altre due risultano disperse.\n\nTra i morti ci sarebbero due stranieri, ha riferito Angel Yanez, sindaco dell'isola di Santa Cruz, una delle isole dell'arcipelago, senza precisare la nazionalità. Una passeggera svizzera è in buona salute, ha indicato il Dipartimento federale degli affari esteri (DFAE) questa sera su richiesta dell'agenzia di stampa Keystone-ATS.\n\nA bordo del battello - che si trovava tra le isole Isabela e Santa Cruz - c'erano 37 persone, tra cui almeno 14 passeggeri stranieri provenienti da Israele, Germania, Spagna, Stati Uniti e Svizzera, ha dichiarato all'agenzia di stampa AFP una fonte ufficiale locale che ha voluto rimanere anonima.\n\nAltri sviluppi Altri sviluppi L'epopea del contrabbando Storia di un fenomeno che ha profondamente marcato le regioni a cavallo tra Italia e Svizzera.",
    "Cham è il Comune svizzero in cui si vive meglio": "Cham sarà anche il Comune con la più alta qualità di vita in Svizzera, ma da un punto di vista paesaggistico c'è sicuramente di meglio. Keystone / Alessandro Della Bella\n\nLa Svizzera tedesca domina la classifica dei Comuni che offrono maggiori opportunità in termini di qualità di vita e di sviluppo.\n\nQuesto contenuto è stato pubblicato il 21 settembre 2022 - 17:15\n\ntvsvizzera.it/mar con Keystone-Ats\n\nPubblicata mercoledì dal settimanale Handelszeitung, la classifica Link esternostilata dalla società di consulenza Iazi prende in considerazione 943 Comuni svizzeri con almeno 2'000 abitanti.\n\nLa graduatoria è guidata dalle località della Svizzera tedesca: nessun Comune della Svizzera francese e della Svizzera italiana figura infatti nelle prime 50 posizioni. In testa alla hit parade si trovano Cham, Zugo e Risch, tutte nel Canton Zugo.\n\nIn generale, la Svizzera centrale domina la classifica. Ben nove dei primi dieci Comuni sono infatti situati nei Cantoni di Zugo, Svitto, Lucerna e Nidvaldo.\n\nPer ritrovare il primo luogo al di fuori della Svizzera tedesca bisogna scendere fino alla 63esima posizione (Pregny-Chambésy, Canton Ginevra), mentre il migliore a sud delle Alpi è Collina d'Oro, al 90esimo posto.\n\nCollina d'Oro (di cui fa parte Montagnola, nella foto) è il Comune ticinese meglio piazzato. Del resto lo scrittore Hermann Hesse ne aveva fatto la sua residenza. © Keystone / Ti-press / Davide Agosta\n\nComplessivamente nelle prime 100 posizioni si trovano solo cinque Comuni della Svizzera francese e italiana.\n\nLa località in cui la qualità di vita è peggiore – perlomeno secondo i criteri utilizzati – è invece Mümliswil-Ramiswil, nel Canton Soletta, seguito da Valbirse e Tramelan, nel Giura bernese. Riviera è il Comune ticinese peggio classificato (927esima posizione). I grandi centri ticinesi sono tutti ben al disotto di metà classifica: Locarno 502esima, Lugano 534esima, Mendrisio 619esima e Bellinzona 746esima.\n\nTramelan, nel Giura bernese. © Keystone / Christian Beutler\n\nPresentato come lo studio \"più completo\" del genere realizzato a livello nazionale, questa hit parade è stata stilata sulla base di una cinquantina di criteri come la tassazione, le strutture ricreative e scolastiche, il sostegno agli anziani, gli asili nido, il numero di posti di lavoro, la sicurezza, i trasporti, il patrimonio immobiliare e l'ecologia.\n\nGli autori dello studio sottolineano di aver adottato un approccio statistico rigoroso e preso in considerazione solo cifre e dati verificabili, e non la soggettività o i sentimenti degli abitanti. \"Un'alta qualità della vita, tasse basse e facilità di accesso aumentano l'attrattiva delle città, ma questo non significa che Comuni anche discosti non possano guadagnare punti se sviluppano le loro infrastrutture\", afferma il responsabile dello studio Christof Zöllig, citato sul sito web della Handelszeitung.\n\nQuesto genere di classifiche è però spesso oggetto di critiche, soprattutto da parte dei Comuni meglio classificati, naturalmente. La qualità di vita si limita a una cinquantina di nudi e crudi dati statistici?",
    "Gli italiani in Svizzera hanno scelto la Meloni": "TENNIS 2 gior\n\nGrazie di cuore Roger!\n\nÈ la fine di un'era: la gloriosa carriera della leggenda Federer è finita. È il momento delle lacrime\n\nL'inimitabile RogerOne chiude con una sconfitta in Laver Cup.",
    "Più soldi nel portamonete dei pensionati in Svizzera": "Come il Nazionale, anche il Consiglio degli Stati vuole una compensazione totale del rincaro per i pensionati nel 2023. Lunedì, in una sessione straordinaria dedicata al tema ‘potere d’acquisto’, ha approvato due mozioni in questo senso provenienti dai ranghi del Ps e del Centro. Il Consiglio federale era contrario. Idem Plr e Udc.\n\nPaul Rechsteiner (Ps/Sg) e Pirmin Bischof (Centro/So) chiedevano, con mozioni identiche, che le rendite Avs e Ai e le prestazioni complementari (Pc) venissero adeguate in base all’indice nazionale dei prezzi al consumo al più tardi entro l’inizio del 2023. Inoltre, il Consiglio federale dovrà presentare al Parlamento un concetto su come adeguare regolarmente le pensioni in futuro in caso di inflazione superiore al 2%.\n\nAttualmente, la Confederazione determina le rendite Avs secondo il cosiddetto indice misto. Questo si basa per metà sull’inflazione e per metà sull’evoluzione dei salari.\n\nIl Consiglio degli Stati ha adottato le proposte con 24 voti favorevoli, 17 contrari e due astensioni (Bischof) e 24 voti favorevoli, 16 contrari e due astensioni (Rechsteiner). La scorsa settimana, il Nazionale aveva approvato con pochi voti di scarto una mozione del gruppo del Centro che aveva lo stesso intento. Poiché la formulazione delle mozioni non è identica, la Camera del popolo dovrà occuparsi delle mozioni Bischof e Rechsteiner.\n\nL’Unione sindacale svizzera (Uss) intanto si dice \"sollevata\". La decisione era \"più che necessaria e avrà un impatto positivo anche sui beneficiari di rendite Ai, prestazioni complementari e prestazioni transitorie [per disoccupati anziani, ndr]\", si legge in una nota. L’organizzazione sindacale attende ora dal Consiglio federale che attui questa misura \"senza indugio\".\n\nSussidi cassa malati, rinvio in commissione\n\nIl Consiglio degli Stati ha invece rinviato la decisione di aumentare del 30% il contributo federale alla riduzione dei premi di cassa malati per il prossimo anno. Due mozioni corrispondenti – di Marina Carobbio (Ps) e Isabelle Chassot (Centro/Fr) – sono state rispedite in commissione per ulteriore esame.\n\nAnche in questo caso, la scorsa settimana il Nazionale aveva adottato di misura una mozione del gruppo Ps con la medesima richiesta. Centro e Ps avevano allora unito le forze per farla approvare. Cosa che non è avvenuta lunedì alla Camera dei cantoni.\n\nIl plenum ha accolto una mozione d’ordine di Charles Juillard (Centro/Ju), intenzionato a capire se una misura del genere sarebbe davvero utile a chi ha bisogno di aiuto. Marina Carobbio si è opposta invano, adducendo l’urgenza della misura. Isabelle Chassot invece s’è detta d’accordo col rinvio in commissione. L’Uss giudica \"incomprensibile\" una decisione che a suo dire \"dimostra una totale mancanza di comprensione della realtà della vita delle persone\".\n\nCalcolatore per i prezzi di benzina e diesel\n\nFra le altre mozioni sul tavolo, il Consiglio degli Stati ha accolto quella con cui Pirmin Bischof chiede al Consiglio federale di adottare un calcolatore online dei prezzi di benzina e diesel. Questo strumento, già in uso in Austria dal 2011, obbligherebbe le stazioni di servizio ad annunciare i loro prezzi in tempo reale allo Stato. L’atto parlamentare passa ora al Nazionale.\n\nTutte le altre soluzioni per aiutare la popolazione sono state respinte. Marco Chiesa (Udc), ad esempio, invocando un rifiuto \"alle rivendicazioni socialiste per più Stato\", proponeva di abbassare i prezzi della benzina abolendo l’imposta sugli oli minerali, di dedurre i premi di cassa malati dall’imposta federale diretta, o ancora di sopprimere l’imposizione del valore locativo per i pensionati. Non lo hanno seguito nemmeno tutti i suoi colleghi di partito. La sinistra non ha avuto più successo con l’idea di un’indennità annuale contro il caro energia o di un ‘assegno federale’ per i meno abbienti. Carlo Sommaruga (Ps/Ge) ha invano messo in guardia dal rischio di un aumento della povertà in Svizzera, che colpirà anche la classe media.\n\n«Qualsiasi cosa decidiate oggi porterà a misure di austerità», aveva avvertito il ministro delle Finanze Ueli Maurer (Udc). L’inflazione in Svizzera è solo un terzo di quella dell’eurozona, ha ricordato il ministro dell’Economia Guy Parmelin (Udc). Il Consiglio federale, ha ribadito il vodese, è dell’opinione che al momento misure di sostegno dirette per le economie domestiche e le aziende non si giustifichino. Il Parlamento la pensa diversamente. E ora il Governo dovrà darsi da fare.",
    "Svizzera, addio ai tassi negativi, maxi rialzo della Banca centrale": "Addio ai tassi negativi anche in Svizzera, dopo otto anni.\n\nLa Banca centrale ha deciso un maxi rialzo di 0,75 punti (inferiore comunque ad alcune previsioni che scommettevano su 100 punti) portando il tasso allo 0,5%.\n\nE secondo il presidente Thomas Jordan non sono esclusi ulteriori aumenti nei prossimi mesi. La mossa della Bns è in linea con il generale aumento dei tassi nel mondo guidato dalla Federal Reserve con la Bce che sta accelerando i rialzi, lasciando la sola Bank of Japan con i tassi negativi.",
    "Il franco svizzero è sempre più forte, ma fino a che punto arriverà?": "In questo mese di settembre, il cambio con l'euro ha raggiunto un nuovo minimo storico di 0,9409 EUR/CHF. Martin Ruetschi\n\nLa Banca nazionale svizzera ha cambiato tattica e il cambio euro/franco è arrivato a 0,94 ma gli analisti si chiedono fino a che punto arriverà la valuta elvetica seguendo questa tendenza.\n\nQuesto contenuto è stato pubblicato il 26 settembre 2022 - 19:17\n\ntvsvizzera.it/MaMi con agenzie\n\nCambio di paradigma per la Banca nazionale svizzera (BNS). Dopo anni di tentativi per indebolire il franco, la BNS ha compiuto una svolta di 180 gradi e, di fronte all'impennata dell'inflazione globale, sta ora permettendo alla moneta nazionale di apprezzarsi. Gli analisti si chiedono fino a che punto arriverà la valuta elvetica seguendo questa tendenza.\n\nAncora scambiata a 1,03 franchi per euro all'inizio dell'anno, la moneta svizzera ha guadagnato slancio il 16 giugno dopo che la banca centrale elvetica ha aumentato il tasso di interesse di riferimento per la prima volta da anni. Alla fine di giugno, il cambio con l'euro è sceso sotto la parità e lunedì mattina 26 settembre ha raggiunto un nuovo minimo storico di 0,9409 EUR/CHF.\n\nAltri sviluppi Altri sviluppi La linea ad altissima tensione attraversa le Alpi in galleria Questo contenuto è stato pubblicato il 22 set 2022 A partire dal 2029 l'energia varcherà infatti le Alpi percorrendo la seconda galleria autostradale attualmente in costruzione.\n\nIl presidente della direzione della BNS, Thomas Jordan, aveva dato fuoco alle polveri a metà giugno dichiarando: \"Nel caso in cui il franco si indebolisse, potremmo prendere in considerazione la possibilità di vendere valute\" per mantenere il franco forte. Questo messaggio è stato ribadito giovedì scorso, con l'abbandono dei tassi di riferimento negativi che sono stati aumentati di 0,75 punti percentuali a +0,50%.\n\nAltri sviluppi Altri sviluppi Perché il franco forte non fa più paura alle aziende svizzere Questo contenuto è stato pubblicato il 08 set 2022 Mentre il valore del franco svizzero raggiunge livelli record nei confronti dell'euro, l'industria è meno critica con la BNS rispetto a un tempo.\n\n\"Prima la BNS interveniva per ridurre le pressioni al rialzo sul franco, ma ora può intervenire per rafforzare il franco e ridurre le pressioni inflazionistiche\", riassume Nikolay Markov. Per l'economista senior di Pictet Asset Management, \"non c'è più il timore che il franco si apprezzi. Al contrario, l'apprezzamento del franco è benvenuto in quanto limita i rialzi dei tassi necessari per raggiungere la stabilità dei prezzi\".\n\nRuolo di ammortizzatore\n\nLa Svizzera ha registrato un tasso d'inflazione record del 3,5% in agosto, ben al di sopra dell'obiettivo di stabilità dei prezzi della BNS, che si colloca tra lo 0% e il 2%. \"Se togliamo i prezzi regolamentati, l'inflazione ammonta al 4,1%, ossia un tasso doppio rispetto all'obiettivo di stabilità della BNS\", calcola Alix Bhend-Lambin, stratega finanziario della Banca cantonale vodese (BCV).\n\nIl dato è notevolmente inferiore al 9,1% registrato ad agosto nella zona euro e all'8,3% negli Stati Uniti. La forza del franco svizzero fornisce una parziale protezione contro un'eccessiva accelerazione dei prezzi grazie al potere d'acquisto della valuta svizzera per gli acquisti all'estero, in particolare per i prodotti energetici. Secondo le stime del Credit Suisse, un calo del 10% del tasso di cambio euro-franco ridurrà l'inflazione in Svizzera di mezzo punto percentuale.\n\n\"Il franco sta svolgendo (...) il suo ruolo di ammortizzatore per i prezzi delle importazioni, ma non ha impedito l'aumento dei prezzi delle esportazioni (+1,3%). La valuta svizzera contribuisce a ridurre i costi per le aziende\", afferma Bhend-Lambin. A suo avviso \"il franco non è così sopravvalutato: il valore equo rispetto all'euro è 1,08 EUR/CHF\".\n\nAlla luce di questo sviluppo, quanto potrebbe scendere il cambio? \"In termini assoluti, non c'è limite all'apprezzamento del franco. Ma c'è un limite alla velocità di questa tendenza\", avverte Markov. Se l'apprezzamento del franco è troppo rapido, la BNS potrebbe intervenire per ridurre il tasso di apprezzamento della valuta svizzera.\n\nMolte incertezze\n\n\"Un apprezzamento troppo rapido penalizzerebbe la competitività-prezzo delle esportazioni, nonostante il posizionamento di fascia alta della nostra industria\", sostiene Arthur Jurus, senior strategist di Oddo-BHF Svizzera. Secondo Jurus, il franco si sta strutturalmente apprezzando rispetto all'euro a causa dei differenziali di prezzo.\n\nAlla luce di questa situazione, la specialista della Banca cantonale vodese prevede che tra sei mesi il cambio euro-franco si attesterà a 0,98, \"in ogni caso sotto la parità\". \"Il resto dipenderà molto dal contesto, poiché ci sono molte incertezze\", avverte.\n\nNikolay Markov prevede che il prossimo anno il franco si deprezzerà rispetto all'euro, \"poiché il contesto di mercato dovrebbe attenuarsi\". Entro dicembre 2023, si aspetta un livello di 1,05 franchi per l'euro, prima che il franco si rafforzi nuovamente nel 2024.\n\nPer Arthur Jurus, l'apprezzamento a medio termine dovrebbe continuare e portare la coppia di valute a 0,85 EUR/CHF entro cinque anni, riflettendo \"i fondamentali macrofinanziari attualmente osservati\".\n\n",
    "La Svizzera deve tagliare i consumi di energia. La ministra dell'Ambiente: \"Fate la doccia in due\"": "La Svizzera deve tagliare i consumi di energia. La ministra dell'Ambiente: \"Fate la doccia in due\" di Franco Zantonelli\n\nSimonetta Sommaruga\n\nCritiche alla 61enne Simonetta Sommaruga, che peraltro non coabita con il marito",
    "Flop Spagna in casa contro la Svizzera, il Portogallo passeggia a Praga": "La Serbia travolge la Svezia grazie alla tripletta di Mitrovic, l'Ucraina a valanga contro l'Armenia. Alla Novergia non basta Haaland, la Slovacchia rimonta e vince 2-1\n\nSalvatore Malfitano @malfitoto\n\nCol goleador che non ti aspetti il Portogallo batte la Repubblica Ceca e sorpassa la Spagna in vetta al girone 2 della Lega A: la doppietta di Diogo Dalot e il gol di Bruno Fernandes rendono tutto facile per la nazionale di Fernando Santos. Lo stesso non può dire Luis Enrique, punito dalle palle inattive convertite al meglio dalla Svizzera, che vince a Saragozza. È anche la notte di un eterno Mitrovic, che sigla una tripletta nel trionfo della Serbia contro la Svezia, mentre la Scozia ribalta e supera l’Irlanda. Israele batte nel finale l’Albania, Slovenia e Irlanda del Nord rimontano Norvegia e Kosovo. La Grecia già promossa cade a Cipro, l’Ucraina a valanga in casa dell’Armenia.\n\nLega A — Luis Enrique sceglie il blocco Barcellona per la sua Spagna, che fa tanto possesso ma senza riuscire a rendersi pericolosa. Al 21’ passa la Svizzera, con Akanji che firma il primo gol in nazionale schiacciando di testa il calcio d’angolo da sinistra. La proposta di gioco iberica viene riconosciuta al 55’, quando Asensio premia l’inserimento di Alba che è bravo a incrociare. Il pari dura soltanto tre minuti: ancora Akanji protagonista su un corner, il difensore tocca il pallone spinto in porta da pochi passi da Embolo. Inutile il forcing nel secondo tempo degli spagnoli. Tutto fin troppo facile invece per il Portogallo contro la Repubblica Ceca. Il primo tempo si caratterizza per i tanti infortuni: prima Cristiano Ronaldo colpito al naso, poi Schick ferito al braccio dai tacchetti di un avversario; quindi Brabek che è costretto ad abbandonare il campo. Al 33’ Dalot è bravo a chiudere un’azione avviata da lui stesso, sul servizio di Leao dal fondo. Nel recupero la gara è già in discesa: Mario Rui aggira la difesa ceca con un sinistro preciso, Bruno Fernandes sorprende gli avversari alle spalle e infila il raddoppio. Prima del duplice fischio, Schick spara contro la traversa un calcio di rigore assegnato dopo la review per un tocco di mani di Ronaldo. Così ad inizio ripresa, la pratica è ufficialmente chiusa. Ci pensa ancora Dalot, con un preciso sinistro da fuori (52’). Il punto esclamativo lo mette Diogo Jota all’82’, spingendo in rete la sponda di CR7.\n\nLega B — Serata da sogno per Mitrovic, che aggiorna le cifre da record della sua carriera con la nazionale serba. In vantaggio però ci va la Svezia con Claesson ben ispirato da Kulusevski (15’), poi comincia lo show dell’attaccante del Fulham. Segna due volte di testa, al 18’ e nel recupero del primo tempo, quindi ancora ad inizio ripresa sul servizio puntuale di Vlahovic; in totale sono 48 con la maglia della Serbia. Lukic cala il poker al 70’ con un gran sinistro all’incrocio. Nell’altra gara del gruppo 4, la rimonta della Slovenia sulla Norvegia: stavolta Haaland non basta e i padroni di casa, sotto gli occhi di Ceferin in tribuna, ribaltano lo svantaggio iniziale con Sporar e Sesko. Ad aprire il programma di giornata è stata la gara tra Armenia e Ucraina (gruppo 1), che ha visto la goleada della nazionale di Petrakov. Tymchyk a metà primo tempo ha dato il via al pokerissimo che ha preso forma nella ripresa con Zubkov, la doppietta di Dovbyk e Ignatenko per lo 0-5 finale. Nello stesso girone, la Scozia ha la meglio dell’Irlanda: è quest’ultima a portarsi avanti con Egan al 18’, pareggia Hendry al 49’ di testa; l’ultima parola è di Christie, freddo dal dischetto all’82’. Nel gruppo 2, a tre squadre dopo l’esclusione della Russia, Israele vince all’ultimo respiro contro l’Albania di Edy Reja. I gol sono tutti nel secondo tempo. Weismann in spaccata sblocca l’incontro (46’), il pregevole destro al volo di Uzuni sembra indirizzare la gara sul pari all’88’. Al secondo minuto di recupero però Baribo trova il gol che manda gli israeliani con un piede e mezzo in Lega A.\n\nlega C — Nel gruppo 2 sorte analoga alla Norvegia per il Kosovo, che passa in vantaggio in casa dell’Irlanda del Nord grazie a Muriqi, per poi soccombere dopo le reti nel finale di Whyte e Magennis. Sconfitta indolore per la Grecia, già certa del primato nel girone, contro il Cipro: decisiva la rete di Tzionis al 18’.",
    "La Svizzera distrugge 10,3 milioni di dosi Moderna scadute": "AGI - La Svizzera distruggerà 10 milioni e 300 mila dosi di vaccino anti-Covid Moderna scadute mercoledì scorso. Lo ha annunciato il Ministero della Salute svizzero, precisando di non avere altra scelta.\n\nIl costo delle dosi da distruggere ammonta a 280 milioni di franchi svizzeri, equivalenti a 294 milioni di euro.\n\nAl momento, altri 2 milioni e mezzo di dosi sono ancora stoccati in un centro dell'esercito elvetico e 7 milioni e 800 mila si trovano in un deposito nel Belgio.\n\nLo ha precisato il Ministero, sottolineando che la sua strategia di approvvigionamento dei vaccini è consistita sin dall'inizio nell'ordinare più dosi del necessario per gli 8 milioni e 700 mila abitanti del Paese, chiedendo vaccini a laboratori diversi per evitare il rischio di dipendere da un solo prodotto che avrebbe potuto rivelarsi inefficace e per scongiurare eventuali problemi di spedizioni o di contratti non rispettati.\n\nA giugno scorso, il sito Swissinfo news aveva stimato che il Paese disponesse di una eccedenza di 38 milioni di dosi di differenti vaccini anti-Covid, con scadenza prima della fine di quest'anno.\n\nIl Ministero ha riferito che circa 3,5 milioni di dosi del nuovo Moderna saranno disponibili per il mese entrante, quando la Svizzera lancerà la prossima campagna vaccinale.\n\nNel Paese elvetico i decessi collegati al Covid sono stati 13.556 da inizio pandemia, mentre il tasso di vaccinazione ha raggiunto circa il 70%.",
    "La borsa svizzera chiude ancora in calo": "La borsa svizzera chiude ancora in calo Keystone\n\nInizio settimana negativo per la Borsa svizzera: l'SMI, che a fine la mattinata era sceso fino quasi alla soglia psicologica dei 10.000 punti, si è ripreso nel pomeriggio ed ha chiuso a -0,35% a 10'102,40 punti. L'SPI è sceso dello 0,32% a 12'973,08 punti.\n\nLe preoccupazioni per i tassi di interesse e la recessione continuano a pesare sul mercato azionario svizzero. La prospettiva di una politica monetaria sempre più restrittiva da parte delle banche centrali sta alimentando i timori di recessione degli investitori, secondo un trader. Il crollo dell'indice Ifo tedesco sul clima economico ha alimentato questa prospettiva.\n\nLa vittoria elettorale della destra radicale in Italia ha aggiunto un nuova ragione di preoccupazione. Secondo gli osservatori, ora sarà decisivo il comportamento del capo del governo designato, Giorgia Meloni, nei confronti dell'UE.\n\nAnche i mercati azionari statunitensi sembrano destinati a subire ulteriori perdite. Wall Street ha aperto in calo oggi: il Dow Jones ha perso lo 0,49% a 29.460,07 punti, il Nasdaq cede lo 0,15% a 10.849,86 punti mentre lo S&P 500 lascia sul terreno lo 0,22% a 3.684,74 punti.\n\nIn Svizzera, il KOF Consensus ha pubblicato previsioni di crescita riviste al ribasso. Il PIL dovrebbe crescere del 2,2% nel 2022, in calo rispetto al 2,5% di giugno, mentre nel 2023 è previsto un aumento dell'1,0%, in calo rispetto all'1,6%. L'inflazione dovrebbe essere più alta di quanto previsto in precedenza, con un'accelerazione al 3,0%, dal 2,6%.\n\nL'azione Credit Suisse, che nel pomeriggio era salita di oltre il 2%, ha chiuso il calo dello 0,52% toccando il nuovo minimo storico di 4,05 franchi. Venerdì il prezzo delle azioni era sceso del 12,4% a 4,07 franchi, a seguito di voci di un aumento di capitale. Il numero due bancario oggi ha dichiarato di essere sulla buona strada per presentare il suo riorientamento strategico il 27 ottobre.\n\nI tre pesi massimi hanno chiuso in negativo: Roche ha perso lo 0,74% (a 307 franchi), Nestlé lo 0,35% (a 106,70 franchi) e Novartis lo 0,21% (a 74,20 franchi). A trascinare il listino verso il basso sono stati anche gli assicuratori Swiss Life (-2,34% a 446,20 franchi), Swiss Re (-2,05% a 74,56 franchi) e Zurich Insurance (-1,24% a 399,70 franchi).\n\nSolo cinque titoli hanno dell'SMI hanno chiuso in positivo. Il mercato è stato sostenuto soprattutto da Richemont che ha messo a segno un +0,40% (a 96,56 franchi) e da UBS che ha guadagnato lo 0,48% (a 14,64 franchi).\n\nI titoli legati alla congiuntura si sono mossi in ordine sparso: guadagnano ABB (+0,12% a 25,23 franchi) e Geberit (+0,80% a 416,20 franchi), Holcim chiude invariata (a 40,94 franchi) mentre Sika in flessione (-0,54% a 195,15 franchi).\n\nmc",
    "I Cantoni della Svizzera orientale contro tagli a sviluppo ferroviario": "I membri del governo di sette cantoni della Svizzera orientale si sono espressi oggi contro i rinvii o le cancellazioni di progetti di espansione del trasporto ferroviario. Una cooperazione è in vigore con i cantoni della Svizzera occidentale interessati.\n\nQuest'estate, la Confederazione ha presentato il suo programma di espansione dell'infrastruttura ferroviaria, inviando il rapporto ai cantoni e invitandoli a esprimersi al riguardo. Quasi contemporaneamente, le FFS hanno annunciato che in futuro avrebbero abbandonato la tecnologia di corsa veloce in curva con compensazione del rollio.\n\nTimori e richieste\n\n\"Si tratta di un fatto grave, che avrà un forte impatto su tutta la Svizzera orientale\", ha spiegato oggi a San Gallo il consigliere di Stato turgoviese Walter Schönholzer (PLR). Un'area economica e di vita con oltre 1,1 milioni di abitanti e quasi 700'000 dipendenti si vedrebbe negare il miglioramento dei servizi di trasporto pubblico.\n\nUna delle richieste centrali è l'espansione di San Gallo a \"nodo completo\" del trasporto ferroviario. A tal fine, il tempo di percorrenza tra Zurigo e San Gallo dovrebbe essere inferiore a un'ora. Tuttavia, a causa dell'abbandono della compensazione del rollio, si perdono da uno a due minuti, ha osservato Beat Tinner (PLR), ministro dell'economia di San Gallo.\n\nI cantoni di Turgovia e Sciaffusa chiedono quanto a loro il prolungamento della linea ferroviaria dell'Alto Reno (Hochrheinbahn) fra San Gallo, Costanza, Singen e Sciaffusa. L'espansione della ferrovia dell'Appenzello e dei Grigioni è anch'essa considerata un importante collegamento per il traffico a lunga distanza e turistico, in particolare per alleggerire le strade, spesso sovraccariche. Il cantone di Glarona dipende dai collegamenti diretti con i trasporti pubblici. Con queste nuove disposizioni delle FFS il tempo di percorrenza fra Glarona e Zurigo aumenterebbe causando, secondo le autorità cantonali, intasamenti sulla strada in direzione di Coira.\n\nRisposta comune",
    "Le donne dovranno lavorare un anno in più in Svizzera": "La nuova riforma dell'Assicurazione vecchiaia e superstiti approvata domenica 25 settembre 2022 porta l'età pensionabile delle donne da 64 a 65 anni, equiparandola a quella degli uomini. © Keystone / Gaetan Bally\n\nL'età pensionabile delle donne passa da 64 a 65 anni in Svizzera. Il popolo ha infatti approvato con una maggioranza risicata la riforma dell'Assicurazione vecchiaia e superstiti (AVS). Confermato anche l'aumento dell'IVA per l'AVS.\n\nQuesto contenuto è stato pubblicato il 25 settembre 2022 - 17:24\n\nSara Ibrahim\n\n\n\nMi occupo di questioni legate all’impatto delle nuove tecnologie sulla nostra società. Siamo coscienti della rivoluzione in atto e delle sue conseguenze? Hobby preferito: pensiero libero. Tic frequente: troppe domande. con agenzie\n\nL’Assicurazione vecchiaia e superstiti (AVS) ha affrontato l’ennesima prova alle urne, ma questa volta la riforma proposta da Governo e Parlamento ha incontrato il favore dell'elettorato.\n\nStando ai risultati finali, il 50,6% delle elettrici e degli elettori ha detto “sì” all’innalzamento dell’età pensionabile delle donne da 64 a 65 anni. L'approvazione della riforma è apparsa in bilico per un momento, ma i risultati netti nel canton Zurigo hanno riportato in vantaggio il campo del \"sì\": il cantone ha registrato il 55,8% di voti favorevoli.\n\nContenuto esterno\n\nLe donne, dunque, dovranno lavorare un anno in più in Svizzera, andando in pensione alla stessa età degli uomini a partire dal 2024.\n\nAnche l’aumento di 0,4 punti percentuali dell’aliquota IVA a favore dell'AVS ha incontrato l'approvazione da parte del popolo: il 55,1% ha detto \"sì\".\n\nSi tratta di un risultato tirato, come avevano previsto gli analisti e le analiste nelle ultime ore.\n\nL’ultimo sondaggio condotto dalla SSR aveva rilevato il sostegno alla riforma da parte del 59% dell’elettorato, ma anche un avanzamento progressivo del campo del “no”.\n\nGli argomenti a favore della revisione dell’AVS, denominata AVS21, hanno dunque avuto la meglio sulla cittadinanza, anche se in misura minore rispetto alle aspettative.\n\nLa riforma dell'AVS in breve La riforma ha lo scopo di garantire il finanziamento del primo pilastro del sistema pensionistico svizzero, l’AVS appunto, per le prossime generazioni. Con l’aumento della speranza di vita e la crescita del numero di persone pensionate rispetto a quelle ancora attive nel mercato del lavoro, infatti, la stabilità finanziaria dell’AVS nei prossimi dieci anni è in pericolo. Al momento, il bilancio dell’AVS è ancora positivo, ma secondo le proiezioni l’assicurazione sarà in deficit a partire dal 2029. Per questo motivo, l’anno scorso il Parlamento aveva approvato il progetto AVS21 per consolidare le finanze dell’assicurazione vecchiaia. Nel complesso, la riforma dell’AVS21 permetterebbe di riequilibrare le finanze dell’AVS, apportando un totale di circa 17 miliardi di franchi nelle sue casse. Il solo innalzamento dell'età pensionabile per le donne farebbe risparmiare 1,2 miliardi di franchi all'anno a partire dal 2029, mentre l'aumento dell'IVA porterebbe altri 1,3 miliardi di franchi all'anno nelle casse dell'AVS a partire dal 2024. Tuttavia, la riforma AVS21 non sarà sufficiente a garantire il finanziamento delle pensioni oltre il 2032. End of insertion\n\nUna Svizzera divisa\n\nI risultati hanno delineato una classica situazione da \"Röstigraben\" e da \"Polentagraben\", cioè di voto molto differente fra la Svizzera tedesca, da una parte, e la Romandia e il Ticino dall'altra.\n\nCon ben poche eccezioni, la modifica della legge sull'AVS è stata affossata nei comuni francofoni e italofoni, mentre dove si parla tedesco è successo l'opposto.\n\nll sostegno maggiore alla riforma è stato registrato a Zugo (65,0%), quello più scarso nel Giura (29,1%). Fra i contrari - assieme anche a Vaud, Friburgo, Basilea Città, Sciaffusa, Vallese, Neuchâtel, Ginevra - si è schierato il Ticino (42,9%), mentre i Grigioni (56,2%) hanno sostenuto la proposta.\n\n\"Dividere il paese su un soggetto di questo tipo non è una buona idea, avrà delle conseguenze\": lo afferma il presidente dell'Unione sindacale svizzera (USS) Pierre-Yves Maillard.\n\n\"Abbiamo un rapporto di forze molto difficile nella Svizzera tedesca\", afferma l'ex consigliere di Stato socialista. \"Stamattina, quando mi sono alzato, non pensavo però che l'esito sarebbe stato così tirato\".\n\nNicola Siegrist, presidente dei Giovani socialisti svizzeri, pensa che l'elevata percentuale di \"no\" all'aumento dell'età di pensionamento delle donne dimostri comunque come l'ingiustizia della legge AVS non venga accettata a cuor leggero.\n\nPiù convinta è stata l'approvazione del secondo tema, l'aumento dell'IVA per sostenere le pensioni, una modifica costituzionale che necessitava della doppia maggioranza di popolo e cantoni: a opporsi sono stati solo cinque cantoni, tutti romandi: Vaud, Friburgo, Neuchâtel, Giura e Ginevra. In Ticino i favorevoli sono stati il 50,7%, nei Grigioni il 58,5%.\n\n\"Fine dei diktat delle sinistra\"\n\nL'Unione svizzera delle arti e dei mestieri interpreta il \"sì\" alla riforma dell'AVS come \"la fine dei diktat della sinistra in materia di politica sociale\", si legge in un Tweet diffuso dall'organizzazione.\n\nContenuto esterno Une acceptation du projet #AVS21 marquera la fin du diktat de la gauche en matière de politique sociale ! Les partis bourgeois sont les forces constructives de ce pays !#Vot22 #AVS — sgv-usam (@gewerbeverband) September 25, 2022\n\nL'Unione svizzera degli imprenditori (USI) va oltre e pensa già a innalzare l'età di pensionamento per tutti, portandola a 67 anni. \"Non possiamo ristrutturare il sistema pensionistico senza stringere le viti dell'età in cui si percepiscono le rendite\", ha detto Vogt ai microfoni dell'SRF.\n\nAnche Economisuisse guarda al futuro, affermando la necessità di ulteriori riforme per stabilizzare l'AVS nel medio termine. Questi interventi devono essere portati avanti rapidamente, sottolinea l'organizzazione.\n\n\"Un affronto alle donne\"\n\nSecondo la presidente del sindacato UNIA Vania Alleva, invece, questa riforma rappresenta un affronto alle donne, che continueranno ad avere salari bassi e pensioni meno elevate degli uomini, nonostante l'obbligo di lavorare un anno in più.\n\nLa sindacalista ritiene importante intervenire immediatamente per porre rimedio alle ingiustizie nel secondo pilastro della previdenza professionale. \"La discriminazione strutturale, lo svantaggio delle donne nel secondo pilastro devono essere corretti\", ha detto Alleva a SRF.\n\nA tale scopo, secondo Unia, è necessaria anche la pressione nelle piazze e nelle aziende: il sindacato sosterrà ampiamente la mobilitazione in vista dello sciopero delle donne 2023.\n\nSocietà divisa sulla riforma\n\nLa modifica della legge federale che riguarda l’aumento dell’età di pensionamento solo per le donne è stata molto controversa in questa votazione. Il fronte del “no” si è opposto a un finanziamento dell’AVS fatto sulle spalle delle donne, poiché penalizza una parte della popolazione già afflitta da pensioni più basse (con un divario del 35% rispetto agli uomini) e disuguaglianze salariali (con salari in media del 19% inferiori).\n\nContenuto esterno\n\nSindacati, partiti di sinistra e gruppi di donne hanno affermato la necessità di raggiungere la parità retributiva e di riconoscere il lavoro non retribuito effettuato dalle donne, prima di equiparare la loro età pensionabile a quella degli uomini.\n\n\"Prima di derubarci di sette miliardi di franchi facendoci lavorare un anno in più, che ci paghino i 7,7 miliardi di franchi di disuguaglianze salariali o i 248 miliardi di franchi di lavoro di cura non retribuito [cura delle persone care e lavori domestici] svolto dalle donne\", ha affermato Mathilde Mottet, 27 anni, vice segretaria centrale della Gioventù socialista svizzera (GISO).\n\nNon sorprende che la polarizzazione tra uomini e donne su questo punto sia evidente. L’ultimo sondaggio dell’Istituto gfs.bern in vista del voto aveva rilevato che la maggior parte delle donne (51%) si opponeva al progetto, mentre tra gli uomini dominava il sostegno netto alla riforma (70%).\n\nChi vorrà potrà lavorare dopo i 65 anni\n\nI partiti di centro e di destra favorevoli alla riforma hanno sostenuto in particolare la maggior flessibilità nel pensionamento: l’AVS21, infatti, permette di scegliere liberamente il momento del pensionamento tra i 63 e i 70 anni, a seconda delle esigenze personali. Chi vorrà lavorare dopo i 65 anni potrà quindi migliorare la propria pensione.\n\nInoltre sostenitrici e sostenitori ritengono che sia giusto che donne e uomini vadano in pensione alla stessa età. Le donne, infatti, vivono generalmente più a lungo degli uomini e beneficiano per più tempo della pensione. L’età pensionabile differenziata è il residuo di una società patriarcale che riteneva le donne svantaggiate a livello fisiologico rispetto agli uomini.\n\n\"Non si può combattere un sistema patriarcale e accettare che le donne vadano in pensione un anno prima degli uomini. L'uguaglianza non è à la carte”, ha detto Gabrielle de Simone, membro della segreteria generale dei Giovani del Partito liberale radicale (PLR).\n\nContenuto esterno\n\nLa Svizzera si allinea con altri Paesi europei\n\nLa riforma su cui si è votato è considerata il più importante progetto del Parlamento nella corrente legislatura e la sua approvazione non appariva scontata a priori: l'ultimo grande cambiamento dell'AVS risale infatti al 1997.\n\nLe successive riforme sono state respinte dal popolo o dal Parlamento. In particolare nel 2017 il progetto di previdenza per la vecchiaia 2020 era naufragato per il \"no\" all'IVA (per soli 2357 voti a livello di popolo, ma chiaramente per i cantoni, 13,5 contro 9,5) e per il contemporaneo no alla legge (52,7%).\n\nRiforme simili sono state già adottate nella maggior parte dei Paesi europei (vd. grafico sopra): in Norvegia e Islanda le donne devono lavorare fino a 67 anni. In Italia fino a 66,6 anni e in Spagna e Danimarca fino a 65 anni. L’attuale età pensionabile delle donne in Svizzera, tuttavia, è in linea con la media OCSE (63,5 anni nel 2018).\n\nAltri sviluppi Altri sviluppi Votazioni federali del 25 settembre 2022 Il popolo svizzero ha deciso di aumentare l'età di pensionamento delle donne e di non vietare l'allevamento intensivo.\n\nParole chiave: Politica\n\nLavoro\n\nIn conformità con gli standard di JTI\n\nAltri sviluppi: SWI swissinfo.ch certificato dalla Journalism Trust Initiative",
    "Il clima secco potrebbe aggravare la penuria energetica in Svizzera": "© Keystone / Gaetan Bally\n\nOltre alla guerra in Ucraina, anche i livelli ancora bassi dei fiumi e laghi svizzeri rendono più incerto l’approvvigionamento energetico della Svizzera per i mesi invernali. Ma quanto è davvero grave la situazione? Analisi.\n\nQuesto contenuto è stato pubblicato il 23 settembre 2022 - 11:30\n\nSara Ibrahim\n\n\n\nMi occupo di questioni legate all’impatto delle nuove tecnologie sulla nostra società. Siamo coscienti della rivoluzione in atto e delle sue conseguenze? Hobby preferito: pensiero libero. Tic frequente: troppe domande.\n\nLa Svizzera si sta lasciando alle spalle un’estate di siccità estrema, caratterizzata da piogge scarse e ondate di calore eccezionali: era da 140 anni che non pioveva così poco a livello regionale e i mesi di maggio e giugno sono stati i secondi più caldi dal 1864, secondo MeteoSvizzera.\n\nI laghi e i fiumi hanno sofferto, toccando i minimi storici nelle scorse settimane. Ciò ha messo a rischio la capacità di produzione e di approvvigionamento energetico del Paese, in una situazione già resa difficile dalla guerra in Ucraina. Il 60% circa dell’energia consumata in Svizzera, infatti, proviene soprattutto dalle centrali idroelettriche sparse sul territorio. Inoltre, il 25% del petrolio usato per il riscaldamento e i veicoli arriva via nave sul fiume Reno, ma il trasporto è condizionato dai livelli delle acque.\n\nOra che le temperature si sono abbassate e piogge e rovesci si abbattono su tutto il Paese, possiamo tirare un sospiro di sollievo? SWI swissinfo.ch ha analizzato le conseguenze della siccità di quest’estate sulla sicurezza energetica della Svizzera e cosa succederà se la situazione non migliorerà nettamente prima dell’inverno.\n\nEnergia idroelettrica: produzione in calo e prezzi in aumento\n\nLa produzione estiva di energia idroelettrica è stimata molto al di sotto della media degli ultimi anni, ma la situazione non è drammatica, secondo l’Ufficio federale dell’energia (UFE). In estate, infatti, il bilancio elettrico svizzero è solitamente positivo: la minore produzione significa solo che è stata esportata meno energia idroelettrica.\n\nLe alte temperature e la siccità di quest’estate hanno fatto abbassare in alcuni casi nettamente il livello dei laghi di accumulazione (per esempio nel canton Ticino) utilizzati per produrre energia idroelettrica. Allo stesso tempo, però, il calore ha provocato uno scioglimento rapido dei ghiacciai e questo ha fatto aumentare i volumi d’acqua dei bacini che si trovano a valle. Per questo motivo, le ripercussioni della siccità estiva restano “gestibili”, scrive a SWI swissinfo.ch Felix Nipkow, co-responsabile del dipartimento clima ed energie rinnovabili della Fondazione svizzera per l’energia (SES).\n\nTuttavia, la penuria energetica non è ancora scongiurata. La vera partita si giocherà quest’inverno: l’acqua dei ghiacciai e le piogge recenti non sono riuscite finora a compensare le carenze estive e a riempire a sufficienza i grandi laghi di stoccaggio nelle Alpi. È essenziale, dunque, che la siccità non si ripeta in autunno. “È importante che i laghi di accumulo si riempiano fino alla fine dell’autunno, prima che cominci la produzione invernale di energia, normalmente più intensa per l’alta richiesta”, afferma Petra Schmocker-Fackel, responsabile del dipartimento di idrologia dell’Ufficio federale dell’ambiente (UFAM).\n\nLa figura mostra esempi di 11 centrali elettriche in Svizzera ad acqua fluente - che utilizzano perciò la naturale portata di un corso d'acqua - indicando come cambierà la produzione di elettricità entro la fine del secolo con le attuali configurazioni degli impianti e i flussi residui. Si può notare che gli impianti produrranno più energia in inverno, ma meno in estate e nell'arco dell'intero anno. Kai Reusser / swissinfo.ch\n\nPer il momento, l’Ufficio federale dell’energia non si sbilancia. “La produzione invernale di energia idroelettrica dipenderà dalle condizioni metereologiche”, scrive. Ma l’UFE prevede già che le scorte dei bacini di accumuloLink esterno saranno quasi del tutto utilizzate.\n\nProduzione di energia idroelettrica in Svizzera In Svizzera vi sono attualmente 682 centrali idroelettriche (con una potenza di almeno 300 kW) che ogni anno producono mediamente circa 37'172 gigawattora (GWh/a) di energia elettrica. Di questi, il 48,3% circa è prodotto in impianti ad acqua fluente, il 47,5 % in impianti ad accumulazione e il 4,2% in impianti ad accumulazione con pompaggio. Circa 63 % di quest'energia proviene dai Cantoni di montagna Uri, Grigioni, Ticino e Vallese. Lo sfruttamento della forza idrica genera un giro d'affari di circa 1,8 miliardi di franchi. I bacini di accumulazione sono un importante supporto per la fornitura di energia elettrica in inverno, quando la richiesta di elettricità è maggiore. Il grado di riempimentoLink esterno di questi bacini è quindi un indicatore importante per la fornitura di energia elettrica. Fonte: UFE End of insertion\n\nPer coprire eventuali penurie durante l’inverno, il Governo elvetico ha deciso di costituire una riserva di energia idroelettrica: alcuni gestori delle centrali idroelettriche, scelti tramite gara d’appalto, si impegneranno a trattenere una parte dell’energia prodotta dietro il pagamento di un compenso. Una misura preventiva i cui costi saranno elevati. A pagare saranno consumatori e consumatrici, che dovranno sborsare 1,2 centesimi per chilowattora in più per la riserva, un aumento che va ad accumularsi a quelli già previsti, a causa delle oscillazioni dei prezzi sul mercato energetico.\n\nMeno petrolio in arrivo dal Reno\n\nAnche nei fiumi svizzeri la situazione non è tornata nella norma. Nonostante le piogge recenti, la maggior parte dei corsi d’acqua continua ad avere flussi significativamente inferiori alla media. Questo è il caso in particolare dei fiumi Reuss, Limmat, alto Reno e Ticino.\n\nFino a poche settimane fa, a preoccupare era soprattutto la situazione nell’alto Reno, la sezione del Reno tra la Svizzera e la Germania da dove passa circa il 30% dei beni importati in Svizzera e il 25% del petrolio greggio. I bassi livelli delle acque hanno causato una diminuzione del 50% della capacità di carico delle navi, passata da 2’000-3'000 tonnellate a 600-1'000 tonnellate.\n\nKai Reusser / swissinfo.ch\n\n“Prevediamo che la navigazione si normalizzi tra un paio di settimane”, ha detto a SWI swissinfo.ch Simon Oberbeck, responsabile della comunicazione dei Porti renani svizzeri. Oberbeck non sembra né sorpreso né preoccupato: la situazione che vive il porto attualmente non è eccezionale, poiché i periodi di siccità nel Reno sono in continuo aumento, afferma.\n\nPer far fronte alla difficoltà di trasporto dei prodotti petroliferi, la Confederazione ha dovuto già mettere mano alle sue scorte obbligatorie di petrolioLink esterno, disponendo una riduzione fino a poco meno del 20% fino a fine settembre, che potrebbe essere prolungata fino all’autunno. Si tratta di una misura adottata anche durante l’estate torrida del 2018, ma che quest’anno è aggravata dall’instabilità dei prezzi e dell’offerta di petrolio causata dalla guerra in Ucraina e dalle tensioni con Mosca.\n\nMa per l'idrologa Schmocker-Fackel dell'Ufficio federale dell'ambiente, una normalizzazione della situazione non è garantita: “L’autunno è la stagione in cui il fiume Reno soffre normalmente di bassa portata idrica. Per cui se non pioverà abbastanza in queste settimane, la situazione potrebbe peggiorare”, avverte.\n\nLe frecce mostrano come cambierà il deflusso medio mensile del Reno a Basilea entro la fine di questo secolo, se non si interviene per mitigare i cambiamenti climatici. Le aree più chiare rappresentano l'intervallo di simulazione. Kai Reusser / swissinfo.ch\n\nIn Svizzera, il gasolio costituisce ancora la fonte energetica più utilizzata per riscaldare le case, seguita dal gas naturale. Una penuria di questo combustibile metterebbe in difficoltà non solo milioni di cittadini e cittadine, ma anche industrie e trasporti, poiché il Paese non possiede riserve sufficienti per essere autosufficiente durante l’inverno. “Si sta cercando di garantire le forniture attraverso contratti con i Paesi vicini, ma il successo di questo obiettivo dipenderà anche dalla situazione invernale nell’UE”, sostiene Nipkow della Fondazione svizzera per l’energia.\n\nAncora meno acqua in futuro nei fiumi e laghi svizzeri\n\nAnche se la Svizzera riuscirà a scamparla quest’inverno, le previsioni non sembrano essere rosee per il futuro: gli scienziati e le scienziate del clima si aspettano periodi di siccità più lunghi e frequenti, caratterizzati da assenza di piogge, alta evaporazione delle acque e meno accumulazione della neve d’inverno. “Oggi i fiumi e i laghi approfittano dello scioglimento dei ghiacciai e nevai, ma questa situazione non durerà in eterno”, afferma Schmocker-Fackel. “Durante i periodi di siccità estiva, in futuro avremo sicuramente meno acqua di oggi”, avverte l’esperta.\n\nLe temperature di fiumi e laghi, inoltre, si alzeranno ulteriormente, mettendo a rischio non solo la fauna acquatica ma anche la capacità di raffreddamento dell’acqua. “Gli impianti nucleari potrebbero dover ridurre se non addirittura arrestare le loro operazioni”, sostiene Manuela Brunner, idrologa specializzata in eventi estremi dell’Università di Friburgo (Germania). Una prospettiva che si è già avverata quest’estate, con la diminuzione della produzione di energia nella centrale nucleare di Beznau (canton Argovia) per via delle temperature troppo alte delle acque del fiume Aare, utilizzate per raffreddare i reattori.\n\nMa piuttosto che preoccuparsi dell’impatto del cambiamento climatico sulla produzione di energia, bisognerebbe temere il contrario, ritiene Felix Nipkow. Oggi, infatti, tre quarti dell’energia consumata in Svizzera provengono da combustibili fossili. “È molto più urgente porre fine alla dipendenza dai combustibili fossili, ad esempio sviluppando l'energia solare in Svizzera e sostituendo le stufe a petrolio e a gas e le auto a benzina”, afferma l’esperto.\n\nAltri sviluppi Altri sviluppi Scienza in Svizzera: le donne che guidano il cambiamento Le ricarcatrici in Svizzera stanno contribuendo in maniera preziosa al progresso scientifico. Ve ne presentiamo alcune.\n\nArticoli menzionati Scienza in Svizzera: le donne che guidano il cambiamento\n\nParole chiave: Ambiente\n\nSport\n\nEconomia\n\nScienza\n\nIn conformità con gli standard di JTI\n\nAltri sviluppi: SWI swissinfo.ch certificato dalla Journalism Trust Initiative",
    "La Svizzera sceglie l’F-35. Una buona notizia per l’Italia": "Il governo svizzero ha sottoscritto l’accordo per l’acquisizione di 36 caccia F-35 della Lockheed Martin, aggirando il tentativo di bloccare la transizione tramite referendum. La maggior parte dei velivoli saranno prodotti in Italia, presso la Faco di Cameri\n\nLa Svizzera ha siglato un accordo per l’acquisto degli F-35, evitando il referendum popolare proposto nella speranza di ricevere i nuovi jet entro la fine del decennio. L’accordo è stato sottoscritto dal direttore degli Armamenti di Berna, Martin Sonderegger, e il responsabile del programma F-35 di Lockheed Martin, Darko Savic, per un valore complessivo di 6,25 miliardi di dollari. Il contratto prevede l’acquisto di 36 esemplari del velivolo a decollo e atterraggio convenzionale, destinati a sostituire le flotte nazionali di F/A-18 Hornet e F-5 Tiger tra il 2027 e il 2030. Il Parlamento svizzero ha votato la scorsa settimana per dare il via libera all’approvvigionamento, aprendo così la strada alla firma del contratto.\n\nGli F-35 svizzeri\n\nLa decisione della Svizzera di acquistare i Lightning II è arrivata a giugno nel 2021, dopo l’annuncio del Consiglio federale svizzero della scelta dell’F-35 nella competizione per rinnovare i caccia della Confederazione, programma approvato anche da un referendum popolare. Il governo svizzero ha fatto pressioni affinché il contratto per l’F-35 fosse firmato prima che il periodo di offerta terminasse, la prossima primavera, nonostante i tentativi della coalizione “Stop F-35”, composta da membri del Partito socialista svizzero e dei Verdi, di programmare un referendum popolare per bloccare la transazione. Berna ha sempre fatto pressioni per portare avanti l’accordo nonostante la richiesta di referendum.\n\nIl ruolo di Cameri\n\nI primi otto F-35A saranno prodotti negli stabilimenti Lockheed Martin di Fort Worth, in Texas, dove saranno utilizzati anche per l’addestramento iniziale dei piloti svizzeri. Il governo di Berna sta ancora valutando la possibilità di assemblare quattro velivoli in Svizzera, presso gli impianti di Ruag. Almeno 24 velivoli successivi saranno prodotti e assemblati presso lo stabilimento di Final assembly and check-out (Faco) di Cameri, in Piemonte. Qualora non fosse possibile per gli svizzeri assemblare nazionalmente gli F-35, anche i quattro aerei previsti per Ruag saranno prodotti a Cameri.\n\nLa posizione italiana\n\nCon l’acquisizione svizzera degli F-35, l’Italia si trova in una posizione privilegiata per inserirsi nella linea di produzione degli F-35 destinati alle nazioni del Vecchio continente. A Cameri, infatti, si trova una delle sole due linee di produzione dell’F-35 fuori dagli Stati Uniti (l’altra è in Giappone), e l’unica in Europa. L’Italia ha partecipato al programma F-35 fin dall’inizio e l’Aeronautica militare e la Marina militare utilizzano attualmente gli aerei in versione convenzionale (versione A) e a decollo corto e atterraggio verticale (versione B). Inoltre, Cameri produce anche gli F-35A per le forze aeree olandesi.\n\nUn caccia europeo\n\nL’F-35 ha goduto di una crescente popolarità in Europa negli ultimi anni, con Regno Unito, Italia, Paesi Bassi, Norvegia e Danimarca che hanno attualmente in servizio o in fase di ordine F-35 nelle varianti A e B. Nel 2018 il Belgio è diventato il primo cliente europeo nell’ambito delle vendite militari estere, impegnandosi nell’acquisto di 34 velivoli, seguito due anni dopo dalla Polonia. Nel 2021 il novero di Paesi europei a volersi dotare degli F-35 è salito drasticamente, con Svizzera e Finlandia, seguita dalla scelta storica della Germania di affidarsi ai caccia della Lockheed per sostituire i suoi Tornado. Anche la Repubblica Ceca si è impegnata ad acquistare 24 F-35A per il ritiro dei suoi Gripen, e a giugno la Grecia ha presentato ufficiale richiesta per l’acquisto di venti F-35A entro il 2028. Anche la Spagna sta ora ipotizzando di dotarsi di F-35, ipotesi ventilata anche dal Portogallo. Svizzera, Finlandia, Germania e Repubblica Ceca sono tutti all’inizio del processo di acquisizione, e la Lockheed Martin ha stimato che entro il 2030 saranno dislocati in Europa oltre 550 F-35.",
    "Nessuna pressione dell'UE sulla Svizzera, dice ambasciatore a Berna": "L'ambasciatore dell'UE a Berna Petros Mavromichalis respinge le eccezioni chieste dalla Svizzera, in particolare in materia di libera circolazione delle persone. Keystone/ALESSANDRO DELLA VALLE sda-ats\n\nQuesto contenuto è stato pubblicato il 24 settembre 2022 - 12:18\n\n(Keystone-SDA)\n\nL'Unione europea (UE) non esercita alcuna pressione sulla Svizzera escludendola dal programma di ricerca \"Horizon Europe\": lo afferma l'ambasciatore dei Ventisette a Berna Petros Mavromichalis.\n\nL'UE si aspetta \"che le vengano sottoposte soluzioni credibili\" per fare passi avanti nei negoziati. La proposta della Svizzera di regolare gli aspetti istituzionali in maniera verticale, accordo dopo accordo, non chiarirebbe la situazione \"complicata\" attuale, spiega Mavromichalis in un'intervista pubblicata oggi da \"La Tribune de Genève\" e \"24 Heures\". \"Quali eccezioni vogliono gli svizzeri? Ciò continua a non essere molto chiaro.\"\n\nAl termine del quarto round di colloqui esplorativi con Bruxelles a inizio settembre la segretaria di Stato Livia Leu aveva indicato di non vedere alcuna concessione da parte della Commissione europea. L'UE non vuole più l'approccio selettivo proposto da Berna, le risponde l'ambasciatore. \"Fintanto che le questioni istituzionali non sono regolate non avanzeremo. Lo diciamo da anni.\"\n\nA suo dire Bruxelles resta aperta a un approccio settoriale, ma \"a condizione che i problemi siano risolti dappertutto\". Ciò che l'UE vuole è \"abbastanza semplice\", aggiunge. \"Laddove la Svizzera partecipa al nostro mercato interno deve rispettare le nostre regole. Non vogliamo favoritismi\".\n\nMavromichalis respinge le eccezioni chieste da Berna, in particolare in materia di libera circolazione delle persone. \"Si ha l'impressione che la Svizzera voglia la botte piena e la moglie ubriaca\", sostiene il greco ricordando che l'UE ha fatto \"grandi concessioni\" nel corso delle trattative sull'accordo quadro, cui il Consiglio federale ha messo fine nel maggio 2021.\n\nQuanto al programma scientifico \"Horizon Europe\", se la Svizzera non vi partecipa - al contrario della Turchia e di Israele - è perché non è più candidata all'adesione all'UE come Ankara, e non ha desiderato di associarsi alla politica di vicinato di Bruxelles come lo Stato ebraico, spiega il diplomatico.\n\nAltri sviluppi Altri sviluppi L'epopea del contrabbando Storia di un fenomeno che ha profondamente marcato le regioni a cavallo tra Italia e Svizzera.\n\nNonostante i negoziati fermi, la Svizzera potrà contare sull'UE in caso di penuria di gas quest'inverno, assicura Mavromichalis. \"Credo che la solidarietà tra vicini sia importante, l'abbiamo visto durante la pandemia di Covid.\"",
    "I cittadini elvetici dicono “no” alla Guardia Svizzera, che d’altra parte con il Vangelo c’entra poco": "La Riforma di Papa Francesco non ha ancora preso in considerazione le vetuste istituzioni della Città del Vaticano e in particolate la Guardia Svizzera, il cui eroico passato non può metterla al riparo da un necessario profondo ripensamento in quanto la difesa armata della Chiesa e del Papa rappresenta assolutamente un controsenso.\n\nQuel che Roma non ha ancora metabolizzato però lo hanno ben capito i cittadini elvetici che hanno detto “no”, ieri, nelle urne del Cantone di Lucerna, a una donazione di 400.000 franchi svizzeri per la costruzione di una nuova caserma della Guardia Svizzera in Vaticano.\n\nCon uno schiacciante 71,5% di “no”, i votanti hanno accolto il referendum lanciato dall’Associazione svizzera dei liberi pensatori e sostenuto dalla sinistra: Partito socialista, Verdi e Verdi-liberali. Nessuno degli 80 comuni del cantone ha approvato la “donazione al Vaticano”.\n\nTuttavia né la Santa Sede né Fondazione per il restauro della Caserma sembrano voler demordere. Quest’ultimo ente, in una nota, precisa che finora sono stati raccolti 37,5 milioni di franchi tra donazioni e promesse.\n\nLa Fondazione si dice «fiduciosa di poter raccogliere nei prossimi mesi i 7,5 milioni franchi ancora necessari per coprire i costi di costruzione stimati in 45 milioni franchi». Nella nota afferma di rispettare la decisione uscita dalle urne ma di rammaricarsi «che il Cantone di Lucerna, che tradizionalmente ha stretti legami con la Guardia, non contribuisca al finanziamento del progetto».\n\nLa nuova caserma, del costo di 45 milioni di franchi (oltre a 5 milioni per l’alloggio provvisorio delle guardie, ndr.), è stata disegnata degli architetti ticinesi Durisch e Nolli. Responsabile del finanziamento è la «Fondazione per il restauro della Caserma della Guardia Svizzera Pontificia in Vaticano», presieduta dall’ex direttore della Banca nazionale svizzera Jean-Pierre Roth, che raccoglie donazioni da privati, istituzioni religiose e fondazione.\n\nLa Confederazione ha promesso un contributo di cinque milioni di franchi e da diversi cantoni sono finora arrivati promesse per circa 4 milioni. Il Vaticano non finanzia direttamente la nuova caserma, ma mette a disposizione cinque milioni per i lavori di pianificazione e per l’alloggio delle guardie svizzere durante la costruzione della nuova struttura.\n\nL’attuale caserma risale al XIX secolo e secondo i fautori del progetto non risponde più alle esigenze attuali. Oltre a 114 camere singole, il nuovo edificio disporrà anche di 26 appartamenti familiari. Dovrà tra l’altro soddisfare i piani che prevedono di aumentare il numero delle Guardie da 110 a 135.\n\nA noi sembrerebbe meglio interrompere invece la tradizione della leva vaticana per i giovani elvetici, perché non utile s nessuno e spesso dannosa ai ragazzi in particolare per la loro formazione affettiva, come dimostrato dal caso Estermann che certamente fece intuire la profonda contraddizione rappresentatata dall’avere giovani armati nella casa del Papa che giustamente predica il disarmo.\n\nDa tempo la famiglia del vicecaporale Cedric Tornay, suicida, accusato del duplice omicidio del 4 maggio 1998 che causò la morte del comandante delle guardie svizzere Alois Estermann e della moglie Gladys Meza Romero, chiede che siano riaperte le indagini. “E’ nostro interesse perché – ha spiegato all’Adnkronos l’avvocato Laura Sgrò – sono davvero tante cose che non tornano su questa vicenda”.\n\nIl caso Estermann riguarda il duplice omicidio – commesso il 4 maggio 1998 in Vaticano – che causò la morte del comandante della Guardia Svizzera Pontificia Alois Estermann e di sua moglie Gladys Meza Romero uccisi dal vicecaporale Cédric Tornay che poi si suicidò. La ricostruzione fornita dalle autorità vaticane venne contestata dalla madre dell’assassino e si sono sviluppate nel tempo varie teorie alternative che hanno coinvolto teorie del complotto e casi irrisolti come la scomparsa di Emanuela Orlandi.\n\nFonte: Tio.ch",
    "Terremoto vicino il Monte Bianco, scossa al confine tra Italia, Svizzera e Francia di magnitudo 3.3": "Una scossa di magnitudo 3.3 è stata rilevata vicino al Monte Bianco, al confine tra Italia, Francia e Svizzera. Secondo le stime dell’Ingv, il terremoto è stato localizzato a circa 4,5 km da Chamonix, poco distante dal confine italo-svizzero, a 11 km di profondità. Al momento non sono stati registrati danni gravi, ma la scossa sarebbe stata nitidamente percepita dai residenti. In una prima stima il sistema di monitoraggio francese Renass aveva indicato una magnitudo di 4.2, classificando il terremoto come «moderato».\n\nContinua a leggere su Open\n\nLeggi anche:",
    "Spagna-Svizzera 1-2: gli highlights": "Copyright © 1999-2022 RTI S.p.A. Direzione Business Digital P.Iva 03976881007 - Tutti i diritti riservati Per la pubblicità\n\nRTI spa, Gruppo Mediaset - Sede legale: 00187 Roma Largo del Nazareno 8 Cap. Soc. € 500.000.007,00 int. vers. - Registro delle Imprese di Roma, C.F.06921720154",
    "UFFICIALE - Italia U20, i convocati per l’amichevole contro la Svizzera: c’è Ambrosino": "Dopo quella vinta per 2-1 contro il Portogallo, per la nazionale under 20 di Carmine Nunziata arriva un'altra gara.\n\nDopo quella vinta per 2-1 contro il Portogallo, per la nazionale under 20 di Carmine Nunziata arriva un'altra gara. Appuntamento domani alle 17.30 al \"Franco Ossola\" di Varese per un'amichevole contro i pari età della Svizzera, ulteriore tappa di avvicinamento al Mondiale di categoria in Indonesia nel 2023.\n\nVenticinque calciatori convocati, tutti nati nel 2003 tranne Cher Ndour.\n\nPortieri\n\nPietro Passador (Torino), Jacopo Sassi (Giugliano), Gioele Zacchi (Sassuolo)\n\nDifensori\n\nGabriele Guarino (Empoli), Alessandro Fontanarosa (Inter), Filippo Fiumanò (Aquila 1902 Montevarchi), Gabriele Mulazzi (Juventus), Luigi Palomba (Cagliari), Edoardo Pieragnolo (Sassuolo), Riccardo Turicchia (Juventus), Mattia Zanotti (Inter)\n\nCentrocampisti\n\nCesare Casadei (Chelsea), Federico Casolari (Sassuolo), Leonardo Cerri (Juventus), Duccio Degli Innocenti (Empoli), Giovanni Fabbian (Reggina), Jacopo Fazzini (Empoli), Samuele Giovane (Ascoli), Cher Ndour (Benfica), Filippo Terracciano (Verona), Luciano Valente (Groningen)\n\nAttaccanti\n\nGiuseppe Ambrosino Di Bruttopilo (Como), Tommaso De Nipoti (Atalanta), Daniele Montevago (Sampdoria), Cristian Volpato (Roma).",
    "La sanità svizzera si propone ai valchiavennaschi": "Categorie:\n\nNelle zone di confine stanno succedendo delle cose che fino a qualche anno fa erano impensabili. Basti pensare agli svizzeri che vengono, da mesi, in Italia (non solo a Livigno) per fare il pieno di carburante. O ai cambiamenti derivanti dalla sostanziale parità tra Franco svizzero ed Euro.\n\nMa quello che è avvenuto in Valchiavenna ha, in un certo senso, del clamoroso. Con lo slogan “una sanità veloce ed efficiente a pochi passi dal confine” il Centro Sanitario Bregaglia ha promosso la trasferta sanitaria rossocrociata con un volantino promozionale recapitato nelle cassette postali di 23mila valchiavennaschi. Invitandoli, in sostanza, a provare l’alternativa alla sanità lombarda.\n\nCome se non bastasse il Centro ha partecipato, con uno stand, alla Sagra dei Crotti di Chiavenna al fine di promuovere i propri servizi.\n\nSenza entrare nel merito delle decisioni aziendali il mercato, di solito, si adatta e arriva prima delle decisioni della politica e delle istituzioni. Idem per la società civile nella quale sono praticate usanze e consuetudini che non sono normate dallo Stato, ma accettate da anni, soprattutto nei diritti civili.\n\nE se per un italiano fare la spesa in Svizzera è ancora proibitivo il fatto che una struttura che offre assistenza sanitaria nel Canton dei Grigioni, dove si deve garantire cure mediche ambulatoriali e stazionarie di base anche nelle regioni più distanti (il Centro Sanitario Bregaglia serve una popolazione di 1.500 abitanti), si proponga in provincia di Sondrio è il segnale che esiste spazio in tal senso, soprattutto per la tempistica ed attesa dei trattamenti richiesti dai cittadini.\n\nPer dovere di cronaca le cure mediche svolte in Bregaglia difficilmente possono essere detratte dalla tasse in Italia, anzi tendiamo a escluderlo. Inoltre molte prestazioni sanitarie presenti nelle strutture valtellinesi non sono disponibili a Promontogno, mentre altre (non poche) hanno prezzi più alti e a volte doppi rispetto a quelle lombarde.\n\n",
    "Svizzera appella Iran a \"moderazione\" con manifestanti": "La Svizzera chiede all'Iran di dimostrare moderazione con i manifestanti. KEYSTONE/EPA/STR sda-ats\n\nQuesto contenuto è stato pubblicato il 26 settembre 2022 - 16:57\n\n(Keystone-SDA)\n\nLa Svizzera ha chiesto alle autorità iraniane di dar prova di \"moderazione\" con le manifestanti pacifiche scese in piazza dopo il decesso di Mahsi Amini, arrestata per aver mal indossato il velo. Oggi a Ginevra è stato anche chiesto di non limitare l'uso di Internet.\n\nIl presidente della Confederazione Ignazio Cassis aveva già espresso le sue preoccupazioni la settimana scorsa all'omologo iraniano Ebrahim Raisi. Ora al Consiglio dei diritto dell'uomo, l'ambasciatore elvetico all'UNO di Ginevra Jürg Lauber ha lanciato un appello per indagini \"rapide\" e \"indipendenti\" sul decesso della giovane iraniana.\n\nLa donna era stata arrestata per aver infranto le regole sul velo. Indicazioni lasciano pensare a violenze da parte delle forze dell'ordine, ma le autorità replicano che il decesso è avvenuto per cause naturali.\n\nOltre 1200 manifestanti sono stati arrestati e più di 40 hanno perso la vita, secondo Teheran. La situazione ha creato una grande eco mediatica nei Paesi occidentali. Ieri vi è stata una nuova ondata di proteste, che hanno ormai raggiunto il decimo giorno consecutivo. I partecipanti chiedono fra l'altro la caduta della guida suprema, l'83enne ayatollah Ali Khamenei.\n\nAltri sviluppi Altri sviluppi L'epopea del contrabbando Storia di un fenomeno che ha profondamente marcato le regioni a cavallo tra Italia e Svizzera.",
    "La Svizzera sospende i visti agevolati ai cittadini russi": "Sospeso l'accordo concluso nel 2009 che permetteva di semplificare la procedura per l'ottenimento del visto per determinate categorie di persone, oltre a ridurre o abrogare gli emolumenti. © Keystone / Gaetan Bally\n\nSeguendo la decisione dell'Unione europea, anche la Confederarzione ha deciso venerdì di sospendere completamente l'accordo di facilitazione del rilascio di visti stipulato con la Russia. Questo non significa che sarà bloccato il rilascio di visti ai cittadini russi, ma soltanto che per questi ultimi la procedura torna a essere retta dalle regole ordinarie del Codice dei visti, precisa un comunicato odierno.\n\nQuesto contenuto è stato pubblicato il 16 settembre 2022 - 21:00\n\ntvsvizzera.it/fra con Keystone-ATS\n\nI cittadini russi dunque non godranno più di facilitazioni per ottenere i visti di entrata in Svizzera. Il govevrno federale ha pure sospeso provvisoriamente la trasmissione di informazioni fiscali alla Federazione Russa.\n\nIl Consiglio federale, allineandosi su una decisione dell'UE, ha deciso di sospendere completamente l'accordo di facilitazione del rilascio di visti stipulato con la Russia. Già in primavera la Svizzera aveva abrogato le agevolazioni in materia di visti per determinate categorie di persone, come gli uomini d'affari russi, e l'esenzione dall'obbligo del visto per i diplomatici russi. Anche in quel caso il Consiglio federale si era allineato a una decisione dell'UE.\n\nContenuto esterno\n\nOra il governo ha fatto un passo supplementare sospendendo completamente l'accordo. \"È nell'interesse della Svizzera contribuire a una politica comune e armonizzata in materia di visti in Europa. In caso contrario, manovre di elusione potrebbero generare un notevole aumento delle richieste di visti di cittadini russi presso le rappresentanze svizzere\", spiega la nota.\n\nL'accordo concluso nel 2009 permetteva di semplificare la procedura per l'ottenimento del visto per determinate categorie di persone e per determinati motivi di viaggio, oltre a ridurre o abrogare gli emolumenti.\n\nSospeso anche lo scambio di informazioni fiscali\n\nIl Consiglio federale ha anche deciso di sospendere provvisoriamente la trasmissione di informazioni fiscali alla Federazione Russa sulla base della riserva relativa all'ordine pubblico contenuta nella Convenzione sulla reciproca assistenza amministrativa.\n\nLa decisione riguarda anche lo scambio automatico di informazioni relative a conti finanziari e quello delle rendicontazioni Paese per Paese, lo scambio di informazioni su domanda come pure lo scambio di informazioni spontaneo.\n\nNon si tratta di sanzioni, ma di misure a tutela dei contribuenti svizzeri e stranieri, ha dichiarato la Segreteria di Stato per le questioni finanziarie internazionali.\n\nAnche nel caso di questa decisione, la Svizzera si adegua alla strategia adottata dall'Unione europea, dagli Stati Uniti, dal Canada e dal Regno Unito. Il governo ribadisce inoltre la posizione di diversi tribunali e di alcune autorità che hanno già sospeso l'attività di assistenza amministrativa e giudiziaria in materia fiscale nei confronti della Federazione Russa.\n\n\n\nAltri sviluppi Altri sviluppi Proteste a Berna contro l'innalzamento dell'età del pensionamento Questo contenuto è stato pubblicato il 26 set 2022 Alcune centinaia di donne si sono radunate nella capitale per manifestare il proprio dissenso verso il risultato sortito ieri dalle urne.",
    "Un anno alle Federali: dite la vostra": "Manca poco più di un anno al rinnovo delle Camere federali. Un appuntamento alle urne che può ancora sembrare lontano, ma che in realtà non lo è più di quel tanto, se si considera il confronto che su svariati dossier si sta già intensificando fra i principali partiti.\n\nE così, mentre la legislatura sta ormai per entrare nella sua dirittura d'arrivo, è ormai tempo di fare il punto sui giudizi dati dai cittadini alla politica. Quali sono a vostro avviso le maggiori sfide da affrontare? Che valutazioni date ai consiglieri federali? E in che direzioni stanno andando le vostre intenzioni di voto?\n\nPer dire la vostra su questi e altri interrogativi, vi proponiamo di contribuire al nostro Barometro elettorale. Per partecipare al sondaggio basta cliccare sul link qui in basso\n\ne rispondere alle domande a voi rivolte dall'istituto demoscopico Sotomo. La partecipazione al sondaggio, che sarà aperta a tutti gli interessati fino alle 23.00 del 7 ottobre, è del tutto anonima e richiede pochi minuti.",
    "Gli esperti si aspettano un aumento dell'inflazione nel 2022": "Inflazione in aumento secondo gli esperti interrogati dal KOF Keystone\n\nDopo gli economisti della Banca Nazionale Svizzera (BNS) e di BAK Economics, è la volta di quelli consultati dal centro di ricerca economica del Politecnico di Zurigo (KOF) di rivedere al ribasso le loro proiezioni sull'economia svizzera.\n\nSecondo le ultime stime di consenso del KOF, pubblicate lunedì, la crescita del prodotto interno lordo (PIL) dovrebbe essere del 2,2% per l'anno in corso e dell'1,0% per l'anno successivo, in calo rispetto al +2,5% e al +1,6% previsti nell'ultimo aggiornamento.\n\nAnche le aspettative di investimento sono state ridotte al lumicino (+0,1%) per il 2022 – quelle per le costruzioni sono addirittura passate in territorio negativo – mentre per le esportazioni sono state quasi dimezzate (+3,1%).\n\nQuesti dati non indicano se ci sarà o meno una (breve) recessione. Secondo la ricercatrice del KOF Nina Mühlebach, la questione riguarda il tasso di crescita annuale. «Non conosciamo le previsioni per i tassi trimestrali», ha spiegato lunedì in un'intervista all'agenzia di stampa AWP.\n\nPer quanto riguarda l'inflazione, gli esperti prevedono ora un aumento del 3,0% nel 2022 e del 2,4% nel 2023, dopo il +2,6% e il +1,7% di giugno. L'impennata dell'inflazione ha persino indotto a rivedere leggermente al rialzo le aspettative a 5 anni, portandole all'1,2% (1,1%).\n\nL'andamento dell'inflazione dipenderà probabilmente soprattutto dai prezzi dell'energia, ha dichiarato Mühlebach: «Non sappiamo ancora esattamente come si svilupperà la situazione in inverno e se ci sarà effettivamente una carenza di elettricità».\n\nGrandi differenze a seconda del comune\n\nSecondo la ricercatrice, la famiglia media dovrà pagare il 27% in più per l'energia, facendo riferimento ai dati federali. «Si tratta ovviamente di un aumento molto consistente», ha sottolineato. Tuttavia, ci sono grandi differenze tra i singoli comuni e le famiglie: non tutti saranno colpiti allo stesso modo dagli aumenti dei prezzi.\n\nLa decina di economisti interpellati dal KOF non ha modificato le proiezioni sulla disoccupazione per l'anno in corso, con un tasso ancora previsto al 2,2%, ma ora si attende un leggero aumento (2,3%) per il prossimo anno e non più una stagnazione.\n\n«Il mercato del lavoro si è comportato molto bene dall'ultima indagine. Con il 2,0%, il tasso di disoccupazione è più basso di quanto non sia stato per molto tempo», ha dichiarato Mühlebach. Di conseguenza, le previsioni per il 2022 continuano a essere piuttosto ottimistiche, anche se il valore atteso è leggermente superiore a quello attuale.\n\nSondaggio prima della decisione della BNS\n\nNel sondaggio, i partecipanti si aspettavano anche un aumento dei tassi di interesse a breve termine. La previsione per il Saron a tre mesi è ora dello 0,68 (giugno: -0,51%), quella per il tasso spot sui titoli federali a 10 anni è dell'1,17% (giugno: +0,79%). Lo SPI è previsto a circa 13.640 punti a tre mesi e a 14.170 punti a 12 mesi.\n\n11 economisti hanno partecipato al sondaggio per il KOF Consensus che si è svolto tra il 5 settembre e il 21 settembre, immediatamente prima della decisione della BNS sui tassi di interesse della scorsa settimana. Questa volta la decisione dei banchieri centrali è stata più o meno in linea con le aspettative degli esperti.\n\nL'indagine di consenso del KOF non deve essere confusa con le previsioni economiche del KOF, che saranno pubblicate il 5 ottobre 2022.\n\nbuc",
    "Obbligo di pannelli solari sui grandi edifici": "In Svizzera sarà obbligatorio installare pannelli fotovoltaici sugli edifici di nuova costruzione. Dopo gli Stati la settimana scorsa, oggi (lunedì) anche il Consiglio Nazionale ha infatti approvato a larga maggioranza (149 voti contro 17 e 26 astenuti) l'offensiva per il solare, limitando tuttavia tale vincolo agli immobili più grandi.\n\nI \"senatori\" avevano infatti deciso che l'obbligo doveva valere per tutti gli edifici di nuova costruzione. Oggi la Camera del popolo ha invece deciso di limitare tale vincolo agli edifici che occupano una superficie al suolo superiore a 300 metri quadrati.\n\nCon la versione degli Stati, \"i costi sarebbero enormi per i proprietari di case\", ha affermato Michael Graber (UDC/VS). Con un limite di 300 metri quadri, l'obbligo si limiterebbe solo alla metà degli edifici, ha replicato Kurt Egger (Verdi/TG). La Confederazione dovrà dare l'esempio: tutte le aree idonee dovranno essere attrezzate per la produzione di energia solare entro il 2030.\n\nIl dossier tornerà domani agli Stati per le divergenze.\n\nNotiziario delle 20.00 del 22.09.22",
    "Lo svizzero stravolto da Fiona: «Mi è rimasta solo una valigia»": "TENNIS 2 gior\n\nGrazie di cuore Roger!\n\nÈ la fine di un'era: la gloriosa carriera della leggenda Federer è finita. È il momento delle lacrime\n\nL'inimitabile RogerOne chiude con una sconfitta in Laver Cup.",
    "La politica svizzera s'impossessa del potere d'acquisto": "L'inflazione colpisce in modo sproporzionato le persone con i redditi più bassi. © Keystone / Gaetan Bally\n\nSebbene l'inflazione in Svizzera sia relativamente moderata, l'aumento dei prezzi dell'energia e di alcune derrate alimentari di base rischia di gravare sul bilancio delle economie domestiche a basso reddito. La questione delle misure sul potere d'acquisto, finora accantonata dal Governo, è ora all'ordine del giorno del Parlamento.\n\nQuesto contenuto è stato pubblicato il 21 settembre 2022 - 15:00\n\nPauline Turuban La mia specialità è raccontare storie, interpretare quello che succede in Svizzera e nel mondo a partire da dati e statistiche. Espatriata in Svizzera da diversi anni, sono stata giornalista multimediale presso la Radiotelevisione della Svizzera francese (RTS).\n\nCome altrove, anche in Svizzera l'inflazione e il timore dell'erosione del potere d'acquisto sono tra le questioni più pressanti. Sono tra i temi principali affrontati durante l'attuale sessione parlamentare, con dibattiti straordinari previsti per mercoledì 21 e lunedì 26 settembre. Deputati e deputate di diversi schieramenti politici cercheranno di convincere il Governo ad adottare misure per alleggerire la pressione finanziaria sulle famiglie, come già avviene in diversi Paesi limitrofi.\n\nRendite AVS adeguate al rincaro Nella sua seduta di mercoledì, il Consiglio nazionale ha approvato una mozione che chiede il completo adeguamento delle rendite dell'Assicurazione vecchiaia e superstiti al rincaro. Inoltre, la Camera bassa ha accolto un'altra mozione che chiede al Governo di aumentare del 30% il proprio contributo ai cantoni destinato alla riduzione dei premi dell'assicurazione malattia obbligatoria, purché i cantoni mantengano la rispettiva quota. End of insertion\n\nIn vista dei dibattiti, facciamo il punto sulla situazione in Svizzera e sulle varie misure proposte.\n\n• Perché la Svizzera è meno colpita dall'inflazione rispetto ad altri Paesi?\n\nI problemi di approvvigionamento causati dalla pandemia di Covid-19 e la forte ripresa della domanda globale in seguito alla crisi sanitaria hanno fatto impennare i prezzi dell'energia e delle materie prime. La guerra in Ucraina ha ulteriormente accentuato il fenomeno. La tendenza all'aumento dei prezzi è quindi globale e riguarda anche la Svizzera.\n\nTuttavia, l'inflazione nella Confederazione è rimasta finora contenuta rispetto ad altri Paesi. L'indice nazionale dei prezzi al consumo è aumentato del 3,5% su base annua, rispetto a quasi il 10% nell'Unione Europea e a oltre l'8% negli Stati Uniti.\n\nContenuto esterno\n\nNel dettaglio, in Svizzera i prezzi dell'energia sono aumentati del 28% e quelli dei generi alimentari del 2%. Nell'eurozona, l'incremento è stato rispettivamente del 38% e del 10,6%.\n\nContenuto esterno\n\nL'attuale forza del franco svizzero funge da cuscinetto. \"Dall'inizio dell'anno l'euro ha perso quasi 10 centesimi rispetto al franco, il che significa che i beni importati sono molto più economici\", spiega Mathieu Grobéty, direttore dell'Istituto di Economia Applicata dell'Università di Losanna. Questo concerne un quarto dei prodotti consumati in Svizzera.\n\nContenuto esterno\n\nGrobéty aggiunge che in Svizzera i prezzi dell'energia sono un po' meno soggetti alle fluttuazioni internazionali, grazie a un mercato regolamentato in cui parte delle tariffe è fissata in anticipo e a una quota maggiore di energia rinnovabile, prodotta dalle centrali idroelettriche.\n\nMathieu Grobéty è direttore dell'Istituto di Economia Applicata dell'Università di Losanna. Fabrice Ducrest / UNIL\n\nSecondo l'economista, anche la posizione geografica della Svizzera nel cuore dell'eurozona e la minaccia del turismo degli acquisti hanno giocato un ruolo importante. I dettaglianti alimentari elvetici non hanno trasferito immediatamente l'aumento dei costi globali su consumatori e consumatrici per non incoraggiare ulteriormente gli acquisti all'estero. Grobéty si aspetta \"un rallentamento dell'inflazione dall'inizio del 2023\".\n\n• Come si manifesta l'inflazione in Svizzera?\n\nI prezzi di molti beni di consumo, in particolare dei prodotti energetici, sono aumentati nell'ultimo anno. Il prezzo dell'olio combustibile, utilizzato da quasi il 40% delle famiglie svizzere per il riscaldamento, è quasi raddoppiato e quello del gas è aumentato di quasi il 60%.\n\nI prezzi dell'elettricità vengono annunciati una volta all'anno, alla fine di agosto. Per il 2023 è stato comunicato un aumento medio del 27%, con grandi differenze tra le varie località - in Svizzera la rete è gestita localmente da circa 600 fornitori. Alcuni comuni subiranno aumenti record, ad esempio Saint-Prex nel Cantone di Vaud, dove la bolletta aumenterà del 1600%.\n\nPer i prodotti alimentari di base, come l'olio e la pasta, il rincaro è stato di oltre il 10%. Questi aumenti cominciano ad avere un impatto tangibile sui bilanci delle famiglie. Secondo l'Ufficio federale di statisticaLink esterno (UST), nel primo trimestre del 2020 un'economia domestica media spendeva 535 franchi al mese per l'alimentazione, contro i 586 franchi nel secondo trimestre del 2022. La quota media di reddito spesa per l'alimentazione è passata dal 5,5% al 6%.\n\nContenuto esterno\n\nUn'altra voce di spesa importante in Svizzera, non inclusa nell'indice dei prezzi al consumo, è rappresentata dai premi dell'assicurazione sanitaria obbligatoria. Esperti ed esperte del settore prevedono un aumento tra il 5% e il 10% nel 2023, dopo un calo medio dello 0,2% quest'anno e un aumento dello 0,5% nel 2021.\n\nFinora, i salari non hanno seguito la tendenza al rialzo. Nel 2021, un leggero calo dei salari combinato con l'inflazione ha fatto perdere alle persone stipendiate lo 0,8% del loro potere d'acquisto, secondo l'USTLink esterno. I dati per il 2022 non sono ancora disponibili.\n\n• La popolazione può sopportare questi aumenti di prezzo?\n\nIl reddito medio in Svizzera è superiore a quello della maggior parte degli altri Paesi. La percentuale di reddito spesa per cibo ed energia, i prodotti i cui prezzi sono aumentati di più, è quindi più bassa che altrove, spiega Grobéty. \"In Svizzera rappresentano il 20% del paniere di consumo medio, rispetto al 30% nell'eurozona\", afferma.\n\nMa l'inflazione colpisce in modo sproporzionato le famiglie con i redditi più bassi e le persone che usano una parte considerevole del loro bilancio per l'energia. \"L'inflazione agisce come una tassa\", spiega il ricercatore. \"Da un giorno all'altro, alcune famiglie vedono il loro reddito ridursi di oltre il 3,5%, poiché consumano una quota maggiore di prodotti i cui prezzi sono aumentati maggiormente\". Per questo motivo, sottolinea, le misure a favore delle famiglie più colpite dall'inflazione sono importanti dal punto di vista sociale.\n\n• Quali sono le misure per preservare il potere d'acquisto e qual è la loro efficacia??\n\nDi fronte all'impennata dei prezzi, diversi Paesi hanno adottato varie misure straordinarie. Sconti statali sul carburante, tetti agli aumenti degli affitti e dei prezzi dell'energia, aumenti delle rendite di vecchiaia, degli stipendi dei dipendenti pubblici e di alcune prestazioni sociali - ad esempio in Francia - e bonus energetici o sussidi per gli abbonamenti ai trasporti pubblici, come in Germania.\n\nAltri sviluppi Altri sviluppi Votazioni federali del 25 settembre 2022 Il popolo svizzero ha deciso di aumentare l'età di pensionamento delle donne e di non vietare l'allevamento intensivo.\n\n\"Tutte le misure non mirate adottate dai Governi per mantenere il potere d'acquisto, come gli sconti sul carburante, possono essere controproducenti\", analizza Grobéty. \"Stimoleranno la domanda, ma le banche centrali cercano di ridurla per contenere le pressioni inflazionistiche\". Per l'economista, anche i programmi che agiscono sui prezzi dell'energia, come i bonus energetici, possono avere un effetto perverso, ma per un'altra ragione: \"l'aumento dei prezzi è un modo molto efficace per indurre i cambiamenti di comportamento necessari per raggiungere gli obiettivi climatici\".\n\nGrobéty sostiene che il modo migliore sarebbe quello di concentrarsi sulla piccola parte della popolazione che ha bisogno di aiuto, ad esempio attraverso detrazioni fiscali, sussidi o persino bonus - a condizione che possano essere spesi per qualcosa di diverso dall'energia.\n\n• E in Svizzera?\n\nLa palla è ora passata al Parlamento. Nelle sessioni straordinarie del 21 e 26 settembre, deputati e deputate discuteranno di diverse proposte, formulate principalmente dalla sinistra e dal centro. Tra queste ci sono l'adeguamento urgente delle pensioni per compensare il rincaro e l'aumento del contributo federale ai sussidi per l'assicurazione sanitaria concessi alle famiglie a basso reddito. Entrambe le proposte sono state accolte mercoledì dalla maggioranza della Camera del popolo (Consiglio nazionale). L'altra camera, il Consiglio degli Stati, ne discuterà la settimana prossima. In agenda c'è pure un'indennità temporanea contro il caro energia, destinata ai nuclei familiari più vulnerabili, e un \"assegno federale\" per la classe media.\n\nL'Unione democratica di centro (destra sovranista), che si oppone a tali misure che ritiene troppo costose, auspica l'introduzione di agevolazioni fiscali, tra cui la deducibilità dei premi di assicurazione sanitaria, l'abolizione delle imposte sugli oli minerali per ridurre i prezzi dei carburanti e l'abolizione della tassazione del valore locativo per le persone pensionate.\n\nFinora, il Consiglio federale si è rifiutato di intervenire e si è opposto a tutte le proposte. La maggioranza del Governo sostiene che l'inflazione è ancora sopportabile, data la continua crescita e il tasso di disoccupazione storicamente basso. Ritiene inoltre che alcune delle misure proposte siano troppo ampie e che possano essere controproducenti, oltre a essere costose per le casse federali. Resta ora da vedere se il Parlamento riuscirà a cambiare la sua posizione.\n\nTraduzione dal francese: Luigi Jorio\n\nParole chiave: Economia\n\nPolitica\n\nIn conformità con gli standard di JTI\n\nAltri sviluppi: SWI swissinfo.ch certificato dalla Journalism Trust Initiative",
    "Record di importazioni di oro russo in Svizzera": "Lo scorso 3 agosto il Consiglio federale ha varato il divieto di importazione di oro russo, allineandosi alle sanzioni imposte dall’Unione Europea in risposta all’invasione dell’Ucraina. Una decisione entrata immediatamente in vigore. Eppure, come si evince dal rapporto mensile sul commercio estero stilato dall’Ufficio federale della dogana e della sicurezza dei confini (UDSC), ad agosto in Svizzera è comunque stato importato un quantitativo di metallo prezioso (oltre 5,6 tonnellate per l’esattezza) per un valore di 312 milioni di franchi. Si tratta, secondo i dati ufficiali, del valore più alto dall’inizio della guerra.\n\nL’UDSC riferisce che l’oro proveniente dalla Federazione è arrivato in Svizzera per il tramite del Regno Unito e che “rispettava le condizioni di legge” al momento dell’importazione. Su precisa richiesta della RSI, funzionari hanno spiegato che si trattava di “spedizioni che soddisfano le condizioni applicabili al momento della loro importazione in Svizzera. Poiché le merci sono state esportate dalla Federazione Russa prima del 4 agosto 2022, - spiega l’UDSC - non sono nemmeno soggette al divieto di importazione dell’oro e dei prodotti in oro di origine russa deciso dal Consiglio federale.”\n\nQuante ordinazioni e quando sono state eseguite e quali sono i cantoni di provenienza? Domande che abbiamo rivolto all’amministrazione federale, che tuttavia non ha risposto “per ragioni legali”, spiega l’UDSC.\n\nMai così tanto oro russo nei primi otto mesi dell’anno\n\nLe cifre della Confederazione rivelano inoltre che da gennaio ad agosto, è stato importato oro dalla Russia per un valore di quasi 830 milioni di franchi (per un totale di oltre 21 tonnellate): si tratta di un record negli ultimi cinque anni per quanto attiene al valore e ben il 35% in più rispetto al 2021. Una tale cifra, stando ai dati storici conservati da Berna ed elaborati dalla RSI, non era mai stata così alta nei primi otto mesi dell’anno. Questa somma, che si spiega anche con l’aumento del prezzo del metallo prezioso quest’anno, è stata inoltre raggiunta nel pieno del conflitto in Ucraina, nonostante pressioni politiche e internazionali.\n\n\"Cifre preoccupanti\"\n\nSi tratta di un dato “estremamente alto”, sostiene Marc Ummel di Swissaid, “sono cifre elevate e preoccupanti”. Allo stesso tempo, spiega ai nostri microfoni il responsabile del settore materie prime in seno all’ONG, “sappiamo che si tratta di oro transitato nel Regno Unito, ma non sappiamo quando. Supponiamo quindi che si tratti di oro prodotto e raffinato prima delle sanzioni\".\n\nUmmel ritiene inoltre che, in merito a queste importazioni, si pone una questione etica: “Prima delle sanzioni, in marzo, c’era stato un blocco spontaneo anche in Svizzera, poi le ordinazioni sono riprese con quantità elevate sino alle oltre 5 tonnellate di agosto. Quindi, attualmente, nonostante la guerra c’è ancora chi era ed è interessato all’oro russo”.\n\n\"Non è oro per le raffinerie, forse per le banche\"\n\nLa Svizzera è leader mondiale nel settore dell'affinaggio e del commercio di questo metallo prezioso: si stima che le cinque raffinerie presenti nella Confederazione - in Ticino e Romandia - lavorino fino al 70% dell'oro estratto in tutto il mondo. Tuttavia, le ingenti quantità d'oro finora importante non sembrano essere destinate a queste aziende. Christoph Wild, presidente dell'Associazione svizzera dei fabbricanti e commercianti di metalli preziosi (ASFCMP), spiega che analizzando la statistica appare chiaro come \"la stragrande maggioranza di quest’oro non era destinata all’affinaggio ma ad altri usi”. Quali? \"Probabilmente era destinato a una o più banche o a investitori istituzionali\", risponde, aggiungendo che si tratta comunque di oro \"di provenienza legittima\".\n\nIl prezzo dell'oro è fortemente aumentato negli ultimi mesi toccando quasi i 2'000 dollari l'oncia, ricorda Wild, per questo le cifre sul valore delle importazioni sono in crescita. Tutto legale, quindi. Ma anche opportuno? La risposta è complessa, spiega Christoph Wild, poiché anche se si tratta di oro russo, se prodotto e immesso nel circuito in precedenza non significa che la sua compravendita non sia eticamente corretta.\n\n\"I nostri membri hanno il dovere di conoscere la provenienza dell'oro che affinano e trasformano, - aggiunge - ma se proviene da una sorgente legittima, che non sottostà a sanzioni, non si pongono particolari problemi; anche se russo, può trattarsi di oro in circolo da decenni, che non ha niente a che vedere con la produzione fresca a partire da febbraio (quando il presidente russo Vladimir Putin decise di invadere l'Ucraina, ndr.) o dopo il varo delle sanzioni\".\n\nRussia secondo produttore di oro al mondo\n\nLa Russia è il secondo produttore di oro al mondo e si stima che dal suo territorio arrivi il 10% del totale che viene estratto ogni anno. Questo metallo prezioso rappresenta inoltre la seconda voce, dopo l'energia (petrolio e gas) delle esportazioni russe, stando ai dati dell' Observatory of Economic Complexity, che stima in 18,7 miliardi di dollari i ricavi generati dall'export nel 2020 (ultimi dati consolidati). Le sanzioni - varate dall'UE il 21 luglio scorso e riprese dalla Svizzera dopo due settimane - sono state quindi pensate per incidere sul finanziamento dell'offensiva in Ucraina, nonché per impedire agli oligarchi di convertire i loro beni, aggirando le sanzioni.\n\n\"Serve più trasparenza\"\n\nL'embargo attuale riguarda quindi solo l'oro di nuova estrazione o raffinato. \"Si tratta di norme chiare - commenta ancora Marc Ummel di Swissaid - ma resta da capire come le autorità vigileranno su questo divieto\". Il mercato dell'oro è stato spesso accusato di essere poco trasparente e non sembra quindi così scontato impedire realmente che l'oro prodotto o raffinato in Russia dopo lo scoppio della guerra non arrivi in Svizzera transitando prima da altri paesi. La filiera è opaca, conclude Ummel: \"Non è obbligatorio dichiarare l'origine primaria, ma basta quella dell'ultimo importatore. Per questo è necessaria maggiore trasparenza sull'oro: per capire chi si nasconde realmente dietro\".\n\nMattia Pacella, Ludovico Camposampiero",
    "Al centrodestra 235 deputati, al centrosinistra 80": "Il partito Fratelli d'Italia, guidato da Giorgia Meloni, si è imposto alle elezioni politiche di domenica in Italia. In quattro anni il suo consenso è passato dal 4,4 al 26,1%. La coalizione con l'altro partito euroscettico, la Lega di Matteo Salvini, e con la conservatrice Forza Italia di Silvio Berlusconi, ottiene all'incirca il 44% dei voti. Grazie al complesso sistema elettorale, ha la maggioranza dei seggi sia alla Camera dei deputati che al Senato.\n\nSono 235 i seggi conquistati dal centrodestra alla Camera: secondo i dati diffusi dal Viminale lunedì sera, la coalizione di centrosinistra avrà 80 seggi, il Movimento 5 Stelle 51, il Terzo Polo 21. Tre seggi vanno al Südtiroler Volkspartei e uno a \"De Luca sindaco d'Italia\".\n\nSono 112 i candidati del centrodestra eletti senatori, contro i 39 del centrosinistra. I Cinquestelle hanno invece eletto 28 senatori, mentre 9 sono di Azione/Italia Viva. Un senatore è stato eletto nella lista 'De Luca sindaco d'Italia'. C'è poi un senatore eletto in Valle d'Aosta, 6 in Trentino Alto Adige e 4 nelle Liste Estero.\n\nI dati parziali diffusi dal ministero dell'interno (quando sono stati scrutinati oltre il 98% dei voti) indicano che Fratelli d'Italia è largamente il primo partito con il 26,1% facendo corsa largamente in testa in undici regioni. Segue il Partito Democratico al 19,1%. Il M5S (primo partito in quasi tutto il meridione) è terzo con il 15,3%, poi ci sono la Lega all'8,8%, Forza Italia all'8,1% e il Terzo Polo al 7,8%. Alla Camera la coalizione di centrodestra avrebbe il 43,8%, il centrosinistra il 26,1%, il M5S il 15,4%, il Terzo Polo il 7,8%. Al Senato il centrodestra conquisterebbe 114-126 seggi, il centrosinistra 34-46, il M5S 21-33 e Azione-Italia Viva 6-12.\n\nGiorgia Meloni si è chiusa nel silenzio dopo un primo commento trionfale. Non così il leader del PD Enrico Letta che ha annunciato di non volersi ricandidare alla guida del partito. Ma neppure Matteo Salvini è soddisfatto del sostegno ottenuto dalla Lega.\n\nRSINews",
    "Munizioni da guerra svizzere al Qatar": "Il Consiglio federale ha autorizzato oggi l'esportazione in Qatar di munizioni da 27 millimetri per cannoncini istallati a bordo di aerei da combattimento Eurofighter. Il governo afferma d'aver preso in considerazione tutti i criteri di valutazione previsti dalla legge e di ritenere non ci siano ragioni imperative per respingere la domanda.\n\nCritiche alla decisione sono arrivate dal Gruppo per una Svizzera senza esercito. L'organizzazione condanna con fermezza l'esportazione di materiale bellico verso un Paese che viola sistematicamente i diritti umani. \"Il Qatar è governato da un regime autocratico e discriminatorio\", scrive il GSse, che esorta il Consiglio federale a \"prendere finalmente sul serio il controprogetto alla cosiddetta iniziativa 'correttiva' entrata in vigore all'inizio di maggio di quest'anno, e ad adottare condizioni di esportazione efficaci per il materiale bellico\". In particolare, non dovrebbero essere fornite armi svizzere a Stati che potrebbero usarle per mantenere i loro regimi in modo violento.",
    "Dalla carrozza ristorante al rifugio: in Svizzera per Swisstainable Veggie Day": "In occasione della Giornata mondiale vegetariana del 1° ottobre, si celebra in Svizzera il primo Swisstainable Veggie Day. Oltre 1.200 ristoranti svizzeri offrono ai loro ospiti piatti gustosi, con verdure autoctone e di stagione, per promuovere la biodiversità e un consumo più sostenibile. La cucina vegetariana apporta una serie di benefici ed è molto sostenibile. I cibi vegetariani generano una quantità di CO2 chiaramente inferiore, contribuendo così al raggiungimento degli obiettivi climatici. Questo si sposa perfettamente con il manifesto Swisstainable che promuove un turismo più rispettoso dell’ambiente. L’iniziativa, nata in collaborazione con HotellerieSuisse, GastroSuisse e Planted, valorizza le verdure di stagione e locali: i ristoranti propongono menu vegetariani creativi per dimostrare ai commensali che le verdure prodotte sul territorio sono più di un semplice accompagnamento e che le alternative vegetali alla carne hanno un ottimo sapore.\n\nPiatti tradizionali come la raclette sono vegetariani\n\n\n\nUn’offerta ampia e diversificata\n\nLa diversità dei menu che verranno serviti in questa giornata riflette l’ampia offerta gastronomica della Svizzera, che spazia dai ristoranti stellati alle steakhouse, dai locali urbani alla moda alle tradizionali baite di montagna: in tutto più di 1.200 strutture.\n\n\n\nMenu vegetariani in carrozza e sui voli\n\nAnche chi viaggia può aderire al Veggie Day: menu vegetariani vengono serviti nelle carrozze ristorante delle Ferrovie Federali Svizzere o sui voli operati da Swiss International Air Lines (Swiss) e Edelweiss.\n\n\n\nIl Veggie Day non è solo una giornata dimostrativa. L’obiettivo è incoraggiare i ristoratori e gli chef a includere nei loro menu un’offerta più ampia e diversificata di piatti vegetariani durante tutto l’anno e a organizzare in proprio altri Veggie Day. «Vogliamo andare incontro ai gusti di una clientela più ampia - afferma Dejan Savic, amministratore delegato di The Steakrestaurant - Grillrestaurant a Lachen - Forse i nostri piatti vegetariani ispireranno le persone a provare qualcosa di nuovo e a pensare a una dieta equilibrata con un consumo maggiore di verdure. Per il 1° ottobre abbiamo preparato un menu vegetariano con antipasti e piatti, oltre a una selezione di dessert vegani».\n\n\n\nSwiss, Edelweiss e altri grandi operatori a bordo\n\nPer la compagnia aerea Swiss, la partecipazione al Veggie Day è una delle tante misure per la mobilità sostenibile. Il 1° ottobre prevede di offrire solo piatti vegetariani in Business Class (sui voli a corto raggio con pasti caldi a scelta) e ha lanciato una campagna sulla sua Inflight TV per informare i passeggeri. Tra gli altri partecipanti figurano McDonald's con le sue 173 filiali e l'Eth con i suoi 14 ristoranti. Il sostegno arriva anche da Elvetino Ag, società affiliata delle Ffs, che per quindici giorni offrirà nelle carrozze ristorante un menù vegetariano.\n\nHiltl di Zurigo, il primo ristorante vegetariano al mondo. Foto: Zürich Tourismus Hangar Ent. Group GmbH\n\n\n\nSempre più alto l’interesse per l’alternativa vegetale\n\nL'Ufficio federale dell'agricoltura ha calcolato che nel 2020 la popolazione svizzera ha acquistato il 52% in più di sostituti della carne vegani e vegetariani rispetto all’anno precedente. E le vendite globali di Beyond Meat, leader di mercato americano in questo settore, sono passate da 16,2 milioni di dollari nel 2016 a 464,7 milioni nel 2021 (fonte: statista.com). La crescente domanda globale di opzioni di menu vegetariani è una grande opportunità per la gastronomia svizzera e per la Svizzera come destinazione di viaggio e vacanza. La scena vegetariana è molto vivace. La Svizzera si distingue per avere il primo ristorante vegetariano al mondo (Hiltl di Zurigo, fondato nel 1898), più di 150 ristoranti veggie e vanta grandi chef che si dedicano interamente alla cucina vegetariana.\n\n\n\nPiatti svizzeri, interpretati in chiave vegetariana\n\nPiatti tradizionali come la raclette, la fonduta, la torta di verdure vallesana o la polenta ticinese, così come l'immancabile rösti, sono vegetariani. Inoltre, i cuochi svizzeri hanno a disposizione un’ampia gamma di piatti vegetariani di alta qualità.",
    "Asilo politico ai disertori russi? La Svizzera non dovrebbe concederlo": "TENNIS 2 gior\n\nGrazie di cuore Roger!\n\nÈ la fine di un'era: la gloriosa carriera della leggenda Federer è finita. È il momento delle lacrime\n\nL'inimitabile RogerOne chiude con una sconfitta in Laver Cup.",
    "Accordo strategico fra Fiavet Piemonte e Svizzera Turismo": "La sinergia fra Svizzera Turismo e Fiavet Piemonte, siglata con un accordo nel 2021, ha portato a un primo risultato concreto.\n\n«Negli ultimi 2 anni abbiamo dovuto ripensare alla nostra strategia verso tour operator e agenzie di viaggi – ha dichiarato Laura Zancolò, Key Account Manager per Svizzera Turismo in Italia – per questo abbiamo pensato di stringere accordi con le associazioni di categoria del settore con l’obiettivo di far conoscere il territorio e promuovere il turismo di prossimità».\n\nGrazie alla collaborazione con Gabriella Aires, presidente Fiavet Piemonte, sono stati realizzati dieci itinerari che esplorano altrettante aree di grande fascino del Paese.\n\n«Un primo, importante, passo concreto per promuovere questo bel territorio e offrire ai nostri associati una serie di itinerari – afferma Gabriella Aires – programmi per uno o più giorni fruibili per tutti gli associati alla Fiavet, a livello naziionale».\n\nNegli scorsi due anni Fiavet Piemonte e Svizzera Turismo hanno organizzato in stretta collaborazione una serie di tre eductour in Svizzera, nel più rigoroso rispetto delle norme sanitarie, utilizzando i periodi di sospensione del lockdown.\n\nUn manuale d’uso creato da agenzie e fornitori\n\nSpiega inoltre Aires: «Insieme ai colleghi che hanno partecipato ai tour, e ai fornitori che ci hanno accolti, abbiamo elaborato un vero e proprio manuale d’uso del Paese, con i servizi testati sui nostri percorsi, quotati per gruppi in treno e in bus, famiglie e individuali, su una decina di itinerari. La nostra segreteria ha fatto gran parte del lavoro di assemblaggio».\n\nIl manuale si intitola appunto ‘La Svizzera di Fiavet Piemonte: «C’è tutta la materia prima necessaria per rispondere a richieste di ogni gusto e per diverse fasce di spesa – chiarisce ancora Aires – tutto destinato all’uso libero, esclusivo e gratuito di tutte le agenzie Fiavet. Per rilanciare ora abbiamo tutti bisogno di prodotto di qualità che ci consenta di valorizzare la nostra professione, offrendo al cliente qualcosa di unico e speciale. Per questo Fiavet Piemonte si è fatta promotrice, grazie alla collaborazione fondamentale di Svizzera Turismo, di un’iniziativa interamente costruita dalle agenzie insieme ai fornitori. E non ci fermeremo qui».\n\n10 itinerari a soggetto, pronti per le agenzie\n\nLa Svizzera di Fiavet Piemonte presenta dieci itinerari base, per viaggi da una giornata a quattro giorni/tre notti. I pacchetti sono calibrati per partenze in treno o in bus dalle città del Nord, ma ogni agenzia può inserire le partenze da qualsiasi città in Italia, stazioni o aeroporti.\n\nEcco cosa c’è nel manuale:\n\n– Zurigo tra arte e cultura (due giorni, in treno)\n\n– Berna, il Trenino Verde e il mondo di Kambly, il biscotto più amato (due giorni, in treno da Domodossola)\n\n– Zurigo per grandi e piccini (due giorni da Milano, per individuali)\n\n– La Lucerna di Guglielmo Tell e il Pilatus (tre giorni da Milano\n\n– Berna e la Festa della Cipolla: il 28 novembre, viaggio in giornata, in pullman da Torino.\n\n– Lugano, i borghi storici del lago e le funicolari (due giorni, in bus)\n\n– Lucerna e il Museo dei Trasporti, con navigazione sul Lago dei Quattro Cantoni (due giorni, in bus o treno)\n\n– Lugano e il Monte Generoso (gita di un giorno)\n\n– Lugano per gli eventi e le mostre d’arte (due giorni in treno da Milano, programma secondo il programma di eventi in corso)\n\n– Zurigo, Berna e Lucerna, le meravigliose città svizzere (quattro giorni, in treno da Milano)",
    "Svizzera, i Verdi attaccano le elettriche: consumano troppa elettricità": "Secondo le organizzazioni ambientaliste le auto elettriche sono fondamentali per combattere i cambiamenti climatici. Peccato, però, che l’attuale crisi energetica stia riservando non poche sorprese. Se ne sono accorti in Svizzera, dove i Verdi hanno promosso per anni l’acquisto e l’utilizzo di vetture a batteria e ora sono tornati sui loro passi, invitando gli automobilisti a non utilizzare il proprio veicolo e a sfruttare maggiormente i mezzi pubblici. Il motivo è presto detto: anche al di là delle Alpi l’attuale rincaro delle tariffe dell’elettricità e del gas sta producendo conseguenze pesanti sui portafogli dei cittadini e si stanno valutando diverse iniziative per ridurre i consumi e ottenere dei risparmi.\n\nL’esempio della California. I Verdi svizzeri stanno, per esempio, guardando alla California. Nel Golden State, le temperature elevate, un ancor più smodato utilizzo dell’aria condizionata e i continui incendi stanno aumentando i rischi di black-out durante i momenti della giornata di maggior uso dell’elettricità, ossia tra le 16 e le 21, quando studenti o lavoratori tornano alla propria abitazione. Il gestore della rete elettrica ha, quindi, invitato i californiani a ridurre i consumi e a evitare di caricare veicoli elettrici fino ad almeno le 22. Stando a quanto riportato da Ticinonline, Kurt Egger, consigliere nazionale del partito dei Verdi, vorrebbe ora replicare l’iniziativa anche in Svizzera e non solo: \"Se poi in futuro ci sarà ancora più bisogno di elettricità, ai proprietari di auto elettriche non dovrebbe essere permesso di ricaricare le loro auto\".\n\nMeglio l'autobus. A preoccupare è soprattutto l’impatto delle ricariche sui consumi delle famiglie. \"Un terzo o la metà del consumo annuale di elettricità di una famiglia è dovuto alle auto elettriche\", ha affermato Egger, sottolineando come il consumo annuo di energia elettrica sia aumentato tra il 10 e il 15% proprio per le auto a batteria. Oggi è arrivato il momento di invertire la rotta: \"Dobbiamo risparmiare elettricità e dobbiamo farlo senza danneggiare nessuno\". Sulla questione è intervenuta anche un altro consigliere nazionale dei Verdi, Katharina Prelicz-Huber, secondo la quale \"indipendentemente dal fatto che si tratti del dannoso motore a combustione interna o della più ecologica auto elettrica, la popolazione deve passare al trasporto pubblico, alla bicicletta. O camminare, quando possibile\".\n\nI tweet di Musk. Le proposte dei Verdi hanno, ovviamente, scatenato una ovvia polemica politica a Berna e dintorni. D’altro canto il tema energetico è sempre più caldo e dirimente in tutta Europa e non solo. Non a caso, un altro grande fautore dell’auto elettrica come Elon Musk è intervenuto sulla questione ribadendo il suo sostegno al nucleare, visto come \"una delle soluzioni migliori contro il riscaldamento globale\". Detto questo, il numero uno della Tesla è tornato a profetizzare la scomparsa dei motori endotermici. \"Tra non molto le auto a benzina saranno viste nello stesso modo in cui vediamo oggi i motori a vapore\", ha scritto l’imprenditore su Twitter, immaginando un futuro in cui i motori elettrici soppianteranno i propulsori tradizionali. Musk ha quindi aggiunto che \"il valore residuo delle auto a benzina acquistate oggi sarà molto più basso di quel che pensiamo\": non è da escludere, ma bisognerà attendere diversi anni prima che si realizzi il suo sogno. Basta farsi un giro nelle concessionarie per verificare i prezzi dell’usato, mai così alti, per toccare con mano una situazione nettamente diversa.",
    "L'inflazione continua a salire in Svizzera": "L'inflazione corre nonostante in agosto sia diminuito il costo dei carburanti. Keystone / Peter Kneffel\n\nIn agosto il rincaro annuo in Svizzera si è attestato al 3,5%, in lieve accelerazione rispetto al 3,4% di giugno e luglio, nonché ai massimi da quasi 30 anni a questa parte. L'inflazione continua dunque a salire e si conferma ad alti livelli, perlomeno per gli standard storici della Confederazione, ma nettamente inferiore a quella registrata in altre nazioni europee.\n\nQuesto contenuto è stato pubblicato il 01 settembre 2022 - 12:57\n\ntvsvizzera.it/fra con Keystone-ATS\n\nStando ai dati pubblicati mercoledì dall'Ufficio federale di statistica (UST) nell'ottavo mese dell'anno l'indice dei prezzi al consumo si è attestato a 104,8 punti, in progressione dello 0,3% rispetto a luglio. I dati diffusi sono nella fascia alta delle attese degli analisti, che scommettevano su valori annui che andavano dal 3,3% al 3,5%.\n\nIl rincaro non accenna quindi a diminuire, confermando una tendenza che dura ormai da tempo: si registra infatti il 20esimo mese consecutivo in cui il dato non si abbassa. Il valore di agosto è inoltre il più elevato da quello (del 3,6%) registrato nell'agosto 1993. A titolo di confronto storico alcuni mesi del 1991 superarono il 6% e nel 1973 si videro dati superiori all'11%; per non parlare dell'agosto 1941, quando venne toccato il 17,7%.\n\nAltri sviluppi Altri sviluppi Proteste a Berna contro l'innalzamento dell'età del pensionamento Questo contenuto è stato pubblicato il 26 set 2022 Alcune centinaia di donne si sono radunate nella capitale per manifestare il proprio dissenso verso il risultato sortito ieri dalle urne.\n\nVista in un'ottica internazionale l'inflazione elvetica può peraltro essere considerata ancora relativamente limitata, nel contesto attuale: per fare un paragone nell'Eurozona (è notizia di ieri) ha toccato il 9,1% in agosto, un livello mai registrato dalla nascita dell'Unione economica e monetaria.\n\nContenuto esterno\n\nLe cause\n\nTornando nella Confederazione, secondo l'UST la crescita dell'indice in agosto rispetto al mese precedente è il risultato diversi fattori, tra cui l'aumento dei prezzi dei servizi ospedalieri stazionari, dei servizi delle istituzioni sociali e degli affitti delle abitazioni. È invece diminuito il costo del noleggio di veicoli personali, delle analisi di laboratorio e dei carburanti.\n\n",
    "La Svizzera dovrebbe rendere la sua economia più sostenibile": "Miliardi di tonnellate di materiali vengono utilizzati per produrre beni e poi gettati via. Con i consumi e l'inflazione in costante aumento, la Svizzera potrebbe fare di più per passare a un'economia circolare.\n\nQuesto contenuto è stato pubblicato il 19 settembre 2022 - 06:55\n\nSara Ibrahim\n\n\n\nMi occupo di questioni legate all’impatto delle nuove tecnologie sulla nostra società. Siamo coscienti della rivoluzione in atto e delle sue conseguenze? Hobby preferito: pensiero libero. Tic frequente: troppe domande.\n\nAltra lingua: 1 English (en) Switzerland strives for a more sustainable economy (originale)\n\nProdurre, consumare e buttare. Finora questo è sempre stato il modello di economia lineare che ha dominato il mercato in tutti i Paesi sviluppati, Svizzera compresa.\n\nDei 100 miliardi di tonnellate di materiali consumati nel mondo, solo il 9% viene riutilizzato. In un'economia circolare, un maggior numero di materiali verrebbe reintrodotto nella catena di approvvigionamento, chiudendo il \"cerchio della vita\" dei prodotti che consumiamo. Questo concetto si basa sull’idea di creare valore attraverso la riparazione, il riutilizzo e il riciclo dei materiali e prodotti esistenti il più a lungo possibile.\n\nLa Svizzera, grande consumatrice di materie prime\n\nLa Svizzera non è un Paese ricco di materie prime ma ne consuma molte e produce una grande quantità di rifiutiLink esterno – tra gli 80 e i 90 milioni di tonnellate ogni anno. Il volume di rifiuti per persona all’anno è di circa 703 kg – il terzo più alto in Europa, dopo Danimarca e Norvegia. Le ragioni sono l’elevato reddito pro-capite e una crescita demografica costante.\n\nIl prezzo che la Terra paga per il tenore di vita nei Paesi ricchi è molto alto. L’attuale ciclo economico sta aggravando l’insufficienza di materie prime, il problema dei rifiuti e l’inquinamento ambientale. Questa realtà impone un cambio di passo e la classe politica in Svizzera lo sa bene: il Governo elvetico sta incentivando l’implementazione dell’economia circolare, specialmente in determinati settori dove l’utilizzo e lo spreco delle materie prime è elevato. Alcuni di questi sono l’edilizia, l’agricoltura, l’alimentazione, i trasporti, l’ingegneria meccanica e l’industria chimica.\n\nChiudere il cerchio della catena di approvvigionamento\n\nAnche se la Svizzera ricicla la metà dei rifiuti che produce e si sta già impegnando per migliorare il recupero delle materie prime, c’è ancora molto da fare: oltre 5 milioni di tonnellate di materiali quali asfalto e calcestruzzo non sono recuperati. Fibre tessili e materiali edili e plastici potrebbero essere riutilizzati maggiormente.\n\nIl mio collega Michele Andina ha realizzato questo video per spiegare cos’è l’economia circolare e come la Svizzera potrebbe ridurre drasticamente lo sfruttamento delle risorse mondiali e la sua impronta ambientale modificando il proprio modello economico.\n\nL’economia circolare è stata anche al centro dell’evento svizzero Green Economy SymposiumLink esterno, in cui si sono riuniti esponenti dell'economia, della politica, della scienza e della società civile per discutere di sostenibilità.\n\nCosa potremmo fare nel quotidiano per promuovere l’economia circolare? Fatemi sapereLink esterno cosa ne pensate!\n\nPiù scienza e tecnologia dalla Svizzera: letture raccomandate\n\nRitorna il nostro blog “polare”, questa volta con i racconti di tre dottorande che stanno studiando il fenomeno dell’inverdimento dell’Artico:\n\nIn vista della votazione federale del 25 settembre sulla proibizione dell’allevamento intensivo, il mio collega Luigi Jorio è andato nella Svizzera occidentale per incontrare un allevatore “alternativo”:\n\nAltri sviluppi Altri sviluppi L'agricoltura svizzera sperimenta un mangime che riduce il metano dei bovini Questo contenuto è stato pubblicato il 25 set 2022 Gli additivi alimentari aggiunti al foraggio possono ridurre le emissioni degli allevamenti. Ma quali sono gli effetti a lungo termine sugli animali?\n\nSpecie invasive come le vongole asiatiche stanno colonizzando i laghi svizzeri. È difficile liberarsene, ma la mia collega Susan Misicka ha avuto un’idea: perché non mangiarle?\n\nAltri sviluppi Altri sviluppi Invasione di molluschi alieni nelle acque svizzere Questo contenuto è stato pubblicato il 17 set 2022 Anche in Svizzera forme di vita acquatiche alloctone minacciano gli ecosistemi locali. Mangiarle potrebbe essere parte della soluzione?\n\nGli insetti potrebbero combattere la malnutrizione e il cambiamento climatico. Ma in Svizzera, lo scetticismo verso gli insetti edibili è ancora alto:\n\nGli scienziati e le scienziate in Svizzera stanno lavorando a un nuovo vaccino a somministrazione nasale che promette di essere più efficace di quelli a mRNA:\n\nAltri sviluppi Altri sviluppi Il vaccino anti Covid-19 del futuro potrebbe essere uno spray nasale Questo contenuto è stato pubblicato il 09 set 2022 Continuano le ricerche sul coronavirus in Svizzera. Gli studi più promettenti puntano su vaccini per bloccare il virus nelle prime vie aeree.\n\nLa geobiologa Cara Magnabosco cerca le tracce dell'origine della vita nel sottosuolo svizzero:\n\nAltri sviluppi Altri sviluppi Nel sottosuolo alla ricerca delle origini della vita Questo contenuto è stato pubblicato il 21 ago 2022 Come ha origine la vita? La giovane professoressa dell'ETHZ Cara Magnabosco cerca la risposta nelle profondità della Terra.\n\nContenuto esterno Non è stato possibile registrare l'abbonamento. Si prega di riprovare. Hai quasi finito… Dobbiamo verificare il tuo indirizzo e-mail. Per completare la sottoscrizione, apri il link indicato nell'e-mail che ti è appena stata inviata. Scienza e tecnologia: Approfondimenti dalla Svizzera La nostra newsletter mensile vi aiuta a capire come gli sviluppi scientifici e tecnologici dalla Svizzera stiano influenzando la nostra vita. Mensile Email La dichiarazione della SRG sulla protezione dei dati fornisce ulteriori informazioni sul trattamento dei dati. Acconsento al trattamento dei dati per la newsletter di SWI swissinfo.ch. Abbonati\n\nAltri sviluppi Altri sviluppi Scienza in Svizzera: le donne che guidano il cambiamento Le ricarcatrici in Svizzera stanno contribuendo in maniera preziosa al progresso scientifico. Ve ne presentiamo alcune.\n\nParole chiave: Economia\n\nAmbiente\n\nScienza\n\nIn conformità con gli standard di JTI\n\nAltri sviluppi: SWI swissinfo.ch certificato dalla Journalism Trust Initiative",
    "Ai Mondiali di Roma la giovane Svizzera non delude": "Si è concluso con la conquista di un argento e un bronzo l’avventura dei giovani rossocrociati ai Mondiali Juniores di Roma. Un risultato tutto sommato soddisfacente per i nostri colori, visti i progressi messi in mostra da nazioni che, boccisticamente parlando, fino a ieri nel panorama delle manifestazioni internazionale figuravano perlopiù quali comparse. Date uno sguardo al medagliere a fine articolo e capirete. Senza dimenticare che, oltre alla giovane età, i nostri erano tutti esordienti in un competizione mondiale. Il risultato migliore lo ha ottenuto Ryan Regazzoni nell’individuale guadagnandosi l’argento, giocando in maniera quasi perfetta fino all’atto conclusivo, dove purtroppo il giovane luganese ha perso il filo del discorso nella partita decisiva che lo ha visto opposto all’italiano Nicolò Lambertini, soccombendo per 12-1. Sarà giustamente deluso della sua prova in finale, ma non dovrà dimenticare che ha pur sempre portato a casa una medaglia argento, che ha meritato con sudore e sacrificio e della quale deve andar fiero. Un grande come lo è stato Dante D’Alessandro, uno che se ne intende avendone disputate moltissime e vincendole quasi tutte, afferma che le finali sono sempre difficili da giocare, anche quando i pronostici ti danno favorito. E se lo dice lui…\n\nL’altra medaglia, di bronzo, l’ha conquistata Giorgia Cavadini nel tiro di precisione, lei che è stata la più utilizzata del quintetto svizzero avendo giostrato anche nell’individuale e nella coppia mista. Una specialità quest’ultima che non predona la benché minima imprecisione e che mette a dura prova anche i colpitori più attrezzati. Si è qualificata per le semifinali fornendo prove convincenti, arrendendosi solo davanti all’italiana Martina Zurigo. Senza infamia e senza lode le prove fornite da Gioele Bianchi e Jacopo Faul. Il primo, impegnato in coppia con Regazzoni, è incappato in una giornata storta nel quarto di finale vinto dal sorprendente duo libico. Il secondo ha disputato il torneo maschile nel tiro di precisione. Non è riuscito a superare il girone di qualificazione ai quarti di finale, alternando prestazioni di buon livello ad altre meno soddisfacenti. Un’esperienza della quale dovrà comunque fare tesoro per le sue future prove a livello internazionale. I due coach, Marco Regazzoni e Maurizio Dalle Fratte, hanno svolto il loro compito egregiamente. Un esperienza utilissima anche per loro. Torneremo su questo Mondiale approfondendo l’argomento nel prossimo \"angolo delle bocce\".\n\nIl medagliere\n\nItalia: 3 ori e 2 argenti. Paraguay: 1 oro e 1 argento. Croazia: 1 oro, 1 argento e 1 bronzo. Brasile: 1 oro e 1 bronzo. Turchia: 1 oro e 1 bronzo. Argentina: 1 argento e 4 bronzi. Austria: 1 argento.\n\nSlovacchia: 2 bronzi. Cile, Uruguay, Ungheria e Libia: 1 bronzo. Svizzera: 1 argento e 1 bronzo.",
    "Credit Suisse: \"L’economia ticinese si sta riorganizzando\"": "Abolizione della soglia di cambio fissa franco-euro, abbandono del segreto bancario o ancora iniziativa sulle residenze secondarie: elementi che hanno inciso non poco sull’economia del Canton Ticino che ha alle spalle anni difficili. Vari altri settori, rileva uno studio di Credit Suisse presentato oggi (lunedì), hanno tuttavia riscontrato una forte crescita.\n\nTra questi, rileva la banca, ci sono: sanità e educazione, servizi alle imprese, commercio all’ingrosso, trasporto e logistica, tecnologie dell’informazione e delle telecomunicazioni, così come i prodotti farmaceutici e i dispositivi medici. Stando agli autori dello studio, negli anni si è assistito quindi a uno spostamento del tessuto economico locale verso settori a forte valore aggiunto.\n\n\"Occupazione, evoluzione positiva\"\n\nIn Ticino, “c’è stata un’evoluzione positiva in termini di occupazione e crescita economica, – spiega Sara Carnazzi Weber, responsabile dell’analisi politico-economica di Credit Suisse – che emerge in un mutamento della struttura settoriale verso attività a più forte creazione di valore, e questo a nostro avviso può essere la base per uno sviluppo futuro e per un riassetto dell’economia cantonale”.\n\nIl mercato del lavoro è dunque in fermento; in alcune realtà svizzere le difficoltà a reclutare persone cominciano a essere rilevanti, ma per ora meno in Ticino, dove si può attingere anche al bacino d’oltre confine. Tuttavia, questa disponibilità di manodopera potrebbe affievolirsi – sottolinea lo studio – e ci sono già alcuni segnali, come il fatto che il frontalierato sta invecchiando. “Quello che constatiamo – rileva ancora Carnazzi Weber – è che il frontalierato sembra essere meno attrattivo per le fasce più giovani”. Da questo punto di vista il nuovo accordo fiscale per i frontalieri renderà il Ticino meno attrattivo per i lavoratori italiani: si tratta un aspetto negativo per l'economia ticinese? “Non direi che sia necessariamente un aspetto negativo, però dovrebbe innescare un riassetto della struttura economica del cantone, che era fortemente impostata a una forte disponibilità di manodopera grazie appunto al bacino d’oltre confine, che un domani magari non sarà più così numeroso: si potrebbe arrivare a una diminuzione della densità occupazionale, oggigiorno in Ticino molto elevata”.\n\nVerso un deficit di manodopera\n\nFrontalieri a parte, anche in Ticino secondo Carnazzi Weber si sta quindi aprendo un deficit in termini di manodopera: “Già a partire dal 2021 osserviamo come le uscite dal mercato del lavoro ticinese di persone che vanno in pensione, superino l’entrata di giovani tra 20-25 anni. Abbiamo quindi un deficit dal punto di vista demografico, che potrebbe andare ad aggiungersi a un’attrattiva minore per il frontalierato, e portare in un primo tempo a difficoltà nel reclutamento di persone di quanto non si sia verificato negli ultimi anni o decenni”.\n\nTicino che - dati e calcoli alla mano fatti dai ricercatori del Credit Suisse - si sta profilando come Cantone con un'attrattiva residenziale finanziaria superiore alla media svizzera, soprattutto per le famiglie con figli. In poche parole - a parità di stipendio - in Ticino restano più soldi nelle tasche delle famiglie. E questo grazie ai costi più contenuti per l'alloggio e per la custodia dei figli.",
    "Il Ticino è il cantone più povero della Svizzera?": "Contenuto esterno\n\nUn confronto intercantonale tra stipendi e costo della vita, e un concorso per rispondere a una domanda: i ticinesi sono i più poveri del Paese?\n\nQuesto contenuto è stato pubblicato il 10 settembre 2022 - 13:15\n\nPatti Chiari, RSI\n\nA Zurigo può costare anche più di 5 franchi, in Ticino si può bere spendendone appena 2. Sono gli alti e bassi del caffè espresso consumato nei bar della Confederazione. Un indice che traccia una mappa dei prezzi in Svizzera e che offre lo spunto per la prima edizione di Patti Chiari dopo la pausa estiva.\n\nMa non è solo una questione di prezzi. Il caffè può anche costare 5 franchi, se lo stipendio mi permette di gustarmelo.\n\nE allora si scopre che il salario mediano (quello che divide in due la popolazione, tra chi è sotto e chi è sopra una determinata cifra) a Zurigo è di 7’113 franchi al mese. Non c’è che dire: il più alto della Svizzera. Ma non si scherza nemmeno a Basilea: 6’789 franchi, a Ginevra: 6'731, nei Grigioni: 6’585.\n\nE in Ticino? Da anni ormai siamo gli ultimi in classifica, ci dobbiamo accontentare di 5’546 franchi al mese. Ben 1’550 franchi in meno degli zurighesi, ma anche 1’000 in meno dei grigionesi. Poco male, ci dicono: da noi la vita costa meno e quindi i conti alla fine tornano. Ma è proprio vero? In fondo, i supermercati sono più o meno gli stessi, con gli stessi prezzi in tutta la Svizzera. Lo stesso vale per le Ferrovie federali, e per quanto concerne gli affitti, anche in Ticino spesso non si scherza.\n\nPatti Chiari ha comparato quindi i salari dei ticinesi con quelli del resto della Svizzera. Abbiamo fatto la spesa in Bahnofstrasse a Zurigo e ad Airolo, confrontato stipendi e spese di una famiglia friburghese con una situazione analoga in Ticino, calcolato l’impatto di tasse, assicurazioni, affitti, divertimenti e spesa. Tutto questo per rispondere a una domanda che deve interrogare politici, sindacati, datori di lavoro: i ticinesi sono i più poveri della Svizzera?\n\nIn studio, per discutere della risposta Mauro Baranzini, ex decano della Facoltà di economia dell’Università della Svizzera italiana (USI); Christian Vitta, il direttore del Dipartimento finanze ed economia del Canton Ticino; Giorgio Fonio, segretario regionale del sindacato OCST e Gian-Luca Lardi, della camera di Commercio Ticino. Collegato dalla sede di RTS di Ginevra, ha partecipato anche Giangiorgio Gargantini, segretario regionale del sindacato UNIA.",
    "La Svizzera, la Società delle Nazioni e la neutralità": "Cent'anni fa La Svizzera, la Società delle Nazioni e la neutralità\n\nLe notizie del 26 settembre 1922",
    "Buon risultato in Svizzera per Raffaele Cascione, neo acquisto dell’asd Avis Bike Ruvo": "L'esordio Buon risultato in Svizzera per Raffaele Cascione, neo acquisto dell’asd Avis Bike Ruvo Ieri, alla Radcross di Illnau, gara internazionale di ciclocross in Svizzera Raffaele Cascione alla RadCross di Illnau per l'asd Avis Bike Ruvo © Avis Bike Ruvo\n\nBuon esordio per Raffaele Cascione con la maglia dell’asd Avis Bike Ruvo. Il nuovo acquisto della società ruvese (era in forza all’asd Andria Bike) è giunto settimo al Radcross di Illnau, gara internazionale di ciclocross in Svizzera, che inaugura la stagione 2022-2023.\n\n«Nonostante la difficile partenza – fanno sapere dalla società -, nelle retrovie del gruppo, Cascione recupera alla grande e chiude a poco meno di un minuto dal podio, nella gara riservata agli Under 17 maschile (2007/2008)».",
    "Documenti federali tradotti anche in Italia": "Dal 2007, la legge obbliga i dipartimenti federali e la Cancelleria a veicolare le informazioni in tutte le lingue nazionali. Per farlo, l’amministrazione impiega traduttori,ma dato che i servizi della Confederazione sono spesso sotto pressione, Berna deve affidarsi anche a soggetti esterni. Questi, rileva il SonntagsBlick, non sono sempre basati in Svizzera.\n\nStando ai dati diffusi dal domenicale, per esempio, la Cancelleria ha concluso - per opere di traduzione richieste dal Dipartimento federale delle finanze – contratti con ditte di Roma e Modena per un valore che oscilla tra 750'000 e 1,2 milioni di franchi. In totale, all’estero Berna ha fatto tradurre materiale tra il 2019 e il 2021 per un valore di 4,2 milioni.\n\nIn caso di sovraccarico, spiega la Cancelleria, ci si rivolge a terzi e “conformemente alla legge, non si possono fare distinzione tra traduttori in Svizzera e quelli residenti all’estero per l’attribuzione dei mandati”.\n\nLa questione, conclude il giornale, potrebbe tuttavia approdare presto in Parlamento.",
    "Salernitani nel mondo, celebrati in Svizzera i 30 anni del Boccia Club San Giacomo": "AUTORE\n\nLa radio è stata da sempre la mia passione iniziando l'esperienza da giovanissimo con un mio programma su una piccola radio del mio paese. È diventato il mio lavoro quando sono approdato a Radio Alfa nel 1991. Speaker e giornalista professionista, sono il redattore più anziano in servizio a Radio Alfa. Nel tempo libero amo scoprire posti nuovi sopratutto piccoli borghi da fotografare. Amo le commedie teatrali e i documentari sulla natura e la scienza."
}