{
    "Anche la Romania stipula accordi con la Corea del Sud": "Dopo la Polonia che ha stipulato accordi con la Corea del Sud relativamente la fornitura di caccia bombardieri leggeri FA-50, carri armati K2 Black Panther e semoventi d’artiglieria K9 Thunder, è la volta della Romania a sottoscrivere memorandum d’intesa con Seul.\n\nBucarest sarebbe interessata all’acquisto di carri armati e sistemi d’artiglieria ed i Ministri della Difesa rumeno e sudcoreano hanno recentemente firmato una Lettera di Intenti (LOI) per divenire partner ufficiali nel settore Difesa.\n\nPertanto, per Seul dopo i successi in Polonia, Finlandia e Repubblica Ceca, si preannunciano altre affermazioni in Romania per i sistemi d’arma sviluppati, messi a punto e prodotti dalle industrie sudcoreane.\n\nI successi sudcoreani sono ascrivibili alla situazione di grave instabilità causata dalla guerra in corso tra Russia ed Ucraina, dalle incertezze tedesche in tema di esportazione d’armi e dalla necessità di molti Paesi di attuare con celerità i programmi di riarmo, con l’industria di Seul che lavora a pieno regime per soddisfare la domanda del mercato interno ed estero e che si dimostra flessibile nel consentire la produzione su licenza e la “personalizzazione” dei suoi prodotti.\n\nFoto Hyundai Rotem e Hanwha Group",
    "ROMANIA: Ancora fuori Schengen, per quanto ancora?": "Quindici anni dopo il suo ingresso in UE, la Romania è ancora fuori da Schengen ma i segnali di supporto politico si stanno moltiplicando.\n\nQuindici anni dopo il suo ingresso nell’Unione Europea, ad oggi la Romania si trova ancora fuori da Schengen, lo spazio di libera circolazione fra i paesi europei, UE e non, che hanno abolito i controlli alle proprie frontiere e che costituisce uno dei pilastri fondamentali su cui si basa l’Unione: la libertà di movimento di persone. Lentamente, tuttavia, sono via via sempre più numerosi i segnali di supporto politico da parte di diversi attori europei, riaccendendo a Bucarest le speranze che Schengen possa essere finalmente a portata di mano.\n\nL’ultimo, in ordine temporale, lunedì 29 agosto: in un discorso all’Università Carolina di Praga dall’evocativo nome “L’Europa è il nostro futuro”, il cancelliere tedesco Olaf Scholz ha dichiarato che la Romania, insieme a Bulgaria e Croazia, sarebbe pronta ad entrare nell’area Schengen, avendo da tempo raggiunto i requisiti tecnici necessari per pensare ad una loro inclusione nello spazio comune europeo. Come riportato da Romania Insider, Scholz ha detto che “Schengen è una delle conquiste più grandi dell’Unione Europea e dobbiamo proteggerla e svilupparla. Ciò vuol dire, fra l’altro, colmare le lacune rimanenti”, con riferimento a quei paesi UE che ne sono ancora esclusi.\n\nLa dichiarazione di Scholz fa eco alle parole del presidente francese Emmanuel Macron che, in giugno di quest’anno, durante un incontro con il suo omologo rumeno Klaus Iohannis, aveva confermato il suo sostegno all’entrata in Schengen di Bucarest, confermando che “la Francia sta al fianco della Romania”.\n\nLa reazione del Presidente Iohannis non si è fatta attendere, con una dichiarazione di ringraziamento a Scholz per il suo “personale impegno” nel sostenere Bucarest e il suo cammino verso Schengen. Come ricordato da Iohannis infatti, l’entrata in Schengen rimane uno degli obiettivi strategici e una priorità in politica estera di lunga data per il paese danubiano.\n\nL’accidentata strada verso Schengen\n\nNon solo il Presidente, lo stesso Primo Ministro Nicolae Ciucă aveva recentemente ribadito durante un’intervista a Bloomberg di aspettarsi che una decisione venga presa in merito entro la fine dell’anno e che si possa finalmente procede allo smantellamento del Meccanismo di Cooperazione e Verifica (MCV), lo strumento con cui Bruxelles monitora lo stato e l’avanzamento della Romania in materia giudiziaria e di lotta alla corruzione, in funzione dal 2007. “Tutto ciò che abbiamo fatto […] dimostra che siamo pronti a diventare membri di Schengen”, ha concluso Ciucă.\n\nUna speranza giustificata dal via libera della Commissione e del Parlamento europeo, che hanno più volte negli anni raccomandato la Romania e l’importanza di completare Schengen, l’ultima volta nel maggio 2022 con la pubblicazione da parte della Commissione del documento “State of Schengen report 2022”, con cui si è nuovamente invitato il Consiglio europeo a mettere in agenda la questione – parole di conforto e speranza, dopo l’ennesima bocciatura per adottare l’euro.\n\nÈ proprio questo l’ostacolo principale: la necessità che ad approvare l’allargamento di Schengen alla Romania sia all’unanimità il Consiglio, l’organo UE che riunisce i capi di stato e di governo dei paesi dell’Unione. Alcuni paesi si sono finora opposti duramente per preoccupazioni legate alla cosiddetta rule of law, lo stato di diritto; fra questi i Paesi Bassi, per i quali la lotta alla corruzione e la riforma strutturale delle istituzioni giudiziarie sono punti imprescindibili, legando quindi la questione a doppio filo con le valutazioni del Meccanismo.\n\nDa quando è entrata a far parte dell’Unione Europea nel 2007, la Romania è impegnata nel processo di adesione a Schengen – in realtà, Bucarest ne fa formalmente già parte, ma la sua applicazione non è ancora in vigore e rimangono quindi i controlli alle frontiere interne con gli altri paesi (NdA). L’attivazione di Schengen è fondamentale per la Romania, in quanto rientra fra quelle convenzioni e accordi che un paese è tenuto a sottoscrivere come passaggio per diventare membro UE.\n\nI primi colloqui circa la possibilità di aderirvi sono stati avviati dalla Romania già nel 2011. Se nel 2015 la valutazione si era conclusa positivamente, con l’approvazione da parte della Commissione della parte più tecnica del processo e il soddisfacimento dei requisiti e criteri di ammissione, ciò che da allora è mancato sono state l’intesa e la volontà politica a livello europeo.\n\nIl complotto di Rotterdam\n\nIn Romania circola però un’altra teoria che spiegherebbe, a modo suo, perché il paese non sarebbe ancora entrato in Schengen: i Paesi Bassi sono di nuovo chiamati in causa. L’Olanda, infatti, aldilà dei legittimi dubbi per la solidità e robustezza della giustizia, sarebbe in realtà preoccupata per la concorrenza che il porto di Costanza rappresenterebbe per Rotterdam, qualora la Romania entri in Schengen. Amsterdam non vorrebbe eliminare i controlli doganali alle frontiere rumene per paura che Costanza possa superare per import ed export quello di Rotterdam, ridimensionando il traffico e l’importanza commerciale della città portuale olandese – data la vicinanza strategica delle coste rumene ai mercati mediorientali e asiatici. Esisterebbe dunque una presunta volontà olandese di ostacolare attivamente l’ingresso in Schengen della Romania, in modo da tutelare i propri interessi commerciali ed economici.\n\nI Paesi Bassi hanno effettivamente sbarrato più volte la strada a Bucarest verso Schengen. Ciononostante, la teoria, per quanto suggestiva, è largamente infondata: i due porti “non sono in competizione, non lavorano sulle stesse rotte commerciali e non si occupano dello stesso tipo di trasporti”. Hanno inoltre differenti dimensioni, con l’attività di trasporto marittimo di Costanza circa dieci volte inferiore a Rotterdam, che come tale non potrebbe rappresentare un vero competitore per l’Olanda. Anche le collocazioni geografiche sono distinte: l’uno si affaccia sul Mar Nero, l’altro sul Mar del Nord.\n\nC’è infine da ricordare che la libera circolazione di beni e merci (in questo caso per via marittima) è già garantita a Bucarest come membro UE e prevista dal mercato unico e dall’unione doganale, di cui la Romania fa già parte, mentre Schengen agisce sul movimento delle persone regolando l’assenza di controlli agli individui ai confini fra paesi europei.\n\nNon solo l’Olanda\n\nC’è anche però da tenere a mente la questione della “fatica dell’allargamento”, (enlargement fatigue, in gergo tecnico) come viene definita: cioè la riluttanza della UE, se non proprio ostilità, ad allargarsi negli ultimi anni, che non riguarda solamente l’ammissione di nuovi membri, la parte del fenomeno più visibile (il caso della Turchia docet), ma anche un approfondimento delle competenze e prerogative comunitarie e di una maggiore integrazione ed espansione di strutture come Schengen e l’Eurozona. È proprio questo il pantano in cui è invischiata la Romania da ormai quindici anni, alle prese con difficoltà tecniche interne e costretta a scontrarsi con la ritrosia di paesi scettici verso ulteriori allargamenti.\n\nNon solo, speculare alla libertà di circolazione interna è il rafforzamento delle frontiere esterne allo spazio comune europeo e anche questo rientra fra i fattori che penalizzano Bucarest. Con l’entrata in vigore di Schengen in Romania, infatti, le autorità nazionali avrebbero il compito di gestire le frontiere esterne, che a questo punto sarebbero comuni a tutta l’Unione. È chiaro, dunque, il ragionamento di tante cancellerie europee: la Romania non è in grado di controllare efficacemente le frontiere esterne, date le molte carenze e difficoltà strutturali, ed è facile immaginare, e temere, che le instabilità derivanti da una gestione inefficace delle dogane si ripercuoterebbero inevitabilmente su tutto il territorio della UE. E come si sa, negli ultimi anni la gestione delle frontiere e del controllo dell’immigrazione sono diventati argomenti sempre più complessi, delicati e divisivi fra e nei vari paesi UE.\n\nLa visione di Scholz\n\nL’importanza del discorso di Scholz a Praga va però ben oltre le parole di incoraggiamento e supporto per la Romania e la sua adesione a Schengen, esprimendo più in generale una visione di Europa allargata, riformata, maggiormente integrata e oriento-centrica (“Il centro dell’Europa si sta muovendo verso est”).\n\nScholz ha parlato espressamente di “sovranità europea” (“Quando se non ora potremmo creare un’Europea sovrana che può affermarsi in un mondo multipolare?”). Ha anche affermato la necessità di espandere l’Unione Europea, in palese controtendenza rispetto al tradizionale atteggiamento di chiusura e reticenza adottato da Berlino. Ha espresso opinioni a lungo periodo sul possibile ingresso di Ucraina, Moldavia e Georgia, e la possibilità di accogliere i paesi dei Balcani occidentali, in risposta ai cambiamenti geopolitici che stanno avvenendo lungo il fianco orientale dell’Europa.\n\nLa stessa Praga è una scelta dal duplice significato: da una parte geografico, a ribadire la maggiore centralità dell’area nella nuova visione tedesca, ma anche politico, in quanto è la Repubblica Ceca a detenere attualmente, fino a dicembre 2022, la presidenza UE, sottolineando così ulteriormente il maggiore ruolo che dovrebbe avere l’Unione.\n\nDice Scholz, un’Europa più numerosa (fino a 36 paesi membri) esige inevitabilmente il superamento del principio di unanimità, con cui attualmente vengono ancora prese molte delle decisioni, per non rallentare l’azione e la risposta dell’Unione, che deve essere ora più che mai incisiva, rapida e capace di affrontare in maniera coesa ed efficace le molte sfide contemporanee. Ma superare l’unanimità è una proposta controversa, in quanto vorrebbe dire rinunciare al potente diritto di veto, cui soprattutto i paesi più piccoli dell’Unione sono gelosamente affezionati.\n\nSullo sfondo c’è ovviamente la guerra in Ucraina e la rinnovata assertività russa (con la questione cinese solo apparentemente in secondo piano). Il conflitto fra Kyiv e Mosca, uno “spartiacque” per la UE e il mondo, ha sollecitato più che mai la necessità per l’Unione di ridefinire sé stessa e il proprio ruolo, mettendo al centro la propria sicurezza, difesa e resilienza. Un’Europa sovrana e solida, che possa superare le divisioni interne altrimenti facilmente sfruttabili da attori esterni e rivali, Russia e Cina in primis, per indebolire l’UE dall’interno e quindi l’allargamento come unico modo per rispondere alla lunga attesa di quei paesi ancora alle porte dell’Europa e sottrarli alle influenze esterne (emblematico il progressivo allineamento della Serbia con la Russia, per citarne uno).\n\nLe parole di Scholz ricalcano il discorso di Emmanuel Macron, che a maggio 2022, in occasione della Festa dell’Europa e in concomitanza con la conclusione dei lavori delle conferenze sul futuro dell’Europa, si è espresso con termini molto simili. Allargare e approfondire l’Europa sono state le parole d’ordine anche per il Presidente francese, attraverso la revisione dei Trattati comunitari, il superamento del voto all’unanimità, che “blocca e rallenta”, per votare a maggioranza, la creazione di una “comunità politica europea” per associare quei paesi in attesa di adesione all’Unione Europea e che già “condividono i nostri valori” – Ucraina, Moldavia, Georgia, i Balcani occidentali – con l’intento di creare uno spazio di cooperazione politica, energetica, di sicurezza, sui trasporti e la circolazione delle persone.\n\nTornando a Schengen\n\nNonostante tutto, non c’è ad oggi una scadenza certa all’orizzonte per la lunga attesa rumena. Tuttavia, si può ragionare su due aspetti, solo apparentemente in contraddizione. Da una parte, l’attuale situazione politica, economica, sociale e geopolitica in cui si trova la UE – con la pandemia di COVID-19 lungi dall’essere esaurita, la guerra in Ucraina, le sue molteplici conseguenze sulle economie del continente e il sempre più problematico approvvigionamento energetico, la crisi climatica – non rende gioco facile alla Romania. La questione di Schengen non appare impellente, a fronte delle emergenze imminenti e le urgenti crisi da affrontare. Allo stesso tempo, la situazione potrebbe non essere così avversa a Bucarest come sembra, in quanto queste stesse urgenze stanno ultimamente spingendo gli stati UE a cercare sempre più soluzioni condivise e comuni, e a rivedere posizioni di intransigenza mantenute tenacemente fino a poco tempo fa: in quest’ottica, le parole di Scholz e Macron assumono così il significato di una rivalutazione della necessità di maggiore integrazione dentro l’Unione, come unica arma per affrontare un scenario internazionale perlomeno complesso.\n\nLa Germania era rimasta, insieme a Finlandia e Paesi Bassi, fra gli ultimi paesi a opporsi apertamente alla Romania in Schengen e, quindi, l’apertura di Scholz può servire a dare impulso ad un processo rimasto bloccato per troppo tempo. Le dichiarazioni congiunte di Scholz e Macron, a capo dei due più importanti paesi europei, a sostegno della Romania e la necessità di completare Schengen lasciano ben sperare. E Bucarest ha già aspettato abbastanza.\n\nFoto: REUTERS/David W Cerny\n\nPer approfondire\n\n“ROMANIA: Verso l’adesione a Schengen? Intanto si prepara la riforma dell’area di libera circolazione”\n\nIl discorso di Emmanuel Macron e quello di Olaf Scholz (in inglese)\n\n“Come funziona lo spazio Schengen“, Internazionale\n\nQui e qui il Report della Commissione UE sullo Stato di Schengen 2022 (in inglese)",
    "Romania: Fmi raccomanda di continuare il consolidamento fiscale e le riforme": "Sullo sfondo dell'indebolimento della competitività esterna e dell'aumento del disavanzo delle partite correnti, il direttivo dell'Fmi raccomanda una transizione graduale verso un tasso di cambio più flessibile che, insieme al risanamento di bilancio, contribuirebbe a risolvere gli squilibri esterni\n\nLa Romania deve adottare politiche macroeconomiche prudenti che proteggano la stabilità macroeconomica e rinvigoriscano le riforme strutturali per stimolare la crescita economica. E’ quanto riferito dal direttivo esecutivo del Fondo monetario internazionale (Fmi), secondo cui Bucarest deve proseguire il risanamento di bilancio a medio termine per ripristinare le riserve, proteggere la sostenibilità di bilancio e ridurre gli squilibri esterni. “Pur accogliendo favorevolmente le recenti misure fiscali, il direttivo incoraggia le autorità a considerare una riforma più ambiziosa in termini di imposta sul reddito e di miglioramento dell’efficienza dell’Iva”, riferisce l’Fmi. Sullo sfondo dell’indebolimento della competitività esterna e dell’aumento del disavanzo delle partite correnti, il direttivo dell’Fmi raccomanda una transizione graduale verso un tasso di cambio più flessibile che, insieme al risanamento di bilancio, contribuirebbe a risolvere gli squilibri esterni.\n\nInoltre, è stata richiamata l’attenzione sulla necessità di rilanciare le riforme strutturali per stimolare la crescita economica e ridurre gli squilibri regionali. In questo contesto, i funzionari dell’Fmi hanno menzionato l’importanza di attuare il Piano nazionale per la ripresa e la resilienza (Pnrr) e, parallelamente, rafforzare la gestione degli investimenti pubblici al fine di sfruttare al meglio i fondi disponibili dal Fondo europeo per la ripresa e la resilienza. Secondo l’Fmi, la crescita dell’economia romena è stimata per quest’anno al 4,8 pe cento (contro il 5,9 per cento dello scorso anno), sostenuta principalmente dalla domanda interna. Il prezzo di energia e dei generi alimentari manterranno l’inflazione a un livello elevato sino alla fine del 2023. L’Fmi prevede un’inflazione media del 13,3 per cento per quest’anno e del 10 per cento per il prossimo.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Bosnia ed Erzegovina: 4-1 Uefa Nations League 2022. Risultato finale e commento alla partita": "Incontro terminato, Romania 4, Bosnia-Erzegovina 1.22:37\n\n90'+3' Secondo tempo terminato, Romania 4, Bosnia-Erzegovina 1.22:36\n\n90'+1' Fallo di Vladan Danilovic (Bosnia-Erzegovina).22:35\n\n90'+1' Darius Olaru (Romania) conquista un calcio di punizione nella propria meta' campo.22:35\n\n90' Tentativo fallito. Vladan Danilovic (Bosnia-Erzegovina) un tiro di destro da fuori area che esce di molto sulla sinistra. Assist di Haris Duljevic.22:33\n\n87' Fuorigioco. Nikola Vasilj(Bosnia-Erzegovina) prova il lancio lungo, ma Haris Duljevic e' colto in fuorigioco.22:31\n\n86' Gol! Romania 4, Bosnia-Erzegovina 1. George Puscas (Romania) un tiro di destro da centro area palla indirizzata nell'angolino in basso a destra. Assist di Camora.\n\n\n\nGuarda la scheda del giocatore George Puscas22:29\n\n84' Tentativo fallito. Tudor Baluta (Romania) un tiro di destro dalla sinistra dell'area piccola di poco alto sulla sinistra. Assist di George Puscas con suggerimento di testa da calcio d'angolo.22:27\n\n83' Calcio d'angolo, Romania. Calcio d'angolo causato da Nikola Vasilj (Bosnia-Erzegovina).22:26\n\n83' Tiro parato. George Puscas (Romania) un tiro di destro da centro area parato sotto la traversa in alto a destra. Assist di Darius Olaru.22:26\n\n83' Sostituzione, Romania. Ionut Nedelcearu sostituisce Adrián Rus.22:26\n\n81' Fuorigioco. Sead Kolasinac(Bosnia-Erzegovina) prova il lancio lungo, ma Haris Duljevic e' colto in fuorigioco.22:25\n\n79' Gol! Romania 3, Bosnia-Erzegovina 1. Andrei Ratiu (Romania) un tiro di destro da posizione molto ravvicinata palla indirizzata nel centro della porta.22:23\n\n79' Tiro parato. Nicusor Bancu (Romania) un tiro di sinistro dalla sinistra dell'area parato palla indirizzata nell'angolino in basso a destra.22:23\n\n77' Gol! Romania 2, Bosnia-Erzegovina 1. Edin Dzeko (Bosnia-Erzegovina) un colpo di testa da posizione molto ravvicinata sotto la traversa in alto a sinistra. Assist di Amar Dedic con cross.\n\n\n\nGuarda la scheda del giocatore Edin Dzeko22:21\n\n76' Tentativo fallito. Tudor Baluta (Romania) un tiro di destro da oltre 25 metri che esce di molto sulla sinistra. Assist di Nicusor Bancu.22:20\n\n73' Gol! Romania 2, Bosnia-Erzegovina 0. George Puscas (Romania) un tiro di destro dalla destra dell'area piccola sotto la traversa in alto a destra. Assist di Nicusor Bancu con cross.\n\n\n\nGuarda la scheda del giocatore George Puscas22:17\n\n71' Sostituzione, Bosnia-Erzegovina. Edin Dzeko sostituisce Dario Saric.22:14\n\n70' Fallo di Tudor Baluta (Romania).22:14\n\n70' Smail Prevljak (Bosnia-Erzegovina) conquista un calcio di punizione nella propria meta' campo.22:14\n\n68' Fallo di Dario Saric (Bosnia-Erzegovina).22:11\n\n68' George Puscas (Romania) conquista un calcio di punizione nella propria meta' campo.22:11\n\n67' Dario Saric (Bosnia-Erzegovina) conquista un calcio di punizione sulla fascia sinistra.22:11\n\n67' Fallo di Darius Olaru (Romania).22:11\n\n65' Fallo di Nicusor Bancu (Romania).22:09\n\n65' Sead Kolasinac (Bosnia-Erzegovina) conquista un calcio di punizione nella propria meta' campo.22:09\n\n65' Sostituzione, Romania. Tudor Baluta sostituisce Razvan Marin.22:08\n\n65' Sostituzione, Romania. George Puscas sostituisce Denis Alibec.22:08\n\n64' Sostituzione, Romania. Andrei Cordea sostituisce Dennis Man.22:08\n\n64' Denis Alibec (Romania) conquista un calcio di punizione nella propria meta' campo.22:07\n\n64' Fallo di Sinisa Sanicanin (Bosnia-Erzegovina).22:07\n\n62' Fuorigioco. Andrei Burca(Romania) prova il lancio lungo, ma Denis Alibec e' colto in fuorigioco.22:06\n\n61' Sostituzione, Bosnia-Erzegovina. Sead Kolasinac sostituisce Eldar Civic.22:04\n\n60' Fallo di Camora (Romania).22:04\n\n60' Ermedin Demirovic (Bosnia-Erzegovina) conquista un calcio di punizione nella propria meta' campo.22:04\n\n59' Tentativo fallito. Sinisa Sanicanin (Bosnia-Erzegovina) un colpo di testa da centro area di poco a lato sulla sinistra. Assist di Amer Gojak con cross da calcio d'angolo.22:02\n\n59' Calcio d'angolo, Bosnia-Erzegovina. Calcio d'angolo causato da Camora (Romania).22:02\n\n58' Tiro parato. Smail Prevljak (Bosnia-Erzegovina) un tiro di destro dalla sinistra dell'area parato palla indirizzata nel centro della porta. Assist di Haris Duljevic con cross.22:02\n\n58' Fallo di Denis Alibec (Romania).22:01\n\n58' Eldar Civic (Bosnia-Erzegovina) conquista un calcio di punizione nella meta' campo avversaria.22:01\n\n57' Tiro respinto. Amer Gojak (Bosnia-Erzegovina) un tiro di destro da fuori area. Assist di Haris Duljevic.22:00\n\n56' Sostituzione, Romania. Camora sostituisce Deian Sorescu.21:59\n\n54' Tiro respinto. Amer Gojak (Bosnia-Erzegovina) un tiro di sinistro da fuori area. Assist di Smail Prevljak.21:57\n\n52' Tentativo fallito. Haris Duljevic (Bosnia-Erzegovina) un tiro di sinistro da fuori area tira alto. Assist di Amar Dedic.21:55\n\n50' Calcio d'angolo, Bosnia-Erzegovina. Calcio d'angolo causato da Adrián Rus (Romania).21:53\n\n48' Nicolae Claudiu Stanciu (Romania) conquista un calcio di punizione nella propria meta' campo.21:51\n\n48' Fallo di Vladan Danilovic (Bosnia-Erzegovina).21:51\n\n47' Fallo di Adrián Rus (Romania).21:50\n\n47' Smail Prevljak (Bosnia-Erzegovina) conquista un calcio di punizione nella meta' campo avversaria.21:50\n\nInizia il Secondo tempo Romania 1, Bosnia-Erzegovina 0.21:49\n\n45' Sostituzione, Bosnia-Erzegovina. Vladan Danilovic sostituisce Gojko Cimirot.21:49\n\n45' Sostituzione, Bosnia-Erzegovina. Haris Duljevic sostituisce Hrvoje Milicevic.21:49\n\n45'+3' Primo tempo terminato, Romania 1, Bosnia-Erzegovina 0.21:33\n\n45'+3' Fallo di Darius Olaru (Romania).21:33\n\n45'+3' Dario Saric (Bosnia-Erzegovina) conquista un calcio di punizione nella propria meta' campo.21:33\n\n45' Tentativo fallito. Deian Sorescu (Romania) un tiro di destro da centro area di poco a lato sulla destra. Assist di Nicolae Claudiu Stanciu con passaggio filtrante.21:30\n\n44' Tentativo fallito. Dennis Man (Romania) un tiro di sinistro dalla destra dell'area che e' completamente fuori bersaglio sulla sinistra. Assist di Denis Alibec.21:28\n\n43' Tiro respinto. Deian Sorescu (Romania) un tiro di destro dalla sinistra dell'area. Assist di Dennis Man.21:28\n\n42' Nicolae Claudiu Stanciu (Romania) conquista un calcio di punizione nella meta' campo avversaria.21:26\n\n42' Fallo di Dario Saric (Bosnia-Erzegovina).21:26\n\n41' Fallo di Dennis Man (Romania).21:25\n\n41' Eldar Civic (Bosnia-Erzegovina) conquista un calcio di punizione nella propria meta' campo.21:25\n\n41' Tiro respinto. Denis Alibec (Romania) un tiro di sinistro da posizione decentrata sulla sinistra. Assist di Darius Olaru con passaggio filtrante.21:25\n\n39' Decisione VAR: Gol Romania 1-0 Bosnia-Erzegovina (Dennis Man).21:23\n\n38' Gol! Romania 1, Bosnia-Erzegovina 0. Dennis Man (Romania) un tiro di sinistro da centro area palla indirizzata nel centro della porta. Assist di Nicusor Bancu.\n\n\n\nGuarda la scheda del giocatore Dennis Man21:22\n\n34' Calcio d'angolo, Romania. Calcio d'angolo causato da Besim Serbecic (Bosnia-Erzegovina).21:19\n\n34' Tiro respinto. Darius Olaru (Romania) un tiro di sinistro dalla sinistra dell'area. Assist di Denis Alibec.21:19\n\n34' Tiro parato. Ermedin Demirovic (Bosnia-Erzegovina) un tiro di sinistro da centro area parato palla indirizzata nel centro della porta. Assist di Dario Saric.21:18\n\n34' Tiro respinto. Dario Saric (Bosnia-Erzegovina) un tiro di sinistro da fuori area. Assist di Smail Prevljak.21:18\n\n29' Tentativo fallito. Besim Serbecic (Bosnia-Erzegovina) un colpo di testa da centro area che esce di molto sulla sinistra. Assist di Amer Gojak con cross in seguito a un calcio da fermo.21:14\n\n29' Fallo di Adrián Rus (Romania).21:13\n\n29' Ermedin Demirovic (Bosnia-Erzegovina) conquista un calcio di punizione sulla fascia destra.21:13\n\n28' Fallo di mano di Nicolae Claudiu Stanciu (Romania).21:12\n\n26' Tentativo fallito. Dennis Man (Romania) un tiro di sinistro da centro area di poco a lato sulla sinistra. Assist di Andrei Burca.21:11\n\n25' Sostituzione, Bosnia-Erzegovina. Sinisa Sanicanin sostituisce Adnan Kovacevic per infortunio.21:09\n\n21' Calcio d'angolo, Romania. Calcio d'angolo causato da Dario Saric (Bosnia-Erzegovina).21:05\n\n20' Tiro respinto. Nicolae Claudiu Stanciu (Romania) un tiro di destro da centro area. Assist di Dennis Man.21:05\n\n17' Tentativo fallito. Adnan Kovacevic (Bosnia-Erzegovina) un colpo di testa da centro area tira alto. Assist di Amer Gojak con cross da calcio d'angolo.21:02\n\n17' Calcio d'angolo, Bosnia-Erzegovina. Calcio d'angolo causato da Deian Sorescu (Romania).21:01\n\n15' Calcio d'angolo, Bosnia-Erzegovina. Calcio d'angolo causato da Adrián Rus (Romania).21:00\n\n14' Dario Saric (Bosnia-Erzegovina) conquista un calcio di punizione nella propria meta' campo.20:58\n\n14' Fallo di Andrei Burca (Romania).20:58\n\n13' Calcio d'angolo, Romania. Calcio d'angolo causato da Besim Serbecic (Bosnia-Erzegovina).20:57\n\n12' Calcio d'angolo, Romania. Calcio d'angolo causato da Hrvoje Milicevic (Bosnia-Erzegovina).20:57\n\n11' Calcio d'angolo, Bosnia-Erzegovina. Calcio d'angolo causato da Andrei Burca (Romania).20:56\n\n11' Tentativo fallito. Darius Olaru (Romania) un tiro di destro da fuori area tira alto. Assist di Andrei Ratiu.20:55\n\n5' Fuorigioco. Nicolae Claudiu Stanciu(Romania) prova il lancio lungo, ma Denis Alibec e' colto in fuorigioco.20:49\n\n5' Tiro respinto. Nicolae Claudiu Stanciu (Romania) un tiro di destro da fuori area. Assist di Dennis Man.20:49\n\n4' Fallo di Besim Serbecic (Bosnia-Erzegovina).20:48\n\n4' Denis Alibec (Romania) conquista un calcio di punizione sulla fascia sinistra.20:48\n\n3' Fallo di Ermedin Demirovic (Bosnia-Erzegovina).20:47\n\n3' Andrei Burca (Romania) conquista un calcio di punizione nella propria meta' campo.20:47\n\nInizia il Primo tempo.20:45",
    "Tre keniani sotto i 27 minuti sui 10 km in Romania": "\n\n\n\nAll’ interno del festival della corsa di Brasov (Romania) tre corridori kenioti hanno offerto prestazioni eccezionali nei 10 chilometri su strada domenica 25 settembre. Nicholas Kimeli ha vinto in 26:51 minuti davanti ai suoi connazionali Weldon Langat e Isaac Ndiema (entrambi 26:55 min).\n\nSheila Chepkirui ha vinto la gara femminile in 30:07 minuti davanti ad Agnes Ngetich (entrambe in Kenya; 30:30 min) e Sarah Chelangat (Uganda; 30:31 min).\n\nRisultati 10 km su Strada Maschili – 25 Settembre 2022\n\n1 Nicholas Kipkorir Kimeli (KEN) 26:51:00 2 Weldon Langat (KEN) 26:55:00 3 Isaac Kibet Ndiema (KEN) 26:55:00 4 Daniel Kosen (KEN) 27:19:00 5 Denis Kibet (KEN) 27:35:00 6 Shadrack Kipchirchir (USA) 27:44:00 7 Egide Ntakarutimana (BDI) 27:45:00 8 Fredrick Yeko Domongole (KEN) 28:07:00\n\nTre keniani sotto i 27 minuti sui 10 km in Romania ultima modifica: da\n\nReposta per primo quest’articolo",
    "Romania-Bosnia, le formazioni ufficiali: gioca Radu": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "In Romania investimenti immobiliari pari a circa 1mld di euro": "In Romania investimenti immobiliari pari a circa 1mld di euro\n\nSecondo le ultime stime della JLL, una rinomata società globale di servizi immobiliari commerciali, il volume degli investimenti immobiliari in Romania potrebbe raggiungere il miliardo di euro entro dicembre 2022. L’analisi mostra che, per quanto riguarda il secondo trimestre di quest’anno,\n\nil valore complessivo degli investimenti effettuati è pari a 257,4 milioni di euro, ovvero circa quattro volte superiore a quello registrato nel trimestre precedente. Dato questo, entro la fine di quest'anno, il volume degli investimenti immobiliari potrebbero raggiungere o anche superare un miliardo di euro.\n\nNella prima metà dell’anno, gli investimenti hanno raggiunto un valore di 326 milioni di euro. Il livello delle nuove transazioni di unità, nel secondo trimestre del 2022, è stato di 8.350 unità per Bucarest e 1.450 unità per la contea di Ilfov, in crescita del 3,8% rispetto al trimestre precedente. Inoltre, l'offerta residenziale per Bucarest - Ilfov è aumentata di circa 6.250 nuove unità, nel periodo analizzato, di cui 3.460 nuove unità nella Capitale.\n\nEntro la fine dell'anno, l’azienda che ha effettuato l’analisi, prevede un'offerta totale di 17.925 unità per la regione sopraindicata. Inoltre, la superfice di retail dovrebbe raggiungere oltre 150.000 mq e lo stock industriale oltre 6,3 milioni di mq. (ICE BUCAREST)",
    "Nations League: pari e spettacolo in Inghilterra-Germania, 3-3! Segna ancora Kvaratskhelia, successi per Romania, Bulgaria e Finlandia": "Giornata di verdetti in Nations League, con in programma sei partite oltre a quella dell'Italia in Ungheria. Alle 20.45 va in scena Inghilterra-Germania. Il match termina con uno spettacolare pareggio per 3-3; gli ospiti erano andati sul 2-0 con i gol di Gundogan (rigore) e Havertz. Poi la rimonta degli inglesi grazie alle reti di Shaw, Mount e poi al momentaneo vantaggio di Kane. Ancora Havertz riporta tutto in parità. Inghilterra ultima nel girone, Germania terza,\n\n\n\nLEGA B - Alla stessa ora in campo anche il gruppo 3 della Lega B. Vittorie per Finlandia e Romania, rispettivamente contro Montenegro (0-2) e Bosnia (4-1). Successo però inutile per la Romania che a causa della differenza reti retrocede in League C.\n\n\n\nLEGA C E D - La Georgia non sbaglia e sconfigge Gibilterra per 2-1, a segno su rigore Kvaratskhelia. Nell'altro match la Bulgaria supera la macedonia con il gol di Despodov e la supera in classifica. Nella lega D tutto facile per l'Estonia che dilaga con il San Marino, finisce 4-0 per i padroni di casa.\n\n",
    "Romania: abusi e maltrattamenti al Centro Olimpico di Deva. Il caso della ginnasta Amalia Puflea": "Amalia Puflea, la ginnasta 15enne di Bârlad, giovane promessa della nazionale rumena, avrebbe minacciato di tentare il suicidio durante un training camp al centro olimpico di Deva. La causa risiederebbe nei comportamenti dei suoi allenatori Lucian Sandu e Gina Gogean, che con maltrattamenti, abusi verbali e minacce avrebbero terrorizzato l’atleta.\n\nL’indiscrezione sarebbe stata rivelata dalla madre della ginnasta, Elena Onel, che non sopportando più la pressione messa addosso a sua figlia sarebbe partita alla volta di Deva la sera di giovedì per prenderla e riportarla a casa.\n\nPare che sia intenzione della famiglia di sporgere quest’oggi denuncia al Commissariato di Polizia di Bârlad.\n\nLa giovane ginnasta, che comunque nonostante l’incresciosa situazione non vuole terminare la sua carriera agonistica, sarebbe già stata contattata dagli allenatori del CS Dinamo, i coniugi Moldovan, per finalizzare il trasferimento presso la loro società.\n\nAi microfoni del sito rumeno Prosport, Elena Onel avrebbe fatto una lunga dichiarazione tra le lacrime nel pomeriggio del 23 Settembre:\n\n“I problemi sono iniziati quando i coach maschi hanno iniziato a comportarsi veramente male con la maggior parte delle ragazze. Non so se gli altri genitori avranno il coraggio di uscire allo scoperto e parlare. La cosa certa è che io ho raggiunto il limite… questo tipo di comportamenti non sono sostenibili! La mia bambina mi ha scritto oggi, tramite messaggio, che se non fossi andata a prenderla si sarebbe buttata dalla finestra! Hanno iniziato con gli abusi verbali e sono arrivati persino alle percosse… Ho parlato con mia figlia e mi ha detto che non si sente più a suo agio lì e le ho proposto il trasferimento alla Dinamo”.\n\nAmalia Puflea ha gareggiato ai campionati Europei di Monaco lo scorso Agosto, riuscendo ad aggiudicarsi ben due medaglie individuali (oro al corpo libero e bronzo alla trave) e l’argento di squadra\n\nLa madre della ragazza ha rivolto poi delle accuse alla Federazione Rumena di Ginnastica, nella persona di Carmencita Constantin, di essere a conoscenza delle vicende che avvenivano a Deva e di averle coperte, non consentendo alla ginnasta di trasferirsi.\n\nSi tratterebbe in particolare anche della totale noncuranza della sicurezza delle atlete, soggette in gran numero ad infortuni di vario tipo e gravità.\n\nIn merito alla vicenda si è richiesto l’intervento del Ministro dello sport per fare chiarezza sull’accaduto e svolgere ulteriori indagini.\n\n“Ho chiesto alla Federazione di prendere provvedimenti nei confronti degli allenatori. Ho richiesto che mia figlia fosse trasferita. Ho raccontato ai vertici della Federazione tutto quello che è successo e la Presidente ha parlato con mia figlia che le ha raccontato ogni cosa accaduta a Deva. La signora Carmencita Constantin non ha mosso un dito, al contrario gli esponenti della Dinamo si sono interessati notevolmente e mi hanno chiamata per chiedermi di trasferire mia figlia lì. Per non parlare della questione del cibo… ma adesso non ha importanza. La cosa è andata troppo oltre, si è arrivati a percosse, insulti, offese alle famiglie e minacce […]. L’hanno forzata a gareggiare con una gamba sanguinante”\n\nLa signora Elena Onel ha poi affermato che a Deva ci sarebbero molti casi come quelli di sua figlia. Come ad esempio il caso della ginnasta Junior Shakira Cantaragiu.\n\nShakira Cantaragiu- PROSPORT\n\nShakira Cantaragiu, 15 anni, era una delle ginnaste di punta della nazionale rumena. Alla fine dello scorso anno, durante un allenamento a Deva nel gruppo di Lucian Sandu, è incorsa in uno spaventoso infortunio alle parallele asimmetriche che l’ha costretta a subire almeno quattro interventi chirurgici molto pesanti. Operata a Vienna, i medici austriaci sarebbero rimasti esterrefatti dalla gravità del quadro clinico della ragazzina; la ginnasta tutt’ora non cammina normalmente ed è con le stampelle. I dottori hanno dichiarato che le possibilità che la ragazza torni a fare ginnastica sono estremamente basse. Nonostante ciò, la ginnasta si trova al momento nuovamente a Deva, dove sta seguendo un programma di recupero. La Federazione Rumena avrebbe cercato di coprire il caso della piccola Shakira sminuendo la gravità dei danni e delle operazioni da lei subite.\n\n“Tutti sono a conoscenza della storia di Shakira e dello stato in cui si trova. Sapete cosa mi ha detto il signor Lucian? Che ‘finché le ragazze sono capaci di guadagnare soldi è una cosa molto buona! Quando smettono di guadagnare è una vostra responsabilità’. In altre parole anche se queste bambine finiscono paralizzate a causa loro, se ne lavano totalmente le mani, l’unica cosa a cui loro pensano sono i soldi. Non voglio che mia figlia faccia la stessa fine di Shakira”.\n\nLa questione è tutt’ora in aggiornamento e si attendono le dichiarazioni delle altre parti interpellate a seguito dell’incresciosa vicenda.\n\nCerto è che l’attenzione sugli abusi verbali e di altro tipo all’interno del mondo sportivo è più che mai alta e dovranno essere presi seri provvedimenti in ogni parte del mondo per quella che è un’aberrante consuetudine, troppo comune in ogni ambito sportivo, che nuoce gravemente al benessere, al corretto sviluppo e alla salute mentale di atlete e atleti.",
    "Palermo, sfida rosa in Nations League: Nedelcearu e Saric avversari in Romania-Bosnia": "Ionut Nedelcearu e Dario Saric non sono ancora rientrati in Sicilia. Dopo le gare giocate lo scorso 23 settembre, il difensore ed il centrocampista del Palermo - convocati rispettivamente dalla Romania e dalla Bosnia - scenderanno in campo anche nella giornata di oggi.\n\nIl centrale rumeno ed il mediano bosniaco si affronteranno da avversari alle ore 20:45 a Bucarest, nel match valevole per il sesto ed ultimo turno di Nations League, con la Romania che dovrà cercare di evitare l'ultimo posto - che occupa attualmente con quattro punti - ed annessa retrocessione in Lega C. Potrebbe arrivare questa sera, invece, l'esordio per Saric con la Bosnia, certa del primo posto del girone.",
    "Coesione UE: nuove infrastrutture idriche per la Romania": "I fondi di coesione destinati alla Romania prevedono numerosi progetti relativi al rinnovo della rete idrica del paese. Tra questi uno di grande rilievo nella contea di Sibiu\n\nI piani di Coesione UE rappresentano - per la Romania - una grande opportunità per migliorare le sue infrastrutture idriche, sia per l’acqua potabile, sia per le acque nere. Questa occasione sarà particolarmente importante nella contea di Sibiu, nel centro del paese, dove si concentreranno la maggior parte dei progetti per una nuova gestione delle acque in aree urbane.\n\nQuest’intervento mira a “migliorare significativamente le condizioni di vita di più di 35.000 cittadini”, ha sottolineato la Commissaria UE alla Coesione e alle Riforme, Elisa Ferreira. L’idea è di ristrutturare e espandere l’esistente rete idrica tramite la costruzione di nuove stazioni di pompaggio, serbatoi di accumulo e stazioni per la clorazione. Inoltre si vuole migliorare anche il sistema fognario nelle città, sempre risistemando le fognature esistenti e costruendone di nuove, per un totale di quasi 130 km di fognature. Infine si intende costruire anche un nuovo impianto di trattamento delle acque nere nel comune di Șeica Mare, sempre nella contea di Sibiu.\n\nL’iniziativa porterà poi almeno 33 nuovi posti di lavoro permanenti di tecnici impiegati nel monitoraggio della qualità delle acque. Infatti tra gli obiettivi del progetto vi è il miglioramento della qualità dell’acqua potabile in Romania, per garantire maggiore salute pubblica rispettando le normative europee in materia di potabilità e gestione delle acque di scarico.\n\nIl progetto verrà finanziato con 65 milioni di euro, ed è complementare a altri due progetti simili in altre aree della regione, sempre approvati nell’ambito dei fondi di Coesione UE 2014-2020 per il rinnovo della rete idrica della Romania. Si calcola che questo progetto verrà completato per il 2026.",
    "In Romania le foreste protette vengono distrutte per produrre il pellet": "In Romania le foreste vengono abbattute per produrre il pellet. A denunciare la distruzione delle aree forestali protette è la Ong americana Enviromental Investigation Agency.\n\nIn Romania le foreste che dovrebbero essere protette vengono invece distrutte per produrre il pellet. A lanciare l’allarme è l’Enviromental Investigation Agency (EIA).\n\nSi tratta di una Ong statunitense che si occupa di indagare e rendere noti i crimini contro la fauna selvatica e l’ambiente.\n\nL’indagine ha avuto luogo grazie a un sistema di tracciamento del legno rumeno Sumal. Il tracciamento è durato un anno intero, e si è concluso lo scorso agosto.\n\nQuesta indagine ha fatto emergere che circa il 40% dei carichi di legname che partono dalle foreste rumene provengono da aree protette. Nello specifico, l’EIA ha stimato un volume di questi carichi superiore a 7 milioni di metri cubi l’anno.\n\nSebbene non sia possibile conoscere la destinazione di tutte le spedizione, la Ong ha riscontrato, sulla base delle informazioni sul trasporto fornite dagli stessi trasportatori, che migliaia di queste spedizioni sono andate a impianti che producono pellet o bruciano legna per produrre energia, costituendo almeno un terzo degli acquisti totali di tronchi delle strutture.\n\nSul sito dell’EIA si legge, inoltre, che uno dei suoi partner, Euronatur, ha scoperto che uno dei maggiori produttori di pellet in Romania, Ameco Renewable Energy, si procura ampiamente tronchi da foreste protette.\n\nDavid Gehl dell’Enviromental Investigation Agency ha dichiarato: “mentre il disboscamento della foresta pluviale amazzonica ha commosso il mondo, quasi nessuno si rende conto che l’Europa ha un patrimonio di foreste vergini che sono altrettanto importanti. I rischi che stanno correndo rimangono una storia non raccontata”.\n\nUn altro fattore che va considerato, inoltre, è che con il rincaro dei prezzi dell’energia la situazione potrebbe persino peggiorare.\n\nLa Romania, infatti, potrebbe pensare di allentare le restrizioni ai disboscamenti come ha già fatto l’Ungheria.\n\n[Photo by Markus Winkler on Unsplash]",
    "Romania: Iohannis chiede all’Occidente un sostegno politico ed economico alla Moldova": "Il presidente romeno ha ricordato i complessi passi intrapresi dalla Romania a sostegno dell'Ucraina, in termini politici, logistici e umanitari\n\nIl presidente della Romania, Klaus Iohannis, ha discusso con il presidente degli Stati Uniti, Joe Biden, i leader del G7, il capo della Nato, Jens Stoltenberg e il presidente polacco Andrzej Duda, della guerra in Ucraina e la “strategia di supporto globale” per questo Paese “su tutte le dimensioni”. Lo riferisce l’amministrazione presidenziale in un comunicato.\n\nI capi di Stato e di governo hanno anche parlato della situazione alla centrale nucleare di Zaporizhzhia, della sicurezza energetica e dell’approvvigionamento energetico, nonché della necessità di sostenere politicamente ed economicamente la Moldova. Nel suo intervento, il presidente Iohannis ha sottolineato l’opportunità di continuare le consultazioni in questo formato e l’importanza cruciale di mantenere uno stretto coordinamento e l’unità alleata e transatlantica, nonché con partner che condividono la stessa visione, nel contesto regionale con impatto sulla sicurezza euro-atlantica e mondiale.\n\nIl presidente romeno ha ricordato i complessi passi intrapresi dalla Romania a sostegno dell’Ucraina, in termini politici, logistici e umanitari. Pertanto, ha evidenziato le misure adottate dalla Romania che hanno facilitato l’esportazione di circa 4 milioni di tonnellate di grano dall’Ucraina attraverso i porti del Danubio e Costanza. Iohannis ha anche evidenziato l’ampio impatto dell’attuale crisi sulla situazione della sicurezza sul fianco orientale dell’Alleanza, in particolare sul Mar Nero, e ha sottolineato l’importanza della rapida attuazione delle decisioni del vertice della Nato a Madrid.\n\nIl presidente della Romania ha ribadito la richiesta di azioni decise e coordinate per eliminare la dipendenza energetica dalla Russia, considerando la strategia di Mosca di utilizzare l’energia come strumento politico di pressione e ricatto.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "La telenovela Prodan-Reghecampf in Romania: l'ex coniglietta diventata agente aggredita in strada dall'ex marito allenatore": "Questa telenovela andrebbe raccontata a lungo e nei dettagli. Ma richiederebbe molto tempo e spazio, sicché ci limitiamo a riferire l'ultima puntata. I protagonisti sono due personaggi che in Romania sono pienamente al centro della scena in materia di Calcio & Gossip. Lei èclasse 1972, ex modella e ex coniglietta per l'edizione rumena di Playboy che negli anni più recenti ha intrapreso la carriera da agente di calciatori, arrivando a diventare una delle più potenti nel proprio paese. Lui è, classe 1975, ex calciatore che in carriera ha girato l'Europa () e che dopo avere concluso la carriera agonistica ha intrapreso quella da allenatore.). I due sono stati sposati dal 2008 fino a pochi mesi fa. La loro unione è terminata anche perché Regecampf ha iniziato una relazione con la trentenne Corina Caciuc . E con la fine del rapporto sentimentale è giunta anche quella del rapporto professionale, dato che per anni Prodan è stata l'agente di Reghecampf.Visto lo spiccato profilo pubblico dei due, la loro relazione è sempre stata sotto i riflettori. Sia in tempo di pace che adesso, in tempo di guerra. E questa fase di guerra ha raggiunto due giorni fa un passaggio molto grave, conLa versione più lunga della scena, quasi un minuto e mezzo, è reperibile sul sito di Gazeta Sporturilor e è stato ripreso dall'interno di un'automobile. Inizialmente i due discutono in modo calmo a bordo strada , in prossimità di una recinzione. Lei gli mostra qualcosa sul display dello smartphone ma tutto quanto sembra dover proseguire con calma. E invece d'improvviso le cose degenerano.. Lei reagisce a tono e gli molla un cazzotto a cui lui ribatte. Poi cerca di trattenerla fino a che perde definitivamente il controllo.Nella caduta lei perde il cellulare che viene raccolto da lui. Reghecampf lo agita nell'ara e fa intendere di non volerlo restituire. Lei si rialza e cerca di riprenderselo, ma lui resiste e forse si rende conto di avere esagerato. A questo punto lei lo trascina verso l'auto da cui vengono riprese le immagini e il volto di lui si vede nitidamente.Il filmato si chiude lì, dunque non possiamo sapere se vi sia stato un seguito di rissa e violenze. Di sicuro il conflitto legale fra i due va a arricchirsi di un altro, pesantissimo passaggio.@pippoevai",
    "FOTO Palermo, Saric e Nedelcearu: i rosanero oggi avversari in Romania-Bosnia": "A partire dalle 20.45 , si sono affrontate Romania e Bosnia Erzegovina, gara valida per la Nations League, una sfida che ha visto da un lato il difensore Ionut Nedelcearu e dall'altra il centrocampista Dario Saric, vinta dalla selezione guidata da Iordănescu per 4-1. I due, proprio in virtù di questi impegni nazionali, non hanno preso parte al ritiro del Palermo all'Etihad Campus di Manchester.",
    "Romania: il governo mette a punto le misure per contrastare l’aumento dei prezzi dell’energia": "Al momento, esistono oltre 2,2 miliardi di metri cubi di riserve, che rappresentano circa il 73 per cento della quantità totale di stoccaggio di gas naturale\n\nIl governo romeno sta mettendo a punto le misure necessarie per preparare il Paese alla stagione invernale e contrastare l’aumento dei prezzi dell’energia. Lo ha annunciato il primo ministro, Nicolae Ciuca, secondo quanto riporta la stampa locale. Ciuca ha annunciato per oggi il via libera ad una norma secondo cui le tariffe dell’elettricità e del gas saranno sottoposte a un tetto massimo. Un secondo provvedimento è in fase di elaborazione al Ministero dell’Energia e dovrebbe essere adottato la prossima settimana. Questo prevede anche la definizione della quantità di gas naturale stoccata nei depositi. Al momento, esistono oltre 2,2 miliardi di metri cubi di riserve, che rappresentano circa il 73 per cento della quantità totale di stoccaggio di gas naturale.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "L’esplosione vitivinicola della Romania, uno stato in grande crescita": "Fino a 20 anni fa la produzione vitivinicola rumena era quasi inesistente. Oggi nonostante la scarsa presenza di turismo straniero, il settore del vino è cresciuto e maturato portando la Romania ad essere, secondo l'associazione rumena degli esportatori e produttori di vino (APEV), il quinto produttore mondiale per area di produzione di vite e uva, dopo Spagna, Francia, Italia e Portogallo. In termini di produzione di vino è sesto, dietro ai paesi citati e alla Germania.\n\nLa Romania è entrata a far parte dell'Unione Europea nel 2007. Il paese si è dedicato immediatamente nel rivedere le leggi sul vino e l'aggiornamento degli standard di etichettatura e produzione. L’industria enologica nel frattempo è profondamente cambiata, i vini sono migliorati, e sono generalmente prodotti da uve autoctone, puliti, definiti e con una buona gestione di legno e tannini. Parrebbe anche che tutti i rumeni che nel frattempo hanno imparato a cucinare in Italia siano tornati in patria per aprire propri ristoranti. Anche l'afflusso di chef e sommelier stranieri ha accelerato l'evoluzione della qualità del vino del Paese. Nel prestigioso hotel Marmorosch, a Bucarest, i tre incarichi di direttore marketing, chef e food and beverage manager, sono stati ricoperti da un lituano e due indiani. Carta vini sostanzialmente rumena, cibo internazionale.\n\nLa vinificazione in Romania è di lungo corso, risale infatti a 6000 anni fa. Sebbene la Romania sia una nazione parte dell’Europa meridionale con una moderata esposizione sul Mar Nero, molte delle regioni vitivinicole in crescita sono climaticamente strette tra i Carpazi alti 2500 metri, dove la parte settentrionale del paese condivide il 47° parallelo con la Loira, oltre al confine con Ucraina e Bulgaria e le evidenti influenze dell'Europa orientale. Ecco perché il paese è un po' un enigma in termini di stili di vinificazione e produttori. Ci sono molti vini secchi prodotti che soddisfano i piatti locali e la cucina russa, mentre il polmone verde della Transilvania, vicino al confine con l'Ungheria, ha influenze sassoni ed è un piccolo areale che produce vini stupefacenti.\n\nLe classificazioni dei vini secondo il Master of Wine Caroline Gilby, si basano sui regolamenti dell'UE e generalmente risalgono a quando il paese è entrato nell'UE. DOP, o denominazione di origine protetta, è il termine rumeno per DOC. Secondo le previsioni di produzione dell'APEV, su un totale di 5257.228 ettolitri di mosto prodotto, poco meno di un terzo era DOP, per cui il cento per cento delle uve utilizzate deve provenire dalla regione specificata. Tra i nomi più interessanti che Wine-Searcher riporta in un articolo dedicato, c’è la Feteasca Regala di Gramofon, azienda vinicola con sede nella Dealu Mare, la regione più vicina a Bucarest. È un bianco elegante di buona acidità. Ottimo anche il Merlot. Anche la Feteasca Alba di Mierla Alba e il loro rosato, sempre da uve Merlot, sono espressioni altrettanto interessanti. L’azienda è situata nel Dealu Mare ed è stata acquistata dal grande produttore rumeno Tohani. Facilmente raggiungibile in auto da Bucarest, dispone anche di un resort e ristorante, l’Appogeum, ospitato nell'ex tenuta del principe Nicolae di Romania.\n\nPurtroppo, molto dei vini rumeni che arrivano nei mercati esteri non sono la migliore espressione di quanto prodotto e offerto all'interno del paese. Alcuni sono blend di uve autoctone, altri includono le uve bordolesi Cabernet Sauvignon e Merlot. \"Se vogliamo costruire la reputazione della Romania all'estero, dobbiamo lavorare con varietà internazionali e autoctone \", afferma Paul Fulea, piccolo e rispettato produttore dell'etichetta Crama Histria, con sede nel sud del paese vicino al Mar Nero.\n\nAl momento i principali paesi per l'esportazione di vini rumeni sono la Germania con il 28%, i Paesi Bassi 25% e gli Stati Uniti con esile 5%.\n\nAndkronos - Vendemmie\n\n",
    "Il titolo di avvocato conseguito in Romania è valido se rilasciato dall'UNBR": "Il titolo dell’avvocato che abbia conseguito l’abilitazione professionale in Romania può essere riconosciuto in Italia solo se rilasciato dalla U.N.B.R. (Uniunea Nationala a Barourilor din Romania), Ordine tradizionale Bucarest, organismo indicato da tale Stato quale autorità competente ad operare in questa materia attraverso il meccanismo di cooperazione tra i Paesi membri dell’Unione europea.\n\nIl fatto\n\nLa vicenda sulla quale sono state chiamate a pronunciarsi le Sezioni Unite Civili della Corte di Cassazione con la sentenza 29 luglio 2022, n. 23794 (testo in calce) riguarda la cancellazione dalla Sezione Speciale dell'Albo degli avvocati stabiliti di una dottoressa in possesso del titolo di “avocat” rilasciato in Romania dall'UNBAR (“Unionea Nationala a Barourilor din Romania” – struttura “Bota); cancellazione confermata dal Consiglio nazionale Forense (CNF) per carenza del requisito previsto dall'art. 6 comma 2 d.lgs. n. 96/2001, non essendo l'ente suddetto legittimato al rilascio dell'abilitazione all'esercizio della professione.\n\nL'interessata ricorreva in Cassazione enunciando, per quel che assume maggiormente interesse, la violazione della direttiva europea 16/2/1998 n. 98/5 e del reltivo provvedimento di esecuzione in Italia (d. lgs. n.6/2001) per avere il CNF attinto, attraverso l'informazione del Ministero della Giustizia, alla piattaforma IMI (International Market Information System) per verificare l'iscrizione della medesima presso l'organizzazione individuata dalla Romania in vista dello stabile esercizio in Italia della professione di avvocato laddove l'art. 3 della direttiva su richiamata prevede che “L'autorità competente dello Stato membro ospitante procede all'iscrizione dell'Avvocato su presentazione del documento attestante l'iscrizione di questi presso la corrispondente autorità competente dello Stato membro di origine”.\n\nLa sentenza\n\nLa Suprema Corte ha respinto il ricorso condividendo le argomentazioni del CNF proprio alla luce del dettato normativo di cui all'art. 3 della Direttiva 98/5/CE del parlamento europeo e del Consiglio del 16 febbraio 1998 e dell'art. 6 del d.lgs. 6/2001: tali norme subordinano l'esercizio permanente della professione di avvocato in uno Stato membro diverso da quello in cui si è acquisita la qualifica al possesso di determinati requisiti, fra cui l'iscrizione dell'istante presso la competente organizzazione professionale dello Stato membro d'origine.\n\nOrbene, poiché la competente organizzazione professionale dello Stato membro d'origine è stata individuata dall'autorità rumena nella Unionea Nationala a Barouliror din Romania, Ordine tradizionale di Bucarest, con sede in Palatule de Justitie, la Suprema corte ha ritenuto carente il requisito essenziale per l'esercizio permanente in Italia della professione di avvocato in capo alla ricorrente, che invece risultava iscritta presso l'Unionea Nationala a Barouliror din Romania Struttura Pompiliu Bota con sede in Bucarest.\n\nHa al riguardo sottolineato l'irrilevanza, ai fini della vicenda, della circostanza che l'informativa fosse stata comunicata alle autorità italiane da quelle rumene attraverso il sistema IMI (International Market Information System) poiché trattasi di un meccanismo di ricognizione e comunicazione finalizzato a consentire lo scambio per via informatica di informazioni fra gli Stati membri e non una fonte di produzione.\n\nLa Corte ha pertanto ribadito quanto già statuito dalle Sezioni Unite 15043/2016 e, precisamente, che il titolo dell’avvocato che abbia conseguito l’abilitazione professionale in Romania può essere riconosciuto in Italia solo se rilasciato dalla U.N.B.R. (Uniunea Nationala a Barourilor din Romania), organismo indicato da tale Stato quale autorità competente ad operare in questa materia attraverso il meccanismo di cooperazione tra i Paesi membri dell’Unione europea e che pertanto va disattesa, per carenza del requisito del fumus boni iuris, l’istanza di sospensione della esecutività del provvedimento di cancellazione da quell’elenco per essere avvenuta la corrispondente iscrizione sulla base di un titolo reso da un organismo diverso (la U.N.B.R., struttura BOTA).\n\nPluris, CEDAM, UTET Giuridica, Leggi d'Italia, IPSOA ti presentano One LEGALE: la nuova soluzione digitale per i professionisti del diritto con un motore di ricerca semplice ed intelligente, la giurisprudenza commentata con gli orientamenti (giurisprudenziali), la dottrina delle riviste ed i codici commentati costantemente aggiornati. Attiva subito la prova gratuita di 30 giorni",
    "Italia femminile Romania, Bertolini: 'Qualificazione Mondiale dipende da noi'": "Le azzurre si giocano la qualificazione a Ferrara contro la Romania: in caso di vittoria, l'Italia staccherebbe il pass per la rassegna in programma nell'estate 2023 in Australia e Nuova Zelanda. La CT Bertolini: \"C'è un pizzico di tensione, non sarà una partita scontata\". Girelli: \"Trasformiamo la delusione degli Europei in energia positiva\"\n\nUn ultimo sforzo. È quello che serve all'Italia femminile di Milena Bertolini per raggiungere il traguardo della qualificazione ai Mondiali 2023, in programma il prossimo anno dal 20 luglio al 20 agosto in Australia e Nuova Zelanda. Le azzurre hanno il proprio destino in mano nell'ultima sfida del girone di qualificazione contro la Romania, in programma martedì alle 18.30 allo stadio \"Paolo Mazza\" di Ferrara. In caso di vittoria, l'Italia sarebbe certa della qualificazione, ma potrebbe bastare anche un pareggio vista la migliore differenza reti rispetto alla Svizzera (+37 per le azzurre, +25 per le elvetiche) che dista due punti e giocherà contro la Moldavia. \"Ci giochiamo tutto, la qualificazione dipende solo da noi e questa è la nota positiva - spiega la CT dell'Italia Milena Bertolini - C'è un pizzico di tensione, è normale. Non sarà una partita scontata\". Nonostante la vittoria per 5-0 all'andata, infatti, il match contro la Romania non è da sottovalutare visto che le rumene sono reduci da tre vittorie consecutive e non perdono da febbraio.",
    "Romania, il ministro dei Trasporti: “Firmati contratti per 4,7 miliardi”": "Il governo romeno ha dimostrato, in 8 mesi di lavoro, che si possono fare investimenti per 4,7 miliardi di euro su tutti i trasporti, ovvero su strada, ferrovia, aereo e navale. Lo ha detto il ministro dei Trasporti, Sorin Grindeanu, in una conferenza stampa chiarendo che dall’inizio di quest’anno sono stati pubblicati bandi per realizzare 332 chilometri di autostrada, 4 volte di più rispetto al 2021. Nel corso della conferenza stampa, Grindeanu ha presentato il bilancio dei primi otto mesi dell’anno per le grandi infrastrutture. “In Romania sono in costruzione più di 260 chilometri di autostrada e superstrade, mentre per altri 131 chilometri sono stati firmati contratti e stanno per iniziare i lavori”, ha detto Grindeanu. Per quanto riguarda le ferrovie, il ministro ha annunciato investimenti per l’ammodernamento di 250 chilometri. Grindeanu ha inoltre affermato che, dall’inizio dell’anno fino al primo agosto, al ministero da lui guidato, sono stati firmati contratti di finanziamento per tutti i tipi di trasporto per un valore di circa 4,7 miliardi di euro.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "La misteriosa piramide Monte Ceahlau in Romania: la vedi anche tu?": "Lunedì 5 Settembre 2022, 13:52\n\nUn'aria di mistero circonda la piramide Monte Ceahlau in Romania dove milioni di turisti ogni anno non perdono occasione di visitare, curiosi della sua storia. Avete mai sentito parlare del fenomeno che si manifesta ogni anno da quelle parti? A quanto pare ha una spiegazione scientifica, scopriamo di cosa si tratta. FOTO: SHUTTERSTOCK MUSICA: ONCE AGAIN - FROM BENSOOUND.COM\n\n: LEGGI ANCHE:-- Pienza, lo strano effetto del Duomo ‘ribaltato’ sulla piazza: guarda il tondino per terra",
    "Dalla Romania all’Italia": "Qual è la distanza tra la Romania e l’Italia? È uno spazio che ha il ritmo di questo romanzo, devastante, incalzante e che non lascia respirare. Andreea Pavăl vive in una città che, sulla cartina a forma di pesce della Romania appesa in casa, è scritta in “uno stampatello tra il grande e il piccolo”, una città in cui tutto è di Eminescu. Suo padre è emigrato a Torino e la comunicazione Italia-casa avviene attraverso telefonate sporadiche, sms con un numero di caratteri limitato, cartoline preparate con mesi di anticipo, pacchi di tonno e pasta spediti per posta, soldi che barattano interesse e affetto. È una lingua monca e manipolata, che si riflette nella cadenza imposta dall’autrice alle sue frasi. Andreea Simionel è nata in Romania, nel 1996, ed è madrelingua romena: le coordinate della sua biografia dicono molto di questo romanzo che fa un’ulteriore contorsione quando la famiglia si riunisce in un’altra casa, in Italia, definita da un parlare nuovo, dallo “smettere di esistere in una lingua, rinascere nell’altra”.",
    "Romania: plenaria dei vescovi su Sinodo, Gmg e famiglia. Corsi di formazione e itinerari biblici per insegnanti di religione": "Il cammino sinodale, la Giornata mondiale della gioventù 2023 di Lisbona, la pastorale della famiglia sono alcuni dei temi al centro dell’incontro dei vescovi romeni, riuniti in assemblea ordinaria della Conferenza episcopale (19-21 settembre). I lavori, svoltisi a Oradea, nel nord-ovest del Paese, e ospitati dall’Eparchia greco-cattolica di Oradea, sono stati guidati da mons. Aurel Percă, arcivescovo di Bucarest e vicepresidente della Cer. I vescovi hanno accolto con entusiasmo la proposta di organizzare al livello interdiocesano esercizi spirituali e corsi per sacerdoti e consacrati, e di ricordare ogni anno, insieme, i martiri della Chiesa locale. “Abbiamo sentito l’esperienza della Chiesa ungherese riguardo alla formazione dei diaconi permanenti, presentata da don Tamás Paszternák (Ungheria) – ha spiegato al Sir mons. Percă –, e abbiamo parlato anche di due corsi che saranno in ottobre, a Ciofliceni (Snagov): uno di formazione permanente per i responsabili diocesani per l’insegnamento cattolico e i dirigenti delle scuole cattoliche, e un corso biblico per gli insegnanti di religione”. Martedì, i vescovi hanno visitato il museo della diocesi romano-cattolica di Oradea e il palazzo vescovile greco-cattolico, risalente al XVIII secolo, vittima di un grave incendio nel 2018 e attualmente in via di restauro. La prossima assemblea generale della Cer sarà a Satu Mare, 10-12 maggio 2023, quando i vescovi faranno anche un pellegrinaggio a Sighet, in memoria dei martiri del comunismo.",
    "Molteni&C, primo flagship store in Romania": "L’inaugurazione del primo flagship store Molteni&C in Romania segna per il Gruppo Molteni una tappa fondamentale nel consolidamento della rete di distribuzione in un mercato strategico come quello romeno. Il flagship è frutto di una partnership con BL Associates, uno studio affermato in Romania, gestito da Brandon Lee insieme al socio Eduard Barbu.\n\nIl flagship sorge all’interno di un suggestivo edificio lungo uno dei viali più antichi di Bucarest, Calea Dorobanți: più di 305 metri quadrati distribuiti tra piano terra, primo piano e attico, inseriti in un contesto urbano concepito fin dall’inizio come un quartiere esclusivo. Situato nel cuore della città, lo spazio fa parte di una zona soggetta a tutela del patrimonio culturale.\n\nAll’interno dello store, il percorso espositivo comincia al piano terra con un elegante assaggio di un soggiorno casalingo, dove il divano Marteen, il tavolino Louisa e le poltrone Elain – tutti disegnati dal direttore creativo di Molteni&C Vincent Van Duysen – danno il benvenuto ai visitatori. La Heritage Collection di Molteni&C è presente fin dall’inizio, con due iconiche poltrone Round D.154.5 firmate Gio Ponti a coronare l’allestimento complessivo del soggiorno. Il tappeto Dedalo di Marta Ferri si estende fino all’area dining, incorniciando il tavolo Diamond di Patricia Urquiola e le sedie Devon di Rodolfo Dordoni.\n\nA completamento dello spazio, il mobile contenitore Horizons di Dante Bonuccelli si abbina perfettamente all’atmosfera elegante e lussuosa intrisa del savoir-faire di Molteni&C. Il secondo ambiente mostra altre soluzioni per il soggiorno e la cucina. La libreria Hector divide visivamente le aree in base alla destinazione d’uso: da un lato il divano Paul, la poltrona Margou, i tavolini Panna Cotta e 45° Grado, dall’altro un’ampia configurazione Dada composta da cucina con isola VVD e Colonne Operative 2.0.\n\nL’esperienza Molteni&C prosegue al primo piano: una maestosa scala a chiocciola unisce visivamente i due livelli, invitando il visitatore a un’ulteriore full immersion nell’universo Molteni&C. Il divano Gregor di Van Duysen, la poltrona Kensington di Dordoni e tavolini come Alisee di Matteo Nunziati, Attico di Nicola Gallizia e Vicino di Foster + Partners vanno a comporre una zona living. Una parete separa il sistema 505UP di Gallizia da Hector Night di Van Duysen.\n\nEntrando nella zona notte, il letto Ribbon firmato Van Duysen è protagonista indiscusso, accompagnato dal tavolino D.552.2 e dalla poltrona D.151.4, entrambi disegnati da Gio Ponti e inclusi nella Heritage Collection. A completamento dello spazio, una composizione Gliss Master circonda il tappeto Palette e il pouf Domino Next, guadagnandosi il titolo di cabina armadio più accogliente ed elegante.\n\nPassando al secondo e ultimo piano dello store, il visitatore accede a una sala da pranzo intima e raffinata, composta da tavolo Filigree e sedie Chelsea, entrambi opera di Dordoni, abbinati al sistema Pass-Word di Bonuccelli e al tappeto Aura di Gallizia. La tappa successiva è un’elegante area relax dove una coppia di iconiche poltrone D.154.2 è incorniciata dal tappeto D.754.1. Gli elementi Gio Ponti si armonizzano alla perfezione con i tavolini Panna Cotta di Ron Gilad. Il viaggio nel mondo dei materiali trova il suo culmine in una confortevole area dining con cucina Prime, sistema 505UP e tavolo Arc di Foster + Partners, abbinato a sedie Tea di Jasper Morrison.",
    "Condannato per spaccio in Romania, preso a Reggio Emilia": "REGGIO EMILIA – Era ricercato in tutta Europa da alcuni giorni (per l’esattezza da mercoledì) su mandato delle autorità giudiziarie della Romania, visto che il tribunale di Cluj l’aveva condannato a due anni e otto mesi per detenzione ai fini di spaccio. A prenderlo, eseguendo il mandato d’arresto europeo, sono stati i carabinieri di Reggio Emilia, dove aveva fatto ritorno dopo essere stato scarcerato. Da ieri, fanno quindi sapere i militari reggiani, il ricercato, un 27enne originario della provincia di Cosenza e residente a Reggio Emilia, si trova nel carcere della città emiliana “in attesa dell’eventuale consegna alle Autorità di Polizia della Romania”.\n\nSecondo la documentazione in possesso ai carabinieri del Nucleo investigativo, tra il 2019 e il 2021 l’uomo “si è reso responsabile, in Romania, di detenzione ai fini di spaccio di sostanze stupefacenti”. Per questo reato era stato arrestato nel settembre dello scorso anno, venendo poi scarcerato a dicembre. In seguito è arrivata la condanna a due anni e otto mesi da parte del tribunale di Cluj, che però finora non era stato possibile eseguire, visto che nel frattempo il 27enne era rientrato in Italia. Da lì la decisione di emettere il mandato di arresto europeo, che è stato eseguito nella tarda mattinata di ieri dai carabinieri del Nucleo investigativo di Reggio Emilia.",
    "Morutan escluso dalla lista definitiva della Romania, sono 7 i nerazzurri in nazionale": "Dopo essere stato inserito nella lista preliminare, Olimpiu Morutan non è stato poi confermato nella lista definitiva della nazionale della Romania. Di conseguenza, rende noto il Pisa, sono sette i calciatori nerazzurri con le valigie pronte per raggiungere i ritiri delle rispettive Nazionali.\n\nAncora una volta il Pisa Sporting Club sarà spettatore interessato durante questa sosta del campionato necessaria per permettere il regolare svolgimento degli impegni internazionali.\n\nE non mancheranno gli spunti interessanti perché oltre a Roko Jureskin convocato dalla nazionale croata Under 23 per una amichevole con il Qatar, scenderanno in campo i nerazzurri Artur Ionita (Moldavia), Hjortur Hermannsson (Islanda), Adam Nagy (Ungheria), Marius Marin (Romania), Adrian Rus (Romania) impegnati nelle ultime due giornate della fase a gironi della Nations League. Doppia amichevole con gli Azzurri Under 21, infine, per Simone Canestrelli.\n\nVediamo nel dettaglio tutti gli impegni che ci riguardano da vicino:\n\nMartedì 20 settembre\n\nGara Amichevole. Qatar-Croazia U23 (Wiener Neustadt in Austria, ore 18.00)\n\nGiovedì 22 settembre\n\nNations League, Lega D. Lettonia-Moldavia (Riga, ore 18.00)\n\nGara Amichevole. Islanda-Venezuela (Maria Enzersdorf in Austria, ore 18.00)\n\nGara Amichevole. Italia U21-Inghilterra U21 (Pescara, ore 17.30)\n\nVenerdì 23 settembre\n\nNations League, Lega A. Germania-Ungheria (Lipsia, ore 20.45)\n\nNations League, Lega B. Finlandia-Romania (Helsinki, ore 20.45)\n\nDomenica 25 settembre\n\nNations League, Lega D. Moldavia-Liechtenstein (Chisinau, ore 15.00)\n\nLunedì 26 settembre\n\nNations League, Lega A. Ungheria-Italia (Budapest, ore 20.45)\n\nNations League, Lega B. Romania-Bosnia (Bucarest, ore 20.45)\n\nGara Amichevole. Italia U21-Giappone U21 (Castel di Sangro, ore 15.30)\n\nMartedì 27 settembre\n\nNations League, Lega B. Albania-Islanda (Tirana, ore 20.45)\n\nFONTE: PISASC\n\nCommenti",
    "Nazionali Genoa, 25’ per Puscas con la Romania. Domani c’è Lipani": "Dopo le gare del tardo pomeriggio in cui hanno giocato da titolari Dragusin e Frendrup, questa sera è sceso in campo anche George Puscas. Il centravanti rossoblu, impegnato in Nations League con la maglia della Romania, è entrato al 66’ di gioco nell’1-1 contro la Finlandia.\n\nDomani in programma Bosnia Erzegovina-Italia, sfida dell’Italia Under 19 cui prenderà parte anche il rossoblu Luca Lipani. Gli Azzurrini, reduci dal KO all’esordio contro l’Estonia che ha complicato il percorso di qualificazione alla fase finale dell’Europeo, sfideranno i pari età bosniaci alle ore 12.",
    "“Le foreste protette in Romania abbattute per produrre pellet e l’Italia tra i maggiori clienti”: l’inchiesta di Eia con Greenpeace": "“Abbiamo dei clienti in Italia che chiedono quantitativi molto elevati di pellet e non riusciamo a soddisfare del tutto le loro richieste. Abbiamo una produzione media di 50-60 camion di legno al mese”. È un frammento della conversazione telefonica di un agente sotto copertura dell’Environmental Investigative Agency (Eia) – che si è finto un potenziale acquirente – e un responsabile di ABC EcoForest, azienda che si definisce il maggiore produttore di pellet nella Romania occidentale, certificata con il marchio di qualità internazionale ENplus. Gli investigatori dell’agenzia americana, in collaborazione con Greenpeace Romania, hanno seguito i fornitori della legna di questa azienda scoprendo che il pellet viene prodotto riducendo in trucioli interi tronchi di alberi, tagliati in foreste di Natura 2000, la rete europea di siti protetti per la conservazione della biodiversità. L’inchiesta mostra una realtà che contrasta con quella descritta sul sito di ENplus, secondo cui il pellet certificato “si ottiene principalmente dalla segatura e da residui di segheria”. Il rappresentante dell’azienda ha confermato telefonicamente all’agente sotto copertura che l’azienda produce pellet utilizzando “solo trucioli da trucioli di tronchi interi” e che i mercati del loro prodotto sono Francia, Italia e Polonia.\n\nAlberi ridotti in trucioli: da dove viene il pellet rumeno\n\n“In Romania, abbiamo riscontrato che la maggior parte degli impianti di pellet con una certificazione riconosciuta a livello internazionale ha lavorato tronchi provenienti da foreste protette nell’ultimo anno”, affermano gli investigatori dell’Eia. Dall’inchiesta – condotta utilizzando il sistema di tracciamento del legno rumeno Sumal per un anno, fino all’agosto 2022 – emerge che circa il 40% dei carichi di legname che partono dalle foreste rumene provengono da aree protette. L’Eia ha stimato un volume superiore a 7 milioni di metri cubi l’anno. “Non è possibile conoscere la destinazione di molte spedizioni – afferma l’agenzia – ma abbiamo riscontrato che migliaia di questi carichi sono stati destinati a aziende che producono di pellet”.\n\n1 /4 Le foto dell’Eia\n\nL’impennata di tagli in Romania\n\nI dati Eurostat mostrano un’impennata delle esportazioni rumene di pellet nel resto d’Europa, con una crescita del 71% del tonnellaggio all’inizio del 2022 rispetto allo stesso periodo dell’anno precedente. “Con l’arresto dell’esportazione di legno da parte dell’Ucraina, la pressione si è spostata sul lato rumeno dei Carpazi”, afferma Ciprian Galusca, responsabile delle campagne per le foreste di Greenpeace Romania. “L’attuale direttiva europea sulle rinnovabili, che qualifica l’energia prodotta dalla combustione di legna come “verde”, incentiva le aziende rumene a trasformare alberi sani in pellet da esportati in Paesi dell’Europa occidentale, come l’Italia”. L’Italia è il maggiore consumatore al mondo di pellet per uso domestico, con circa 4 milioni di tonnellate bruciate ogni anno.\n\nIl voto e la petizione di Forest Defenders Alliance\n\nIl rapporto esce a pochi giorni dal 13 settembre quando l’Europarlamento voterà la revisione della direttiva europea sulle energie rinnovabili (Red III). Se la plenaria dell’assemblea confermerà quanto votato dalla Commissione Envi (Ambiente), si vieteranno i sussidi all’energia prodotta bruciando legna non lavorata (interi tronchi di alberi), che attualmente – secondo le stime di Forest Defenders Alliance – ammontano in Europa a oltre 17 miliardi di euro ogni anno. La petizione di Forest Defenders Alliance per chiedere all’Europarlamento fermare questi incentivi – sostenuta da oltre 120 ong europee tra cui Greenpeace – ha quasi raggiunto il mezzo milione di firme.",
    "HIGHLIGHTS E GOL Romania-Bosnia Erzegovina 4-1: Nations League 2022/23 (VIDEO)": "Highlights e gol Romania-Bosnia Erzegovina 4-1: Nations League 2022/23 (VIDEO)\n\ndi Marzia Bosco 1\n\nLa Romania vince 4-1 contro la Bosnia Erzegovina, nel match valevole per la sesta giornata della League B di Nations League 2022/23. A firmare il primo vantaggio è Man al 38esimo, il raddoppio arriva invece al 73esimo grazie a Puscas. E’ poi Dzeko ad accorciare le distanze per gli ospiti, rete che risulta vana dopo le doppie firme rumene sul finale, arrivano i gol di Ratiu e nuovamente Puscas.",
    "Man titolare con la Romania, sorride Balogh": "L’esterno in campo 66′ nell’1-1 in Finlandia che lascia la sua Nazionale all’ultimo posto, il difensore guida l’Under 21 ungherese al successo sulla Bulgaria\n\nDennis Man ha giocato da titolare con la Romania nell’1-1 in Finlandia che lascia la sua Nazionale all’ultimo posto della serie B di Nations League ad una giornata dalla fine con il rischio sempre più concreto di una retrocessione. L’esterno è rimasto in campo per 66 minuti prima di essere rimpiazzato da Cordea.\n\nVINCE BALOGH. E’ andata meglio al difensore Botond Balogh, punto fermo dell’Under 21 dell’Ungheria che ha battuto di misura (1-0) la Bulgaria in amichevole.",
    "Ponte di corso Romania": "Il ponte di corso Romania che passa sulla ferrovia resterà chiuso ad auto e pedoni per cinque mesi, fino al 28 febbraio 2023. I lavori di riqualificazione del tratto finale della strada si concentreranno proprio in prossimità del cavalcaferrovia e per raggiungere il quartiere Falchera si dovrà per forza percorrere via Cuorgné. Un'opzione che già da ieri, martedì 20 settembre, ha creato qualche disagio agli automobilisti rimasti spiazzati davanti ai cartelli posizionati davanti al cantiere.\n\nMa nei prossimi giorni verranno effettuate diverse modifiche alla viabilità per creare meno difficoltà possibili a chi si trova alla guida. Già dalla fine di agosto infatti sul tratto finale di corso Romania si viaggia su carreggiata ristretta per via della posa di una condotta idrica.\n\nL'intera zona dunque sta per cambiar volto, secondo il progetto del grande centro commerciale To Dream che prevede la riqualificazione dell'area ex Michelin con negozi, un grande parcheggio, un hotel e un'arena dedicata agli eventi. Il cavalcavia in fondo alla via, che porta fuori Torino, verrà abbattuto e poi il corso sarà raddoppiato in larghezza, passando dalle due alle quattro corsie. Farà la sua comparsa anche una nuova pista ciclabile.",
    "Giovani: da Malta in Romania, accanto ai rifugiati ucraini": "Esperienze di servizio questa estate per 25 giovani universitari maltesi. A proporle la Cappella Universitaria dei gesuiti.\n\nVarie le destinazioni possibili: in Romania a Sighet e Bucarest. Ad Oulx, Torino, con il programma “Attraverso”, organizzato da “Alle frontiere”, progetto di volontariato con richiedenti asilo, rifugiati e migranti istituito nel 2015 dalla Comunità di Vita Cristiana Europea CVX) e Agenzia Scalabriniana per la Cooperazione allo Sviluppo (ASCS). Infine a Zejtun, Malta.\n\n“Proposte che decentrano e permettono di rileggere la realtà e la propria vita” spiega p. Patrick Magro – “I giovani sono molto generosi e quest’anno abbiamo scelto di sostenere il lavoro del JRS a Bucarest e Sighet a causa della crisi ucraina. Alcuni studenti della CVX hanno anche partecipato ad un progetto in Italia e altri ad un campo estivo organizzato dall’Istituto Paolo Freire a Zejtun, Malta. Sono esperienze che danno ai giovani una formazione speciale che rimarrà loro per tutta la vita, grazie all’incontro con i più vulnerabili”. Centinaia in questi anni i ragazzi che hanno preso parte alle esperienze di volontariato. Tra i giovani partiti per Bucarest, in aiuto dei rifugiati ucraini, i racconti di Adam, Andrew e Martina.\n\nAdam: “portare amore e dignità alle persone con disabilità”\n\nLavorare a Sighet con gli altri volontari provenienti da Malta e dall’Italia è stata un’esperienza che ha portato alla luce l’umanità nelle sue forme più autentiche. Siamo andati lì con un gruppo di studenti della cappellania dell’Università per dare una mano alla missione portata avanti dai gesuiti: portare amore e dignità alle persone con disabilità.\n\nÈ stata un’esperienza che ci ha messo alla prova sotto vari aspetti: dalle barriere linguistiche, agli operatori che ci hanno impedito di entrare nelle case per motivi a noi non sempre comprensibili.\n\nTuttavia, è stata un’esperienza che ha dimostrato perfettamente la più semplice ma anche,la più essenziale umana necessità: amare. Non abbiamo fatto niente di speciale: non abbiamo curato le loro disabilità. Le loro problematiche non sono cambiate mentre eravamo lì e dopo che siamo partiti. Ma in quelle settimane, abbiamo visto nei pazienti una genuina trasformazione verso qualcosa di semplicemente bellissimo. Appena si sono abituati alla nostra presenza, ci hanno aperto i loro cuori. Persone che sarebbero rimaste isolate nel loro guscio interiore, di punto in bianco hanno iniziato a partecipare alle attività con gioia, facendo cose che prima sembravano incapaci di fare. Ridere, sorridere ed essere felici sono il frutto di qualcosa così facile da fare, eppure così raro: mettersi seduti, sorridere ed essere presenti.\n\nAndrew: sentirsi parte di un progetto più grande\n\nAndare in Romania, per dare una mano ai rifugiati ucraini, è stato per me un insegnamento incredibile e un’esperienza fondamentale, che mi ha aiutato a capire quanto grato debba essere per quanto considero scontato.\n\nL’arrivo al centro del JRS di Bucarest e l’incontro con i componenti del team, estremamente disponibili, con i quali avrei lavorato in questa esperienza, davvero, mi ha permesso di sentirmi parte di un disegno più ampio, come se fossi solo un piccolo pezzo di un corpo più grande fatto di persone accomunate da un obiettivo comune: aiutare. Il senso di comunità che ho percepito con i miei compagni volontari, ma anche con la comunità di gesuiti di Bucarest che ci ha accolto a braccia aperte, è stato estremamente forte ed è una sensazione che personalmente non avevo mai provato prima.\n\nDurante questo tempo ho potuto sperimentare una grande Presenza spirituale e una connessione con Dio, in particolare durante i momenti di riflessione quotidiana, prima di andare a dormire.\n\nUn’esperienza estremamente fruttuosa non solo nell’aiutare e nel sostenere i rifugiati in arrivo, ma anche a livello personale per migliorare le mie relazioni sia con gli altri che con Dio.\n\nMartina: non dare nulla per scontato\n\nNel partire ero un po’ nervosa. Era la mia prima esperienza di volontariato all’estero, e, inoltre, non conoscevo nessun altro del gruppo.\n\nSono ritornata avendo compreso valori importanti, costruito nuove amicizie e interiorizzato grandi ricordi. Lavorando con i bambini ucraini al JRS ho imparato a vivere la vita in un modo più semplice, a gustare le cose che si hanno e le persone che ci circondano, anche quando si sta attraversando un periodo difficile. Sono molto grata di aver potuto essere parte di una comunità fatta di persone dal cuore grande.\n\nVisita la pagina Facebook della Cappella Universitaria di Malta",
    "Ferrovie: a Salcef due accordi per rinnovamento rete Romania - ANSAcom": "Nel piano di ammodernamento della rete ferroviaria della Romania ci sarà anche l'Italia. Salcef si è infatti aggiudicata due accordi quadro con la Compagnia nazionale delle ferrovie romene per rinnovare l'armamento ferroviario nelle aree regionali di Timișoara e Cluj. Accordi che fanno parte di un piano di manutenzione di oltre 1.400 km di rete ferroviaria, diviso in otto lotti e finanziato con i fondi del Piano nazionale di ripresa e resilienza di Bucarest, che prevede investimenti complessivi per circa 29 miliardi di euro di cui circa quattro dedicati all'ammodernamento dell'infrastruttura ferroviaria e del parco rotabile.\n\nIntese che \"confermano il trend positivo del settore e, in particolare, del Gruppo Salcef\", commenta l'amministratore delegato di Salcef Valeriano Salciccia. \"In un anno in cui il Gruppo sta raggiungendo ottimi risultati commerciali, che ne rafforzano il backlog e le prospettive nel medio-lungo termine, siamo soddisfatti di poter dare un contributo importante allo sviluppo del sistema di trasporto su rotaia in Romania\", sottolinea Salciccia, spiegando come i due accordi quadro non facciano altro che confermare la presenza di Salcef in Romania, dove il Gruppo opera dal 2007, avendo già completato \"importanti progetti ferroviari e per il trasporto urbano\".\n\n\"Le nuove commesse - ha osservato l'a.d - ribadiscono, inoltre, il ruolo attivo di Salcef Group nella transizione verso la mobilità sostenibile nell'Unione Europea\". I due accordi riguardano, nello specifico, il completo rinnovamento della rete fino a 170 km nel lotto di Timișoara e fino a 185 km nel lotto di Cluj. In base alle esigenze operative del cliente l'importo complessivo può variare da un minimo di circa 70 milioni di euro a un massimo di circa 235 milioni. La conclusione dei lavori è prevista per il 2026.\n\nSpecchio di un settore che appare in ripresa è anche Innotrans, la fiera ferroviaria più grande del comparto che si svolge a Berlino, alla quale è presente anche Salcef: \"Dopo quattro anni di fermo, dovuti al Covid, quest'anno vediamo a Innotrans una grandissima quantità di espositori e visitatori\", ha detto Salciccia a margine dei lavori, spiegando come si percepisca \"un grandissimo interesse, a riprova che il settore ferroviario sta crescendo con maggiore impulso\".\n\n\"Quanto a Salcef - ha concluso - stiamo presentando tutti i prodotti e servizi che offriamo nel settore ferroviario, dalla progettazione e costruzione di mezzi rotabili e materiali ferroviari ai lavori sui binari. Tra i prodotti di punta abbiamo il 'ballastless', un sistema denominato 'fast', che viene installato in ferrovie e metropolitane in assenza, appunto, di ballast\". Ma abbiamo anche un altro macchinario, chiamato 'Vulcano light', che per la prima volta presentiamo pubblicamente\".\n\nIn collaborazione con:\n\nSalcef",
    "Risultati Nations League, classifiche/ Diretta gol live score: ecco gli azzurri!": "RISULTATI NATIONS LEAGUE: PARTITE AL VIA!\n\nFinalmente siamo pronti a dare il via ai risultati di Nations League per questo lunedì. L’Italia torna in campo a Budapest per chiudere il suo gruppo 3 di Lega A, impegnata contro l’Ungheria che, come ben sappiamo, è allenata da Marco Rossi; per gli azzurri questa Nations League ha portato più ombre che luci, ed è stata condizionata da quanto accaduto a marzo con la seconda eliminazione consecutiva dalla fase finale dei Mondiali. Purtroppo il ko contro la Macedonia del Nord ha riportato l’Italia parecchi passi indietro: non basta vincere un Europeo, per quanto favoloso sia avere il titolo in bacheca (e certamente significativo) per risanare un movimento che, è sotto gli occhi di tutti, negli ultimi anni ha iniziato un percorso di calo strutturale che ha toccato ogni singolo aspetto.\n\nDiretta/ Inghilterra Germania (risultato finale 3-3): ribaltone, poi Haverz!\n\nbastoniChiaramente non si può ridurre il tutto in poche righe perché il discorso è davvero ampio e complesso, ma il calcio italiano rischia seriamente di trovarsi nella condizione, addirittura, di sparire dall’élite del movimento europeo, tra fughe di talenti, operazioni di calciomercato per noi economicamente impossibili e scarso appeal del nostro campionato, oltre ai risultati in Europa. Vedremo come andranno le cose questa sera in Ungheria: lasciamo subito che a parlare siano i campi, per i risultati di Nations League si comincia a giocare! (agg. di Claudio Franceschini)\n\nDiretta/ Ungheria Italia (risultato finale 0-2): azzurri alla final four!\n\nLA DELUSIONE\n\nNei risultati di Nations League attesi per questa sera, volendo affrontare il tema delle leghe minori (altrimenti parleremmo dell’Inghilterra) è difficile parlare di una nazionale che abbia deluso le aspettative, ma possiamo forse citare la Romania. A dire il vero il movimento in questo Paese è in calo da tempo: sono finiti gli anni gloriosi in cui le squadre rumene vincevano in campo internazionale (basti pensare alla Steaua Bucarest campione d’Europa nel 1986, e poi ancora finalista tre anni più tardi) ma comunque la Romania come nazionale si è qualificata agli Europei del 2016 (eliminata comunque al primo turno) e dunque è stata ancora in grado di timbrare un risultato che può essere considerato importante.\n\nProbabili formazioni Inghilterra Germania/ Quote: il duello a centrocampo\n\nTuttavia, come appunto appena detto, il calcio in questa nazione ha perso smalto da tempo: l’ultima partecipazione ai Mondiali è datata 1998, allora arrivarono gli ottavi di finale quattro anni dopo il momento più alto in assoluto, i quarti del 1994 (e ancora nel 1990 c’era stato un altro ottavo). Gli anni Novanta hanno rappresentato l’epoca d’oro di una Romania che da tempo non riesce a ritrovarsi: anche nei risultati di Nations League per questa terza edizione il cammino è stato pessimo (in un girone non certo irresistibile), la sensazione è che servirà del tempo per rivedere questa nazionale a quegli antichi fasti che magari non raggiungerà nemmeno più… (agg. di Claudio Franceschini)\n\nL’ULTIMA PER L’ITALIA!\n\nUn altro appuntamento per i risultati di Nations League sta per farci compagnia: lunedì 26 settembre torna in campo la nostra nazionale, alle ore 20:45 si gioca Ungheria Italia che, insieme a Inghilterra Germania (in contemporanea) costituisce l’ultima giornata nel gruppo 3 della Lega A. Tutte le partite di oggi andranno in scena alla stessa ora: vivremo anche Montenegro Finlandia e Romania Bosnia per la Lega B, Gibilterra Georgia e Macedonia del Nord per la Lega C, infine Estonia Malta per la Lega D che rappresenta in questo caso un appuntamento singolo per il gruppo 2, composto da tre nazionali (l’altra è Malta, che ha già chiuso i suoi impegni).\n\nVedremo come si concluderanno dunque gironi e Leghe nei risultati di Nations League, ricordando che al termine di questo appuntamento (le ultime gare sono previste domani) ci sarà spazio soltanto per i Mondiali: purtroppo l’Italia non sarà in Qatar, questo è un tema che è già stato ampiamente affrontato e che dovrà nuovamente essere analizzato ma, ovviamente, per il momento dobbiamo riferirci a quello che ci dirà il campo per la partita di questa sera. Si tratta comunque di un impegno da onorare, e dunque prima di lasciare spazio ai risultati di Nations League facciamo una rapida considerazione su gare e classifiche dei gironi.\n\nRISULTATI NATIONS LEAGUE: SITUAZIONE E CONTESTO\n\nSi gioca tra poco per i risultati di Nations League: l’Italia chiude la sua terza esperienza nella competizione ideata pochi anni fa dalla Uefa, e nella quale l’anno scorso aveva raggiunto la Final Four. Era un grande momento per la nazionale di Roberto Mancini, che anche grazie a quegli impegni aveva timbrato la striscia record di imbattibilità; c’era stata la sorprendente ma meritatissima vittoria agli Europei, ma da quel momento le cose sono andate peggiorando e l’esclusione dai Mondiali, per la seconda volta consecutiva, è stata davvero un macigno.\n\nLa Nations League è stata affrontata da Mancini per il giusto peso che ha: un torneo nel quale più che altro sperimentare, tema soprattutto vero per un’Italia che, avendo perso certezze, ha cercato di fornire ancora più linea verde ad un gruppo già giovane e che può durare negli anni, che certamente perderà qualche senatore ma ha tanta vita davanti. Il problema adesso è capire se agli Europei gli azzurri abbiano “overperformato”, termine brutto da utilizzare nella nostra lingua: tradotto, significa che sarà necessario valutare (almeno in termini relativi) quanto davvero questo gruppo abbia la capacità di ripetere risultati del genere. Purtroppo dovremo aspettare almeno i prossimi Europei per scoprirlo: i risultati di Nations League sono un indicatore, ma con tutti i dubbi del caso…\n\nRISULTATI NATIONS LEAGUE: 6^ GIORNATA\n\nLEGA A\n\nGRUPPO 3\n\nOre 20:45 Inghilterra Germania\n\nOre 20:45 Ungheria Italia\n\nCLASSIFICA: Ungheria 7, Germania 6, Italia 5, Inghilterra 2\n\nLEGA B\n\nGRUPPO 3\n\nOre 20:45 Montenegro Finlandia\n\nOre 20:45 Romania Bosnia\n\nCLASSIFICA: Bosnia 8, Montenegro 7, Finlandia 4, Romania 3\n\nLEGA C\n\nGRUPPO 4\n\nOre 20:45 Gibilterra Georgia\n\nOre 20:45 Macedonia del Nord Bulgaria\n\nCLASSIFICA: Georgia 10, Macedonia del Nord 7, Bulgaria 3, Gibilterra 1\n\nLEGA D\n\nGRUPPO 2\n\nOre 20:45 San Marino Estonia\n\nCLASSIFICA: Estonia 6, Malta 6, San Marino 0\n\n\n\n\n\n\n\n\n\n\n\n© RIPRODUZIONE RISERVATA",
    "Dalla Romania per svaligiare negozi dei cinesi: la “banda del piccone” tradita dai post sui social – VIDEO": "Tempo c’è voluto, ma alla fine le porte del carcere si sono aperti anche per la così detta “banda del piccone”. Sabato scorso, 10 settembre, infatti, gli agenti della Squadra Mobile della Questura di Pordenone hanno dato esecuzione a tre provvedimenti di fermo emesso dal Procuratore presso la Procura della Repubblica del Tribunale di Pordenone Raffaele Tito nei confronti tre cittadini romeni, R. V. di anni 43, M.M. di anni 41 e I.P. 40enne, tutti con precedenti specifici, ritenuti gravemente indiziati di aver commesso sette furti pluriaggravati nei confronti di altrettanti esercizi commerciale della provincia di Pordenone tra il gennaio e il maggio 2022.\n\nLe indagini sono iniziate il 25 febbraio in seguito alla denuncia presentata dal titolare del negozio “Gimme Five”, situato in viale Aquileia, 1 a Pordenone. Il commerciante ha infatti raccontato che, durante la notte, tre ignoti, muniti di guanti, mascherina e cappello, hanno reciso la rete di protezione del perimetro esterno, praticato con un piccone un grosso foro sulla porta di servizio posta nella parte posteriore dell’attività, e si sono introdotti nel negozio dove, dopo aver eluso il sistema d’allarme, si sono impossessati di diverse migliaia di euro in contanti, custoditi nella cassaforte, insieme a borse, giocattoli e altri oggetti per la casa. Tutto ripreso dalla telecamere.\n\nDa quel momento è iniziata una complessa attività d’indagine, svoltasi anche attraverso attività di carattere tecnico, coordinata dal procuratore capo presso la Procura della Repubblica del Tribunale di Pordenone, che ha permesso di appurare come analoghi furti, commessi con modalità simili, sono stati commessi in precedenza anche presso altre attività commerciali, gestite da cittadini cinesi a Pordenone e Spilimbergo, nei mesi di gennaio e febbraio. Anche in quelle circostanze i ladri, dopo aver forzato la recinzione esterna e praticato un foro sulla porta con un grosso piccone, hanno fatto razzia di soldi contanti ed, in un caso, anche di elettrodomestici per la casa.\n\nLe indagini hanno permesso di appurare come la banda agiva già da diversi anni utilizzando sempre lo stesso modus operandi: giunti in auto dalla Romania, i tre si muovevano prontamente su tutto il centro nord Italia per commettere furti; in particolare una volta individuato l’obiettivo passavano all’azione ed oltre a portar via soldi e altra refurtiva, devastavano il negozio con l’utilizzo di picconi e altri arnesi causando ingenti danni alle strutture dei negozi stessi, tanto che i loro gestori sono stati costretti a chiudere l’attività per diversi giorni, e sostenere notevoli spese per ripristinare i danni causati dalle scorribande del gruppo criminale. Ultimati i colpi, pochi giorni dopo il loro arrivo in Italia, i tre erano soliti lasciare il territorio nazionale facendo rientro in Romania per eludere le investigazioni.\n\nLe indagini hanno permesso di identificare i tre fermati anche come autori dei furti commessi lo scorso mese di maggio in danno dei negozi, sempre gestititi da cittadini cinesi, “M.P. Market” di Sacile e LAI MAI di Pordenone; anche in questo caso i malviventi si sono impossessati di diverse migliaia di euro contenute nelle casseforti e di numerosi capi di abbigliamento. A tradirli sono stati anche alcuni video postati sui social dove i tre, ignari di essere monitorati dagli agenti della Squadra Mobile, facevano esibizione della merce trafugata.\n\nLo scorso 10 settembre i tre sono stati individuati in un albergo sito in Provincia di Padova poche ore dopo il loro ingresso in Italia e fermati dagli agenti della Squadra Mobile della Questura di Pordenone con l’ausilio di personale della Squadra Mobile di quella provincia. Al momento dell’esecuzione del provvedimento di fermo, emesso dal Procuratore della Repubblica di Pordenone, i tre sono stati trovati in possesso di oltre 11mila euro in contanti, verosimilmente provento di furto ed altra refurtiva. I provvedimenti di fermo sono stati convalidati dal Giudice per le Indagini Preliminari del Tribunale di Padova che, su richiesta del pm procedente, ha emesso a carico dei tre un’ordinanza di custodia cautelare in carcere; i tre sono ora reclusi presso le case circondariali di Padova, Udine e Belluno.\n\nAl momento dell’esecuzione del fermo, il 41enne, è stato anche tratto in arresto in esecuzione di un ordine di carcerazione emesso dalla procura di Bergamo per l’espiazione della pena della reclusione di 1 anno, 4 mesi e 11 giorni per furti analoghi commessi in quella provincia negli anni scorsi.",
    "Dall’Ucraina alla Romania, in cerca di nuova “normalità”": "Sono trascorsi sei mesi dall’inizio del conflitto in Ucraina, ma la situazione nei paesi confinanti, dove si è rifugiata la maggioranza dei profughi che hanno lasciato il Paese, è ancora drammatica.\n\nSi tratta in gran parte di donne e minori, che necessitano di sostegno psicologico, protezione e tutela dal rischio di tratta e sfruttamento. Un aiuto, per riprendere una vita che abbia una parvenza di normalità, seppur lontano da casa, spesso dal resto della propria famiglia rimasta intrappolata in un Paese dilaniato dalla guerra.\n\nPer questo Oxfam, assieme a decine di partner, ha già soccorso 700 mila persone in Romania, Moldavia, Polonia e all’interno dell’Ucraina, e sta continuando il proprio intervento di pari passo con la crescita dei bisogni, con l’obiettivo di raggiungere il maggior numero possibile di rifugiati.\n\nIn fuga da Odessa e Mykolaiv\n\nKaterina e Nadija sono due mamme che hanno trovato un aiuto concreto da parte di due associazioni partner di Oxfam in Romania. Un paese che al momento ospita oltre 83 mila profughi ucraini, sul milione e mezzo che è transitato da qui dall’inizio del conflitto. Questa è la loro testimonianza.\n\n“Siamo arrivati all’inizio di marzo. Dopo la prima settimana di guerra, abbiamo deciso di fuggire e di fermarci qui. Abbiamo viaggiato con mio padre, che ha più di 60 anni. Mio marito, i suoi genitori, mio fratello sono ancora in Ucraina. Mio marito ci chiama ogni giorno. E’ terribile pensare che loro siano ancora lì, e ogni volta che chiamo non so se mi risponderanno, se staranno bene. Ci penso ogni giorno. E’ difficile parlare di questa situazione”, racconta Katerina.\n\nKaterina e i figli oggi partecipano alle attività del nostro partner BRONX. Un centro nato come orfanatrofio per bambini rumeni, che sostiene i rifugiati ucraini offrendo corsi di lingua, sport e molto altro.\n\n“Qui ci troviamo bene, le persone sono molto carine e disponibili. I nostri bambini hanno già trovato dei nuovi amici. Hanno la possibilità di praticare judo, partecipare a corsi di cucina e pittura. A loro piace molto. Il corso di cucina è molto interessante, perché possiamo cucinare i nostri piatti tradizionali, come il borsht, e possiamo assaggiare piatti rumeni, noi prepariamo i nostri per loro e viceversa”, aggiunge Katerina.\n\nAnche per Nadiia e le sue figlie, dopo la paura e la fuga dall’orrore della guerra, sta rinascendo una tenue speranza, grazie all’incontro con il nostro partner eLiberare. Un ‘associazione che si batte contro il traffico di esseri umani, fornendo ai rifugiati ucraini servizi e informazioni, perché possano viaggiare in sicurezza o offrendo loro tutela e protezione da abusi, qualora vogliano restare in Romania e trovare lavoro.\n\n“Sono venuta qui con le mie figlie. Siamo arrivate in autobus, a marzo. Eravamo confuse, per due settimane quando eravamo ancora a Mykolaiv, abbiamo vissuto in cantina. – racconta Nadiia – Ci stanno aiutando molto, dandoci informazioni preziose. Se decidessimo di lasciare la Romania, potremmo avere informazioni su dove andare e come fare. Non abbiamo nemmeno il passaporto. Durante il primo incontro ci hanno fornito vouchers, uno zaino, una powerbank, e tutto il necessario per viaggiare”.\n\nSi può sostenere la nostra risposta QUI",
    "L'Apuania Carrara parte bene in Romania contro i padroni di casa": "L'Apuania Carrara parte bene in Romania contro i padroni di casa\n\n\n\n\n\n\n\nPubblicato: 07 Settembre 2022\n\nL'Apuania Carrara ha debuttato con una vittoria nel Gruppo C della prima fase di Champions League. A Odorheiu Secuiesc, in Romania, ha battuto per 3-0 i padroni di casa del CSS-SZAK ODORHEIU SECUIESC.\n\nNel primo singolare il set d'apertura è stato molto equilibrato, con Lubomir Pistej che ha annullato un set-point (9-10) a Gyorgy Szilard, ne ha mancato uno (11-10) e al secondo (12-11) è andato a segno.\n\nNel secondo parziale lo slovacco è scattato bene (3-0), è stato rimontato da 5-2 a 5-5 ed è ripartito, procurandosi cinque palle di chiusura e sfruttando la seconda. La terza frazione ha visto saldamente al comando Pistej (5-1), che dal 6-4 ha preso il sopravvento.\n\nIl secondo a scendere in campo è stato Mihai Bobocica, che all'inizio è stato dominato da Sebastian Loso. L'azzurro alla ripresa del gioco è andato avanti (3-1) e ha sempre mantenuto il comando, riequilibrando la situazione.\n\nNel terzo parziale l'atleta dell'Apuania ha recuperato da 1-4 a 7-6, prima di subire cinque punti consecutivi. Bobocica si è riscattato (3-1) e ha ampliato il margine, prolungando la sfida alla \"bella\".\n\nSulla distanza dei 6 punti, con sudden death sul 5-5, la sua cavalcata è proseguita (5-1) e al secondo match-point l'incontro è andato in archivio.\n\nAndrea Puppo ha esordito nelle fila carraresi e in una competizione internazionale per club e nel primo parziale non è riuscito ad arginare Tamas Szabolcs. Nel secondo ha invece retto bene il confronto e dal 7-8 è andato a prendersi il set.\n\nNel terzo il portacolori toscano non ha capitalizzato il buon avvio (4-1) ed è stato superato (5-6). Ha duvuto fronteggiare due set-point (8-10) e ha salvato solo il primo.\n\nPuppo ha riassunto il controllo (4-1), dal 7-3 è stato riavvicinato (7-6) e ha poi riallungato, rinviando il verdetto al quinto set, nel quale è salito sul 5-1 e ha chiuso alla terza opportunità.\n\nDomani alle ore 13 italiane l'Apuania Carrara affronterà nel secondo impegno i cechi del TTC Club Ostrava 2016, che oggi hanno ceduto per 3-0 ai superfavoriti tedeschi del TTC Neu-Ulm. Ci sarà la diretta streaming al link https://www.ettu.tv/en-int/playerpage/1513107.\n\nLubomir Pistej - Gyorgy Szilard 3-0 (13-11, 11-6, 11-6)\n\nMihai Bobocica - Sebastian Loso 3-2 (2-11, 11-5, 7-11, 11-6, 6-2)\n\nAndrea Puppo - Tamas Szabolcs 3-2 (6-11, 11-8, 9-11, 11-7, 6-3)\n\nNella foto l'Apuania Carrara, da sinistra Andrea Puppo, Lubomir Pistej e Mihai Bobocica",
    "Nel 2016 l’Astra Giurgiu era campione di Romania: oggi perde 19-0 in terza serie!": "Nella quinta giornata della terza serie rumena, l'Astra Giurgiu ha giocato sul campo del CS Tunari. L'ex campione di Romania, scudettata nella stagione 2015-16, ha subìto ben 19 gol dai padroni di casa.\n\nAll'intervallo l'Astra era in svantaggio con il punteggio di 0-7, ma dopo l'intervallo la squadra di Giurgiu ha subìto altre 12 reti. La squadra, alle prese con gravi problemi economici, era reduce anche da uno 0-13 contro la CS Dinamo di Bucarest.",
    "Romania: summit internazionale pro vita a Bucarest. Daniel (patriarca ortodosso), “dare aiuto alle mamme in difficoltà”": "“Il cuore di una sola persona può cambiare il mondo” è lo slogan sotto il quale si svolge tra il 15 e il 17 settembre, a Bucarest, in Romania, l’European Pregnancy Help Leaders Summit, organizzato da Heartbeat International. L’evento riunisce i rappresentanti dei centri che, in vari Paesi europei, offrono sostegno alle donne incinte. Il programma dell’incontro include workshop, scambi di esperienze, la visita di un centro pro vita nella capitale romena gestito da un’associazione ortodossa. Il summit internazionale è stato preceduto, i giorni scorsi, dal raduno nazionale dei centri che sostengono le donne incinte, svoltosi sempre a Bucarest. In un messaggio inviato ai partecipanti, il patriarca Daniel, della Chiesa ortodossa romena, ha ringraziato per l’impegno dei centri romeni che offrono sostegno alle donne incinte. “I nostri gesti pro-vita diventano espressione dell’amore misericordioso di Dio e ricordano alla donna che ella ha una forza e una vocazione unica, quella di dare vita”, afferma il patriarca Daniel. La Chiesa ortodossa romena gestisce sedici centri di aiuto per gravidanze in crisi. Pochi, secondo il patriarca, che auspica: “C’è bisogno di sforzi continui, perché le mamme in difficoltà trovino in ogni contea del Paese dove chiedere aiuto”. Alla Heartbeat International, di cui Movimento per la vita italiano è partner, sono affiliate anche associazioni pro-vita romene, cattoliche e ortodosse.",
    "La batteria SAMP/T francese rischierata a Capu Midia, Romania": "Da maggio, un distaccamento terra-aria di 120 militari francesi è stato schierato presso la base rumena di Capu Midia, nell’ambito della missione AIGLE.\n\nAl fine di rafforzare la posizione deterrente e difensiva della NATO sul fianco orientale dell’Europa, la Francia sta dispiegando, dalla base di Capu Midia, un sistema terra-aria a medio raggio (SAMP) Mamba. Gli specialisti della difesa terra-aria, arrivati ​​direttamente da Mont-de-Marsan a maggio, assicurano così la protezione della base aerea rumena, della città di Costanza e del suo porto, il più grande del Mar Nero. , che la rende un punto altamente strategico.\n\nPer ottimizzare il rilevamento di qualsiasi potenziale minaccia aerea, dal più piccolo al più grande aereo, il Projectable Air Command and Control Wing (EAC2P) implementa anche un radar GM-200. Quest’ultimo sta partecipando alla sua prima missione operativa, offrendo capacità di rilevamento e classificazione fino a 250 km.\n\nPer mantenere le capacità degli aviatori schierati e sviluppare l’interoperabilità dei paesi alleati impegnati a beneficio della missione AIGLE, viene organizzata una formazione congiunta regolare. ”\n\nEffettuiamo esercitazioni di simulazione con l’esercito rumeno due o tre volte alla settimana“, indica il tenente Maud, principale operatore del modulo di ingaggio del Mamba. L’obiettivo è formare l’intera catena di comando, per verificare la corretta rendicontazione delle informazioni nell’ambito di scenari fittizi.\n\nAllo stesso tempo, la NATO organizza, una volta al mese, “un’esercitazione molto più ampia, che coinvolge mezzi aerei che provengono da tutto il mondo, dall’Europa o altrove“, spiega il comandante Nicolas, capo del sistema Mamba, anche a capo dell’intero distaccamento schierato. L’ultima è avvenuta solo pochi giorni fa, contrapponendo i B-52 americani e gli F-18 canadesi della squadra azzurra al francese Rafale della squadra rossa , supportato da terra dall’EDSA.\n\nPer essere pienamente integrato nella difesa antimissilistica e aerea della NATO “il sistema MAMBA ha subito un intero periodo di validazione dei nostri mezzi non appena siamo arrivati ​​in Romania, attraverso l’addestramento alla conduzione e al coordinamento della difesa aerea. I valutatori del Ramstein Allied Air Command hanno verificato che le nostre squadre avessero una perfetta padronanza delle procedure previste, convalidando la nostra capacità di svolgere la missione in tempo di pace, crisi o tempo di guerra ” conclude il comandante Nicolas.",
    "Amichevoli U21, la Spagna trita la Romania: esordio per Gila": "Amichevole positiva per la Spagna Under 21 che nella sfida con i pari età della Romania si impone per 4-1. Un dominio assoluto della Roja che sguinzaglia i suoi giovani talenti e vince senza mai soffrire. Il match si mette subito in discesa per le Furie Rosse che al termine del primo tempo sono avanti 2-0 grazie alla doppietta dell'attaccante del Braga Abel Ruiz. Nella ripresa arriva un'altra doppietta, stavolta di Rodrigo Riquelme, talento classe 2000 del Girona. In mezzo il gol della bandiera della Romania firmato da Miculescu. Fa il suo esordio con la maglia dell'Under 21 spagnola Mario Gila. Il difensore della Lazio subentra a Chust del Cadice al minuto 62. Una buona mezz'ora per il centrale di Sarri che amministra e contribuisce a mantenere e ad allungare la distanza di gol tra le due squadre. Il prossimo appuntamento per i giovani spagnoli è fissato al 27 settembre. Un altro test amichevole, stavolta contro la Norvegia.",
    "Ferrovie, Salcef: \"Gli accordi con la Romania dimostrano il trend positivo\"": "Ferrovie, Salcef: \"Gli accordi con la Romania dimostrano il trend positivo\"",
    "Effettuati i sorteggi agli Europei Under 21 in Romania": "Effettuati i sorteggi agli Europei Under 21 in Romania\n\n\n\n\n\n\n\nPubblicato: 13 Settembre 2022\n\nA Cluj Napoca sono stati effettuati i sorteggi dei gironi di qualificazione delle gare di singolare e dei tabelloni dei doppi dei Campionati Europei Under 21, che scatteranno domani.\n\nNel singolare maschile Tommaso Giovannetti affronterà nel Gruppo 7 alle 10,15 italiane al tavolo 5 lo slovacco Adam Klajber, alle 14,45 al tavolo 7 l'olandese Kas Van Oost e alle 18,30 al tavolo 6 il ceco Radim Moravek, Andrea Puppo nel Gruppo 8 alle 10,15 al tavolo 7 l'austriaco Adrian Dillon, alle 14,45 al tavolo 1 lo svizzero Barish Moullet e alle 18,30 al tavolo 4 il portoghese Goncalo Gomes, Carlo Rossi nel Gruppo 9 alle 11 al tavolo 4 il polacco Szymon Kolasa, alle 15,30 al tavolo 2 il norvegese Borgar Haug e alle 19,15 al tavolo 6 lo spagnolo Miguel Nunez e John Michael Oyebode nel Gruppo 12 alle 11 al tavolo 2 il tedesco Lleyton Ullmann, alle 15,30 al tavolo 3 lo svizzero Mauro Scharrer e alle 19,15 al tavolo 7 l'ucraino Nazar Tretiak.\n\nLe otto teste di serie ammesse direttamente alla seconda fase sono il tedesco Kay Stumper, il polacco Maciej Kubik, il romeno Darius Movileanu, il polacco Samuel Kulczycki, il francese Vincent Picard, il croato Ivor Ban, il romeno Iulian Chirita e il serbo Dimitrije Levajak.\n\nNel settore femminile domani Gaia Monfardini nel Gruppo 9 sarà opposta alle 8 al tavolo 9 alla croata Marla Vidakovic, alle 13,15 al tavolo 5 alla portoghese Ines Matos e alle 17 al tavolo 7 alla slovena Lara Opeka e Arianna Barani nel Gruppo 12 alle 9,30 al tavolo 4 alla francese Isa Cok, alle 14 al tavolo 1 alla ceca Anna Klempererova e alle 17,45 al tavolo 3 alla polacca Katarzyna Wegrzyn.\n\nLe prime otto della seeding list, esentate dalla prima fase, sono la romena Elena Zaharia, la francese Prithika Pavade, la francese Camille Lutz, l'azzurra Nicole Arlia, la croata Hana Arapovic, la slovacca Ema Labosova, la turca Ozge Yilmaz e la tedesca Franziska Schreiner.\n\nGiovedì scatteranno i doppi maschile, femminile e misto. Nei trentaduesimi del misto Giovannetti e Barani sfideranno alle 8 al tavolo 1 i tedeschi Vincent Senkbeil e Mia Griesel, Puppo e la francese Isa Cok alle 8 al tavolo 6 il tedesco Lleyton Ullmann e la lituana Emilija Riliskyte e Oyebode e Monfardini alle 8,40 al tavolo 5 l'austriaco Jonas Promberger e la greca Malamatenia Papadimitriou. Rossi e Arlia sono già nei sedicesimi e sempre giovedì incroceranno i vincenti fra i tedeschi Tom Schweiger e Naomi Pranjkovic e lo svizzero Elias Hardmeier e la croata Marla Vidakovic.\n\nNei sedicesimi del doppio maschile, Giovannetti e Puppo alle 9,45 al tavolo 2 affronteranno i tedeschi Tom Schweiger e Lleyton Ullmann. Oyebode e Rossi negli ottavi venerdì alle 15,40 aspetteranno chi prevarrà fra gli ungheresi Balazs Lei e David Szantosi e l'olandese Kas Van Oost e lo sloveno Aljaz Godec.\n\nNei sedicesimi del doppio femminile, Barani e la croata Marla Vidakovic avranno come avversarie la greca Malamatenia Papadimitriou e l'ungherese Helga Dari. Arlia e Monfardini sono negli ottavi e venerdì alle 15 se la vedranno con coloro che supereranno il turno fra le spagnole Ainhoa Cristobal ed Eugenia Sastre e le romene Bianca Mei Rosu e Luciana Mitrofan.\n\nGli incontri programmati ai primi due tavoli saranno trasmessi in diretta streaming sulla Web Tv della European Table Tennis Union, al link https://www.ettu.tv/en-int/page/european-u21-championships.\n\nDomani i match del tavolo 1 saranno disponibili al link https://www.ettu.tv/en-int/playerpage/1513122 e quelli del tavolo 2 al link https://www.ettu.tv/en-int/playerpage/1513125.\n\nNella foto Arianna Barani in azione",
    "ROMANIA. COLPO DOPPIO PER IL CECO BABOR": "Colpo doppio del ceco Daniel Babor al Turul al Romaniei. Sul traguardo della seconda tappa, la Bistrița - Târgu Mureș di 166,4 km, il portacolori della Elkov Kasper ha preceduto l’olandese Bloem e l’italiano Nicolas Dalla Valle. Quarto posto per Matteo Malucelli e ottavo per Samuele Zambelli.\n\nGrazie al successo odierno e al gioco degli abbuoni, Babor ha conquistato anche la maglia di leader della classificagenerale.\n\nORDINE D’ARRIVO\n\n1. BABOR Daniel (Elkov - Kasper) in 3:49:51\n\n2. BLOEM Joren (ABLOC CT)\n\n3. DALLA VALLE Nicolas (Giotti Victoria - Savini Due)\n\n4. MALUCELLI Matteo (China Glory Continental Cycling Team)\n\n5. BANASZEK Alan (HRE Mazowsze Serce Polski)\n\n6. MUDGWAY Luke (Bolton Equities Black Spoke Pro Cycling)\n\n7. GROSU Eduard-Michael (Drone Hopper - Androni Giocattoli)\n\n8. ZAMBELLI Samuele (Work Service Vitalcare Vega)\n\n9. MURIAS Jakub (Voster ATS Team)\n\n10. HEMING Mika (ATT Investments)",
    "Ferrovie, Salcef: \"Gli accordi con la Romania dimostrano il trend positivo\" - Economia": "Ferrovie, Salcef: \"Gli accordi con la Romania dimostrano il trend positivo\"",
    "Remit, in Romania multe per 1,3 mln nel 2022": "Nel 2022 l'autorità di regolazione per l'Energia della Romania ha inflitto 14 multe a 13 aziende per un totale di 6,4 milioni di leu romeni – pari a 1,3 milioni di euro. Le 13 aziende sono state sanzionate per aver manipolato il mercato dell'energia elettrica e del gas violando le previsioni del regolamento europeo sulla trasparenza e l'integrità d...\n\n© Riproduzione riservata",
    "Un italiano guida la classifica marcatori in Romania: Compagno": "Un italiano guida la classifica marcatori in Romania: Compagno\n\nMai tra i professionisti in Italia, ha giocato in diverse squadre di Serie D prima di passare a San Marino e dunque in Romania: da agosto allo Steaua.\n\nIn Serie A guida la classifica marcatori Marko Arnautovic, seguito da diversi giocatori stranieri. Gli attaccanti italiani? Scomparsi, con qualche eccezione. Lo dimostra la seconda mancata consecutiva qualificazione ai Mondiali, ma anche la mancata presenza dei bomber nella massima serie. Diversi sono espatriati, da cui Scamacca. Un altro connazionale all'estero, all'improvviso, si fa strada. Andrea Compagno.\n\nnew Twitch.Player(\"twitch-embed\", { channel: \"goalitalia\", width: \"100%\", height: \"480\" });\n\nNon un nome conosciuto in Italia, nonostante sia nato in Sicilia, a Palermo, nel 1996. Compagno è cresciuto nelle giovanili dei rosanero e del Catania, da adolescente, per poi approdare al Torino. L'esordio tra i professionisti, però, non è mai arrivato: i catanesi hanno scelto di cederlo inizialmente in prestito al Due Torri, in D, per poi definitivamente venderlo al Pinarolo, sempre in quarta serie.\n\nDa qui Compagno ha girato l'Italia ogni sei mesi, approdando prima al team Argentina, al Borgosesia poi e dunque alla Nuorese nel gennaio 2018, senza mai riuscire a brillare in zona realizzativa come ia tempi delle giovanili. La svolta? Quattro anni, quando ha scelto San Marino: 33 presenze in 37 gare con il Tre Fiori che hanno attirato l'attenzione di diversi club esteri, tra cui l'FCU Craiova, che ha deciso di puntare su di lui.\n\nIn Romania il ragazzone di 194 cm è sbocciato, trovando la rete con regolarità, arrivando anche a superare la doppia cifra, requisito minimo per un attaccante di razza: \"Non arrendersi mai è stato il motore della mia carriera, che mi ha portato a fare scelte che non tutti avrebbero fatto\" ha detto a gianlucadimarzio.com lo scorso giugno. \"Ora arriva la vera sfida, cioè cercare di confermarsi al livello raggiunto\".\n\nNelle prime gare del nuovo campionato 2022/2023, Compagno non solo si è confermato, ma sta viaggiando ad un ritmo mai avuto prima in Romania: cinque goal che lo hanno reso capocannoniere del torneo, tanto da strappare un contratto biennale con l'FCSB, la vecchia Steaua Bucarest. Semplicemente la squadra più importante del paese, non proprio nel suo periodo storico migliore.\n\nCon lo Steaua ha comunque avuto persino la possibilità di partire titolare nel primo match di Conference League contro il West Ham di Scamacca, uscito vincitore. Nessuno dei due ha segnato, ma entrambi, acquistati in estate, sperano di poter vivere una stagione da protagonisti.\n\nScamacca ha segnato due reti in Europa, Compagno è in testa alla graduatoria rumena con sei in otto incontri. Stupire all'estero e tornare in Italia? Chissà. Pensieri sul presente.",
    "Blue Air non paga la multa e sospende i voli in Romania": "La compagnia rumena low cost Blue AIr ha sospeso tutti i voli in partenza dalla Romania fino al prossimo 12 settembre, dopo che il ministero dell'Ambiente di Bucarest ha bloccato i suoi conti bancari per il mancato pagamento di una multa da due milioni di euro.\n\nBlu Air, che opera voli dalle principali città rumene, è stata sanzionata per aver cancellato senza preavviso più di 11.000 voli tra aprile 2021 e aprile 2022.",
    "Il sogno mondiale delle Azzurre passa da Ferrara: in vendita i biglietti per Italia-Romania": "Biglietteria\n\nMartedì 6 settembre la Nazionale Femminile giocherà l'ultimo incontro di qualificazione al Mondiale 2023 allo stadio 'Paolo Mazza'; tagliandi in vendita nelle agenzie Vivaticket e sui siti figc.vivaticket.it e vivaticket.com\n\nmercoledì 31 agosto 2022\n\nLe Azzurre si apprestano ad iniziare la nuova stagione con la concreta possibilità di centrare la qualificazione alla FIFA Women's World Cup 2023. Venerdì 2 settembre la Nazionale di Milena Bertolini affronterà in trasferta la Moldova, per poi chiudere il ciclo delle gare di qualificazione martedì 6 settembre a Ferrara contro la Romania (fischio d'inizio alle 18.30). La sfida dello stadio 'Paolo Mazza' potrebbe essere quella decisiva per staccare il pass per il Mondiale. A partire dalle ore 12 di mercoledì 31 agosto i biglietti per assistere a Italia-Romania saranno in vendita presso le agenzie Vivaticket e sui siti internet figc.vivaticket.it e vivaticket.com. Sarà inoltre possibile acquistare i tagliandi presso il botteghino accrediti dello stadio 'Paolo Mazza' in Corso Piave, martedì 6 settembre dalle ore 10 alle ore 13 e dalle ore 14 alle ore 19.\n\nAl momento l'Italia guida la classifica del Gruppo G con 21 punti, due in più della Svizzera, che negli ultimi due impegni dovrà affrontare la Croazia in trasferta e la Moldova in casa. La prima classificata si qualificherà per il Mondiale, la seconda accederà agli spareggi in programma nel mese di ottobre.\n\nPrezzi dei biglietti\n\nTribuna Sud: € 10\n\n(Under 12: € 1)\n\nGradinata Nord: € 5\n\n(Under 12: € 1)\n\n***\n\nINFO RIDOTTI. I biglietti ridotti Under 12 sono riservati ai ragazzi fino ai 12 anni (nati dopo il 6 settembre 2010).\n\nTESSERE FEDERALI E TESSERE CONI. I titolari delle tessere federali e delle tessere CONI valide per il 2022 con diritto al posto in Tribuna d'Onore potranno accedere alla stessa – fino ad esaurimento dei posti disponibili – ritirando il tagliando d’ingresso presso il botteghino accrediti dello stadio 'Paolo Mazza' in Corso Piave il 6 settembre dalle ore 10 alle 13 e dalle 15 alle 18. I titolari delle tessere federali e delle tessere CONI valide per il 2022 non aventi diritto al posto in Tribuna d'Onore potranno accedere alla Gradinata Est – fino ad esaurimento dei posti disponibili - ritirando il tagliando d’ingresso presso il botteghino accrediti dello stadio 'Paolo Mazza' in Corso Piave il 6 settembre dalle ore 10 alle 13 e dalle 15 alle 18.",
    "Tesoro colmo di oro scoperto in una tomba dell’età del Rame, in Romania": "Roma, 31 ago – L’Europa continua a far riemergere dal suo antico suolo testimonianze archeologiche e vere e proprie ricchezze di un passato che non accetta di essere dimenticato. Oggi andiamo in Romania dove, nel corso degli scavi di un cantiere che collega Oradea e l’autostrada A3, è stata scoperta una ricca tomba dell’età del Rame. Nell’antico sarcofago gli archeologi hanno rinvenuto un tesoro dal valore inestimabile. Nella sepoltura erano infatti custoditi 166 anelli d’oro, 800 perline d’osso e un braccialetto di rame a spirale.\n\nLa tomba del tesoro\n\nAll’agenzia di stampa romena Agerpres, Calin Ghemis, l’archeologo che dirige gli scavi, ha raccontato la fenomenale scoperta, spiegandone il grande valore storico, oltre che materiale. “Un tale tesoro è unico nel suo genere nell’Europa centrale e orientale. È piuttosto particolare perché la lavorazione dell’oro era solo all’inizio dell’Eneolitico”. L’Eneolitico è un altro termine che scientificamente si utilizza per chiamare l’età del Rame. “Sembra essere la tomba di una donna estremamente ricca. Non so chi fosse – continua l’archeologo – Organizzeremo un’altra presentazione del tesoro quando tutto sarà pronto”.\n\nLa misteriosa donna dell’Età del Rame\n\nSecondo gli archeologi romeni, i resti del defunto contenuti nella tomba apparterrebbero dunque a una donna. Il suo scheletro suggerisce che era alta e ben nutrita. Le buone condizioni della dentatura, inoltre, hanno fornito ulteriori prove che portano gli scienziati a pensare si trattasse di una nobile. Ora il museo romeno che sta studiando i reperti intende fare maggiore luce sulla vita e la morte dell’antica donna. Le sue ossa sono state spedite ai laboratori di Marosvásárhely e in Olanda, in modo da procedere con gli esami per la datazione al carbonio e il test del Dna.\n\nLe ricchezze che corrono sotto le autostrade romene\n\nMa non sono finite qui le scoperte archeologiche in Romania. Oltre alla ricca tomba dell’età del Rame, in un altro luogo, nel coro di altri scavi lungo il tracciato di una nuova autostrada in costruzione, dalla terra romena sono riemersi ancora diversi reperti del periodo Neolitico, dell’età del Bronzo, dell’Impero Romano e del periodo medioevale. Come a voler tornare severi in una nuova Europa del futuro che tradisce e dimentica la sua cultura, le ossa dei nostri antenati tornano a ricordare ai popoli le loro origini. Purtroppo, però, simili ricchezze materiali, archeologiche e culturali non sono nulla se le genti che ne discendono non ne fanno tesoro.\n\nAndrea Bonazza"
}