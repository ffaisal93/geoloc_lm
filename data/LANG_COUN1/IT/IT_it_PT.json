{
    "Il Portogallo potrebbe schierare quattro squadre diverse ai prossimi Mondiali, tutte molto forti": "Grazie al netto 4-0 rifilato alla Repubblica Ceca, il Portogallo è a un passo dalla fase finale di Nations League: basterà non perdere con la Spagna, domani sera a Braga, per conquistare la semifinale della seconda competizione Uefa per rappresentative nazionali. La Seleção è reduce da anni contraddittori: gli Europei conquistati del 2016 e la Nations League vinta nel 2019 sono stati i primi successi della sua storia e ora una nuova semifinale di Nations League sembra dare continuità al progetto del ct Fernando Santos, ma nel mezzo ci sono state due eliminazioni piuttosto dolorose ai Mondiali e agli Europei, per mano di Uruguay e Belgio; inoltre la qualificazione per Qatar 2022 è arrivata solo ai playoff, dopo che la squadra lusitana aveva perso il primo posto del girone iniziale a vantaggio della Serbia. Tra l’altro il sorpasso della rappresentativa balcanica è arrivato all’ultimo minuto dell’ultima partita, grazie a un clamoroso gol di Mitrovic.\n\nQuesto andamento – a dir poco – altalenante non ha impedito al movimento portoghese di costruire una rosa profondissima e piena di talento. In effetti il roster a disposizione di Fernando Santos è praticamente sconfinato, al punto che il sito Bleacher Report ha compilato addirittura quattro formazioni diverse con cui i lusitani potrebbero giocare i Mondiali. Certo, il valore di alcuni giocatori – soprattutto in difesa e a centrocampo – è molto variabile tra la squadra idealmente titolare e quella composta dalle alternative, ma nel reparto offensivo la qualità è davvero debordante:\n\nCome detto, è evidente che ci sia una sproporzione tra l’attacco e il resto della squadra: basti pensare che gli otto difensori delle “prime due squadre” sono Cancelo, Rúben Dias, Pereira, Mendes, Dalot, Djaló, Pepe e Mário Rui, mentre in avanti ci sono Bernardo Silva, Bruno Fernandes, João Felix, Cristiano Ronaldo, Diogo Jota, Renato Sanches, Rafa Leão e André Silva. Come se non bastasse, considerando che ci sono solo 26 posti in rosa, ci sarebbero talenti offensivi come Francisco Trincão, Gonçalo Guedes e Pedro Neto che non potrebbero avere spazio. Il merito di questa fioritura di talento va certamente attribuito al grande lavoro fatto dalle grandi società portoghesi – Sporting, Benfica e Porto – sul settore giovanile e nello scouting, un modello replicato poi anche da altre società di Primeira Liga. E se dopo la vittoria degli Europei sembrava che quella generazione di calciatori stesse sfiorendo prematuramente, anche a causa di un mercato fin troppo orientato alla cessione dei talenti migliori, sono arrivati dei nuovi giovani in grado di tenere altissimo il livello della Nazionale portoghese. Al punto che, come abbiamo visto, i lusitani potrebbero presentarsi ai Mondiali con quattro Nazionali diverse, tutte molto competitive. Quanti altri Paesi potrebbero fare altrettanto?",
    "Il Portogallo ritrova Ronaldo: allenamento con l'occhio nero per l'ex Juve": "Cristiano Ronaldo riprende gli allenamenti con la nazionale portoghese: il fuoriclasse del Manchester United torna a calcare i campi con un occhio nero e un vistoso taglio sul viso a pochi giorni da Repubblica Ceca-Portogallo, gara valida per la quinta giornata del Gruppo 3 della Lega A di Nations League. Nel tentativo di impattare di testa un lungo cross, l'ex giocatore della Juventus è salito in cielo perdendo di vista l'uscita del portiere ceco, Tomas Vaclik, che è andato in presa alta impattando con le braccia sul volto del campione portoghese. L'ex fuoriclasse di Juve e Real Madrid è rimasto a terra, perdendo sangue dal naso. L'intervento dei sanitari ha poi provveduto a fermare l'emorragia con l'applicazione di un tampone al naso e un cerotto. Era il 15' del primo tempo: Ronaldo ha poi potuto proseguire regolarmente il match, rendendosi protagonista (pur senza timbrare il cartello) del 4-0 finale dei lusitani a Praga.",
    "In Portogallo Embraer e GMV firmano un protocollo d’intesa per lo sviluppo tecnologico": "In Portogallo Embraer e GMV hanno firmato un Memorandum of Understanding (MoU) per una cooperazione nel campo dello sviluppo e dell’integrazione di sistemi per prodotti e servizi di difesa, principalmente per quanto riguarda il programma aeronautico A-29 Super Tucano.\n\nIl MoU include anche un potenziale processo congiunto di ricerca, sviluppo tecnologico e innovazione, con l’intenzione di estendere e aumentare le relazioni commerciali a lungo termine tra le aziende durante le fasi di ideazione, progettazione, sviluppo, produzione e supporto.\n\nNuove attività, sviluppo e integrazione di sistemi di navigazione, sviluppo di Integrated Modular Avionics (IMA) e sviluppo di software sono inoltre in discussione tra le due società, che intendono scambiare e divulgare determinate informazioni riguardanti le loro esperienze, capacità, prodotti, sistemi, e servizi. Nell’area specifica della R&S focalizzata su IMA, la relazione è in corso da oltre 15 anni, includendo progetti nell’ambito del quadro di ricerca dell’Unione Europea.\n\nEmbraer ha un impegno strategico a lungo termine con il Portogallo nello sviluppo del suo ecosistema aerospaziale e della difesa. Rimane il Paese in cui l’azienda continua il suo investimento di capacità industriale più significativo al di fuori del Brasile.\n\nL’esempio più recente è stato un investimento di 74 milioni di euro in OGMA SA, che ha consentito all’azienda di ottenere la certificazione per la manutenzione dei motori GTF di Pratt & Whitney utilizzati dalla nuova generazione di aeromobili commerciali. Questo accordo creerà 300 posti di lavoro e potrebbe triplicare il fatturato annuo di OGMA a 600 milioni di euro.\n\nRiflette anche l’interesse di Embraer ad ampliare l’ambito delle sue attività in Portogallo, aggiungendo così valore all’economia del Paese. In linea con questa strategia, all’inizio dell’anno sono state messe in atto diverse iniziative, inclusa la firma di un memorandum d’intesa con idD Portugal Defence ed ETI per la cooperazione nello sviluppo tecnologico nelle rispettive aree di competenza.\n\nCon i progetti in fase di sviluppo, Embraer lavorerà con i suoi partner per affrontare le priorità strategiche del Portogallo nella difesa, compresa la formazione avanzata, lo sviluppo di tecnologie a duplice uso e la trasformazione della digitalizzazione.\n\nFonte e foto Embraer",
    "Pronostici Nations League, Portogallo-Spagna e Haaland sfida Vlahovic": "La squadra di Fernando Santos e quella di Luis Enrique si contendono la vetta del girone. In Lega B, Norvegia e Serbia vale la promozione\n\nRedazione Scommesse\n\nMartedì si chiude il programma di gare della Nations League. C’è grande attesa per il big match del gruppo 2 tra Portogallo e Spagna, in palio la vetta del girone.\n\nDavanti ci sono Leao e compagni con 10 punti, insegue la formazione di Luis Enrique ferma a 8. Svizzera e Repubblica Ceca si affrontano per non retrocedere. In Lega B, nel gruppo 1 è bagarre promozione tra Scozia e Ucraina. Mentre nel gruppo 4 lottano Norvegia e Serbia.\n\nPortogallo-Spagna — A Braga arrivano le Furie Rosse. I padroni di casa hanno a disposizione due risultati su tre per conquistare la fase finale. Il gruppo di Gavi ha perso l’ultima sfida con la Svizzera e si trova a due lunghezze dalla vetta. Ci si aspetta una sfida con tanti gol, ecco perché l’Over 2.5 può essere una buona chance: 2.16 il valore della quota proposto da Planetwin.\n\nSvizzera-Repubblica Ceca — Per la squadra di Silhavy è un momento no. Tre sconfitte nelle gare più recenti e appena una vittoria conquistata nella competizione, proprio contro la Svizzera all’andata. La Repubblica Ceca è ultima nel girone con quattro punti, gli uomini di Yakin hanno superato Portogallo e Spagna. Che siano Embalo e compagni a sbloccare per primi il risultato della partita vale 1.55 secondo Sisal.\n\nNorvegia-Serbia — La sconfitta di Haaland e i suoi contro la Slovenia ha riaperto i giochi nel gruppo 4 di Lega B. Ora Norvegia e Serbia hanno entrambe 10 punti, ma la formazione del c.t. Solbakken è in vantaggio negli scontri diretti (0-1 all’andata, rete del solito Haaland). La banda di Vlahovic ha conquistato tre vittorie e un pari nelle ultime quattro. A Oslo sarà una gara tutt’altro che scontata: il segno Gol è proposto 1.90 da Betfair.\n\nUcraina-Scozia — La squadra di Petrakov proverà il tutto per tutto nella “rivincita” contro la formazione di Clarke: mercoledì a Glasgow è finita 3-0 per i padroni di casa. Primi in classifica con 12 punti, l’Ucraina è seconda con 10. Resta una gara complicata per Yaremchuk e compagni: i bookmaker puntano sul segno 2, Bet365 offre la giocata a 2.87.\n\nLe altre partite — Restando nel gruppo 1 di Lega B, è lotta tra Irlanda e Armenia per non retrocedere. A Dublino va in scena lo scontro diretto tra le due nazionali. Anche Svezia e Slovenia si affrontano per non scendere in Lega C: la formazione di Andersson ha totalizzato quattro sconfitte finora, due pari e un successo per il gruppo di Sesko nelle ultime uscite. L’X2 è proposto 2.05 da Snai. Nel gruppo 2 di Lega C già promossa la Grecia: Kosovo, Irlanda del Nord e Cipro proveranno a evitare i playout.",
    "Dal Portogallo: concorrenza inglese per il Chelsea su Leao": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Nations League, Portogallo-Spagna in esclusiva in chiaro su Mediadset": "TV E STREAMING\n\nPortogallo-Spagna in onda martedì 27 giugno alle ore 20.45, su Italia 1 e in streaming su Sportmediaset.it\n\nCon la sosta dei campionati e delle coppe europee torna il grande calcio internazionale sulle Reti Mediaset: in esclusiva, in chiaro, le migliori partite della terza edizione della “UEFA Nations League”. Italia 1 trasmette in diretta la sfida più avvincente del Gruppo 2 della Lega A: Portogallo-Spagna, martedì 27 settembre alle ore 20.45. Tutti i match saranno visibili anche in live streaming sulla piattaforma di Mediaset Infinity e sul sito SportMediaset.it\n\nArrivata alla terza edizione, la Nations League - ribattezzata la Champions delle Nazioni - si svolge ogni due anni e coinvolge le 55 nazionali membri della UEFA. Divise in quattro leghe - A, B, C, D -, le prime tre (A, B, C) hanno un organico di 16 squadre, suddivise in quattro gruppi da quattro; la quarta (D) ha sette squadre, suddivise in due gironi, uno da quattro e uno da tre. La competizione iniziata il 1º giugno 2022, si concluderà con la fase finale dal 14 al 18 giugno 2023. Lo scorso anno ha trionfato la Francia di Deschamps.\n\nIL MATCH\n\nPortogallo-Spagna, in diretta, martedì 27 giugno, alle ore 20.45 su Italia 1\n\ntelecronaca: Riccardo Trevisani e Andrea Agostinelli;\n\nVedi anche Nations League Nations League: Croazia e Olanda alla Final Four, Francia ko a Copenhagen",
    "Mario Rui in Qatar col Portogallo? «Leader in Italia, lo seguiamo»": "La bella prestazione di ieri sera da titolare con il Portogallo rispolvera le chances di Mario Rui verso il prossimo Mondiale. Il terzino del Napoli spera di potersi guadagnare un posto nel gruppo portoghese che sarà in Qatar, capeggiato da Cristiano Ronaldo e pieno di qualità, con calciatori come Bruno Fernandes, Diogo Jota e le ambizioni di voler arrivare fino in fondo alla competizione.\n\n«Mario Rui è sempre stato parte delle nostre liste di calciatori potenzialmente convocabili», ha spiegato il ct portoghese Fernando Santos a fine partita. «La maggior parte dei nostri tifosi non segue tutti i campionati, il mio staff tecnico lo fa e monitora anche lui. Mario Rui in questo momento è il terzino titolare del Napoli, la squadra che è al primo posto nel campionato italiano, sta giocando un'ottima stagione».",
    "Casadei-Volpato, l'Italia vince 2-1 in Portogallo: primo successo nel Torneo 8 Nazioni": "Nazionale U20\n\nA Lisbona, gli Azzurrini di Nunziata - che a maggio saranno impegnati in Indonesia nel Mondiale di categoria - hanno ottenuto una vittoria di prestigio nel torneo dopo la sconfitta di giugno contro la Polonia. A segno il centrocampista del Chelsea e l'attaccante della Roma. Martedì test con la Svizzera a Varese\n\nvenerdì 23 settembre 2022\n\nInizia nel migliore dei modi la stagione della Nazionale Under 20. La squadra quest'anno affidata a Carmine Nunziata, che nel maggio prossimo sarà impegnata nel Mondiale di categoria in Indonesia, ha battuto 2-1 il Portogallo in una sfida valida per il Torneo 8 Nazioni. Dopo la sconfitta nella gara d'esordio in casa contro la Polonia del giugno scorso a San Benedetto del Tronto, a Lisbona è arrivato il primo successo degli Azzurrini: in vantaggio nel primo tempo grazie al gol di testa di Cesare Casadei, centrocampista del Chelsea, l'Italia ha raddoppiato nella ripresa con la rete al 65' di Cristian Volpato, attaccante della Roma, entrato da otto minuti al posto di Ambrosino. Il Portogallo ha accorciato le distanze a 12' dalla fine con un calcio di rigore di Renato Veiga, ma i ragazzi di Nunziata sono comunque riusciti a portare a casa la vittoria. Tre espulsioni nel finale: l'Italia è rimasta in dieci per il rosso a Mulazzi, il Portogallo in nove (fuori Rodrigo Beirão e Martim Tavares).\n\n\"E' stata una partita tosta - ha ammesso l'allenatore Azzurro -, tra due squadre che hanno giocato un buon calcio e con tanta voglia di fare bene. Abbiamo fatto una grande gara, ad alta intensità, perché non è mai facile venire in Portogallo e vincere\".\n\n\n\nAlla gara contro il Portogallo farà seguito l’amichevole con la Svizzera in programma martedì 27 settembre (ore 17.30, diretta su RaiSport) allo stadio \"Franco Ossola\" di Varese, dove l’Under 20 giocherà per la seconda volta nella sua storia dopo l’unico precedente nell’aprile 2003 proprio con la nazionale elvetica, battuta con un perentorio 8-0 nel \"vecchio\" Torneo 4 Nazioni.\n\nIl calendario dell’Italia nel Torneo 8 Nazioni\n\n7 giugno 2022: ITALIA-Polonia 0-1\n\n23 settembre 2022: Portogallo-ITALIA 1-2\n\n17 novembre 2022: Romania-ITALIA\n\n21 novembre 2022: ITALIA-Repubblica Ceca\n\n23 marzo 2023: Norvegia-ITALIA\n\n27 marzo 2023: ITALIA-Germania",
    "Portogallo, Ronaldo: \"Sarò ai Mondiali e voglio essere agli Europei del 2024\"": "Il portoghese ha ricevuto in patria il premio Quinas de Ouro come massimo capocannoniere nella storia della sua nazionale: \"Il mio viaggio non è ancora finito, la mia ambizione è grande\". E proprio a Euro 2024 potrebbe conquistare un altro record storico. Nella serata premiato anche Mourinho Condividi\n\nSì ai Mondiali, a 37 anni. E sì anche agli Europei del 2024, quando CR7 sarà quasi arrivato a 40. La volontà del portoghese è chiara e arriva dalle sue parole in patria durante il Quinas de Ouro, gran galà calcistico in Portogallo che lo ha visto premiato come miglior marcatore di tutti i tempi della nazionale portoghese (e di tutte le nazionali nella storia del calcio): \"Il mio viaggio non è ancora finito - ha detto CR7 dal palco, sottolineando la volontà di continuare ancora a lungo -. Ci sarò ai Mondiali del 2022 e voglio esserci agli Europei del 2024. Mi sento molto motivato, la mia ambizione è grande\".\n\nA caccia di (un) nuovo record CR7 - cacciatore di record per definizione - può inserirne un altro nella propria collezione. Non a Qatar 2022: il primato di calciatore più anziano di sempre ad un Mondiale - ricordiamo, CR7 lo giocherà a 37 anni - è del portiere egiziano Essam El-Hadary che, nel 2018, scese in campo a 45 anni e 161 giorni. Mentre il primato di gol più anziano ad un Mondiale resta fedelmente, dal 1994, nelle mani dell'iconico Roger Milla, in rete col suo Camerun a 42 da poco compiuti. Storia diversa all'Europeo del 2024 dove CR7 ci arriverebbe a quota 39 anni e quattro mesi circa, la presenza più anziana non sarebbe battibile (i 40 anni e 86 giorni del \"portiere con la tuta\" Gabor Kiraly); ma quello di marcatore più anziano sì, attualmente dell'austriaco Ivica Vastic, nel 2008, a 38 anni e 257 giorni. Un altro gol per un altro primato storico.\n\nNon visualizzi questo contenuto? Siamo spiacenti! Per poter visualizzare questo contenuto Twitter, clicca su Gestisci cookie e Accetta tutto Gestisci cookie",
    "dal portogallo: il city piomba su leao": "Mercato ora per ora\n\nMentre il Milan e Rafael Leao continuano a trattare il rinnovo, dal\n\nMentre il Milan e Rafael Leao continuano a trattare il rinnovo, dal Portogallo Record annuncia che l'attaccante rossonero sarebbe finito nel mirino del Manchester City. La dirigenza dei Citizens e Pep Guardiola avrebbero visionato attentamente l'ex Sporting Lisbona e deciso di puntare su di lui, la cui intenzioni però sarebbero quelle di rimanere in Italia e continuare a vestire la maglia rossonera.",
    "Lozano, uno squillo per Spalletti e Mario Rui si riprende il Portogallo": "Sono giornate di tensione, di preoccupazione. La voglia dei club è quella di dire ai vari ct sparpagliati in giro per il mondo di impiegare con il misurino i propri calciatori. Se fosse per De Laurentiis, si sa, Nations League e amichevoli in questo periodo della stagione, sarebbero già stati cancellati da anni. Spalletti non ha l’abitudine di fare appelli ai tecnici delle nazionali, né ha mai chiesto ai suoi di risparmiarsi pensando al ritorno in campionato. Ma le nazionali restituiscono si preparano a restituire due cuori gonfi di gioia: Mario Rui e Lozano. Però, chiaro, che un campanello d’allarme c’è e riguarda el Chucky, visto il ko di Politano, è ora fondamentale come il pane ma il Messico - che ha vinto col Perù grazie a una sua rete - deve giocare il 28 settembre all’alba contro la Colombia un’altra amichevole senza senso. Ovviamente, Lozano non pensa affatto di dover tornare prima, né vuole andare in panchina. Arriba Messico, per carità. Nessuno gli dirà il contrario. Peraltro far bene con le proprie nazionali aiuta anche a fare meglio con il Napoli.\n\nLozano è una sorte di imperatore azteco in Patria: a Santa Clara giocherà, anche se questo significa tornare a Napoli soltanto venerdì, poche ore prima della gara con il Torino. Evidente che questo costringerà Spalletti a dover trovare qualche soluzione alternativa sulla fascia destra del tridente. Potrebbe essere l’occasione per provare Raspadori a destra, perché appare davvero complicato rischiare il messicano che sarà a pezzi anche per il lungo viaggio. Ma El Chucky non mollerà. Difficile che andrà in panchina. Lui ha svelato che è stato a un passo dall’addio al suo Messico, proprio per l’infortunio all’occhio rimediato proprio giocando con la sua nazionale «Ci ho pensato a lungo, avrei voluto lasciare, pensare solo al Napoli. La ferita all’occhio è stata la più complicata, mi ha fatto riflettere a lungo anche perché poi per molto tempo sono rimasto fuori. Ma alla fine la mia voglia di esserci e la mia famiglia mi hanno convinto a continuare».\n\nLo chiamano a Napoli “il maestro” e chissà perché c’era chi credeva che con l’arrivo di Olivera le gerarchie si sarebbero scomussolate. Macché. E Mario Rui non sta nella pelle per aver ritrovato la maglia lusitana a poco più di un mese dal via del Mondiale. È un anno che era sicuro di meritarsi una nuova chance. Con la Repubblica Ceca ha giocato titolare e l’impressione è che il ct Fernandes non lo risparmierà neppure con il derby iberico con la Spagna. «Se uno è titolare nel Napoli, primo in classifica in serie A, come posso non chiamarlo in nazionale?». Rui non vedeva l’ora, lo aspetta il Qatar. E domani la sfida alla Spagna. Racconta: «Voglio giocare, dobbiamo scendere in campo per vincere. La mentalità resta sempre la stessa. Sono contento per la buona prestazione ma neppure nel Napoli penso a livello individuale. Ragiono di squadra. Sono felice di aver aiutato la nazionale, per me è sempre un piacere e un orgoglio. Rappresentare la nazione per me è il coronamento di un sogno. Sono felice di esserci tornato», le parole di Mario Rui.\n\nLa prova che, anche se poi sabato c’è il Torino e poi l’Ajax e un gran tour de force, alle nazionali nessuno rinuncia. Neppure sotto tortura. In ogni caso, restano giorni di preoccupazioni: il Napoli si rasserenerà solo quando torneranno tutti: le nazionali di mezzo mondo, in ogni caso, restituiranno giocatori stanchi e un po’ ammaccati. Ma pieni di autostima. Perché per Lozano e Mario Rui e per tutti la nazionale è qualcosa a cui non si può certo rinunciare. Peraltro pensando al Mondiale alle porte, che Messico e Portogallo disputeranno. Prima c’è il muro di ottobre con il Napoli: d’altronde se sono titolari con le loro nazionali, è proprio per quello che stanno facendo in Italia.",
    "Portogallo, Santos: 'Cristiano Ronaldo non mi stupisce' VIDEO": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Lisbona e il Portogallo del ‘700 nella relazione manoscritta di Nicola Albani da Melfi": "«Lisbona, città grande, metropoli del Regno di Portugallo, bellissima e ricca, e a giudizio universale di tutti è la più popolata città della christianità, se pure si eccettua Parigi, e con giusta ragione si puol chiamare l’ottava maraviglia del mondo» [LAFFI, 1988: 37].\n\nQuesta asserzione, di certo sintomatica della grande considerazione in passato goduta dalla capitale portoghese, è estratta dalla relazione Viaggio da Padova a Lisbona – pubblicata a Bologna nel 1691 – di Domenico Laffi, sacerdote e scrittore bolognese [cfr.: DE CUSATIS, 1988: 17-22; CAPPONI, 1989]. Un diario di pellegrinaggio che costituisce una ricchissima fonte di notizie sul Portogallo del Seicento e, in particolare, sulla Lisbona pre-terremoto, anteriore, cioè, al 1° novembre 1755. Una Lisbona, lascia intendere Laffi, che per la bellezza e la magnificenza dei palazzi, dei monasteri e delle chiese, per le ampie piazze e le strade popolate, per i numerosi e verdeggianti giardini, per il porto sovraffollato di navi, esercitava sui suoi visitatori un fascino particolare: «chi non vede Lisbona non vede cosa buona», così allora recitava – come ricorda lo stesso Laffi [cfr. LAFFI, 1988: 65] – un famoso proverbio.\n\nRisulta chiaro, tuttavia, che non possono essere state le sole e propagandate bellezze, naturali e artistico-architettoniche, di Lisbona ad attrarre visitatori in Portogallo, il quale – è risaputo – fu in passato al centro di vasti interessi, sia pratici che culturali; interessi che determinarono un vero e proprio flusso d’immigrazione – soprattutto a partire dalla seconda metà del XV secolo – da molti Paesi europei, Italia inclusa.\n\nLe prime notizie, più o meno documentate, sulla presenza di nostri connazionali in Portogallo, risalgono agli albori della sua formazione e indipendenza; più precisamente al 1139, anno dell’arrivo di Mafalda di Savoia, moglie di Alfonso I di Borgogna, e del suo numeroso seguito.\n\nTuttavia, è agli inizi del XIV secolo che iniziò a formarsi, soprattutto a Lisbona, un nucleo coloniale italiano che sarebbe diventato, con il trascorrere del tempo e fino a tutto il XVIII secolo, il più numeroso fra i nuclei coloniali presenti.\n\nGià Fernão Lopes, nella sua Crônica de D. Fernando, parlava di una cospicua presenza di nostri connazionali, in maggioranza provenienti dal Nord Italia [cfr. LOPES, 1979: 5]. Una comunità molto eterogenea, composta, oltre che di diplomatici, nunzi apostolici, artisti, uomini di lettere e scienza, mercanti, banchieri, armatori, anche di gente di umili origini, semplici marinai o avventurieri, piccoli e medi commercianti, in una parola, diremmo oggi, “emigranti” in cerca di fortuna. Andarono così formandosi interi nuclei familiari, i cui discendenti, dai nomi spesso portoghesizzati, in alcuni casi sono ancora presenti nell’odierna società portoghese.\n\nTale flusso emigratorio, di certo complesso e che forse meriterebbe maggiore attenzione da parte degli studiosi, favoriva anche una cospicua presenza di viaggiatori e visitatori italiani, i quali, per affari, semplice curiosità, devozione pure – si pensi ai devoti di Sant’Antonio di Padova (è il caso, ad esempio, del sopraccitato Domenico Laffi) –, sostavano in Portogallo, il più delle volte nella capitale, per brevi o lunghi periodi.\n\nUno dei tanti viaggiatori italiani che visitarono il Portogallo fu Nicola Albani da Melfi, un nome ai più sconosciuto, autore di un manoscritto in due tomi (Viaggio da Napoli a San Giacomo di Galizia – 1743/1745), che si conserva presso l’Archivio del Centro Italiano di Studi Compostellani di Perugia (1).\n\nLe poche informazioni che abbiamo su Albani ci sono fornite da lui stesso nel suo manoscritto. Nacque a Melfi (cittadina che oggi fa parte della provincia di Potenza), nell’allora Regno di Napoli, probabilmente nel 1715, da Leonardo Albano e Cecilia Volgar. Al momento di mettersi in viaggio, era alle dipendenze, come «servitore», dell’arcivescovo di Capua, monsignore Mondillo Orsini, dal quale si sarebbe congedato definitivamente, pochi mesi dopo il suo rientro in Italia, nel dicembre 1745. In seguito, avrebbe servito diversi signori nel sud della penisola italiana [cfr. DE CUSATIS, 1999: 87-89 (nota 17)]. Nulla sappiamo circa la sua morte.\n\nRiferisco brevemente l’itinerario da lui seguito. Partito da Napoli l’11 giugno 1743 e dopo un viaggio via terra durato pressappoco cinque mesi e mezzo, Albani giunge a Santiago de Compostela il 25 novembre. Lasciata la città galega il 12 dicembre, entra in Portogallo da Tui, attraversando in battello il fiume Minho fino a Valença. Dopo varie soste – fra le principali, quelle a Viana do Castelo, Oporto, Aveiro, Coimbra, Batalha, Torres Vedras, Mafra, Sintra, Cascais – giunge a Lisbona il 4 febbraio 1744. Il 12 gennaio 1745 decide, per l’occasione dell’Anno Santo, di recarsi nuovamente a Santiago, facendo ritorno a Lisbona il 2 giugno. Il 22 dello stesso mese s’imbarca su una nave mercantile diretta a Livorno. Prosegue a piedi il cammino fino a Napoli, dove giunge il 3 ottobre 1745.\n\nQuesto manoscritto, redatto in un italiano molto colloquiale – farcito di non rare espressioni dialettali napoletane – e accompagnato da un ricco corredo iconografico (contiene, difatti, sei stampe, di cui una di Lisbona, cinque disegni e dieci acquerelli, cinque dei quali ritraggono Nicola Albani in Portogallo – gli ultimi quattro a Lisbona), è senza dubbio un documento di primaria importanza, e non solo per rappresentare uno dei più suggestivi esempi di letteratura odeporica legata alla tematica jacopea, ma anche per essere – insieme a quella del già citato Domenico Laffi e a quella di Lorenzo Magalotti, segretario al seguito di Cosimo III dei Medici nel viaggio che il principe toscano intraprese, fra il 1668 e il 1669, nella Penisola Iberica – una fra le più interessanti testimonianze di nostri connazionali sulla Lisbona e il Portogallo pre-pombalini.\n\nQuasi tutto il 2° tomo (328 pp.) tratta dei circa diciotto mesi trascorsi da Albani in Portogallo, di cui undici nella sola Lisbona. Esso principia con l’esposizione dei motivi che lo spinsero a tale decisione:\n\n«[…] detto mi fu in S. Giacomo da molti caminanti di varie Nazioni di vedere anche Lisbona, ch’era degna d’esser veduta, ed ivi fatta avrei la mia fortuna per esservi molti mercadanti napolitani; ond’io mosso dalla curiosità, com’anche di vedere i miei paesani, pensai di far il viaggio del Portogallo […]» (3) (2).\n\nDa queste parole viene fuori l’anima multipla del nostro viaggiatore – alquanto comune ad altri pellegrini, e non solo laici, del tempo. Poiché a quella religiosa del devoto pellegrino si vanno in lui sommando altre due anime: l’anima itinerante del viaggiatore guidato dalla curiosità e dal piacere di girare il mondo, e l’anima, meno edificante spiritualmente, dell’uomo in cerca di fortuna, che, nel caso di Nicola Albani assumerà spesso una vera e propria connotazione picaresca. Connotazione, questa, che si potrebbe in parte far rientrare in quella «politica peregrinesca» (79), di cui egli stesso parla, e senza la quale, oltre a venir meno il sostegno giornaliero di molti pellegrini che si aiutavano con la sola elemosina, questi ultimi ben difficilmente si sarebbero potuti avventurare per le strade, popolate di truffatori, briganti e assassini della peggior risma. Un mondo, quello del pellegrinaggio settecentesco, fatto anche di pericolose tentazioni, di falsi pellegrini, e di cui il nostro viaggiatore è protagonista e cronista insieme. A tale proposito, egli nota:\n\n«[…] chi è sciocco stia a sua casa, però sian cose lecite, ed oneste, e saper il fatto suo, e non esser trattato da ignorante» (79).\n\nCome riferito precedentemente, lasciata Santiago, il 12 dicembre 1743, Albani entra in Portogallo per Valença do Minho. Qui si provvede di una «carta de guia», un salvacondotto per la libera circolazione nel regno portoghese che permetteva fra l’altro ai viandanti di presentarsi ai governatori o altre autorità sparse sul territorio e chiedere loro l’elemosina (14). Una pratica che consentiva a molti di far\n\n«belli denari, che anche io per dir la verità mi ci sono profittato di mettere qualche denaruccio da parte, perché non vi è giornata che il passaggiere non passa 4 o 5 paesi il giorno […]» (15).\n\nDopo un viaggio, durato cinquantaquattro giorni, non privo di sorprese e intoppi, anche spiacevoli – è il caso dell’assalto subito ad opera di un brigante nei pressi di Ponte de Lima (episodio peraltro ritratto in uno dei dieci acquerelli e che mostra, in sequenza: 1. il combattimento fra Albani e il brigante; 2. il colpo sferrato a questi con il bordone; 3. il corpo del brigante riversato a terra privo di vita; 4. la fuga dello stesso Albani) – e dopo varie soste durante il percorso, il nostro viaggiatore, come già riferito, arriva a Lisbona il 4 febbraio 1744.\n\nLa sera stessa, in una locanda della città, fa la conoscenza di due connazionali, un calabrese e un abruzzese. Entrambi, la mattina successiva, lo accompagnano da un ricco mercante napoletano, un certo Ignazio Linguito, commerciante in aceto e acquavite, che lo assume.\n\nAlbani rimane dieci mesi al servizio della famiglia Linguito, assoggettandosi ai lavori più umili: lavapiatti, addetto allo scarico dell’«acqua sporca» e allo svuotamento dell’«orinale», cameriere, distributore porta a porta, cantiniere e così via (84-86). È interessante sottolineare come quattro bellissimi acquerelli riproducano le principali mansioni da lui svolte al servizio di tale famiglia napoletana.\n\nEgli, che in Italia era servitore presso nobili e prelati e vestiva abiti «d’oro, e d’argento tutti abbordati, e perucche alla moda, e cappelli di castore» (88), deve sottostare alle ingiurie e ai maltrattamenti sia dei padroni che degli altri servitori, fra cui «due diavoli di Mori neri», che «aveano gran dominio» in casa. Quel che più di ogni altra cosa, tuttavia, lo fa «tarroccare» – ossia, «andar in colera» – è il sentirsi chiamare «muzzo» e non con il suo vero nome; un’usanza, nota Albani, diffusissima in tutto il regno portoghese, dove vengono chiamati «muzzi tutti quelli che servono tanto con livrea, quanto senza livrea» (87).\n\nAl di là, però, delle sue peripezie e avventure – e ne racconta tante, alcune divertentissime, che denotano il tipico spirito scanzonato, a un tempo allegro e accomodante, dell’italiano meridionale in genere e del napoletano in particolare – è interessante soffermarci sulle descrizioni, accompagnate da considerazioni e giudizi personali, a volte singolari e divertenti, fatte da Albani su alcuni usi e costumi dei portoghesi dell’epoca.\n\n«In primo dovete sapere – scrive – il modo curioso del vestire generalmente tanto uomini, quanto donne, com’anche l’ecclesiastici in tutt’il Regno, che giornalmente vanno vestiti tutti di nero per esser proibito dal loro Re di non poter vestire di colore, ma solo però alli forastieri vien permesso di vestire, come a lor piace» (48-49).\n\nPer strada, le donne vanno vestite con un lungo manto a coprirle dalla testa ai piedi, «come fussero monache di casa», mostrando appena il volto, e con una lunga coda dietro il manto, «che pare cappa magna da cardinale», più lunga e a strascico nelle «vedove, o altre donne che portano lutti». Le contadine vestono – prosegue Albani –\n\n«alla moda chiaiese di Napoli con le magnose in testa, e zoccoli alli piedi, e nelle dita delle mani portano molti anelli, e scese ne loro colli di catene d’oro di gran valuta, e molte portano doppie di diciotto traforate alla moda d’Armenia […]» (49).\n\nParlando, poi, delle donne di Lisbona, quanto a bellezza femminile – scrive – «credo che non vi sia città, che la possi superare» (97). Possiede «la più bella gioventù di tutta l’Europa», con un unico difetto, quello di acconciarsi in genere\n\n«il viso con diverse sorti di conci, come a dir di nei, e rossi, che fin le labbra, e mammelle si vedono accomodate con detti conci, e non facendo ciò, lo tengono per un gran dispreggio, e particolarmente nei giorni festivi, mentre dicono che sia usanza del Paese, e non è vergogna, anzi lor grandezza» (98).\n\nGli uomini portano quasi tutti, sia d’estate che d’inverno,\n\n«cappotti alla spagnola, cioè con certo cappuccio in dietro, che alzandolo detto cappuccio in testa, non si vede né tampoco il viso, in modo che non si puole distinguere, se sia uomo, o donna, o prete, o monaco, perché questi cappotti li portano anche le donne ecclesiastiche, e paiono, come fussero monaci domenicani» (49-50).\n\nVe ne sono alcuni, però, che in estate vestono lo «spolverino» e in inverno la «veste di camera, così pubblicamente per le strade, che pochi vestono di vestito intiero di giamberga» (50).\n\nQuanto ai sacerdoti, non usano portare cappelli per strada, ma solo la\n\n«barretta come andassero nella Chiesa, e quelli che sono non’anche sacerdoti, che sono chierici abbati, e studenti, portano il collare di S. Pietro in gola; non devono portare né cappello, né barretta, ma solo portar devono una lunga borza di panno nero, come fusse un sacchetto, stretto, e lungo alla schiavona, cosa veramente ridicola, per chi non sa l’usanza del Paese» (50).\n\nIl Portogallo è per la quarta parte popolato di «neri», i quali però – tiene a chiarire Albani – sono tutti cattolici\n\n«[…] e non v’è casa che non tengono gli loro Mori neri di donne, e d’uomini, e v’è il permesso, che maritar si possono le donne bianche con gl’uomini neri, ed uomini bianchi con le donne nere, e donne nere con gl’uomini neri; in modo che gli Portoghesi sono per il più di color olivastro, chiamato in loro lingua Mulatti» (51).\n\nTuttavia, è su Lisbona che Albani maggiormente si sofferma; sia sulle abitudini e usanze cittadine che sulla descrizione, pur se sommaria, di chiese – da lui ritenute le più «ricche» della Cristianità (96), quelle di Roma incluse (un’opinione, questa, condivisa da molti commentatori, italiani e non, dell’epoca) – e palazzi, essendovene alcuni privati «migliori assai» del Palazzo Reale (109) (3).\n\nFa un’allarmante considerazione sul tipo di costruzione adottata per le case, fatte quasi interamente di legname:\n\n«[…] ogni picciola favilla di fuoco sarebbe capace d’incenerire qualsivoglia casa, tantoché in questo poco spazio, che qui dimorai, ho veduto abbruggiare diverse case […] e la maggior lor disgrazia [degli abitanti di Lisbona] è il non aver acqua a lor commodo, né hanno l’idea di far quella catena, che si fa in Napoli, che alle volte si darà fuoco a qualche casa, e così la lasciano abbruggiare, fin tanto che il fuoco non si smorza da sé, perché non sanno, che si fare, e mi dicono, che si siano estinte molte case per tal causa, mentre non vi è settimana che non sortisca qualche disgrazia per il detto fuoco» (105-107).\n\nAlbani parla anche dell’ «abbondanza de viveri, che dir si puole trovarsi quantunque desiderar si possi una mente umana», pur se, aggiunge, molto cari. In particolare lo sono il vino, la carne, la verdura e l’acqua potabile; quest’ultima, distribuita dai «venditori d’acqua», più cara d’ogni altra cosa, per esservi «una sol fontana chiamata oggi col nome di Cefari» (4), insufficiente a rifornire tutta la città (98-99).\n\nLamenta la mancanza di «chiaviche [e] condotti, come sono in Napoli ò altri luoghi» (102), notando che sono poche le case fornite di servizi igienici.:\n\n«[…] tutti li loro bisogni li mandano a gettare alla riva del mare, come usano a Chiaia, e tal’ufficio lo fanno le donne nere, mentre ogni casa tiene la sua donna nera appaltata, e le sudette portano quei vasi pieni in testa, ed in braccio, come fussero creature di latte; ma alcune volte è da ridere a vedere quelle donne con due vasi, uno in testa, e l’altro in braccio, e con la loro pippa in bocca senza veruna vergogna, mentre così è l’usanza del Paese, ed alle volte qualcheduna di quelle ne casca per li mali passi, e precipitano sempre qualcheduno che si trova passando per detta strada, e succede spesse volte, mentre io ne ho vedute molte di queste funzioni per la gran quantità di queste donne nere che se ne vedono migliaia, e migliaia […]» (101).\n\nQuelle famiglie – seguita – che non hanno\n\n«il commodo di mandare a gettare per le dette donne, di notte tempo li gettano in mezzo alle strade, anzi non solo questo, ma anche tutte le sporchizie di casa vanno pure in mezzo delle strade, che la mattina poi sempre si trovano affangate di mille sporchizie […]» (102).\n\nOgni giorno all’alba, però, le strade vengono ripulite da «moltissimi scopatori mantenuti dalla città», cosicché, «prima che il popolo tutto si levi, si trovano già le strade tutte pulizzate» (102).\n\nLisbona, nota ancora Albani, è una città che presenta molti pericoli:\n\n«[…] la sera bisogno è ritirarsi in casa prima d’un’ora di notte per non esser rubbato, ed ucciso ancora, perché vi sono moltissimi ladri, che non vi è mattina che non vi si trovano genti ammazzate, o pur spogliate, che anche di giorno fanno omicidi alle volte, e proditori ancora, senza esserci persona che prendesse detti malfattori, che io non la so capire, se sia per poco giustizia, o pur usanza del Paese, che tutto il rigore a quello che m’ho potuto accorgere, mi par che sia solo ne contrabbandi; ma essendo fuori della città, cioè a dir per il Regno, vi si usa tutto il rigore circa li ladri, mentre molti ne ho visti io giustiziare per il camino che ho fatto» (104-105).\n\nIl 13 giugno 1744, Nicola Albani assiste alle sontuosissime celebrazioni organizzate in occasione della festa di Sant’Antonio:\n\n«Tra l’ore 15 di detta mattina per la detta festività cominciò a venire la Corte Reale, in forma pubblica, appunto come fusse la Festa di Piedigrotta di Napoli, per visitare il Glorioso S. Antonio lor protettore, ed insiememente portandoli l’intiera paga di tutto l’anno, secondo usano li monarchi di quel Regno, che tengono S. Antonio come fusse un capitan generale di tutto il Regno, ed ogn’anno si fa la funzione di portarli la paga generale di tutto l’anno scorso. «Sicché dirò che nella prima carozza ci andava il Re con la Reina [ossia, rispettivamente, Giovanni V e Maria Anna d’Austria], con 24 mute di seguito, cioè avanti, e dietro, e 100 alabardieri a parafango, senza guardie del corpo, che qui non s’usano; nella seconda carozza ci andava il primogenito Principe del Brasil [ossia, il primogenito Giuseppe] con sua moglie figlia di Spagna [ossia, Marianna Vittoria, figlia di Filippo V], e sue figlie infantine con 6 mute di seguito, e suoi alabardieri; nella terza carozza ci andava il secondo genito, D. Antonio, e due infanti fratelli del Re, D. Emanuel, e D. Pietro, con altre sei mute di seguito, e molti cavalieri a cavallo; ma di tutte le carozze non v’è n’erano altro che due che erano ricche, e tutte l’altre parevano che si ricordassero il possesso di S. Pietro in Roma, e tutti andavano vestiti di nero alla romana col pancotto in canna, e cappottiglio addosso, e doppo di questo seguito di carozze veniva una compagnia di soldati legieri di cavalleria, e nel smontare che fece il Principe del Brasile primo genito, li fu data in mano una coppa d’oro, che in essa stava la cedola dell’intiera paga, che dar si dovea a S. Antonio, e la detta fu ricevuta dal Cardinal Patriarca, che già v’era tutta la Cappella Reale, e fattasi già la funzione secondo s’usa, che è una delle più belle funzioni ch’io abbi mai veduto in Lisbona» (94-96).\n\nSempre a Lisbona, il 23 giugno dello stesso anno, gli si presenta l’opportunità di assistere a un auto-de-fé:\n\n«[…] fu la giustizia fatta dal Sant’Ufficio, che qui s’usa ogn’anno, o al più ogni due anni; funzione degna anche d’esser veduta, ma rende gran terrore però in veder la morte di tanta gente, benché siano tutti giudei cascati nell’eresie, che sortendo tutti li giustiziandi dal Santo Uffizio tutti in processione con le loro insegne addosso secondo le condanne ricevute da Superiori, si portano nella Chiesa di S. Domenico, e di là si portano ad un certo luogo vicino la riviera del mare, dove far si deve la sudetta giustizia, cioè quelli solo, che sono di morte; de quali furono 34 che mandorono in galera in vita, ed altri 16 mandati in presidi in vita nell’Indie d’Ancona, ed altri 7 furono prima impiccati, e poi abbruggiati; ma uno però che era sacerdote nativo della città di Braca dell’istessa Nazione portughese chiamato D.Antonio de Olives maestro di scuola, caduto più volte nell’eresia, fu condannato ad esser abbruggiato vivo; ed altri 6 furono prima impiccati, e di poi abbruggiati, ed in questi 6 vi erano 3 donne, cioè una matrona, con due bellissime figlie zitelle, che condannate furono per causa di stregonaria, e l’altri 3 uomini, uno era Genovese, e l’altri due Portughesi per causa d’eresia; mentre l’Inquisizione di questo Santo Uffizio, per picciola cosa che mancano contro la Legge Cattolica, sono subito posti in detto Santo Uffizio, che perciò dir si puole che in questo Regno sono tutti perfetti cattolici per il santo zelo che ci ha il presente Re Giovanni V, che dir si puole esser un santo Re regnante» (109-110).\n\nPur essendo il Portogallo il regno «più ricco di tutta l’Europa» (51) e Lisbona una città «bella, e grande più d’ogn’altra città dell’Europa» (99), Albani giudica quest’ultima, e con essa lo stesso Portogallo, «assai infelice» per non esservi passatempi e divertimenti. Perfino a carnevale – nota – periodo in cui in qualsiasi altro Paese ci si diverte «con qualche passatempo carnevalesco», a Lisbona, «città così magnifica, nominata per tutto il Mondo, e ricca più d’ogn’altra città», nemmeno le maschere si usano. E qui non poteva mancare il confronto con la “sua” Napoli, fatta di «bella libertà, passatempi, e felicità», poiché «in’ogni tempo dell’anno vi sono divertimenti, e gale, sì per la nobiltà, com’anche per la bassa plebe» (111).\n\nUn’ultima considerazione prima di concludere questo articolo, nel quale mi sono limitato a riportare le annotazioni e i giudizi, in qualche modo più divertenti o insoliti, espressi da Nicola Albani su alcuni usi e costumi del Portogallo epocale. Il contenuto, nella quasi totalità, di questo manoscritto, è la dimostrazione di come sia errato pensare che i diari di pellegrinaggio siano soltanto delle guide religiose, di interesse esclusivamente devozionale, specialistiche e “noiose”, farciti di sole indicazioni sulle distanze, gli alloggi, i luoghi di culto e le reliquie dei santi. In verità, sono spesso di piacevole lettura e presentano un interesse molto più ampio e articolato.\n\nAlcune immagini estrapolate direttamente dal manoscritto di Albani.\n\n1. Estampa de Lisboa\n\n2. Aguarela. Assalto por um bandido\n\n3. Aguarela. Criado e taberneiro em casa Linguito\n\n4. Aguarela. Em casa da família Linguito\n\nNote\n\n(1) Tale manoscritto sarebbe stato stampato in Spagna nel 1993 – purtroppo in pochi esemplari e fuori commercio – in una bellissima edizione bilingue italiano/spagnola [cfr. ALBANI, 1993].\n\n(2) Sia questo che i successivi rimandi di pagina, sempre indicati fra parentesi tonde, sono estrapolati dal manoscritto originale [cfr. ALBANI, 1768].\n\n(3) Chiaro riferimento al Paço o ai Paços da Ribeira, i quali vennero completamente rasi al suolo dal terremoto del 1° novembre 1755.\n\n(4) Il riferimento, qui, è allo Chafariz do Rossio o anche detto de Neptuno – per essere la fontana abbellita con una statua in pietra raffigurante il dio pagano –, situato sul lato ovest dell’omonima piazza (Praça do Rossio) e costruito alla fine del sec. XVI; venne abbattuto nel 1786.\n\nBibliografia di riferimento\n\n– ALBANI, Nicola, 1768. [manoscritto] «Veridica Historia ò sia Viaggio da S. Giacomo di Galizia di ritorno in Napoli fatto dal Sig.r Nicola Albani… Tomo Secondo…. In Napoli MDCCXLIII».\n\n– ALBANI, Nicola, 1993. Viaje de Nápoles a Santiago de Galicia. Edición y versión castellana de Isabel Gonzales. Prólogo de Paolo G. Caucci von Saucken. Edición realizada por Edilán para Consorcio de Santiago, Madrid.\n\n– CAPPONI, Anna Sulai, 1989. Vita e opere di Domenico Laffi. In Domenico Laffi, Viaggio in ponente a San Giacomo di Galitia e Finisterrae. Edizione e note a cura di Anna Sulai Capponi. Edizioni Scientifiche Italiane, Napoli: 14-22.\n\n– DE CUSATIS, Brunello, 1988. Introduzione a LAFFI, Domenico, 1988, cit.: 1-29.\n\n– DE CUSATIS, Brunello, 1999. Usi e costumi della Lisbona e del Portogallo del ‘700 nella relazione manoscritta di un viaggiatore pellegrino italiano, Nicola Albani da Melfi. In IDEM, Tra Italia e Portogallo. Studi storico-culturali e letterari. Antonio Pellicani Editore, Roma: 79-97.\n\n– LAFFI, Domenico, 1988. «Viaggio da Padova a Lisbona». Itinerario portoghese. Edizione critica, introduzione e note di Brunello De Cusatis. Edizioni Scientifiche Italiane, Napoli.\n\n– LOPES, Fernão, 1979. Crónica do senhor rei Dom Fernando nono rei destes regnos, por Salvador Dias Arnaut, Livraria Civilizaçao Editora, Porto.\n\n[Questo articolo – qui rivisto e ampliato – è stato per la prima volta pubblicato in portoghese, con il titolo Usos e costumes de Lisboa e do Portugal do século XVIII – o relato do viajante-peregrino Nicola Albani de Melfi, in «Nova Águia. Revista de Cultura para o Século XXI». (Sintra) N° 23 – 1° Semestre 2019: 144-149]",
    "Siccità: la Spagna deve cedere acqua al Portogallo, proteste - Europa": "(ANSA) - LISBONA, 19 SET - Circa tremila agricoltori spagnoli provenienti dalle regioni di León, Zamora e Salamanca sono scesi in piazza stamane nella città di León per manifestare contro l'apertura di dighe sul fiume Douro che permetterebbero di lasciar passare acqua verso il territorio portoghese. Lo riferisce l'agenzia portoghese Lusa.\n\nGli agricoltori spagnoli considerano questa misura dannosa per la loro attività, soprattutto in un anno come questo, particolarmente difficile a causa della siccità che ha gravemente colpito l'intero territorio iberico. Tuttavia, la condivisione contestata delle acque dei cinque fiumi che attraversano Spagna e Portogallo (Tago, Douro, Guadiana, Minho e Lima) è regolata dalla convenzione di Albufeira, firmata da entrambi i Paesi nel 1988 nell'omonima città portoghese ed entrata in vigore nel gennaio 2000.\n\nIn base all'accordo, riferisce la stampa portoghese, i due maggiori bacini di ritenzione del fiume che gli spagnoli chiamano Duero e i portoghesi Douro, nelle zone fra Zamora e Salamanca, dovranno, entro la fine dell'anno idrologico (30 settembre), cedere al Portogallo più della metà dell'acqua contenuta in questo momento dalle loro dighe, vale a dire circa 650 ettometri cubi. (ANSA).\n\n",
    "21 minuti in campo per Semedo con il Portogallo U18": "21 minuti sul terreno di gioco anche per Vivaldo Semedo con il Portogallo under 18 nella gara conclusiva del torneo quadrangolare di categoria disputatosi in Turchia. Nel match conclusivo di oggi contro i padroni di casa, è arrivato un pareggio per 2-2 per i lusitani con Vivaldo subentrato al 79esimo.\n\n",
    "La Nazionale di Pesca in Portogallo per il Campionato del Mondo Mare da Natante • newsrimini.it": "\n\n\n\n🔊 Ascolta l'audio\n\nSi è aperto ufficialmente domenica il 57° Campionato del Mondo “Mare da Natante” ad Albufeira, in Portogallo, dove è presente anche una delegazione del Titano capitanata, per l’occasione, dal Presidente federale Bruno Zattini.\n\nLa squadra si compone con Alessandro Antonini, Federico Soldati, Lorenzo Mularoni, Yari Michelotti, Dario Giulianelli e Cristian Donati. Lunedì la prova ufficiale e martedì il primo dei tre giorni di gara.\n\nDomenica è proseguito il Campionato Promozionale di Pesca Sportiva, giunto alla terza giornata, al lago Pascoli, in provincia di Rimini. Renzo Francioni è il vincitore del primo settore, seguito da Sergio Scarponi e Denis Drudi; nel secondo settore a conquistare il successo è Roberto Gasperoni, sul podio si posiziona secondo Andrea Fabbri e terzo Paolo Muccioli.",
    "Ferrari LMH, conclusa la sessione di test in Portogallo": "La Ferrari LMH ha concluso positivamente una tre giorni di prove sul tracciato di Portimão, in Portogallo, all’interno del programma di sviluppo delineato per questa vettura, in vista del debutto previsto alla 12 Ore di Sebring, negli Stati Uniti, atto inaugurale del FIA World Endurance Championship.",
    "Portogallo, il Benfica mastica amaro dopo i rigori: la Supertaça è nella bacheca dello Sporting": "25/09/2022 20:54\n\nPortogallo, il Benfica mastica amaro dopo i rigori: la Supertaça è nella bacheca dello Sporting\n\nL'incantesimo non si è spezzato: è ancora festa Sporting! Il primo trofeo stagionale del futsal portoghese sorride ai Leoni di Lisbona che hanno battuto il Benfica (rivale storico di sempre) ai calci di rigore nella Supertaça 2022, giunta all'edizione numero 24.\n\nTempi regolamentari finiti 3-3, poi 4-4 dopo il supplementare ed infine 7-4 dopo i rigori. Il Benfica voleva spezzare la serie positiva dello Sporting che negli ultimi anni ha fatto incetta di questo trofeo: lo Sporting ha vinto la Supercoppa sia nel 2021 che negli anni 2019, 2018 e 2017. L'ultima vittoria delle Aquile risale infatti al lontano 2016. Nel 2020 la manifestazione non si tenne per via del Covid. Dopo un primo tempo terminato 0-0, gol ed emozioni tutte nella ripresa.\n\nLA CRONACA - João Matos, porta avanti lo Sporting, per il Benfica il gol del momentaneo 1-1 è stata siglata da Diego Nunes. Erick Mendonça e Esteban sembrano mettere le ali allo Sponting (3-1). Espulso per doppio giallo Andrè Sousa, sembra finita per il benfica che però negli ultimi quattro minuti aggancia il 3-3 con Rocha e Arthur guadagnandosi il diritto di giocare i supplementari. Sokolov porta di nuovo avanti lo Sporting, ma la goia dura poco perchè Chishkala fa 4-4.Si va ai rigori. Un mezzo disastro epr il benfica i tiri dalla lunetta: Rocha, Nunes e Arthur non riescono a fare centro (segna solo Coelho) per lo Sporting Cavinato, Mendonca e varela vanno a segno. Finisce 3-1 la serie per i campioni di Portogallo che mettono in bacheca la loro undicesima Supercoppa.\n\nPer João Matos e compagni ancora una volta le braccia vanno al cielo. Le Aquile si possono consolare con il successo della Supertaça della squadra femminile (5-4 contro il Nun'Álvares).\n\n\n\n\n\nemme elle\n\n\n\n\n\nfoto: Federazione Calcistica del Portogallo",
    "Napoli, la rivoluzione silenziosa di Mario Rui: si è ripreso l’azzurro e il Portogallo: “Sono qui per aiutare”": "A 31 anni vive un momento di rinascita, nonostante un mercato – quello del suo club di appartenenza – che ha interessato proprio il suo ruolo: sulla corsia mancina è arrivato Mathias Olivera, ma l’avvio di stagione è griffato Mario Rui, che ha convinto anche il ct del Portogallo e certificato la grande partenza dell’esterno azzurro.\n\nNapoli, la rivoluzione silenziosa di Mario Rui: si è ripreso l’azzurro e il Portogallo: “Sono qui per aiutare”\n\nIl ghigno dei soloni sempre pronto, la battutina maliziosa a fior di lingua social, la cattiveria gratuita che esce sempre. Convive con una croce da sei anni non sarebbe stato facile per nessuno ma lui, il soldatino portoghese che sembra uscire da una figurina austro-ungarica della I guerra mondiale, fa spallucce e va avanti. Lotta, corre, difende i compagni nelle risse. E gioca sempre. Con Spalletti, che lo chiama anche maestro.\n\nNapoli e Portogallo, non fa differenza: lui c’è sempre. Titolare in Nations League anche sabato, nel 4-0 con la Repubblica Ceca, e soprattutto autore dell’assist del bis di Bruno Fernandes. Scene già viste – scrive il Corriere dello sport -, cioè ammirate più o meno una settimana fa a San Siro: con il Milan era stato lui a invitare alle nozze del gol il Cholito. Mario, insomma, è stato ancora decisivo: ci ha preso gusto, e molto, ma la sua prestazione non è altro che la conferma di una crescita continua. Di una rivincita costruita con il lavoro e la pazienza di chi ha saputo spazzare via critiche ingenerose che in certi casi sono state anche feroci, spropositate.\n\n“Siamo riusciti a raggiungere tutti gli obiettivi – ha dichiarato alla tv lusitana Rui -, avevamo diversi giocatori a rischio squalifica contro la Spagna, ma la nostra mente non era lì, era vincere e continuare sulla strada della vittoria. La Spagna è una squadra molto forte, ma non cambia nulla nel nostro obiettivo, è entrare per vincere. Il comfort può essere a livello di classifica, ma nella nostra mente non c’è quel tipo di comfort. Essere convocato in Qatar? Non è quello l’obiettivo, non ho da pensare tanto a livello individuale. Sono stato davvero felice di essere qui e di aiutare il mio paese. È sempre un grande piacere e orgoglio ogni volta che siamo chiamati a rappresentare il nostro paese. È il coronamento di un sogno. Sono felice di tornare, purtroppo per l’infortunio di Guerreiro, gli auguro il meglio”, ha concluso Mario.\n\nSe vuoi sapere di più sul Napoli, tieniti aggiornato con www.gonfialarete.com",
    "Il mercatino digitale dell’usato sbanca l’Italia e arriva in Portogallo": "Rob Cassedy ceo di Wallapop «Riprodurre su smartphone il mercatino dell’usato». E’ questa l’intuizione da cui è nata Wallapop nel 2013, piattaforma spagnola multicategoria di oggetti di seconda mano che ha debuttato in Italia l’anno scorso, raccogliendo un successo importante: l’app è stata scaricata da oltre due milioni di persone. E adesso, visto anche il successo italiano, l’applicazione è pronta a spopolare in altri Paesi: il prossimo lancio sarà in Portogallo. «Forti della crescita di Wallapop in Spagna e degli ottimi risultati di questo primo anno in Italia - dice il ceo - abbiamo deciso di fare un altro passo in avanti nel nostro piano di espansione internazionale, lanciando in questi giorni la piattaforma sul mercato portoghese. Con il suo arrivo in Portogallo, d’altro canto, Wallapop svilupperà ulteriormente la sua ambizione di promuovere un consumo più consapevole e di generare opportunità economiche nell’attuale contesto di inflazione. In questo senso, anche per gli oltre 8 milioni di utenti di Internet in Portogallo sarà più facile ottenere entrate aggiuntive dalla vendita di articoli che non utilizzano più, sia sul territorio nazionale, ma anche, in seguito, oltre confine». Inarrestabile, del resto, il piano di sviluppo di Wallapop che, dopo aver consolidato il proprio successo nel mercato spagnolo, nel febbraio 2021 ha chiuso un round di finanziamento da 157 milioni di euro, guidato dal fondo VC Korelya Capital e supportato da Naver, la principale società internet coreana, con una valutazione di 690 milioni di euro.\n\n\n\nL’espansione internazionale\n\nAvviando in questa maniera una nuova fase di espansione internazionale come passo successivo nella strategia di crescita. «E’ proprio grazie a questo importante finanziamento - illustra Cassedy - che abbiamo fatto il nostro ingresso in Italia, ovvero il primo Paese del nostro piano di espansione internazionale, nel quale abbiamo applicato il nostro modello di consumo incentrato su un comportamento di acquisto virtuoso e consapevole». Anche perché il mercato dell’usato si muove veloce e con dinamiche piuttosto particolari: «Nel corso di quasi dieci anni dalla fondazione di Wallapop - prosegue il ceo - abbiamo osservato come il second-hand non sia stato solo un trend temporaneo, ma sia invece un fenomeno in continua espansione, che si è affermato in tutte le categorie merceologiche. Naturalmente, non va dimenticato che la pandemia ha giocato un ruolo determinante nella definizione e diffusione di nuovi comportamenti d’acquisto, visto che ha spinto le persone anche a ripensare alle proprie scelte, a risparmiare e ad essere più attenti alla sostenibilità». In questo contesto, la mission di Wallapop è proprio facilitare una forma di consumo più «umano»: «Essere una piattaforma multicategoria - spiega Cassedy - è il nostro punto di forza e ha contribuito al nostro successo, come dimostrano i dati anche in Italia». Nel catalogo italiano, infatti, da gennaio 2022 si registra un aumento sensibile delle inserzioni nelle categorie «Film, Libri e Musica» (+63%), «Giochi e Consolle» (+46%), ma anche «Casa e Giardino» (+17%), che si sono rivelate le più popolari e desiderate. «I risultati ottenuti in Italia - illustra il ceo - sono molto incoraggianti: da gennaio a luglio le vendite complessive (in Italia e verso la Spagna) sono aumentate di circa il 600% grazie alla possibilità di vendere e acquistare prodotti in entrambe le direzioni tra Spagna e Italia». Risultati positivi che si riflettono sull’andamento generale del gruppo: Wallapop ha chiuso il 2021 con un aumento del 65% del fatturato complessivo. «Prevediamo - afferma Cassedy - che il mercato del second-hand continui a consolidarsi e ad espandersi. Infatti, una ricerca di KPMG indica che, nel 2021, le vendite dell’usato online sono raddoppiate rispetto al periodo pre pandemia, generando un fatturato di oltre 150 milioni di euro. Inoltre, secondo uno studio del Boston Consulting Group, fino al 2026 il settore aumenterà tra il 15% e il 20% in tutto il mondo». Ma i piani di espansione di Wallapop non si fermano qui: «Nei prossimi anni - conclude il ceo -rafforzeremo ancora di più la nostra presenza in Italia come mercato di primaria importanza nella nostra strategia di internazionalizzazione. Allo stesso tempo, poi, lavoreremo allo sviluppo del mercato in Portogallo. L’obiettivo, d’altronde, è favorire lo sviluppo di un grande e unico mercato second-hand in tutto Europa la costruzione di una rete di partner logistici locali e affidabili che possano supportarci nella nostra missione di aprire corridoi commerciali bi- e multidirezionali, come è stato fatto per Italia e Spagna».",
    "Portogallo: ciberattacco alla compagnia di bandiera TAP": "La compagnia di bandiera del Portogallo TAP ha subito un ciberattacco lo scorso mese di agosto. (immagine d'archivio) KEYSTONE/URS FLUEELER sda-ats\n\nQuesto contenuto è stato pubblicato il 23 settembre 2022 - 17:10\n\n(Keystone-SDA)\n\nLa giustizia portoghese sta indagando su un attacco informatico avvenuto ai danni della TAP, la compagnia aerea di bandiera portoghese. Il ciberattacco è avvenuto a fine agosto e stanno ora emergendo maggiori dettagli.\n\nSi sa, per esempio, che diversi dati personali del primo ministro António Costa, come di altri leader parlamentari e del direttore del servizio di intelligence civile (SIS) sono stati resi pubblici nel dark web. Autore del furto informatico sarebbe il gruppo di hacker denominato Ragnar Locker, che già a giugno del 2020 aveva colpito la EDP (azienda dell'energia portoghese) portando una significativa parte del Paese sull'orlo di un blackout totale in cambio di un riscatto di 10 milioni di euro. Riscatto che la compagnia elettrica ha sempre negato di aver pagato, attribuendo all'architettura della rete la capacità di sventare quel sabotaggio.\n\nTutto ciò che si sa di questo gruppo lo si deve a un rapporto pubblicato dall'FBI a marzo. I pirati di Ragnar Locker, negli USA, sarebbero in possesso di dati sensibili di oltre una cinquantina di enti appartenenti a dieci settori chiave nell'ambito delle infrastrutture americane. Stando allo stesso report, un'analisi dei codici sorgente del ransomware (il programma che blocca il sistema per poi avanzare la richiesta di riscatto) utilizzato rivelerebbe che ci sono istruzioni automatizzate per non effettuare attacchi nei Paesi dell'area ex sovietica, dall'Armenia all'Ucraina passando per la Russia.\n\nSecondo alcuni esperti intervistati in queste ore dalla stampa lusitana, il Portogallo sta diventando un bersaglio frequente dei pirati informatici, perché ha una presenza di aziende con buone capacità finanziarie per pagare alti riscatti unirebbe un basso livello di alfabetizzazione tecnologica che lo espone alla pirateria più sofisticata.\n\nAltri sviluppi Altri sviluppi L'epopea del contrabbando Storia di un fenomeno che ha profondamente marcato le regioni a cavallo tra Italia e Svizzera.",
    "Portogallo: cancellate decine di nuovi voli per lo sciopero - Europa": "Decine di nuovi voli sono stati cancellati oggi in arrivo e in partenza dai principali aeroporti portoghesi a causa di uno sciopero all'addetto ai bagagli Portway, secondo i sindacati e la compagnia di proprietà del gestore aeroportuale Ana, del gruppo francese Vinci.\n\nNella terza e ultima giornata dell'agitazione, convocata per chiedere aumenti salariali, 69 voli sono stati cancellati negli aeroporti di Lisbona e Porto, ha reso noto la direzione di Portway.\n\n\"Durante i tre giorni di sciopero, l'affluenza è stata del 14% e le compagnie aeree hanno cancellato complessivamente 196 voli\", ha aggiunto.\n\nTra le venti compagnie interessate dallo sciopero la più colpita è stata la low cost Easyjet. I disagi non sono mancati anche negli scali di Funchal, sull'isola di Madeira, e di Faro e nella regione turistica dell'Algarve a sud del Paese.\n\n",
    "Tutela ambiente e cybercrimine: carabinieri incontrano gendarmerie di Francia, Spagna e Portogallo": "Tutela ambiente e cybercrimine: carabinieri incontrano gendarmerie di Francia, Spagna e Portogallo A Vicenza è in corso oggi il vertice delle forze dell’ordine (G4) di Italia, Francia, Spagna e Portogallo presso il centro CoESPU. Per l’Italia partecipa l’Arma dei Carabinieri, rappresentata dal comandante Teo Luzi.\n\nA cura di Lorenzo Bonuomo\n\nFonte: ufficio stampa Carabinieri\n\nCooperazione, tutela dell'ambiente e lotta al cybercrimine. Su questi filoni si sta svolgendo il vertice internazionale (G4) tra le forze dell'ordine di Italia, Francia, Spagna e Portogallo (rispettivamente Arma dei Carabinieri, la Gendarmerie Nationale francese, la Guardia Civil spagnola e la Guardia Nacional Repubblicana portoghese), in programma oggi al Centro di Eccellenza per le Stability Police Units (CoESPU) di Vicenza.\n\nA fare gli onori di casa, il comandante dei carabinieri Teo Luzi, ex membro delle forze Nato durante la guerra in Kosovo e \"regista\" della maxi operazione \"Perseo\" contro Cosa Nostra, che ha portato all'arresto di oltre 100 persone e a un sequestro di beni per 500 milioni di euro nel 2008 a Palermo. \"Tra il 2005 e il 2010 il CoESPU ha addestrato più di 3mila agenti appartenenti ai corpi di polizia estera\", si legge sul sito ufficiale del centro.\n\nFormazione congiunta delle forze dell'ordine: tutti gli accordi tra i quattro paesi\n\nNelle prime riunioni del meeting, è stato trattato l'argomento della formazione congiunta, in un'ottica di condivisione di strumenti e conoscenze. In particolare, è stata annunciata l'inclusione dei Carabinieri delle forze di polizia portoghesi nella \"Polaris\" (Police Academies Regional Integrated Schooling), accordo già in atto tra le forze di polizia spagnole e francesi. In tutta risposta, la cooperazione bilaterale in atto tra la Scuola Ufficiali Carabinieri e l’Academia Militar portoghese sarà estesa ai colleghi di Francia e Spagna.\n\nÈ stato deciso anche che, a partire dal 2023, ogni anno sarà organizzato un modulo in favore di 40 militari (10 per ogni forza di polizia, per l’Arma parteciperanno gli Allievi Marescialli del corso triennale). A rotazione le istituzioni aderenti ospiteranno le attività. Si prevede poi uno stage formativo, curato dagli istruttori delle scuole di perfezionamento delle rispettive Scuole Ufficiali, a cui parteciperanno anche le altre forze di polizia europee e straniere.\n\nFonte: ufficio stampa Carabinieri\n\nLa tutela ambientale: in programma nuovi progetti contro incendi e traffico illecito di legname\n\nDopo aver trattato l’argomento della formazione congiunta, i vertici delle quattro forze di polizia si sono soffermati sulla tutela dell’ambiente. L’Arma dei Carabinieri, già riconosciuta a livello internazionale come \"la più grande polizia ambientale d’Europa\", ha concordato con i colleghi stranieri sulla necessità di promuovere una comune visione strategica in ambito internazionale.\n\nLo sviluppo di progetti volti a tutelare l’ambiente passa dalla possibilità di chiedere più fondi a Bruxelles. In tal senso, il Comando Unità Forestali, Ambientali e Agroalimentari dei Carabinieri ha proposto due progetti per la repressione degli incendi boschivi e l’uso delle tecnologie per contrastare il traffico illecito di legname.\n\nAncora da definire i dettagli di questi progetti, ma – da quanto si apprende da un comunicato stampa dei Carabinieri – questi passeranno dalla costituzione di \"task force congiunte di specialisti\".\n\nLotta al cybercrimine: incontri di formazione e progetti di sviluppo\n\nSul fronte della cybersicurezza, i vertici delle forze dell'ordine riunitisi a Vicenza hanno raggiunto un accordo di partenariato pubblico-privato e della formazione \"cyber\", che darà avvio a una serie di incontri periodici con esperti, alla partecipazione in progetti europei e alla promozione di un modello di prossimità del mondo virtuale.\n\n\"Per raggiungere gli obiettivi prefissati – si apprende sempre dai Carabinieri – sono state elaborate diverse proposte per il miglioramento della comunicazione operativa tramite la formazione, la realizzazione di progetti di ricerca e sviluppo comuni e l’intervento in settori di frontiera come il metaverso\".",
    "Under 20, Portogallo-Italia 1-2: quasi 60 minuti in campo per Ambrosino": "La Nazionale italiana Under 20 ha battuto, in trasferta, i pari età del Portogallo, col punteggio di 2-1 grazie ai gol di Casadei e Volpato prima del gol che riapre il match ma fissa il punteggio di Veiga.\n\nL'Italia batte il Portogallo\n\nAmbrosino, attaccante del Napoli in prestito al Como, ha lasciato il campo al minuto 57' giocando una buona partita.\n\nTutte le news sul calciomercato Napoli e sul Napoli",
    "Viaggio on the road nell’anima del Portogallo": "Fonte: iStock Monsaraz, Alentejo\n\nIl mondo che abitiamo non smette mai di sorprenderci, perché sono così tante le meraviglie ancora inesplorate che ogni volta che raggiungiamo una destinazione, sia questa lontana o vicina, finiamo col scoprire nuovi e inediti dettagli che ci incantano.\n\nCi sono luoghi poi, che per paesaggi, culture e tradizioni, sono destinati a restare nel cuore e a non andare più via. Sono gli stessi che ci permettono di costruire quelli che sono i ricordi più indelebili delle avventure della nostra vita. Il Portogallo è sicuramente uno di questi.\n\nE se è l’anima più vera, autentica e incontaminata del Paese che volete scoprire, allora non vi resta che organizzare un viaggio on the road nella regione di Alentejo. Lì dove tutto sa di meraviglia, proprio lì dove il tempo si è fermato, potrete vivere una delle avventure più memorabili di una vita intera.\n\nBenvenuti nella regione di Antelejo\n\nOrganizzare un viaggio in Portogallo è sempre un’ottima idea. Lo è perché l’intero territorio, situato nella penisola iberica al confine con la Spagna, offre paesaggi mozzafiato, come quelli bagnati dall’Oceano Atlantico. Perché conserva tradizioni secolari, affascinanti e seducenti che sono conservate dalle città e dai villaggi che si snodano lungo tutto il Paese. E poi ancora per la sua storia, per l’arte e la sua architettura, per gli scenari idilliaci che si aprono davanti agli occhi dei visitatori e per i suoi colori.\n\nMa se è l’anima più autentica e incontaminata del Portogallo che volete scoprire, allora c’è un luogo specifico che dovete raggiungere, meglio ancora se a bordo di un’autovettura.\n\nCi troviamo ad Alentejo, nella regione del Portogallo che comprende i distretti di Portalegre, Évora e Beja e una parte di quello di Setúba. È qui, che in occasione di un viaggio on the road, si attraversano pianure sterminate che si perdono all’orizzonte e che cambiano forme e colori con il susseguirsi delle stagioni. È qui che c’è un paesaggio che lascia senza fiato, che alterna frammentate scogliere a pianure pianeggianti e sterminate che s’illuminano sotto i raggi del sole, e che sono tutte da scoprire a ritmo lento.\n\nFonte: iStock\n\nAlla scoperta dell’anima incontaminata del Portogallo\n\nLa sterminata campagna pianeggiante – dove il tempo sembra sospeso – comincia nei pressi del Tago, il fiume più lungo della Penisola iberica, nel nord della regione. Il sud, più accogliente e caloroso, ospita spiagge selvagge e scenografiche tutte da vivere a ritmo lento, un luogo dove il tempo è scandito solo dalle onde del mare e dai raggi del sole.\n\nÉvora è il capoluogo della regione centro-meridionale dell’Alentejo, ed è qui che parte il nostro viaggio ideale on the road. Lo straordinario centro storico della città, classificata come Patrimonio Mondiale dell’Unesco, ospita l’antico tempio romano di Évora, mentre tutto intorno le antiche case si addossano l’un l’altra creando sentieri magici e suggestivi.\n\nLasciati alle spalle la folla e il brusio delle persone, potrete andare alla scoperta dei piccoli borghi protetti da fortificazioni, come Marvão o Monsaraz, che conservano la storia e le tradizioni del territorio. Una storia che vive e sopravvive anche nelle caratteristiche città di Santarém, Portalegre e Beja.\n\nUn’altra tappa imprescindibile è quella della costa della regione. È qui che si susseguono scogliere frastagliate che proteggono baie bellissime e suggestive, che si alternano ad arenili sabbiosi bagnati dalle acque turchesi e trasparenti.\n\nIl percorso on the road che conduce da una parte all’altra della regione è un’esperienza visiva e sensoriale unica. Attraverserete, infatti, campagne e pianure, campi coltivati e vitigni locali che profumano di terra e che creano paesaggi unici e suggestivi. Fermatevi a osservare il panorama, sia di giorno che di notte, e lasciatevi guidare dal sole e dalle stelle. La vista, qui, è straordinaria.",
    "Portogallo. L’ambasciatore Cortese presenta il volume “Il palazzo dei conti di Pombeiro”": "Il Giornale Diplomatico –\n\nÈ proprio il caso di dire che l’ambasciatore Gaetano Cortese ha felicemente colpito ancora. Un’altra sede diplomatica italiana entra infatti, nella collana curata dall’ambasciatore Cortese, per la casa editrice Carlo Colombo di Roma, con l’obiettivo di valorizzare il patrimonio architettonico e artistico delle ambasciate italiane all’estero. Si tratta del prestigioso volume “Il Palazzo dei Conti di Pombeiro – Residenza dell’ambasciatore d’Italia a Lisbona”, dal 1925 residenza dell’ambasciatore d’Italia in Portogallo. L’edificio – che al piano terreno ospita gli uffici e al primo piano la residenza del capo missione – è stato costruito tra la prima e la seconda decade del ‘700. Modificato un secolo più tardi, è impreziosito da tre grandi pannelli di azulejos ed è circondato da un giardino di oltre mezzo ettaro con salici piangenti, palme secolari, magnolie e ibiscus.\n\nQuesta nuova perla di una lussuosa e interessante collana editoriale sarà presentata al Circolo del Ministero degli Esteri giovedì 15 settembre, alle ore 19.00 (Lungotevere Acqua Acetosa, 42 – 00197 Roma). Interverranno alla presentazione Stefano Polli, vice direttore dell’Agenzia ANSA; l’ambasciatore Uberto Vanni D’Archirafi, già diplomatico d’Italia a Lisbona; l’amb. Ludovico Ortona; l’amb. Emilio Barbarani; l’ambasciatore Gaetano Cortese, curatore della Collana dell’Editore Carlo Colombo; l’amb. Umberto Vattani, già segretario generale della Farnesina e presidente della Venice International University; l’editore Giovanni Battista Colombo.\n\nUna presentazione che, al di là del suo pregevole contenuto artistico, si colloca nel 170° anniversario delle relazioni diplomatiche fra l’Italia e il Portogallo. La sede diplomatica è attualmente retta dall’ambasciatore Carlo Formosa.\n\nIl libro curato dall’ambasciatore Cortese illustra con dovizia di particolari e moltissime fotografie la residenza dell’ambasciatore e le relazioni bilaterali tra l’Italia e il Portogallo dove i residenti italiani, che nel 2004 erano appena 2.500, oggi sono più di 15.000. E tra i quali, come ha sottolineato l’ambasciatore Uberto Vanni d’Archirafi, ci sono numerosi scienziati che hanno anche costituito lo scorso anno la prima “Associazione di Ricercatori e scienziati italiani in Portogallo”, che hanno dedicato ad Ipazia, la scienziata greca nata nel IV secolo ad Alessandria d’Egitto.\n\nMa a Lisbona, scrive l’ambasciatore. Vanni d’Archirafi, «ambasciatori del nostro Paese in Portogallo e nel mondo, ci sono anche le grandi imprese che nel Palazzo dei Conti di Bompeiro trovano sempre spazio quando si tratta di promuovere l’eccellenza italiana», perché «la diplomazia economica, insieme a quella culturale e scientifica, è il motore che anima la vita dell’ambasciata, potenziando le dinamiche sociali e politiche di una collaborazione bilaterale sempre più pregnante».\n\nL’ambasciatore Gaetano Cortese, entrato in carriera nel 1969, ha rappresentato l’Italia a Zagabria, Berna, L’Aja, Washington DC e Bruxelles. È autore di numerose pubblicazioni e, in particolare, curatore della collana dell’Editore Carlo Colombo che ha illustrato le sedi diplomatiche italiane di Washington DC, Berlino, Bruxelles, Istanbul, l’Aia, Oslo e Vienna. Ed ora tocca a quella di Lisona.\n\nArticolo in mediapartnership con il Giornale Diplomatico.",
    "Portogallo, Rui Patricio resta in panchina nella goleada dei suoi": "Roger Ibanez domani sera sarà in campo con il Brasile in amichevole contro la Tunisia. A 24 ore dal match, il...\n\nNel pomeriggio di oggi il nuovo centrocampista della Roma Mady Camara è stato presentato alla stampa. Ecco il video...\n\nComplice la sosta per gli impegni delle Nazionali, José Mourinho ha concesso dei giorni di riposo alla sua...",
    "Mini-case per le vacanze prefabbricate nei boschi del Portogallo": "Paradinha è una struttura turistica inserita nel paesaggio montano portoghese di Aldeia da Paradinha, Alvarenga. Summary, lo studio che si è occupato del progetto, ha scelto – spinto anche dalla conformazione naturale del luogo – di suddividere la struttura per le vacanze in undici piccole cabine, posizionandole nel lotto e ottenendo così un villaggio. Un edificio tradizionale sarebbe infatti stato, usando le parole degli architetti, “difficile ed estremamente costoso”.",
    "“Eccezione iberica” del Portogallo, tra rinnovabili e rigassificatori": "Lisbona è al quinto posto in Europa per quota di energia verde e meno dipendente dalla Russia rispetto a molte altre capitali europee. La soluzione del tetto nazionale al prezzo del gas e i progetti per superare la crisi\n\nAlla Penisola iberica, quella dei più fieri indipendentismi che notoriamente affliggono Madrid, i colpi migliori riescono quando anche il Portogallo, nazione da sempre indipendente, si unisce al vicino spagnolo in una battaglia comune. L’ultima è stata la richiesta di un’“eccezione iberica” al tetto del gas: 48,75 euro a megawattora per il gas naturale utilizzato nelle centrali termoelettriche. La misura, approvata da Bruxelles in considerazione anche della scarsa interconnessione energetica con quella parte di Europa che per spagnoli e portoghesi è “al di là” dei Pirenei, è entrata in vigore da metà giugno e resterà fino al 31 maggio dell’anno prossimo. Poi si vedrà.\n\nIntanto, le conseguenze dell’accordo viste finora sono diventate oggetto di dibattito. Le bollette continuano a salire ma secondo il governo, già dopo il primo mese, il meccanismo aveva prodotto benefici per 55 milioni di euro. Per alcuni, invece, la misura avvantaggerebbe soprattutto la Spagna (rieccole, le rivalità iberiche); per altri, i risultati sarebbero rimasti al di qua delle promesse e l’unica via per ridurre i costi energetici per le famiglie è la corsa alle fonti alternative. A dirlo sono in particolare le cooperative che condividono impianti di energie rinnovabili. Ai progetti di efficienza energetica negli edifici il Portogallo ha riservato 610 milioni del Pnrr, che ammonta a 15 miliardi in tutto, e pare stia andando bene l’iniziativa denominata “Cem Aldeias” (cento villaggi), che raggruppa e razionalizza l’autoproduzione di energia rinnovabile nelle province dell’entroterra.\n\nMa l’investimento portoghese nelle rinnovabili viene da più lontano. Già nel 2020 rappresentavano il 34 per cento del consumo totale di energia e il 58 per cento di elettricità. Numeri che avevano fatto balzare il Portogallo al quinto posto in Ue. A far la parte del leone c’è l’energia eolica (27 per cento, quest’anno) e l’idrica, che però nell’ultimo anno è scesa dal 23 al 16 per cento secondo i dati di marzo, non ancora aggiornati al notevole aggravamento della siccità di questa estate. Va detto che dietro l’impulso dell’energia verde portoghese (il paese ha definitivamente abbandonato il carbone a novembre dell’anno scorso) c’è una dose rilevante di importazioni, in particolare dalla Spagna: in media il 10 per cento del totale, ma con recenti impennate del 60 per cento. E l’energia proveniente dalla Spagna è prodotta sia col carbone sia con il nucleare. Insomma, la pulizia a volte è solo di facciata, si sa.\n\nResta tuttavia un mix energetico abbastanza vario quello che fa muovere il Portogallo e, cosa molto importante di questi tempi, meno dipendente dalla Russia rispetto a molte altre nazioni europee. Certo, i contraccolpi della geopolitica sono dappertutto: una parte di quel gas arriva via gasdotto dal Maghreb e un po’ risente della triangolazione non sempre serena fra Spagna, Marocco e Algeria. Ma la vocazione atlantica ha già inserito il Portogallo nella rete internazionale del gas naturale liquefatto. I maggiori fornitori sono Nigeria e Stati Uniti, che portano il loro Gnl nello strategico porto di Sines, 150 km a sud di Lisbona, dove c’è un terminal per la rigassificazione.\n\nL’opzione atlantica del gas nella cittadina che diede i natali a Vasco da Gama ha meno di vent’anni (risale al 2003) e da più parti si pensa a un potenziamento del polo per farne un hub strategico nel nuovo piano energetico europeo. Un gasdotto che andasse oltre i Pirenei aiuterebbe a superare il problema della scarsa interconnessione iberica (l’handicap che ha favorito l’eccezione temporanea), convoglierebbe maggiori finanziamenti e contribuirebbe a spostare il baricentro europeo finora sbilanciato sulla Russia.\n\nProprio dalla Germania, recentemente, erano arrivati segnali positivi, quando Scholz, in una conferenza stampa dell’11 agosto scorso, aveva detto che sarebbe stato ottimo avere ora un gasdotto che dal Portogallo arrivasse al cuore dell’Europa. Ma stavolta è Parigi a non volerne sapere. Il ministro francese della transizione energetica ha risposto a stretto giro che oramai è tardi e che la soluzione sta nel moltiplicare i terminali.",
    "Croazia, Olanda e una tra Portogallo e Spagna: a giugno il gran finale per gli azzurri": "Lo \"spareggio\" di Braga completerà il quartetto di semifinaliste che si sfideranno tra nove mesi in Olanda\n\nL'Italia è la terza qualificata alla Final Four di Nations League e va a fare compagnia a Croazia e Olanda che avevano già staccato il pass per la fase finale. La quarta squadra che si contenderà il trofeo uscirà domani dalla sfida tra Portogallo e Spagna in programma a Braga. I portoghesi guidano il girone con 10 punti e possono contare anche sul pareggio, gli spagnoli (8 punti) non hanno altro risultato che la vittoria. La Final Four si disputerà dal 14 al 18 giugno 2023 in Olanda. La vincente succederà alla Francia che aveva conquistato il trofeo l'anno scorso a San Siro.",
    "Under 20, tra Portogallo e Svizzera: i convocati di Nunziata": "Poche semplici regole.\n\n\n\n1. Si accettano critiche solo espresse in termini civili.\n\n2. La redazione viene continuamente ruotata: non esistono favoritismi.\n\n3. Non è per un 5,5 in pagella che un ragazzo non diventerà calciatore.\n\n4. Il pallone è prima di tutto un giocattolo. Non scordarlo mai.",
    "Repubblica Ceca-Portogallo, le formazioni ufficiali: Barak e Schick contro Leao e CR7": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Documenti Nato rubati da hacker in Portogallo. Ecco cosa sappiamo": "L’intelligence Usa ha informato il governo di Lisbona di un cyber-attacco “prolungato e senza precedenti”. Russi? Cinesi? Chi sono gli aggressori?\n\nLo Stato maggiore delle Forze Armate portoghesi ha subito un grave attacco informatico, con conseguente furto di importanti documenti segreti finito poi in vendita sul dark web. Il cyberattacco, definito “prolungato e senza precedenti”, è stato comunicato al gabinetto del primo ministro portoghese António Costa dall’intelligence statunitense tramite l’ambasciata a Lisbona.\n\nSecondo il quotidiano Diário de Notícias, una parte dei documenti trafugati sarebbe già stata trovata in vendita nel dark web. Interpellato dall’agenzia Lusa, il governo non ha dato ulteriori spiegazioni, mentre un comunicato del ministero della Difesa, pur riconoscendo la correttezza degli indizi su questa falla nel sistema di sicurezza, non si è pronunciato sul caso concreto. Il partito di opposizione Iniciativa Liberal, tuttavia, ha già chiesto ufficialmente che la ministra Helena Carreiras risponda in Parlamento insieme al viceammiraglio Gameiro Marques, direttore dell’Ufficio nazionale per la sicurezza. Proprio Gameiro Marques, inoltre, e il sottosegretario per la digitalizzazione e modernizzazione amministrativa, Mário Campolargo, saranno a Bruxelles, la settimana prossima, per rispondere di questo caso presso il quartier generale della Nato, alleanza di cui il Portogallo, Paese che durante la Seconda guerra mondiale ha ospitato nei suoi casinò grandi incontri tra spie e agenti di entrambi blocchi, è tra i fondatori.\n\nLe fonti citate dal quotidiano hanno dichiarato che i documenti trapelati sono di “estrema importanza”, quindi la loro diffusione potrebbe causare un problema di affidabilità e credibilità del Paese nell’ambito dell’alleanza. “Si è trattato di un cyberattacco prolungato nel tempo e non rilevabile, attraverso bot programmati per individuare questo tipo di documenti, che sono stati poi rimossi in più fasi”, ha dichiarato una delle fonti.\n\nNon sarebbe la prima volta che il Portogallo è coinvolto in una violazione della sicurezza legata ai documenti Nato. Nel 2018, l’ufficiale dei servizi segreti portoghesi Frederico Carvalhão Gil, arrestato due anni prima a Roma, è stato condannato per spionaggio a favore della Russia dopo essere stato scoperto a vendere documenti classificati a una spia russa.\n\nRussi? Cinesi, i cui cyber-attacchi contro i Paesi Nato sono in vertiginoso aumento? Chi sono gli hacker che hanno colpito?\n\nCondividi tramite",
    "Maddie: i genitori perdono ricorso alla Cedu contro Portogallo - Europa": "(ANSA) - STRASBURGO, 20 SET - I genitori di Maddie McCann, la bimba scomparsa da una camera d'albergo in Portogallo nel 2007, hanno perso il ricorso inviato alla Corte europea dei diritti umani (Cedu) contro il Portogallo.\n\nA dieci anni dalla scomparsa della figlia, i coniugi McCann si sono rivolti a Strasburgo affermando che i tribunali portoghesi avevano violato il loro diritto alla vita privata e la loro presunzione di innocenza per non aver agito contro l'ispettore che aveva seguito il caso e che in un libro, un documentario e un'intervista, sosteneva che fossero stati loro ad uccidere la bimba simulandone poi la scomparsa.\n\nLa Corte europea dei diritti umani afferma che, \"anche supponendo che la reputazione dei coniugi sia stata danneggiata, questo non è stato a causa di quanto scritto dall'ispettore (Goncalo Amaral), ma piuttosto il risultato dei sospetti nei loro confronti che hanno condotto all'apertura di un'inchiesta su di loro che a sua volta ha creato una grande attenzione mediatica e numerose controversie\". I giudici di Strasburgo sostengono che le informazioni sui coniugi erano già di dominio pubblico quando il libro fu pubblicato, e quindi non si può ritenere che i tribunali portoghesi abbiano fallito nel loro compito di proteggere la loro reputazione e vita privata.\n\n(ANSA).\n\n",
    "Taranto, fatta per Romano. Si attende il transfer dal Portogallo": "TMW/TuttoC.com\n\n© foto di Luca Marchesini/TuttoLegaPro.com\n\nIl penultimo posto in classifica, in coabitazione con Viterbese e Fidelis Andria, ma soprattutto una difesa che ha già incassato 13 gol in 5 gare, ha portato la dirigenza del Taranto ad intervenire sul mercato per rinforzare la rosa. Come riporta Blunote.it, i pugliesi avrebbero ormai chiuso con il centrocampista Gastón Manuel \"Chapi\" Romano, ventiquattrenne argentino già in prova da qualche giorno con la squadra di Capuano. Il giocatore effettuerà nelle prossime ore le visite mediche e, una volta ricevuto il transfer dalla federazione portoghese, l'eex Estrela Amadora potrà essere ufficializzato.",
    "Spagna, Enrique: \"Contro il Portogallo sarà come una finale. Mondiale? Non moriremo di paura\"": "Luis Enrique, Ct della nazionale spagnola, ha parlato alla vigilia della sfida contro il Portogallo, in programma domani sera alle 20:45. “Abbiamo una grande opportunità per andare avanti. È una finale e la giocheremo così. È positivo essere arrivati all’ultima giornata con la possibilità di vincere il girone. Le aspettative sono cambiate rispetto a giugno, quando abbiamo vinto in Svizzera, ma abbiamo sette giocatori sotto i 21 anni che potrebbero andare ai Mondiali: non è una scusa ma una riflessione che faccio per dimostrare che la nostra idea è crescere”. Aspettative. “Sarà come se fosse il quarto di finale ai Mondiali del Qatar, 90 minuti in cui c’è solo da vincere, non basta nemmeno il pari”. Sul Mondiale ha affermato: “Argentina e Brasile saranno sempre fra le favorite. Ma guardate l’affetto della gente nei nostri confronti: posso solo dire che in Qatar ci saremo e non moriremo di paura“.",
    "Highlights, report: il Portogallo vince ai rigori la Finalissima di Futsal 2022": "Il Portogallo completa un anno memorabile, in cui ha vinto la sua prima Coppa del Mondo di Futsal FIFA e ha difeso con successo il titolo di UEFA Futsal EURO, battendo la Spagna ai rigori nella finale della Finalissima di Futsal, un nuovo evento a quattro squadre UEFA-CONMEBOL a Buenos Aires.\n\nLa partita in breve\n\nLe due squadre si affrontano spesso e l'inizio di gara ha più il sapore di un derby locale che di una finale internazionale. Il Portogallo si rende pericoloso con Zicky, ma la Spagna impegna in più occasioni il portiere avversario André Sousa e poco prima dell'intervallo passa in vantaggio grazie alla rete di Miguel Mellado su assist di Antonio Pérez.\n\nLa Spagna è andata all'intervallo in vantaggio grazie al gol di Mellado Marcelo Endelli supplied by CONMEBOL\n\nIl Portogallo, che ha rimontato dallo 0-2 e vinto contro la Spagna sia nei quarti di finale della Coppa del Mondo Futsal 2021 che nelle semifinali di Futsal EURO 2022, questa volta pareggia da una situazione di svantaggio di un solo gol dopo un raro errore degli avversari. Il passaggio di Pol Pacheco nella propria metà campo viene intercettato da Afonso Jesus, che supera il portiere avversario Didac Plana a metà del secondo tempo e porta la sfida ai tempi supplementari.\n\nIl risultato non cambia e a decidere la sfida sono i calci di rigore, con il trionfo del Portogallo.\n\nLa partita minuto per minuto: Spagna - Portogallo\n\nSpareggio terzo posto\n\nIl Paraguay piega l'Argentina e vince il bronzo, vendicando almeno in parte la sconfitta nella finale della Copa América di febbraio. Richard Rejala e Julio Mareco portano il Paraguay sul 2-0, prima della rete di Cristian Borruto. Arnaldo Báez segna il terzo gol del Paraguay nella ripresa, a cui risponde Alan Brandi, ma i padroni di casa non riescono a trovare la rete del pareggio nei concitati minuti finali.",
    "Rafa Silva: «Lascio il Portogallo per motivi personali»": "TORINO - Sei anni fa a Saint-Denis sollevava il titolo di campione d’Europa: oggi, ad appena 2 mesi dall’inizio del Mondiale in Qatar, dice addio alla Nazionale. Rafael Alexandre Fernandes Ferreira Silva, per tutti Rafa Silva, bomber del Benfica, ha annunciato la propria decisione direttamente al ct lusitano Fernando Santos, che lo aveva convocato per le sfide di Nations League contro Repubblica Ceca e Spagna, dicendogli di «non essere disponibile a rappresentare la Nazionale», come spiegato in un comunicato stampa pubblicato sul sito del Benfica. «Chiedo solo che le ragioni della mia rinuncia, che sono personali, siano rispettate da tutti. Ho rappresentato il Portogallo in 40 partite, ho contribuito a vincere l'Europeo 2016 e la Nations League e sarò sempre in prima fila a sostenere la squadra di tutti noi portoghesi», ha aggiunto l’attaccante. «Ho preso una decisione onesta e corretta a questo punto della mia carriera e sono altresì sicuro che la Nazionale continuerà a regalare gioia ai portoghesi nella Nations League e nel Mondiale 2022».",
    "Antiche città del Mediterraneo: i tesori archeologici del Portogallo raccontano capitoli importanti di storia condivisa": "Categoria: Viaggi & Personaggi Pubblicato: 16 Settembre 2022\n\nEugenio Serlupini, Lisbona / Portogallo\n\nSplendidi reperti di artigianato raffinatissimo che arrivano da lontano per documentare il ruolo delle antiche città del Mediterraneo non solo nei commerci e negli scambi, ma anche nella crescita e nella condivisione culturale di altri popoli. Arrivano dal Museo di Mértola, dal Museu Rainha Dona Leonor, dal Museo Municipale di Tavira e dal Museo Nazionale di Archeologia, tutti in Portogallo, per raccontare attraverso le ceramiche del passato capitoli importanti di storia condivisa.\n\n(TurismoItaliaNews) Il protagonista centrale è il Mediterraneo, quel mare nostrum che dallo stretto di Gibilterra a quello del Bosforo ha consentito - come ponte fra territori, culla di alcune tra le più antiche civiltà e teatro principale della storia e della cultura – ai tanti diversi popoli di venire a contatto nel corso dei millenni e di scambiare le rispettive conoscenze. Ad inquadrare da questo punto di vista le antiche città del Mediterraneo, partendo proprio dai reperti archeologici conservati nei diversi musei del Paese, è il Portogallo, puntando su questo tema nell’ambito di EuroMed Postal, vale a dire l’Unione Postale per il Mediterraneo, l’organizzazione costituita a Roma nel 2011 dagli operatori postali della Regione Mediterranea sotto l’egida dell'Unione Postale Universale (Upu), arrivando oggi a contare 23 membri. Ogni anno EuroMed invita i Paesi aderenti ad emettere francobolli su un tema condiviso, che per il 2022 è appunto quello delle antiche città del Mediterraneo. Lisbona ha così deciso di mettere in circolazione quattro dentelli postali a cui viene affidato il compito di dimostrare il ruolo svolto dalle proprie antiche civiltà nel corso dei secoli.\n\nE a parlarne è stato chiamato l’archeologo Virgilio Hipolito Correia del Museu Monográfico de Conimbriga: “Fin dall’età del bronzo, i rapporti tra Occidente e Mediterraneo sono stati intensi, con ricadute di vasta portata sull’organizzazione dei popoli venuti a contatto. Una delle testimonianze più antiche e significative di questi rapporti e dei loro effetti, è l’adozione della scrittura durante la prima età del ferro nel sud-ovest della penisola iberica, dal VII secolo a.C. Una vera e propria svolta che avviene nel contesto di un fenomeno generale di urbanizzazione di quelle comunità, da cui sono nate le città di questa parte del mondo”. Non solo: nel sud-ovest peninsulare, intorno alla mitica città di Tartessos e grazie ai contatti della regione con i Fenici, acquista particolare rilevanza l'epigrafia funeraria, la più antica scrittura conosciuta dell'Occidente. La stele funeraria di Abóbada, Almodôvar (dall'arabo Almudaûár) è un buon esempio di questo tipo di espressione, con l'iscrizione che circonda la rappresentazione di un uomo, vestito nello stile dei guerrieri iberici raffigurato, ad esempio, su ceramiche di Llíria (Valenzano).\n\nContatti che hanno successivamente determinato nella penisola iberica un continuo flusso di importazioni, in particolare di ceramiche greche, che ha raggiunto il culmine durante il IV secolo a.C. Un significativo gruppo di queste ceramiche è stato ritrovato nella necropoli di Olival do Senhor dos Mártires, vicino ad Alcácer do Sal - l'antica Bevipo, la romana Salacia, la musulmanz al-Qasr — a dimostrazione degli sforzi compiuti da quelle comunità nella rappresentazione sociale delle loro componenti più eminenti, non solo nell'epigrafia, ma anche nella cura dei sontuosi corredi funerari che accompagnavano il defunto. La scena raffigurata è un sacrificio agonistico compiuto da giovani efebi. I contatti con il Mediterraneo sono stati continui per più di un millennio, principalmente con l'integrazione della Lusitania nell'Impero Romano, di cui era la provincia più occidentale, ai limiti del mondo conosciuto.\n\nMa la distanza non è mai stata un ostacolo insormontabile, come ha continuato a non esserlo nel periodo dell'espansione musulmana. Il popolo occidentale non ha perso il gusto per le rappresentazioni, come attesta il Vaso de Tavira, la cui imponente decorazione plastica (quattordici figure, di cui dodici sono arrivate fino a noi) sembra alludere a un rapimento nuziale, dove sono raffigurati guerrieri, musicisti (suonando tamburo e adufe) e vari animali, comprese le colombe su una torre. Il vaso, per il contesto e le sue caratteristiche tecniche, è una produzione della fine dell’XI - inizio del XII secolo, realizzata dopo che la città di Tabîra aveva acquisito importanza nell’organizzazione della regione sotto il dominio califfale e la successiva taifa (principato musulmano indipendente) di Shantamariyya al-Gharb / Santa Maria do Ocidente (Santa Maria dell'Occidente), nome con cui all'epoca era conosciuta l'attuale Faro. Un’altra importante città di Gharb al-Andalus era Mārtulah (Mértola), che ha ugualmente radici nell'età del ferro e che, dopo la disintegrazione del dominio Almoravid (a metà del XII secolo), divenne autonoma sotto l'autorità di Tashfin al -Lamtuni.\n\n“Questo secolo segna l'apice e la massima diffusione della ceramica invetriata con la tecnica della ‘cuerda seca totale’ (espressione riferita al metodo di isolamento delle zone smaltate dei diversi colori). Una delle realizzazioni di questa tecnica, oltre alla comunissima rappresentazione di animali e motivi floreali, è l'iscrizione di baraka (benedizione), nella quale i ceramisti hanno sfruttato al massimo le potenzialità grafiche della scrittura araba, utilizzando la parola, che è rappresentata dalle tre consonanti, come motivo decorativo e insieme religioso” chiosa Virgilio Hipolito Correia.",
    "VIDEO : Portogallo, al via le Conferenze di Estoril per un futuro sostenibile": "",
    "Anche il Portogallo ha la sua Stonehenge: la visione è straordinaria": "Fonte: iStock Xerez Cromlech\n\nNon sono solo le città moderne e le megalopoli futuristiche ad attirare la nostra attenzione e a spingerci ad affrontare viaggi che ci conducono dall’altra parte del mondo. Ma sono anche tutti quei siti misteriosi, affascinanti e antichissimi sui quali gli esperti non smettono di indagare, gli stessi che catturano inevitabilmente l’attenzione dei più curiosi.\n\nÈ questo il caso di Stonehenge, il sito neolitico che si trova vicino ad Amesbury nello Wiltshire, in Inghilterra, considerato da molti esperti un antico osservatorio astronomico, un luogo di culto del sole. Proprio qui ogni giorno giungono viaggiatori provenienti da ogni parte del mondo per provare a risolvere il mistero.\n\nMa quello inglese non è l’unico luogo degno della nostra attenzione, perché anche il Portogallo ha la sua Stonehenge. Il suo nome è Xerez Cromlech e le sue origini, così come la sua visione, sono straordinarie. Scopriamolo insieme.\n\nXerez Cromlech, il complesso megalitico nel cuore dell’Alentejo\n\nC’è un luogo, in Portogallo, in cui vale sempre la pena tornare. Si tratta della regione di Alentejo, un luogo che si snoda nei pressi del confine con la Spagna e che comprende i distretti di Portalegre, Évora e Beja e in parte anche quello di Setúba. È proprio in questo territorio incredibile che è possibile toccare con mano l’anima più autentica e selvaggia dell’intero Paese.\n\nAd accogliere tutti i viaggiatori che si spingono fino a qui ci sono campi pianeggianti che si perdono all’orizzonte, pianure sterminante che cambiano colore con l’alternarsi delle stagioni. Ci sono scogliere frammentate e sabbie dorate che splendono sotto il sole, c’è un paesaggio mozzafiato e unico da scoprire a ritmo lento.\n\nEd è proprio in questo scenario, che incanta e stupisce, che si trova un complesso megalitico dal fascino indiscusso. Un luogo tanto bello quanto sensazionale che racconta una parte della storia dell’intera umanità. Il suo nome è Xerez Cromlech, ed è la Stonehenge del Portogallo.\n\nFonte: iStock\n\nAlla scoperta della Stonehenge portoghese\n\nPer visitare Xerez Cromlech dobbiamo recarci nei pressi della città di Monsaraz, nel distretto di Évora, capoluogo della regione dell’Alentejo. È qui che, dal Convento da Orada, è possibile accedere al complesso megalitico che ricorda, per forme, mistero e suggestioni, proprio quello di Stonehenge.\n\nSituato su un piano più elevato della pianura, il complesso è caratterizzato da pietre erette realizzate in granito locale, disposte una al fianco dell’altra. Anche se quello dell’Antelejo è considerato un cromlech, le pietre non sono disposte a cerchio, ma vanno a completare un disegno quadrangolare che incornicia un grande monolite di forma fallica che raggiunge i quattro metri di altezza.\n\nLe pietre che formano il recinto sono in tutto 50 e prendono il nome di menhir. Le dimensioni sono diverse e variano tra i 120 ai 150 centimetri di altezza. Le origini del cromlech sono fatte risalire a un periodo che va tra il 4000 a.C. e il 3000 a.C, il che lo renderebbe ancora più antico di quello di Stonehenge.\n\nTuttavia il monumento preistorico megalitico non si trova nel suo territorio originale. A causa della costruzione della diga di Alqueva, nei pressi del Convento da Orada, Xerez Cromlech è stato spostato e ricostruito seguendo la pianta originale, nella sua attuale posizione.\n\nLa visita è gratuita e il sito è accessibile ogni giorno. Meravigliosa è la vista al tramonto, quando il sole infuoca le pietre, e di notte, quando l’intero complesso è illuminato solo dalle stelle.",
    "La bufala del Portogallo che produce energia solo con le rinnovabili": "La tempesta energetica che sta attraversando l’Europa e l’Italia induce a guardare a paesi che si trovano in una situazione migliore rispetto alla nostra sia in termini di diversificazione delle fonti sia dei costi dell'energia. Tra le nazioni europee più virtuose c’è il Portogallo che, anche per ragioni geografiche, ha una dipendenza dalla Russia molto bassa ed al quinto posto in Europa per quota di energia verde. Da varie settimane si parla di “eccezione iberica” per indicare la situazione di Spagna e Portogallo migliore rispetto alle nazioni dell’Europa centrale e dell’Italia.\n\nProprio le nazioni iberiche hanno approvato un price cap a 48,75 euro a megawattora per il gas naturale utilizzato nelle centrali termoelettriche. Il motivo di un migliore quadro energetico è da ricercarsi sia nella presenza dei rigassificatori (la Spagna ne ha numerosi, il Portogallo uno) sia negli investimenti sulle rinnovabili che generano una produzione di energia superiore alla media di molti paesi europei. La percentuale maggiore di rinnovabili, non significa però che “ il Portogallo ha deciso di chiudere i ponti con le energie fossili , riuscendo a produrre nel mese di marzo tutta l'energia di cui hanno bisogno soltanto da fonti rinnovabili ” come emerso nel corso dell'ultima puntata di Presa Diretta su Rai3.\n\nPer quanto il Portogallo sotto vari punti di vista sia un esempio virtuoso, non può essere paragonato all’Italia per varie ragioni a partire dalla dimensione del Pil italiano che è otto volte più grande di quello portoghese. Il nostro Paese è costituito da un settore industriale che ha bisogno di molta più energia di quella richiesta dall’economia portoghese. L’affermazione secondo cui il Portogallo ha prodotto “ tutta l’energia di cui ha bisogno con le rinnovabili nel mese di marzo ”, non è veritiera poiché la produzione si riferisce alla sola energia elettrica e non alla cosiddetta TES, ovvero il fabbisogno energetico totale che comprende anche l’energia per usi termici.\n\nSe si analizzano i consumi termici del Portogallo, si scopre che vengono soddisfatti con fonti fossili anche in percentuale superiore all’Italia. Inoltre, secondo i dati di IEA (International Energy Agency), in rapporto emissioni di CO2/Pil, il Portogallo emette più CO2 dell’Italia e anche il consumo di energia in rapporto al Pil è inferiore all’Italia rispetto al Portogallo. In definitiva, sostenere che il Portogallo abbia raggiunto il proprio fabbisogno energetico con le sole rinnovabili, è un'affermazione che non corrisponde al vero e che, per l'ennesima volta, testimonia come sia necessario aumentare le fonti rinnovabili ma non siano sufficienti senza il mix energetico e la diversificazione delle fonti.",
    "De Grandis: \"Leao è un fuoriclasse. Nel Portogallo è diventato una star, più di Ronaldo\"": "MilanNews.it\n\n© foto di www.imagephotoagency.it\n\nIntervenuto negli studi di Sky Sport, Stefano De Grandis ha detto la sua sulla situazione in Champions League del Milan e della stella rossonera, Rafael Leao. Questo il suo pensiero: \"Per il Milan c'è l'occasione di andare agli ottavi da leader del girone. Un sorteggio, dunque, che potrebbe mettere di fronte al Diavolo le seconde. Leao? È un fuoriclasse, anche nel Portogallo è diventato una star, più di Ronaldo. Ha bisogno di aumentare di continuità, ma è già diverso rispetto allo scorso anno\".",
    "L’Italia U17 regala un tempo al Portogallo che ringrazia e vince 2-0. Oggi il quarto con l’Inghilterra alle 15.": "Arriva la prima sconfitta per gli azzurri under 17 al Campionato Europeo in corso a San Sadurnì d’Anoia. Nell’ultima e decisiva partita contro il Portogallo con in palio il primo posto del gruppo B, i ragazzi di Massimo Giudice escono sconfitti per 2-0 e devono lasciare ai lusitani il vertice della classifica e accontentarsi del secondo posto.\n\nOggi, primo giorno della fase a eliminazione diretta, l’Italia affronterà l’Inghilterra, terza nel gruppo A, con fischio di inizio alle ore 15.\n\nLa gara contro il Portogallo è stata decisa in appena 16 secondi nella prima parte del primo tempo. I lusitani sono entrati decisamente meglio in partita, mettendo subito in difficoltà la difesa azzurra, sorretta da un monumentale Mugnaini tra i pali. Nel giro di 7 minuti, gli azzurri hanno collezionato due cartellini blu che si potevano e dovevano evitare; sul primo il Portogallo non ha sfruttato nè il tiro diretto nè il powerplay, mentre sul secondo, Costa ha realizzato il tiro diretto e portato in vantaggio i vice campioni d’Europa in carica. Nemmeno il tempo di riorganizzarsi e l’Italia ha incassato il raddoppio da parte di Preciso dopo appena 16 secondi.\n\nAcquisito il doppio vantaggio, il Portogallo ha rallentato i ritmi e allungato i tempi, giocando costantemente al limite dei 45” e mantenendo il controllo della partita per tutto il primo tempo. Nella ripresa l’Italia ha registrato meglio la difesa e trovato qualche pericoloso spunto offensivo, pagando cara l’imprecisione sotto rete. Uva e Polverini hanno avuto le occasioni migliori, sbagliandole; ma l’occasione buona per riaprire la gara l’Italia l’ha gettata alle ortiche a 7 minuti dalla fine quando, con il Portogallo carico di 9 falli, Tagliapietra ha fallito un tiro diretto per un cartellino blu a Machado e si è fatto a sua volta espellere dopo pochi secondi, annullando di fatto la superiorità numerica azzurra.\n\nIl KO con il Portogallo rende più complicato il cammino degli azzurri nella seconda fase. Oggi contro l’Inghilterra, l’Italia parte con i favori del pronostico. In una eventuale semifinale, però, l’Italia incrocerà la Spagna, campione in carica e padrona di casa.\n\nITALIA-PORTOGALLO 0-2 (primo tempo: 0-2)\n\nMARCATORI: 7.24 Costa (TD), 7.40 Preciso.\n\nITALIA: Mugnaini, G.Tagliapietra, Tomba, De Bari, Colamaria, Uva, Bracali, Carrieri, Polverini, Maggi. All. Giudice.\n\nPORTOGALLO: Nogueira, Azevedo, Pina, Oliveira, Costa, Pereira, Lemos, Machado, Preciso, Estarreja. All. Ferrao.\n\nARBITRI: Villar e Perez (Spa).\n\nNOTE: Espulsi per 2’ Uva e Bracali nel primo tempo, Machado e Tagliapietra nella ripresa\n\nGLI AZZURRI\n\nIl CT azzurro Massimo Giudice e il suo vice Valerio Antezza hanno selezionato 12 atleti per questo europeo. Soltanto due di loro sono erano a Paredes lo scorso anno: Paolo Colamaria (2006, AFP Giovinazzo), scelto come capitano della squadra, e Alessandro Uva (2006, RH Scandiano). Gli altri azzurri sono i portieri Ernesto Maggi (2007, Follonica), Marco Mugnaini (2007, Follonica) e Filippo Poletti (2008, SPV Viareggio) e gli esterni Claudio Bracali (2006, Follonica), Francesco Carrieri (2006, Pumas Viareggio), Angelo De Bari (2006, AFP Giovinazzo), Mattia Polverini (2007, Follonica), Antonio Tagliapietra (2007, Breganze), Giovanni Tagliapietra (2006, Breganze), Marco Tomba (2006, Valdagno).\n\nDello staff che accompagna gli azzurri fanno parte il consigliere federale Paolo Centomo, Marcello Bulgarelli e Laura Minuzzo del Settore Tecnico, il medico Diego Ave, il fisioterapista Filippo Torricelli e il meccanico Giovanni Labianca.\n\nDIRETTA STREAMING\n\nWorld Skate Europe trasmetterà in diretta streaming tutte le partite del campionato europeo con telecronaca in lingua portoghese. Il link di WSE TV è http://europe.worldskate.tv\n\nLe partite dell’Italia saranno trasmesse in diretta streaming sul canale YouTube FISR Hockey Pista con telecronaca in italiano. Il link è: https://www.youtube.com/c/FISRHockeyPista\n\nRISULTATI DELLA PRIMA GIORNATA\n\nItalia - Andorra 12-1\n\nFrancia - Inghilterra 8-0\n\nPortogallo - Germania 7-0\n\nSpagna - Svizzera 12-0\n\nRISULTATI DELLA SECONDA GIORNATA\n\nGermania - Italia 0-5\n\nSvizzera - Francia 1-9\n\nPortogallo - Andorra 21-0\n\nSpagna - Inghilterra 12-0\n\nPROGRAMMA DI MERCOLEDI’ 21 SETTEMBRE\n\n(per i risultati completi e classifiche wse.sidgad.com)\n\nAndorra - Germania 1-5\n\nInghilterra - Svizzera 4-3\n\nItalia - Portogallo 0-2\n\nFrancia - Spagna 2-4\n\nCLASSIFICHE PRIMA FASE\n\nGIRONE A: Spagna 9, Francia 6, Inghilterra 3, Svizzera 0.\n\nGIRONE B: Portogallo 9, Italia 6, Germania 3, Andorra 0.\n\nQUARTI DI FINALE - GIOVEDI’ 22 SETTEMBRE\n\nore 15.00 - Italia vs Inghilterra\n\nore 17.00 - Francia vs Germania\n\nore 19.00 - Portogallo vs Svizzera\n\nore 21.00 - Spagna vs Andorra",
    "Portogallo U20-Italia U20 1-2, Volpato entra e segna": "Roger Ibanez domani sera sarà in campo con il Brasile in amichevole contro la Tunisia. A 24 ore dal match, il...\n\nNel pomeriggio di oggi il nuovo centrocampista della Roma Mady Camara è stato presentato alla stampa. Ecco il video...\n\nComplice la sosta per gli impegni delle Nazionali, José Mourinho ha concesso dei giorni di riposo alla sua...",
    "Portogallo, varato pacchetto aiuti a famiglie": "Il governo portoghese ha varato un pacchetto da 2,4 miliardi di euro per alleviare la pressione sulle famiglie provocata dalla crescita dell'inflazione e dei costi dell'energia.\n\nIl pacchetto agevolativo prevede la riduzione dell'Iva sull'elettricità dal 13% al 6% da ottobre almeno fino alla fine del 2023, un pagamento una tantum di 125 euro per ogni cittadino che guadagna fino a 2.700 euro mensili e un contributo straordinario di 50 euro per ogni figlio a carico fino a 24 anni. I pensionati riceveranno un pagamento una tantum del 50% del loro assegno mensile che nel 2023 sarà aumentato fino al +4,4%. I prezzi degli abbonamenti per i trasporti pubblici e i treni saranno congelati il ​​prossimo anno mentre l'aumento degli affitti sarà limitato al 2%. Alcune misure già in atto, tra cui gli sconti sui carburanti e la sospensione della carbon tax, rimarranno in vigore fino alla fine dell'anno.\n\nIl premier Antonio Costa ha affermato che le misure non metteranno a repentaglio gli obiettivi del suo governo, come il rafforzamento del sistema sanitario e la riduzione del debito pubblico. Le misure tuttavia sono state accolte con critiche dall'opposizione che parla di interventi \"tardivi\" e di \"briciole\" ai cittadini con interventi \"molto al di sotto delle entrate straordinarie\" registrate negli ultimi mesi.",
    "Ronaldo: «E' tornato il rapace». Col Portogallo, pensando al Napoli": "TORINO - (e.e.) Cristiano Ronaldo dà il via all'operazione Mondiale. «E' tornato il rapace», scrive l'account del Portogallo postando la foto dell'ex Juventus in ritiro con la Nazionale. Tirato a lucido e sorridente, l'attaccante del Manchester United ha messo alle spalle il periodo turbolento del calcio mercato nel quale il suo agente Jorge Mendes lo ha offerto a destra e manca. Ci ha provato anche con il Napoli e la destinazione era gradita, CR7 ne aveva parlato con il compagno Mario Rui e si era messaggiato con Luciano Spalletti. Ma non c'erano le condizioni economiche, perché lo United ha dirottato 90 milioni su Antony dell'Ajax e non su Osimhen: quindi niente prestito in azzurro. Ma Cristiano ha visto le partite del Napoli in Champions e gli è cresciuta la nostalgia per quelle sfide che reputa le più importanti. Invece, si dovrà accontentare dell'Europa League. Almeno fino a gennaio. Quando potrebbe cercare di nuovo di cambiare aria. Intanto, sarà passato il Mondiale del Qatar, il suo ultimo: cerca almeno un altro gol, l'ennesimo, per entrare nei record dei record. D'altronde, vive per i numeri, anzi ne è ossessionato.",
    "Studiando il Portogallo, tutte le convocate di Luís Conceição": "Sarà il Portogallo vice-campione d’Europa il pericolo numero uno della nostra Nazionale. Ma quali sono le giocatrici lusitane che parteciperanno al raduno pre-Main Round? Oltre ad Isa Pereira del Città di Falconara, ecco la lista completa delle atlete che si raduneranno a Rio Maior, dal 25 al 28 settembre, agli ordini del C Luís Conceição.\n\nConvocate:\n\nA.S.D. CITTA DI FALCONARA – Isabela Pereira\n\nBURELA PESCADOS – Jenny\n\nGCR NUN’ÁLVARES – Ana Pires, Cátia Morgado e Odete Rocha\n\nNOVASEMENTE GD – Carolina Rocha e Diana Monteiro\n\nSL BENFICA – Ana Catarina, Ana Sofia Gonçalves, Angélica Alves, Helena Nunes, Inês Matos, Janice Silva, Maria Pereira e Marta Costa\n\nSPORTING CP -Ana Catarina Ribeiro e Carolina Pedreira\n\nSTA. LUZIA FC – Ana Azevedo\n\nProgramma: 25.09.2022 | Domenica\n\n22:00 Raduno presso Rio Maior 26.09. 2022 | Lunedì\n\n11:00 Allenamento\n\n18:00 Allenamento 27.09.2022 | Martedì\n\n11:00 Allenamento\n\n18:00 Allenamento 28.09.2022 | Mercoledì\n\n11:00 Allenamento Foto: UEFA\n\nComments",
    "Portogallo, Leao festeggia sui Social un’altra convocazione": "Post celebrativo su Instagram per Rafael Leao. Il motivo è l'ennesima convocazione con la nazionale portoghese.\n\nDonato Boccadifuoco\n\nDopo la forzata assenza nella sfida di campionato tra Milan e Napoli di domenica scorsa, Rafael Leao potrà tornare presto in campo con la maglia della nazionale portoghese. L'ennesima convocazione è il motivo di un post celebrativo apparso sul suo profilo Instagram ufficiale.\n\nPortogallo - Leao è pronto a tornare in campo\n\n\"È sempre un piacere\": un messaggio semplice ma che sottolinea la voglia di tornare in campo di Rafael Leao nei prossimi impegni che vedranno il Portogallo affrontare in Nations League RepubblicaCeca e Spagna. Milan, ha parlato Kalulu: leggi qui la sua intervista >>>"
}