{
    "Argentina. Nasce il cosiddetto “dollaro soia”": "di Paolo Menchi –\n\nVisti i precedenti, non è certo una nuova notizia la crisi economica argentina, con l’inflazione che a luglio ha raggiunto il 70% annuo, uno dei tassi più alti al mondo.\n\nÈ meno noto che uno dei problemi dell’economia argentina, che dipende per il 70% dal mercato interno, sia la mancanza delle riserve di dollari americani; nel mercato domestico c’è molta domanda di questa valuta, ma sono pochi quelli che creano riserve.\n\nIl dollaro è richiesto dall’industria per acquistare beni di produzione ma anche dai privati per tenere i risparmi lontano dall’inflazione, nonchè per acquistare proprietà.\n\nTutto questo porta ad una costante riduzione delle riserve necessarie per far funzionare l’economia.\n\nIl governo ammette la scarsità di dollari in cassa e parla di riserve di 37 miliardi di dollari, ma secondo gli analisti la cifra è decisamente sovrastimata in quanto comprende anche le riserve dei privati che non possono essere utilizzate dalla banca centrale in caso di necessità. Più probabile che in cassa non ci siano più di 5 miliardi di dollari, se non meno ancora.\n\nUn dato preoccupante, in considerazione anche delle rate del prestito del FMI che devono essere pagate a fine settembre.\n\nFatta la doverosa premessa, la notizia di questi giorni è che il ministro dell’economia Sergio Massa, di recente nomina, per cercare di far fronte al problema ha inventato quello che i media locali hanno chiamato il “dollaro soia”.\n\nIn sostanza i produttori di soia che esportano vengono pagati in dollari, che devono cambiare al tasso ufficiale che corrisponde a circa 150 pesos per ogni dollaro, contro il cambio effettivo di 280 pesos. Se a questo si aggiunge una tassazione del 33%, i guadagni si riducono di un terzo circa.\n\nI produttori, visto che i loro omologhi in Uruguay e Paraguay non hanno questi problemi, tendono a creare riserve di soia e a non vendere, sperando in una svalutazione del peso.\n\nPer questo motivo il governo ha introdotto una sorta di sussidio per i produttori di soia: essa prevede che la quotazione ufficiale del dollaro nel loro caso sarà solo fino alla fine di settembre di 200 pesos, nella speranza che vendano il loro prodotto e che vengano introdotti dollari nel mercato interno.\n\nIl provvedimento è stato accolto con moderato favore dai produttori di soia, che lo hanno definito non abbastanza adeguato e comunque solo un palliativo temporaneo che non risolve il problema di fondo; chiedono inoltre che da ottobre si ritorni ad una sola quotazione del dollaro utilizzando quella effettiva e non quella imposta dal governo.",
    "Argentina: giocatori chiederanno di saltare l'ultima di campionato prima del Mondiale. I casi Lautaro, Di Maria e Dybala": "I giocatori della Nazionale argentina chiederanno ai rispettivi club di appartenenza di non giocare l'ultima partita di campionato prima dell'inizio dei Mondiali in Qatar : in questo modo riuscirebbero a mettersi a disposizione della Seleccion già prima del weekend del 12 e 13 novembre. A lanciare l'indiscrezione è la testata argentina Doble Amarilla, secondo cui i giocatori sono pronti a fare una richiesta ufficiale sia all'Afa (la Federazione argentina), sia alla Conmebol che rappresenta tutte le Nazionali sudamericane.",
    "Argentina: sindacati proclamano sciopero, pneumatici a rischio - Industria": "Un complesso conflitto sindacale, che dura da ormai cinque mesi, e per il quale al momento non si vede soluzione, sta causando una grave crisi nel settore della produzione di pneumatici in Argentina, in cui operano tre imprese, fra cui la Pirelli. La vertenza, eminentemente salariale, vede di fronte da una parte il sindacato argentino dei lavoratori dei pneumatici (Sutna) e dall'altra le aziende produttrici che sono, oltre a Pirelli, la giapponese Bridgestone, e l'argentina Fate. In attesa di trovare la chiave di soluzione per avvicinare le pretese delle parti le fabbriche, che sono tutte nella provincia di Buenos Aires sono praticamente paralizzate e, ad aggravare il tutto, venerdì il Sutna ha annunciato uno sciopero a tempo indeterminato.\n\nIn un comunicato Pirelli ha reagito sostenendo che \"ancora una volta Sutna ha tenuto bloccato l'impianto per diversi giorni, alterando la normale attività produttiva\".\n\n\"L'utilizzazione di questi metodi - aggiunge il documento - oltre ad essere illegale, è profondamente autoritaria e antidemocratica, poiché viola diritti fondamentali come la libertà di movimento e di lavoro sanciti dalla Costituzione\". La compagnia Pirelli è in Argentina da 112 anni, e lo scorso anno ha realizzato un investimento nella fabbrica di Merlo aprendo una divisione di pneumatici per moto, l'unica esistente nel Paese.\n\nQuesto ha generato 300 nuovi posti di lavoro, di cui 70 legati alla nuova produzione moto, portando il totale dei dipendenti a circa 1.400, con un incremento anche dell'occupazione indiretta.",
    "Mondiale calcio 2022, Messi: \"Sarà un'Argentina diversa dal passato\"": "Calcio\n\nInter, lesione al flessore della coscia per Brozovic\n\nLa presenza al Mondiale non è a rischio per il centrocampista croato, che tuttavia potrebbe essere costretto a fermarsi per un mese",
    "Valentini: “La richiesta dell’Argentina? Club tenuti a liberare i giocatori 14 giorni prima del Mondiale”": "Le dichiarazioni dell’ex dirigente della FIGC sulla richiesta dell’Argentina di non far giocare ai propri convocati l’ultima partita prima del mondiale\n\nL’ex dirigente della FIGC, Antonello Valentini ha parlato a Radio Bruno:\n\n“I club devono liberare i giocatori 14 giorni prima dell’inizio del Mondiale. Il regolamento dà ragione alle Federazioni. Questo, però, metterà in difficoltà le squadre, perché orfane di profili importanti. Bisognerà vedere come la gestirà la FIFA, essendo l’edizione di quest’anno anomala, in quanto non isolata in estate ma incastrata nel campionato. In caso contrario i club non avrebbero a disposizione i giocatori convocati, e dobbiamo pensare che tutte le nazionali potrebbero seguire l’esempio dell’Argentina. Il regolamento dà ragione alle federazioni, ma non escludo che la Federcalcio mondiale stia pensando o abbia già pensato a come gestire la situazione”.",
    "Argentina. La “Notte delle matite spezzate”. Migliaia di giovani l’hanno ricordata in piazza": "Ieri 16 settembre, a Buenos Aires, migliaia di giovani hanno riempito Plaza Congreso, commemorando il 46° anniversario della Notte dei Lapis, una operazione repressiva di terrorismo di Stato messa in atto dall’ultima dittatura civile-militare argentina, che sequestrò e torturò dieci studenti liceali di La Plata che lottavano per difendere l’istruzione pubblica.\n\nIn Italia la orrenda sorte di questi studenti è stata conosciuta attraverso il film “La Notte delle Matite Spezzate”.\n\nI quattro superstiti sono Gustavo Calotti, Pablo Díaz, Patricia Miranda ed Emilce Moler, mentre Claudio de Acha, María Clara Ciocchini, María Claudia Falcone, Francisco López Muntaner, Daniel Racero e Horacio Úngaro risultano ancora dispersi.\n\nLa macchina genocida che attaccò questi giovani era comandata dal capo della polizia di Buenos Aires, Ramón Camps, e da Miguel Etchecolatz, che li portò nei centri clandestini di Pozo de Banfield, Arana e altri nella provincia di Buenos Aires, dove furono torturati. L’obiettivo era quello di distruggere le organizzazioni studentesche attraverso il terrore.\n\nIl 21% dei desaparecidos argentini erano studenti, ma 6 scomparsi su dieci avevano tra i 21 e i 30 anni (il 32,62% tra i 21 e i 25 anni e il 25,90% tra i 26 e i 30 anni, per un totale del 58,52%). E 6 scomparsi su 10 erano operai, impiegati, professionisti e insegnanti, cioè lavoratori (operai 30,2%, impiegati 17,9%, professionisti 10,7% e insegnanti 5%, per un totale del 63,8% del totale degli scomparsi).\n\nGli studenti, le ragazze e i ragazzi che lavorano si sono rivelati le principali vittime del terrorismo di Stato. È fondamentale ricordarlo ogni 16 settembre, quando si ricorda “la notte delle matite”.\n\nE poi ci furono i roghi dei libri. Il 30 agosto 1980, la polizia di Buenos Aires bruciò in un terreno libero di Sarandí un milione e mezzo di copie del Centro Editor de América Latina, prelevate dai magazzini per ordine del giudice federale di La Plata, Héctor Gustavo de la Serna. I libri bruciarono per tre giorni.\n\nQuella non è stata l’unica volta in cui la dittatura ha bruciato libri. Il 29 aprile 1976, Luciano Benjamín Menéndez, capo del III Corpo d’Armata di stanza a Córdoba, ordinò un rogo collettivo di libri, tra cui opere di Proust, García Márquez, Cortázar, Neruda, Vargas Llosa, Saint-Exupéry, Galeano.\n\nFonte: Resumen Latinoamericano\n\n17 Settembre 2022 - © Riproduzione possibile DIETRO ESPLICITO CONSENSO della REDAZIONE di CONTROPIANO",
    "Argentina, Dybala tona in gruppo: contro la Giamaica sarà in campo": "ULTIME NOTIZIE AS ROMA – Paulo Dybala torna in gruppo. L’attaccante argentino ha svolto per la prima volta l’allenamento con i compagni di nazionale.\n\nLa Joya quindi è considerato perfettamente recuperato dal ct Scaloni, e contro la Giamaica è praticamente certo il suo utilizzo, resta da capire se dal primo minuto o subentrando dalla panchina.\n\nLa Roma osserva da spettatrice fortemente interessata: i giallorossi stanno preparando un charter che riporti Dybala nella Capitale al termine della partita per rimetterlo il prima possibile a disposizione di Mourinho in vista della delicatissima sfida contro l’Inter di sabato prossimo.\n\nGiallorossi.net – G. Pinoli",
    "Argentina, rissa dopo il rigore: la polizia entra in campo": "26 settembre 2022 a\n\na\n\na\n\nBotte da orbi in Argentina. La sfida tra Central Norte e Sportivo Belgrano è finita peggio del previsto nell'ultimo weekend, con le forze dell'ordine costrette agli straordinari e all'ingresso sul terreno di gioco. Il match era valido per il campionato Torneo Federal A, ovvero uno dei tornei professionistici che formano il terzo livello regionalizzato del calcio argentino. La sfida è stata molto tesa, con gli ospiti che l'hanno sbloccata nel finale del primo tempo, resistendo poi fino al recupero della ripresa. E qui però è successo di tutto.\n\nIl rigore, e parte la rissa - I giocatori del Central, infatti, in pochi secondi hanno collezionato diversi tiri da distanza ravvicinata: rimpalli, conclusioni sporche, interventi del portiere e anche una clamorosa traversa, per una scena molto curiosa, con la porta ospite che sembrava maledetta. Una sagra dell’errore, che ha avuto però un esito a sorpresa. Dopo che l'ultimo tiro dell'attaccante in maglia bianca è finito sul braccio di un difensore, è partita la follia. Mentre l'arbitro fischiava il penalty, un giocatore dello Sportivo Belgrano ha recuperato il pallone, ed è stato letteralmente preso a calci da un avversario, che ha dato così il La a una maxi-rissa.\n\nUn 1-1 all’insegna della violenza - Pugni, calci, spintoni, per una rissa alla quale hanno partecipato anche le panchine. L'arbitro è rimasto fermo, in attesa che la situazione tornasse alla normalità. Sul campo sono intervenuti addirittura gli addetti alla sicurezza e le forze dell'ordine per frenare la violenza dei calciatori. Alla fine, il Central ha pareggiato i conti dal dischetto con German Lesman, per un 1-1 all'insegna anche della violenza.",
    "Lautaro, con l'Argentina solo sorrisi: in gol nel 3-0 all'Honduras (ed è Messi show)": "L’albiceleste stende in scioltezza i centroamericani con il 21° centro del Toro (in campo solo 45’) e una doppietta della Pulce. In campo anche Paredes, Di Maria a riposo\n\nAdriano Seu\n\nUn’esibizione in piena regola, almeno per i primi 45’ di gioco. E’ quella a cui hanno assistito questa notte i quasi 60 mila spettatori dell’Hard Rock Stadium di Miami, dove l’Argentina di Messi ha travolto l’Honduras al ritmo di gol (tre) e giocate strappa applausi. È finita 3-0. Quello che per la Seleccion è stato poco più di un allenamento è servito per rilanciare Lautaro dopo quasi un mese di digiuno in zona gol, ma ha sottolineato una volta di più la straordinaria leadership che esercita la Pulce all’interno di un gruppo che viaggia a vele spiegate, forte di un’imbattibilità che dura da 34 partite. Oltre al Toro, sostituito dopo il primo tempo, in campo anche lo juventino Paredes (per 64’) e il “friulano” Perez, che ha debuttato nella mezzora finale. Prossimo test per l’Argentina nella notte tra martedì e mercoledì contro la Giamaica.\n\nConferme — Nessun esperimento particolare da parte del tecnico Scaloni nonostante i sentori della vigilia: il modulo resta il 4-3-3, con qualche piccola variazione. Ad esempio non c’è Di Maria, tenuto a riposo, in compenso c’è un Papu Gomez in serata di grazia, che si rivela il miglior socio di Messi sin dalle prime battute. E’ su quell’asse che la Seleccion costruisce il vantaggio al 16’, frutto poi di una zampata rapace di Lautaro a centro area. Dopodiché è puro show, con un rigore della Pulce (ispirato da un suo stesso lancio filtrante) e un pallonetto telecomandato da 20 metri che chiude i giochi al 69’. Prima del definitivo 3-0, l’Argentina spreca almeno quattro chiare occasioni per aumentare il divario, poi addormenta il gioco nella ripresa senza infierire troppo sui rivali.\n\nGli italiani — Buona prova del Toro, che va a segno per la quarta partita consecutiva (dieci centri nelle ultime 14 uscite in nazionale), sbaglia poco o nulla, si muove senza sosta ed evita anche un eccessivo dispendio di energie grazie al cambio con Alvarez a inizio ripresa. Una ventina di minuti in più sulle gambe invece per Paredes, bravo a dettare i tempi e a smistare palloni nei 64’ in cui resta in campo prima di lasciare il passo al debuttante Fernandez (autore dell’assist per il terzo gol albiceleste). Serata speciale anche per Nehuen Perez, che ripaga la fiducia di Scaloni con uno spezzone di gara senza sbavature.",
    "Volley femminile, Mondiali 2022. Ostacolo Argentina per il Brasile. Stati Uniti all’esame Canada": "Tris di derby continentali che potrebbe regalare qualche emozione nella quarta giornata del Mondiale di Polonia e Germania che vede anche il ritorno in campo dell’Italia contro il Portorico. Cinque le altre sfide in programma con il sorteggio che ha deciso di rinverdire antiche rivalità come quelle tra Brasile e Argentina e tra Stati Uniti e Canada che chiuderanno la giornata.\n\nGiornata che invece sarà aperta alle 14.15 da Giappone-Repubblica Ceca che si preannuncia sfida con qualche piccola incertezza. Il Giappone parte con i favori del pronostico ma la Repubblica Ceca non ha sfigurato contro il Brasile e per alcuni tratti del match ha saputo imbrigliare le forti sudamericane, dunque proverà a ripetersi anche contro le spumeggianti asiatiche.\n\nAlle 15.30 la Germania va a caccia di conferme e di punti contro il Kazakistan. La squadra di Vital Heynen parte con i favori del pronostico anche perchè il Kazakistan visto con gli Stati Uniti è apparso poca cosa e una prova convincente potrebbe servire alle tedesche anche in vista delle prossime sfide molto più complicate. Torna in campo per il secondo match mondiale anche la Serbia che alle 16 affronta la Bulgaria in una sfida che non dovrebbe presentare particolari problemi per la squadra di Santarelli che in Nations League vinse la sfida diretta in tre set ma faticando forse più del previsto con primo e terzo parziale chiusi ai vantaggi non senza qualche patema (mancava però Boskovic tra le serbe).\n\nLa serata si preannuncia divertente con un Brasile-Argentina che alle 18.30 promette scintille almeno dal punto di vista dell’atteggiamento delle due squadre che non vogliono mai lasciare nulla all’avversario in questi casi. Il Brasile parte ovviamente con i favori del pronostico ma qualcosa alle rivali (vedasi match con la Repubblica Ceca) la squadra di Ze Roberto concede quasi sempre e l’Argentina proverà a fiondarsi dentro alle falle del gioco verde-oro, non sempre particolarmente efficace in attacco e non sempre preciso in difesa e ricezione. Se le brasiliane manterranno la concentrazione giusta ci sarà poco equilibrio, diversamente potrebbe uscire una bella sfida.\n\nLa serata si chiuderà alle 21 con Stati Uniti-Canada: il meglio del volley nordamericano con l’ago della bilancia che pende pesantemente verso la sponda statunitense ma il Canada ha le armi giuste per creare qualche grattacapo alla squadra di Karch Kiraly, al primo vero banco di prova serio del Mondiale. Una partita molto utile per la squadra a Stelle e Strisce in vista di impegni ancora più complicati.\n\nFoto Fivb",
    "Giamaica: pronostico, formazioni e dove vederla in TV e streaming": "Argentina e Giamaica si sfideranno Mercoledì 28 Settembre 2022 alle ore 02:00, in un match Amichevole. Qui analizzeremo le migliori quote, i nostri consigli sul pronostico, le probabili formazioni, dove vedere Argentina – Giamaica in TV e streaming e le ultime notizie sulla partita.\n\nQuote e consigli sul pronostico Argentina – Giamaica del 28/09/2022 – Amichevole\n\nPronostico Argentina – Giamaica, 1X2: Argentina @1,12 – Eurobet\n\nContinuano anche le amichevoli per l'Argentina, che dopo aver battuto l'Honduras per 3-0 affronterá adesso la Giamaica, in un altro match amichevole per preparare al meglio i Mondiali, che vedranno l'Argentina di Messi e compagnia tra i favoriti nella vittoria. Parlando di pronostico, anche per questo match l'Argentina é chiaramente la favorita, con una quota che si aggira sull'1,12 e che difficilmente aumenterà nelle prossime ore. Messi naturalmente titolare.\n\nVISITARE EUROBET\n\nPronostico Argentina – Giamaica, Goal/No Goal: No Goal @1,45 – Codere\n\nMatch da No Goal, quota fra le piú giocate naturalmente, e data per l'occasione ad un buon 1,45, molto probabile.\n\nVISITARE CODERE\n\nPronostico Argentina – Giamaica, Over/Under 2,5: Over 2,5 @1,50 – Goldbet\n\nSulla somma totale di reti si va verso l'Over 2,5 che é ormai un classico per ogni match dell'Argentina, con la quota in questione data al momento ad un ottimo 1,50!\n\nVISITARE GOLDBET >>\n\nLe quote di Argentina – Giamaica\n\nQuote 1X2 fornite da Bet365, soggette a cambiamenti nel tempo:\n\nArgentina , quota: 1,17\n\n, quota: 1,17 Pareggio , quota: 8,10\n\n, quota: 8,10 Giamaica, quota: 14,50\n\nLe probabili formazioni di Argentina – Giamaica\n\nFormazione Argentina (4-3-3): Rulli, Molina, Pezzella, Martinez, Tagliafico, De Paul, Paredes, Lo Celso, Messi, Martinez, Gomez.\n\nAllenatore: Scaloni\n\nIndisponibili: Palacios, Foyth, Musso\n\nFormazione Giamaica (4-2-3-1): Blake, Brown, Lowe, Topey, Bell, Williams, Lambert, Bailey, Morrison, Flemmings, Nicholson.\n\nAllenatore: –\n\nIndisponibili:\n\nQuando si gioca Argentina – Giamaica\n\nLa partita Argentina – Giamaica si gioca Mercoledì 28 Settembre 2022.\n\nPartita : Argentina – Giamaica\n\n: Argentina – Giamaica Data: 28 Settembre 2022\n\n28 Settembre 2022 Stadio: –\n\nDove vedere Argentina – Giamaica in TV e streaming\n\nIl match Argentina – Giamaica non verrá trasmesso in diretta tv da nessuna emittente televisiva. Non sará nemmeno possibile seguire il match in diretta streaming.\n\nOrario di Argentina – Giamaica e dove vederla: tutte le info",
    "L'Argentina in fila, ma le figurine Mundial non si trovano... Messi costa 300 dollari, e interviene il Governo": "L'Argentina in fila, ma le figurine Mundial non si trovano... Messi costa 300 dollari, e interviene il Governo di Jacopo Manfredi\n\nNel Paese non si trovano più bustine. La Panini è rimasta spiazzata dall'enorme richiesta dovuta al fatto che sarà l'ultimo di Messi. Gli edicolanti protestano con i distributori che hanno preferito altri canali di vendita. Intanto i genitori dei ragazzi vanno avanti col passaparola per capire dove si possono reperire",
    "Produzione industriale in Argentina, +9,2% su anno. Ma preoccupano stock e limiti cambiari": "\n\n\n\nLa produzione dell’industria in Argentina a luglio 2022, ultimo con dati definitivi, è cresciuta del 9,2 per cento rispetto allo stesso mese dell’anno precedente. È quanto spiegato dalla Unione degli industriali del paese, la Unión Industrial Argentina (Uia) che tuttavia segnala un calo dello 0,2 per cento sul mese di giugno.\n\nNei primi sette mesi dell’anno in corso, la produzione dell’industria in Argentina vede un accumulo del +7,9 per cento rispetto allo stesso periodo del 2021, informa ancora la sigla degli industriali del paese. Tuttavia, segnalano, proprio nel mese di luglio l’attività delle industrie del paese ha dovuto fare i conti con una maggiore incertezza macroeconomica e con le difficoltà del mercato cambiario. Ciononostante, l’impatto degli squilibri è stato più moderato delle previsioni, grazie agli stock che hanno permesso di sostenere la produzione.\n\nSono undici, sui dodici monitorati, i settori industriali a presentare la crescita interannuale a luglio del 2022, a eccezione del tessile che è rimasto stabile. A registrare la performance migliore è il settore automobilistico col 37,9 per cento in più grazie all’aumento delle vendite sul mercato interno.\n\n\n\n\n\nBene anche l’elettronica, salita del 25,5 per cento, il metalmeccanico con +8,1 per cento, la raffinazione di petrolio (+7,6 per cento). A segnare una diminuzione del 2,7 per cento è invece il settore dei prodotto farmaceutici.\n\nI dati, però, non confortano completamente gli industriali che stimolano il governo a predisporre misure che possano facilitare l’attività delle industrie. Stando a una inchiesta interna della Uia, il 74 per cento delle imprese hanno avuto difficoltà a reperire le necessarie materie prime e il 70 per cento a pagare le merci importate per via delle retrizioni ai cambi.\n\n#Agricoltura, in #Argentina per la siccità previsto raccolto di grano più basso degli ultimi 7 anni #economiahttps://t.co/2BvNX77Fw1 — Gaucho News (@gauchonews) September 23, 2022\n\nIn più, il 32 per cento delle aziende ha rallentato parte delle sue attività davanti alle difficoltà operative. E il 54 per cento delle imprese industriali ha visto ridurre lo stock delle materie prime, che sta portando all’allungamento dei tempi di consegna.\n\nArticolo: Litio, nuovo accordo tra Ypf e Cina per sviluppo e produzione in Argentina",
    "Psg, Messi: “Mbappé tra i migliori al mondo per i prossimi anni”": "L'attaccante all'emittente messicana Tudn: \"In nazionale si è formato un gruppo molto bello\"\n\n“Con Neymar ci conosciamo a memoria, ci siamo divertiti insieme al Barça per diverse stagioni. La vita ci ha permesso di ritrovarci a Parigi. Sono felice di giocare con lui, di incontrarlo quotidianamente. Come Kylian Mbappé, una vera bestia in campo, super forte nei duelli uno contro uno, che cerca lo spazio, va velocissimo e ha un grande senso del gol. È un giocatore molto completo, come ha già dimostrato, e che sarà tra i migliori al mondo negli anni a venire“. Così Lionel Messi, attaccante argentino del Psg, in una intervista al media messicano Tudn.\n\nE sulle prospettive della nazionale argentina in vista della Coppa del Mondo in Qatar, ha detto: “Si è formato un gruppo molto bello e forte che ha idee molto chiare, sa come giocare ogni partita e penso che la differenza più grande con i gruppi precedenti sia aver avuto la fortuna di vincere la Copa América. Il fatto di averla vinta cambia tutto, lavori in modo diverso, le cose automaticamente vanno in maniera diversa. In precedenza avevamo formato grandi gruppi, abbiamo fatto grandi edizioni della Coppa America e Mondiali, e non siamo stati abbastanza fortunati, penso che l’unica differenza che vedo con questo gruppo oggi è che ha avuto la fortuna di vincere”, ha aggiunto, “per me personalmente il successo in Coppa America è qualcosa di incredibile, difficile da spiegare ancora oggi. Ancora mi emoziono perché era qualcosa, ho combattuto molto e che ho sognato per tutta la mia carriera, per poter ottenere qualcosa con la Nazionale”. “Avevo avuto durissimi colpi perdendo finali di Coppa America, Mondiali, essendo stato pesantemente criticato per tante cose e per molto tempo per quelle sconfitte. Mi sono potuto finalmente consacrare con la nazionale”, ha aggiunto la Pulce.\n\n© Copyright LaPresse - Riproduzione Riservata",
    "Genoa, dall'Argentina: \"L'ex Palacio si ritira\"": "Rodrigo Palacio si ritira, l'ex Genoa lascia il calcio ad annunicarlo l'emittente argentina ESPN. Dopo l'addio al Brescia l'attaccante ha esordito ieri nel mondo del basket con la maglia del Gerenano in Serie D lombarda. Manca solo l'ufficialità.\n\nPalacio ha vestito la maglia rossoblu dal 2009 al 2012 collezionando 100 presenze complessive condite da 38 gol e 23 assist.",
    "The Rugby Championship: vittoria inutile per il Sudafrica sull’Argentina in un match con ben 6 gialli. All Blacks campioni": "È calato il sipario sulla Rugby Championship 2022 e all’Hollywoodbets Kings Park di Durban sono scesi in campo Sudafrica e Argentina. Per gli Springboks sulla carta ancora la chance di laurearsi campioni, ma per superare gli All Blacks (vincitori nettamente contro l’Australia in mattinata) serviva vincere con bonus e battendo i Pumas di almeno 39 punti. Ecco come è andata.\n\nAvvio difficile per il Sudafrica, che nonostante il possesso costante commette un paio di errori al piede con Frans Steyn e Argentina che ringrazia e si ritrova in attacco. Ancora un’ingenuità palla in mano degli Springboks e il tanto possesso non viene concretizzato e al 5’ occasione d’oro per i Pumas che vengono fermati a un passo dalla linea di meta. Sudafrica che a sorpresa domina la mischia in questa prima fase, ma il gioco alla mano è troppo nervoso e tanti errori. Argentina che inizia a diventare fallosa e all’11’ da una touche in attacco, maul e si stacca Etzebeth che va a schiacciare. Ma c’è un fuorigioco in maul dello stesso numero 4 e nulla di fatto. Errore subito dopo dell’Argentina e nuova chance per i padroni di casa, che però si fanno strappare l’ovale e non si sblocca il risultato. Tre errori gratuiti in 15’ per il Sudafrica, che sta buttando via occasioni e minuti in un match che sanno che non basta vincere. Troppi, però, i falli argentini e al 16’ arriva il giallo per Kremer e superiorità per dieci minuti per i padroni di casa. Troppe infrazioni dei biancoceleste, con il Sudafrica a un passo dalla linea di meta e al 19’ una mischia devastante dà la meta ai padroni di casa con Wiese e punteggio sul 7-0.\n\nMatch che si caratterizza fino a ora dalle tante palle perse da entrambe le parti. Domina la mischia il Sudafrica, che obbliga all’ennesimo fallo i sudamericani, ma ancora un errore di Frans Steyn al piede. Falli evitabili, avanti continui, in un match che resta equilibrato nel punteggio nonostante il tanto possesso sudafricano, incapace però di concretizzare. E appena rientra in campo Kremer dal giallo arriva subito la seconda ammonizione, per l’ennesimo fallo, all’Argentina con Juan Martin Gonzalez al 27’. Ci prova subito il Sudafrica, ma la difesa argentina tiene alta il portatore di palla, Le Roux, e nuova occasione buttata. Ma un minuto dopo è Siya Kolisi a partire dalla maul e schiaccia in meta per il 14-0. Argentina che dopo mezz’ora di sofferenza va finalmente in attacco, ma un velo evitabile regala l’ovale agli Springboks. E al 38’ fallo argentino poco dentro la meta campo degli Springboks e Steyn trova i pali da 55 metri per il 17-0. Ma la rincorsa agli All Blacks viene rallentata allo scadere, quando l’Argentina ruba un pallone, calcetto in avanti e pallone a Betranou che va in meta e squadre al riposo sul 17-7. Ora al Sudafrica mancano 29 punti per il titolo.\n\nParte aggressiva l’Argentina a inizio ripresa, ma si salva il Sudafrica che però deve risalire tutto il campo. Resta nella metà campo dei padroni di casa la squadra sudamericana, ma ancora una volta non arriva in fondo. Lo fanno al 47’, quando Juan Martin Gonzalez si fa beffe della difesa sudafricana al largo e arriva fino in fondo. 17-14 per il Sudafrica e All Blacks vicinissimi al titolo. Match nervoso, ancora ricco di errori, con ora gli Springboks che devono sperare solo di portarla a casa. E per farlo utilizzano nuovamente maul e mischia e al 55’ arriva la meta di punizione e cartellino giallo a De la Fuente, con il punteggio sul 24-14.\n\nMa Sudafrica che non sa sfruttare neanche in questa ripresa la superiorità numerica e al 60’ arriva un dubbio cartellino giallo a Etzebeth e Sudafrica in 14. Spinge, così, l’Argentina, ma spreca anche lei e nulla di fatto. Al 65’ ancora un cartellino per gli Springboks, questo per il neoentrato Faf de Klerk. Tanta indisciplina tra i padroni di casa e al 68’, in doppia superiorità, è Mathias Moroni a schiacciare per il 24-21 e match di nuovo riaperto. Troppi falli, troppi interventi scomposti e Sudafrica che torna a pochi metri dalla linea di meta. E al 73’ seconda meta di punizione per il Sudafrica da maul ed ennesimo giallo del match, questa volta per Sclavi, con punteggio sul 31-21. E a tempo scaduto va ancora a segno il Sudafrica, con Kurt-Lee Arendse per il 38-21 finale. Vittoria Springboks, ma non basta e All Blacks che si laureano campioni 2022.\n\nFoto: LaPresse",
    "Pergamene, braccialetti e medaglie per gli atleti di Perosa Argentina": "“Su centoquaranta atleti partecipanti alle Miniolimpiadi di Valle, abbiamo consegnato poco meno di cento pergamene e braccialetti, segno che è stata tanta la gente presente alla giornata dedicata allo sport, partecipando alle varie attività proposte” esprime soddisfazione l’assessore allo Sport di Perosa Argentina Andrea Barale per la festa di venerdì pomeriggio.\n\nNon solo i piccoli atleti delle Miniolimpiadi sono stati premiati. Il Comune ha assegnato una pergamena e un braccialetto per diverse associazioni impegnate sul territorio: Ger Chi, Olympia Karate Perosa, Heracle Gym Perosa, Piscina di Perosa, Scuola di ballo Cuban Break, Asdec Chiaroscuro judo Perosa, Vecchie Glorie Perosa, Fc Perosa a cui sono state consegnate anche le maglie da gioco regalate dai ‘gemelli’ di Rutesheim Perouse.\n\nA ricevere pergamena e medaglia per i risultati conseguiti: Bocciofila La Perosina e Volley Vincere Pallavolo Amatoriale Ger Chi.\n\nPergamena e medaglia anche per gli atleti che singolarmente si sono distinti per i risultati ottenuti nei loro rispettivi campi: Giulia Bertolo e Iris Galetto per la corsa campestre II anno ragazze; Fabio Martinat per la corsa in montagna senior; Fabiana Valente corsa in montagna II anno junior; Silvia Camusso corsa in montagna; Federico Novara moto 250cc velocità su ghiaccio; Vanessa Refourn miglior giocatrice del torneo amatoriale di pallavolo ‘misto e bello’.\n\nInfine l’Hockey Prato Valchisone, che ha vinto lo scorso campionato italiano di Hockey indoor, è stata premiata con pergamena e medaglia da Andrea Garavello, Assessore allo sport dell’Unione Montana dei Comuni Valli Chisone e Germanasca.",
    "Argentina: attentatori Kirchner miravano anche al figlio - America Latina": "(ANSA) - BUENOS AIRES, 20 SET - Le quattro persone arrestate a seguito del tentativo di attentato ai danni della vicepresidente argentina Cristina Fernández de Kirchner l'1 settembre scorso pianificavano di uccidere anche il figlio della donna, Máximo Kirchner.\n\nSecondo quanto scrive oggi il quotidiano Pagina 12 di Buenos Aires, dal cellulare di Gabriel Carrizo, considerato una sorta di capo della banda - che include anche l'autore del gesto con la pistola, Fernando Sabag Montiel, Brenda Uliarte e Agustina Diaz - è emerso un messaggio riguardante la possibile uccisione del figlio della vicepresidente.\n\n\"Questa volta - si legge in una chat con un contatto che appare come Jony White - stiamo pensando di uccidere il capo de La Cámpora\", che è appunto Máximo Kirchner. (ANSA).\n\n",
    "Argentina:al via processo contro Sandoval, torturatore dittatura - America Latina": "(ANSA) - BUENOS AIRES, 14 SET - E' iniziato oggi in Argentina il processo contro l'ex funzionario di polizia Mario Sandoval, considerato uno dei più noti torturatori durante la dittatura, con l'accusa di privazione della libertà e torture contro lo studente di architettura Hernán Abriata, rapito 46 anni fa e da allora 'desaparecido'. L'agenzia di stampa statale Telam riferisce che il processo si svolge in presenza in un tribunale federale nella capitale Buenos Aires.\n\nSoprannominato 'Churrasco' (bistecca), Sandoval, 69 anni, si trova in detenzione preventiva in Argentina dal 2019. Ex funzionario di polizia di Buenos Aires, è sospettato di aver partecipato a molteplici rapimenti, torture e sparizioni forzate. E' stato riconosciuto dai sopravvissuti della \"Esma\", la Scuola di meccanica della Marina argentina divenuta centro di detenzione e tortura durante la dittatura, dalla quale sono passati circa 5.000 'desaparecidos'.\n\nCon il ritorno della democrazia in Argentina, l'ex poliziotto è fuggito in Francia nel 1985, dove ha ottenuto la cittadinanza.\n\nMa i parenti di Abriata hanno sporto denuncia contro Sandoval, e nel 2012 il giudice federale argentino Sergio Torres ha intentato una causa in Francia per estradare l'ex poliziotto.\n\nDopo una battaglia legale durata quasi otto anni, nel dicembre 2019 è stata finalmente concessa l'estradizione in Argentina, e da allora Sandoval è in detenzione preventiva nel Paese sudamericano. Ora dovrà affrontare il processo per la sua presunta partecipazione all'operazione che portò al rapimento di Abriata all'alba del 30 ottobre 1976, quando il 25enne studente di architettura e militante della Gioventù Peronista si trovava nella sua abitazione a Buenos Aires.\n\nNell'ambito delle indagini sul caso di Hernan Abriata, nel 2017 una squadra investigativa ha trovato nella proprietà dove sorgeva l'ESMA una scritta sul muro che sarebbe appartenuta allo studente: un messaggio d'amore per la sua compagna. \"H.A.\n\nMonica, ti amo\", si leggeva, nel piccolo spazio in cui lo studente era sequestrato. (ANSA).\n\n",
    "«Grand Hotel Coronda», parlano i prigionieri della dittatura argentina": "Tour di presentazioni in Italia per il volume edito da Albatros . A quasi vent’anni dalla pubblicazione in lingua spagnola arriva la traduzione del libro redatto da alcuni degli ex carcerati sopravvissuti e riuniti nel Collettivo Periscopio. «La testimonianza dei prigionieri del Coronda è un contributo al riscatto della memoria collettiva che respira nascosta sotto l’amnesia imposta», scrisse Eduardo Galeano recensendo la prima edizione del volume",
    "Bitso, la borsa di criptovalute in Argentina, ha lanciato i pagamenti QR compatibili": "Bitso, uno dei maggiori exchange dell’America Latina con oltre 5 milioni di clienti, sta espandendo la sua concentrazione sui pagamenti in Argentina. La piattaforma ha creato una delle prime soluzioni di pagamento QR compatibili del Paese, con l’intento di incoraggiare un maggior numero di argentini a utilizzare le criptovalute come mezzo di pagamento.\n\nI clienti argentini potranno utilizzare i loro conti in pesos argentini, stablecoin, bitcoin o ether per effettuare acquisti presso qualsiasi attività commerciale che accetti pagamenti con codice QR. Bitso monitorerà i valori delle valute per scambiare le varie criptovalute e fornirà pesos argentini all’attività commerciale, in base alla valuta.\n\nBitso intende diffondere questo progetto in altre nazioni, ma l’Argentina è stata scelta come prima per il suo forte grado di utilizzo dei pagamenti QR. Secondo l’azienda, il 59% degli argentini ha utilizzato transazioni QR nell’ultimo anno, rispetto al 34% del resto dell’America Latina. È probabile che l’anno prossimo queste cifre superino l’80% in Argentina.\n\nTi piacciono le crypto e vuoi cominciare a fare trading? Sulla piattaforma di eToro puoi scambiare oltre 60 diverse criptovalute!\n\nL’Argentina sta affrontando le ripercussioni negative di un’inflazione eccessiva nel suo mercato. Ad agosto, il Paese aveva un IPC di circa l’80%, uno dei più alti dell’area. Secondo le stime, l’IPC dovrebbe raggiungere il 100% a dicembre.\n\nInoltre, il deprezzamento della moneta ufficiale a seguito dei disordini politici ha spinto gli argentini a cercare sicurezza nelle monete stabili. Bitso, invece, invita gli argentini a integrare i vantaggi di risparmio della criptovaluta con le sue funzioni di pagamento per semplificare l’uso ed evitare scambi meccanici al momento del pagamento.\n\nA partire dal 27 settembre, il servizio sarà progressivamente abilitato per tutti i clienti argentini.",
    "Il difficile momento dell’Argentina": "In 3 sorsi – L’Argentina sta vivendo una fase particolarmente complicata dal punto di vista economico e sociale, con l’inflazione che ha raggiunto il livello massimo degli ultimi 20 anni. Il fallito attentato alla vicepresidente Kirchner dimostra, ancora una volta, una politica sempre più polarizzata.\n\n1. IL FALLITO ATTENTATO A CRISTINA KIRCHNER\n\nIl 1° settembre un uomo armato di pistola ha tentato di uccidere la vicepresidente argentina Cristina Fernández de Kirchner, proprio di fronte alla sua abitazione. Il colpo non è partito e il responsabile, Fernando Sabag Montiel, è stato prontamente arrestato. Che la situazione in Argentina fosse tesa lo si sapeva già, vista la pesante crisi economica che il Paese sta vivendo, la peggiore negli ultimi 20 anni, e una situazione politica sempre più polarizzata che rischia di inasprirsi ulteriormente in vista delle elezioni di autunno 2023. I peronisti sono scesi in piazza in difesa della vicepresidente, riconducendo l’accaduto a un clima d’odio che a loro dire si starebbe creando intorno a Kirchner e al suo movimento. La vicepresidente è infatti imputata in un processo per corruzione con il giudice che ha chiesto una condanna a 12 anni di reclusione. Secondo le accuse sarebbe responsabile della concessione di opere pubbliche in cambio di tangenti nel periodo tra il 2005 e il 2017, anni in cui hanno governato sia lei che il defunto marito Nestor. Lei si è sempre detta innocente mentre i suoi sostenitori sono pronti a farsi sentire nelle piazze e in Parlamento nel caso in cui la partita in tribunale dovesse finire male.\n\nFig. 1 – I sostenitori di Cristina Kirchner a Plaza de Mayo per mostrare sostegno alla vice presidente lo scorso 2 settembre\n\n2. LA PESANTE CRISI ECONOMICA\n\nNel 2021 l’Argentina aveva registrato un tasso di inflazione del 48,4%, uno tra i più alti al mondo. Nell’agosto 2022 questo era del 64% su base annua. L’andamento dei prezzi è sempre stato estremamente instabile nel Paese sudamericano, ma, oltre alla pandemia, da marzo 2022 l’aumento globale dei prezzi dell’energia e dei generi alimentari, dovuto alla guerra in Ucraina, ha provocato un aumento vertiginoso dell’inflazione. L’incremento dei prezzi al consumo e la svalutazione del peso argentino hanno spinto migliaia di argentini a scendere in strada lo scorso agosto per chiedere un’azione concreta del Governo per aumentare i salari e i sussidi di disoccupazione. L’esecutivo di Alberto Fernandez sta faticando nel gestire questa crisi e infatti la popolarità del Presidente è in forte calo. Con il 40% di famiglie sotto la soglia di povertà e un bambino su due denutrito, l’Argentina sta vivendo un’emergenza sociale che rimanda ai tempi del default del 2001. Sergio Massa, terzo ministro dell’Economia del Governo Fernandez si è recentemente insediato e si trova a dover gestire una situazione per nulla facile: lo spazio di manovra dell’Argentina in campo economico è piuttosto limitato visto che si devono attuare le misure previste dall’accordo col Fondo Monetario Internazionale per la ristrutturazione di un debito da 44,5 miliardi di dollari. Far quadrare i conti ed evitare che questo ricada in maniera diretta su una popolazione già ampiamente in difficoltà sembra un compito quasi impossibile.\n\nFig. 2 – Manifestazione in agosto a Buenos Aires per chiedere l’adeguamento di salari e pensioni rispetto a un’inflazione record\n\n3. LA POLARIZZAZIONE POLITICA E LE ELEZIONI DEL 2023\n\nIl fallito attentato ai danni di Cristina Kirchner ha accentuato il clima acceso che sta accompagnando lo scontro tra governo e opposizioni, tra peronisti e antiperonisti. In questa situazione di crisi e scoraggiamento è emersa la figura di Javier Milei, deputato eletto al Congresso nel 2021 e fondatore del partito di estrema destra La Libertad Avanza. Con un programma ultraliberista sta intercettando il diffuso malcontento per la grave situazione sociale e economica del Paese e può rappresentare una seria alternativa al tradizionale sistema bipartitico. Con la conferma della volontà dell’attuale Presidente Fernandez di correre anche per le lezioni del 2023, nonostante le difficoltà attuali, e con Cristina Kirchner, figura sempre più divisiva per i motivi sopracitati, la lunga marcia verso il voto dell’autunno 2023 sarà sicuramente molto accesa e il rischio di altri episodi di violenza è più che concreto.\n\nMatteo Barbanera\n\n“Cristina Fernadez de Kirchner en los festejos del 25 de mayo: Fiesta patria popular en la plaza de todos” by Ministerio de Cultura de la Nación is licensed under CC BY-SA",
    "In Argentina l’inflazione corre verso il 100%": "Ascolta la versione audio dell'articolo\n\n2' di lettura\n\nL’inflazione in Argentina potrebbe raggiungere il 99,6% entro la fine dell’anno e rimanere sopra il 100% nella prima metà del 2023. È l’allarme lanciato dalla società EcoGo, con sede a Buenos Aires. Appena un mese fa, un sondaggio condotto tra analisti ed economisti dalla Banca centrale aveva indicato sopra al 90% il tasso di inflazione per la fine del 2022, alzandolo di 16 punti percentuali rispetto alle stime elaborate solo poche settimane prima.\n\nIl mese scorso, la variazione dei prezzi aveva già superato il 70% su base annua (con un balzo del 7,4% sul mese precedente), volando ai massimi da circa venti anni e confermando l’Argentina tra i Paesi con il più alto tasso d’inflazione al mondo.\n\nLoading...\n\nNuova stretta in arrivo\n\nIn queste condizioni, ci si aspetta una nuova stretta da parte della Banca centrale, che potrebbe alzare il tasso di riferimento attorno al 75%, rispetto al 69,5% attuale. A metà agosto, lo aveva già aumentato di 9,5 punti percentuali. Due settimane prima aveva deciso un rialzo di 8 punti. Nella rincorsa tra tassi di interesse e inflazione, la nuova stretta potrebbe arrivare a giorni, anche se non è escluso che la Banca centrale decida di attendere il dato sull’andamento dei prezzi di agosto.\n\nProprio in questi giorni, il ministro dell’Economia, Sergio Massa, è a Washington per una lunga visita, durante la quale cercherà di rassicurare l’Amministrazione Usa e il Fondo monetario internazionale che Buenos Aires intende dare attuazione al programma di ristrutturazione del debito da oltre 44 miliardi di dollari, negoziato dal suo predecessore Martin Guzman, ma osteggiato dalla vicepresidente Cristina Fernandez de Kirchner. Il programma del Fondo prevede, tra l’altro, tagli alla spesa pubblica e aumento delle riserve valutarie della Banca centrale, scese ormai a livelli di guardia.\n\nMartedì 6 settembre, la Banca interamericana per lo sviluppo, con sede a Washington, ha accettato di aumentare i prestiti all’Argentina per un totale di 5 miliardi di dollari per il 2022 e il 2023, con 3,7 miliardi di dollari in nuovi stanziamenti.",
    "Polmonite bilaterale in Argentina, che cosa sappiamo": "Non soltanto il tentato omicidio del vicepresidente Cristina Kirchner. In queste ore c'è un'altra allerta che tiene sulle spine l'Argentina. Il Paese sudamericano è al centro di un possibile nuovo focolaio di polmonite che ha finora determinato almeno nove contagi e tre decessi.\n\nA farne le spese soprattutto medici, infermieri e operatori sanitari di un ospedale privato del Tucumàn: provincia dell'entroterra, a oltre 1.200",
    "Argentina: occhio al pericolo di un’economia peronista alternata ad una schiava dei poteri internazionali": "Qual è il problema di un’economia basata solo sulle sovvenzioni pubbliche? Che queste diventino una droga dalla quale non si riesce a sfuggire. Un conto è un intervento una tantum o un sistema di assistenza sociale che aiuti durante i periodi di disoccupazione, un altro è un sistema completamente malato che, invece, sopravvive politicamente solo grazie agli aiuti pagati ai cittadini, praticamente per acquistarne il consenso politico.\n\nI risultati sono evidenti e la peronista Argentina, che ha scelto la seconda strada, ne è l’esempio più eclatante. L’inflazione è alle stelle\n\nL’inflazione all’ottanta per cento è ancora poco, potrebbe tranquillamente raggiungere il 95% , come previsto dagli analisti economici locali, entro fine anno. Solo ad agosto, su base mensile, è stata del 6,5%. Nello stesso tempo, per la scarsità di investimenti pubblici e privati, l’economia non riesce ad avvantaggiarsi dalla svalutazione. La bilancia commerciale è addirittura tornata in rosso..\n\n:\n\nE tutto questo nonostante il percorso del cambio fra Peso argentino e Dollaro USA sia stata molto regolare nell’ultimo anno, nel senso di una regolare, inarrestabile, svalutazione del cambio ufficiale (quello ufficioso è anche molto peggio…)\n\nIl tutto in un quadro in cui la crescita economica si avvia a essere pari a zero, avendo ormai esaurito il rimbalzo post covid. Il problema dell’Argentina è quello di passare da governi iperliberisti come quello Macrì, il genio del titolo centennale in dollari, che affidano la gestione economica del paese al FMI e all’austerità, a governi peronisti come quello attuale, che stordiscono i cittadini e l’economia a suon di contributi pubblici. I primi applicano politiche fondamentalmente inutili che puniscono l’economia per salvare il cambio, i secondi mandano tutto a quel pase. La soluzione, forse, potrebbe arrivare da un governo che, purtroppo, non esiste, che investisse veramente in infrastrutture e industria, creando una crescita positiva, non basata sui contributi pubblici, ma anche accettasse investimenti esteri, soprattutto nel settore energetico, e quindi rispettasse i patti con le società che investono.\n\nL’Argentina rischia di essere un disastro perché passa, per fare un paragone con l’Italia, da un governo piddino ad uno pentastellato. Dalla sudditanza assoluta alla finanza e ai poteri internazionali a uno che non sa fare altro che comprare i voti con i soldi. La vera salvezza sarebbe un governo in grado di guardare un poco oltre il potere immediato e programmare per il futuro nell’interesse nazionale. In Argentina questo è difficile, proprio come in Italia.",
    "MILANO FASHION WEEK: Elisabetta Franchi: un viaggio dal New Mexico all'Argentina": "C'è una gran voglia di viaggiare, nella collezione di Elisabetta Franchi per la prossima estate. Un guardaroba all’insegna della femminilità ma anche nomade, che ci riporta alla geometria variabile degli intarsi del New Mexico, ai colori del burro e del cioccolato amaro del Sud America, ma anche all’energia del tango argentino affidata alla danza delle frange, arricchite da minuscole perle in legno.\n\n\n\nIl giorno e la sera si alternano con i ritmi tribali di Max Zotti & Chris Bowl sulle note di Hasta El Fin in sottofondo: in pedana costumi, cardigan e pantaloni in confort crêpe, un classico del brand.\n\n\n\nIn questa moda piena di energia non manca la maglieria con punti diversi, lavorazioni jacquard e in rilievo - anche realizzate a mano come nei bellissimi top lavorati a crochet -, mentre l’effetto tribale è ottenuto grazie alla rafia, che si trasforma diventando prima un abito, poi una gonna e infine un maxi caban da gaucho con le frange.\n\n\n\nTra gli accessori spiccano i sandali sempre in rafia, con plateau tanto comodo quanto alto, le tote bag in tessuto tramato come un kilim, le clutch ricamate e i gioielli da moderna tanguera.\n\n\n\nI gambler hat completano il look dall’alto, rendendo la donna di Elisabetta Franchi forte e capace di arrivare dove vuole: una perfetta amministratrice di se stessa, proprio come la fondatrice dell'azienda.\n\n\n\na.c.\n\n\n\n\n\nMILANO WOMEN SS 2023: ELISABETTA FRANCHI",
    "Qatar 2022, una formula matematica incorona l'Argentina: \"Vincerà la finale contro l'Inghilterra\"": "L’ Argentina vincerà il Mondiale 2022 in Qatar, il primo della storia a giocarsi in autunno. A “sentenziarlo” non è stato un pronostico indetto tra addetti ai lavori e neppure qualche epigono del celebre, e compianto, polpo Paul , indelebilmente legato al trionfo dell’Italia a Germania 2006.\n\nA prevedere il trionfo della Seleccion, come riporta il 'Mundo Deportivo', non è stato neppure un algoritmo, ma qualcosa di simile, una previsione matematica effettuata da Joachim Klemen , che di professione fa l’agente di borsa, ma che nel settore dei pronostici calcistici vanta anche un passato più che ragguardevole, avendo già previsto attraverso il proprio sistema di calcoli sia il successo della Germania a Brasile 2014 che quello della Francia a Russia 2018.\n\nQatar 2022, il sogno dell'Argentina\n\nInsomma, Leo Messi e tutto il popolo argentino possono toccare ferro, ma anche sperare che Klemen indovini la terza previsione consecutiva, per la gioia di uno stato che vive tradizionalemente di calcio e che è appena tornato a vedere la propria nazionale alzare un trofeo, la Copa America 2021, dopo 28 anni di digiuno. L'Argentina ha finora vinto due Mondiali, uno in casa nel 1978 e l’altro nel 1986 in Messico, quest'ultimo legato al ricordo delle gesta di Diego Armando Maradona.\n\n\"Argentina campione, Inghilterra sconfitta in finale\"\n\nKlemen, che lavora per Liberum Capital Ltd., ha utilizzato una formula che ha unito la forza delle squadre a variabili socioeconomiche, compreso il Pil, che possono influire sulle prestazioni delle varie nazionali. Nel dettaglio, secondo il calcolo, l’Argentina avrà la meglio dell’Inghilterra in finale dopo aver eliminato in semifinale la Spagna. Certo, una percentuale di errore va sempre mantenuta e Klemen ci scherza sopra...: “Da quando mi occupo di servizi finanziari ho imparato come trovare scuse se sbaglio qualche previsione. Se ci prendo è abilità, se sbaglio è colpa di qualcun altro...\".",
    "“ON AIR!” – PIACENTINI: “Dybala in campo con l’Argentina ma non contro l’Inter? Surreale”, ROSSI: “La Roma vista contro l’Atalanta ha buone possibilità di fare punti a San Siro”, FOCOLARI: “Temo che I": "ULTIME NOTIZIE AS ROMA – Prosegue il nostro appuntamento giornaliero dedicato al variopinto mondo delle radio romane. On Air, la rubrica più copiata (e incollata) del web, è un viaggio per le frequenze più ascoltate dai tifosi giallorossi a caccia di pensieri, notizie, indiscrezioni e qualche nota di colore. Buon divertimento!\n\nMario Corsi (Centro Suono Sport): “Ci sono state le elezioni e Lotito ha vinto…non ci si crede, certo che la gente è stupida. E non parlo della parte politica, ma proprio della persona… L’Inter? Bisogna vedere come sta lo spogliatoio, c’è una contestazione forte, e poi Simone Inzaghi è una sega, come allenatore poteva giusto stare in una squadra piccola e ci sono giocatori che non lo sopportano più perchè pensano che non sia in grado. Speriamo che per la Roma sia la partita della svolta, perchè se riperdiamo un’altra volta poi diranno: “Eh ma che volevi vincere con l’Inter!“…no, che siete matti, volevamo giusto vedere Milano…ma dai su… ”\n\nDavid Rossi (Rete Sport): “Dybala in campo con la sua nazionale e non con la Roma sabato? Ma allora i soldi dello stipendio di settembre glieli dà l’Argentina…Se la Roma ripete la prestazione fatta contro l’Atalanta, ha molte chance di uscire da San Siro con dei punti. L’Inter però è stata troppo brutta per essere vera, con una fase difensiva disastrosa, e delle scelte di mercato non proprio indovinate. Se Acerbi avrà la stessa riuscita di Correa, all’Inter non stanno tranquillissimi. A loro poi mancherà Brozovic, il vero e unico costruttore di gioco: secondo me la possibilità di fare la prestazione c’è, poi è ovvio, parliamo sempre dell’Inter, e poi sembra che recupereranno Lukaku…”\n\nGianluca Piacentini (Rete Sport): “Inter-Roma? Se Dybala è in grado di giocare, penso che giocherà. Se gioca con la sua nazionale mercoledì, giocherà pure con la Roma sabato. Io ricordo che Mou a Vina, che era molto meno importante di Dybala, l’anno scorso lo ha fatto giocare il giorno dopo il suo rientro dalla nazionale. Ma scusate, secondo voi Dybala non gioca con l’Atalanta perchè avverte un fastidio, poi gioca con l’Argentina, torna a Roma e non gioca contro l’Inter? Allora chiudiamo tutto e andiamocene. Se fosse così, sarebbe una cosa surreale…”\n\nJacopo Aliprandi (Rete Sport): “Io spero che Mancini non si riferisca a Zaniolo quando parla di scarso attaccamento alla Nazionale, perchè sarebbe una vigliaccheria. Nicolò dovrebbe essere l’ultimo visto che ci sono tanti giocatori che appena sentono un dolorino si tirano indietro, e lui che ha avuto due infortuni gravi al ginocchio… Dybala? Io lo metto in campo sabato, con l’Inter è talmente importante e deve giocare dal primo minuto…”\n\nMassimiliano Magni (Rete Sport): “Dybala? Io non so se lo schiererei titolare contro l’Inter, ci penserei bene. Dipende da come torna dall’Argentina, ma anche da come sta Pellegrini. Ho l’impressione che se Pellegrini sta bene ma non benissimo è più facile che Mou lo schieri piuttosto che se Dybala sta bene ma non benissimo…”\n\nFurio Focolari (Radio Radio): “L’Inter è attesa da due partite difficili contro Roma e Barcellona, ma sono quelle partite che possono darti la svolta, perchè un conto è se batti lo Spezia e un conto è se batti la Roma. Se L’Inter sabato batte la Roma la supera in classifica. Io temo che Inzaghi abbia paura e faccia scelte sbagliate. La differenza in classifica tra le due squadre è di un solo punto, chi vincerà questa sfida si rilancia, perché per ora entrambe non stanno facendo bene…”\n\nStefano Agresti (Radio Radio): “La grande incognita della Roma è Dybala, contro l’Atalanta i giallorossi hanno giocato la loro miglior partita e sono certo che con l’argentino in campo non l’avrebbe persa. Lui è uno che sposta gli equilibri. Molto conterà da quanto tornerà stanco, e il risultato di Inter-Roma secondo me sarà influenzato anche da questo aspetto. Zaniolo? Deve imparare a gestire le emozioni, la troppa voglia spesso non si trasforma in energia positiva. Ma lui è l’altro giocatore della Roma che può spaccare la partita, deve gestire le emozioni altrimenti rischia di avere l’effetto opposto…”\n\nRoberto Pruzzo (Radio Radio): “Se la Roma giocherà come contro l’Atalanta sarà già una cosa positiva. E’ chiaro che siamo all’ottava, mancano 30 partite. La classifica però la guardi, se perdi cominci a essere a 7 punti dalla prima e sarebbe pesante. Per me è sempre meglio due feriti che un morto. Staremo a vedere, ma se la Roma riesce ad avere quell’intensità vista contro l’Atalanta, è quella la strada giusta da avere…\n\nTony Damascelli (Radio Radio): “Viste le premesse la Roma deve cercare di fare risultato. E’ una partita bivio per tutte e due, se sbagli stradi finisci nella marana… Il risultato è più importante della prestazione, soprattutto per l’Inter che dopo ha il Barcellona. C’è poi una partita allucinante dell’Argentina contro la Giamaica, con i calciatori che torneranno a poche ore dalla partita. Un calendario incredibile, queste amichevoli sudamericane sono partite che lasciano il tempo che trovano con grandi rischi…”\n\nRedazione Giallorossi.net\n\nSeguici su TWITTER e FACEBOOK per restare sempre aggiornato sulle ultime notizie della Roma!",
    "Wanda Nara, chi è il nuovo fidanzato? In Argentina sicuri: il calciatore Martin Payero- Corriere.it": "di Salvatore Riggio\n\nGli ultimi gossip in Argentina parlano di Martin Payero, centrocampista del Boca Juniors con cui Wanda è stata vista in un locale. Smentite le indiscrezioni di un flirt con il rapper L-Gante\n\nChi è il nuovo fidanzato di Wanda Nara? E, soprattutto, esiste? In Argentina le voci si moltiplicano. Sì, ci sarebbe un altro uomo nella vita di Wanda, che nella notte tra giovedì 22 e venerdì 23 settembre ha sorpreso tutti con un post sul proprio profilo Instagram nel quale ha annunciato l’addio a Mauro Icardi. Si tratterebbe di Martin Payero, centrocampista del Boca Juniors.\n\nOra la trasmissione argentina LAM («Los Angeles de la Mañana»), molto vicina alle vicende di Icardi e Wanda Nara, ha raccontato di questa presunta simpatia tra Wanda, che dell’ex capitano dell’Inter è anche agente oltre che moglie, e il 24enne, sbarcato al Boca dal Banfield. Sono stati visti in un locale notturno della capitale argentina. Come riporta il quotidiano Clarin, i due sarebbero stati visti molto vicini nella zona vip, tra risate, drink, balli e uno spettacolo dal vivo della band Pibes Chorros. Nel corso dello stesso programma tv è stata mostrata una foto di Wanda Nara da sola e vicina a L-Gante, rapper di 22 anni, che ha debuttato nel mondo della musica quando ne aveva soltanto 15 ed è noto pure per i suoi numerosi tatuaggi tra cui molti sul volto. Da qualche settimana si vociferava di un flirt tra i due, ma appunto erano stati tutti smentiti e Icardi nella stessa storia su Instagram aveva ribadito l’amore per la moglie.\n\nSulla vicenda era intervenuta anche Zaira Nara, sorella di Wanda: «Smettetela di parlare di ragazzi, amiamo la musica. Con Wanda ci piace ballare sulla musica di L-Gante. Wanda separata da Icardi? No, non voglio entrare nella vita di mia sorella». Adesso il nuovo amore, secondo il mondo del gossip, sarebbe sempre nel mondo del calcio, da dove proviene anche il primo marito di Wanda, Maxi Lopez, il calciatore Martin Payero. Chissà se Wanda Nara avrà voglia di confermare o smentire questa presunta relazione.",
    "Argentina, i convocati di Scaloni per le amichevoli: presenti 6 \"italiani\"": "I convocati del ct Scaloni in vista delle amichevoli contro Honduras e Jamaica\n\nTerminata la settima giornata di Serie A sarà il momento della pausa nazionali, impegnate tra amichevoli e Nations League. L'Argentina, ultima vincitrice della Copa America, si preparano a sfidare in amichevole Honduras e Jamaica. In vista delle sfide il ct Scaloni ha comunicato tutti i convocati.\n\nArgentina, i convocati per le prossime amichevoli\n\nDi seguito la lista completa con tutti i convocati:\n\nPortieri - Franco Armani (River Plate), Emiliano Martinez (Aston Villa), Geronimo Rulli (Villarreal).\n\nDifensori - Gonzalo Montiel (Siviglia), Nahuel Molina (Atletico Madrid), German Pezzella (Betis Siviglia), Cristian Romero (Tottenham), Nehuen Perez (Udinese), Lisandro Martinez (Manchester United), Nicolas Otamendi (Benfica), Marcos Acuna (Siviglia), Facundo Medina (Lens), Nicolas Tagliafico (Olympique Lione).\n\n\n\nCentrocampisti - Leandro Paredes (Juventus), Guido Rodriguez (Betis Siviglia), Enzo Fernandez (Benfica), Alexis Mac Allister (Brighton), Rodrigo De Paul (Atletico Madrid), Giovani Lo Celso (Villarreal), Alejandro Gomez (Siviglia), Thiago Almada (Atlanta United).\n\nAttaccanti - Paulo Dybala (Roma), Angel Di Maria (Juventus), Lionel Messi (PSG), Julian Alvarez (Manchester City), Joaquin Correa (Inter), Angel Correa (Atletico Madrid), Lautaro Martinez (Inter).\n\nPresenti ben 6 giocatori della Serie A: Perez, Paredes, Di Maria, Correa e Lautaro Martinez. Nonostante una condizione fisica precaria, quindi, Scaloni non rinuncia all'attaccante della Juventus, punto fisso della sua nazionale. Tra gli \"italiani\", invece, assenti Nico Gonzalez, Martinez Quarta e Simeone.",
    "Argentina: discorsi di odio e domande di giustizia. Incontro il 27 settembre": "Roma (NEV), 22 settembre 2022 – Si tiene martedì 27 settembre l’incontro “Argentina: discorsi di odio e domande di giustizia”. Promossa dall’organizzazione 24marzo.it, con la Fondazione Lelio e Lisli Basso, l’iniziativa si inserisce nel più ampio progetto “Giustizia per i desaparecidos“, sostenuto fra l’altro sostenuto con i fondi Otto per Mille della Chiesa valdese (Unione delle chiese metodiste e valdesi).\n\nFra i relatori, anche il presidente della Federazione delle chiese evangeliche in Italia (FCEI), pastore Daniele Garrone. L’incontro può essere seguito sia in presenza a Roma, sia online in diretta su YouTube.\n\nQui di seguito il programma.\n\nFranco Ippolito, Presidente della Fondazione Basso, aprirà i lavori con un saluto di benvenuto. Coordina Cecilia Rinaldini, inviata speciale del Giornale Radio RAI.\n\nInterventi di:\n\nLaura Fotia, Università Roma Tre.\n\nSergio Bassoli, Responsabile Pace della CGIL.\n\nDaniele Garrone, Federazione delle Chiese Evangeliche in Italia (FCEI).\n\nHoracio Pietragalla Corti, Segretario per i Diritti Umani del Governo argentino.\n\nPartecipano inoltre i familiari dei desaparecidos:\n\nVíctor Carvajal, Liliana Cejpec, Mariano Biltes, Pedro Sondereguer (Processo Malatto), Xoana Potenza (Processo Troccoli) e Jorge Ithurburu.\n\nSono presenti gli avvocati di parte civile:\n\nLuca Ventrella, Avvocatura dello Stato – Silvia Calderoni, legale della Repubblica Argentina. Arturo Salerni, Marta Lucisano, Alicia Mejía, Mario Angelelli, Alessia Liistro, Francesca Sassano, Andrea Speranzoni ed Emma Persichetti.\n\nInfo\n\nMartedì 27.9.2022 – ore 17.00\n\nSala Conferenze della Fondazione Basso\n\nVia della Dogana Vecchia, 5 – Roma\n\nProgetto “Giustizia per i desaparecidos”",
    "Lautaro, la medicina Argentina che cura il mal di gol": "L’albiceleste è stata spesso la cura dei passaggi a vuoto che soffre il Toro di tanto in tanto a Milano. E l’impegno part time deciso dal ct argentino non dovrebbe lasciare scorie per la sfida con i giallorossi\n\nC’è un Toro in salsa albiceleste e un Lautaro a tinte nerazzurre. Due bomber che convivono nella stessa persona come identità parallele, o almeno questo sembra a giudicare dal cambio di pelle che l’attaccante di Bahìa Blanca sperimenta a seconda della maglia che indossa. Sì perché da una parte c’è il Toro che timbra puntualmente il cartellino nella Seleccion, a prescindere da condizione, umore e grado di difficoltà del rivale. Poi c’è il Toro che trascina a intermittenza l’Inter, alternando periodi di gol a raffica e lunghi digiuni. La notizia positiva per Inzaghi e per i tifosi nerazzurri è che la Seleccion ha un effetto tradizionalmente rigenerante per il bomber argentino, (quasi) sempre a segno al rientro dagli impegni con la propria nazionale.",
    "Dall'Argentina: Di Maria e compagni chiederanno ai club di non giocare l'ultima partita prima dei Mondiali": "Finisce il primo tempo tra l'Italia e l'Ungheria. Alla Puskas Arena gli azzurri si impongono con il...",
    "Medico di origini catanzaresi premiato dall’Università di Cordoba in Argentina": "Importante riconoscimento internazionale per un medico nato e cresciuto a Catanzaro ma che opera da diversi anni prevalentemente di Lombardia.\n\nUgo Elmore primario all’IRCCS Ospedale San Raffaele di Milano è stato premiato in Argentina come professore onorario della cattedra di Chirurgia Universidad Nacional de Cordoba.\n\nElmore, 51 anni, nato a Catanzaro nell’aprile del 1971, è oggi direttore del Programma Strategico di Chirurgia Oncologica e Mininvasiva dell’apparato digerente e del peritoneo presso l’Unità Operativa di Chirurgia Gastroenterologica al San Raffaele.\n\nLaureatosi alla Sapienza di Roma nel 1996 ha in curriculum importanti esperienze professionali e formative in Italia e all’estero. Elmore è il primo medico calabrese a ricevere questa onorificenza accademica sudamericana.",
    "Dybala, allenamento in gruppo con l’Argentina: possibile ingresso in campo contro la Giamaica": "La Roma attende con ansia il rientro nella capitale di Paulo Dybala che nel frattempo lancia segnali positivi alla sua Nazionale e ai giallorossi: ieri l’argentino si è allenato regolarmente in gruppo e punta a disputare una parte della prossima gara contro la Giamaica prima del rientro a Roma.",
    "L’Argentina batte l’Honduras in amichevole: Nico Gonzalez resta a guardare": "Confermato dunque il turno di riposo anche in nazionale per l’argentino reduce dal problema al tallone\n\nNella notte italiana l’Argentina è scesa in campo, in amichevole, contro l’Honduras. Confermate le anticipazioni della vigilia con Nico Gonzalez che non ha preso parte a questa gara. L’esterno della Fiorentina, infatti, è reduce dal problema al tallone ed è tornato in campo solo per qualche minuto contro il Verona dopo settimane ai box. Scaloni dunque non lo ha voluto rischiare in questa amichevole vinta dall’Argentina per 3-0.",
    "Coppa Davis 2022, i risultati di oggi: Croazia-Argentina": "La Croazia batte l'Argentina 3-0 con le vittorie di Gojo e Coric rispettivamente su Baez e Cerundolo e il successo nel doppio. Domenica l'Italia, già qualificata per le Finals, sfida la Svezia. Tutto in diretta su Sky Sport Tennis e in streaming su NOW\n\nLa Croazia batte l'Argentina 3-0 dopo i due singolari e il doppio in programma a Bologna nella quinta giornata del girone A. Nel primo match Gojo ha battuto Baez in tre set, mentre Coric ha avuto la meglio su Cerundolo 6-4,7-6. Infine, il successo nel doppio Mektic/Pavic contro Gonzalez/Zeballos per 6-2, 7-5. Match in diretta su Sky Sport Tennis e in streaming su NOW.",
    "Argentina: importante sviluppo per il settore Ict": "Argentina: importante sviluppo per il settore Ict\n\ndi Enrique Perscarmona , Presidente della Camera di Commercio Italiana di Mendoza\n\nE’ importante rilevare che l'Argentina ha una legge speci­fica e speciale per il settore software. Dall'anno 2020, infat­ti,\n\nla cosiddetta Legge dell’Eco­nomia della Conoscenza (Ley de economía del conocimiento) favorisce complessivamente questa filiera. Da agevolazioni per l'assunzione di operatori e dipendenti, passando per incen­tivi fiscali arrivando fino a pro­muovere la ricerca, lo sviluppo e le collaborazioni con istituzio­ni pubbliche e private, questa legge ha colpito in pieno l'ob­biettivo di favorire il settore Ict in tutto il territorio nazionale. Dopo di che si è visto le parti­colarità di ogni provincia nel trarne il massimo vantaggio. Tra la diverse attività esi­stenti nel nostro territorio di ri­ferimento, (centro ovest del­l’Argentina), il settore Ict ha avuto un importante sviluppo negli ultimi anni. Questo è stato motivato dall'esistenza di un vero e proprio parco apposito presso la Provincia di Mendo­za, denominato Mendoza Tic- Parque Tecnológico voluto e costruito con l’appoggio del Governo provinciale.\n\nQuesto parco accoglie aziende dedicate al software, al hardware, all'informatica, all'e­lettronica e alle telecomunica­zioni, fatto che posiziona la Provincia di Mendoza come un territorio di riferimento nazio­nale in questo settore e che, ne­gli ultimi anni, ha acquisito ri­lievo internazionale.\n\nIn più, tra le altre misure adottate dal Governo della Pro­vincia di Mendoza, si possono distinguere i provvedimenti in materia educativa, la creazione dell'Agenzia di Scienza, Tecno­logia e Innovazione e la pro­mulgazione di una serie di leggi provinciali particolarmente orientate a favorire gli impren­ditori e l'export in questa mate­ria. Questa copertura legale permette di pensare che le atti­vità dinamiche connesse all'Ict hanno un futuro promettente che molto probabilmente si re­plicherà in altre località della Provincia di Mendoza.\n\nPer quanto riguarda le altre provincie del centro ovest ar­gentino e appartenenti al nostro territorio di riferimento, ci sono pure in esse sviluppi di rilievo molto dinamici. La Rioja e la giurisdizione dove più è cre­sciuto l'impiego collegato all'Ict in tutta l'Argentina negli ultimi due anni. Da parte sua, la Pro­vincia di San Juan si trova mol­to ben posizionata rispetto al tasso d'occupazione in queste attività. Finalmente, San Luis conta su un parco informatico molto attivo presso la sede del­l'Università de La Punta. In tutti e quattro casi si intravvedono delle retroazioni molto positive tra governi e settore privato con l'obbiettivo centrale di a tirare investimenti, incrementare i po­sti di lavoro a disposizione e au­mentare l'export dei servizi Ict.\n\nFacendo riferimento alla no­stra Camera di Commercio, in questo contesto essa ha pro­mosso un programma particola­re e specifico denominato Ccie 4.0, il quale ci sta permettendo di fomentare la digitalizzazione aziendale dei nostri associati. A sua volta, ci rende utili per facilitare la ricerca di busi­ness specifici tra aziende italia­ne e argentine, da un lato sotto­lineando i vantaggi che le im­prese argentine di questo setto­re possono offrire in materia di competitività a livello costi e qualità. Da l'altro lato, l'assun­zione di aziende italiane di que­sto settore come fornitori di servizi può permettere agli atto­ri del tessuto economico locale di assicurare i propri livelli di compliance tramite gli standard internazionali. Finalmente, non vorrei tra­scurare il fatto che la flessibilità di queste attvità ci permette pu­re di pensare delle collaborazio­ni strategiche di diverso tipo tra aziende argentine e italiane, co­me per esempio joint ventures approfittando le forze e vantag­gi che ogni Paese porta con sé. In sintesi, la realtà del setto­re Ict in Argentina, particolar­mente quello stabilito a Mendo­za, offre enormi possibilità di fare business. Invitiamo a tutti coloro che siano interessati a esplorare le possibilità di fare business in questo settore a contattarci sui nostri social o recapito elettronico\n\n(© Riproduzione riservata)",
    "Argentina, l'attacco alla vicepresidente Kirchner era pianificato": "Per la giustizia argentina c'è stata \"premeditazione e accordo preventivo\" nel fallito attentato contro la vicepresidente Cristina Kirchner.\n\nL'aggressore di 35 anni e la giovane compagna di 23 anni sono accusati di tentato omicidio \"con pianificazione e previo accordo tra loro due\". Lo si legge nell'atto di accusa, citato da diversi media argentini.",
    "Roma: buone notizie dall’Argentina su Dybala. Pellegrini presente contro l’Inter": "Roma: buone notizie da Miami per quanto riguarda Paulo Dybala, che rientrerà giovedì. Pellegrini sarà a disposizione di Mourinho\n\nPer una risposta definitiva bisognerà attendere giovedì, ma come riporta ‘Sportmediaset’ Paulo Dybala dovrebbe tornare a disposizione di Jose Mourinho per la sfida contro l’Inter.\n\nBuone sensazioni in casa Roma anche su Lorenzo Pellegrini, reduce da un affaticamento al flessore sinistro accusato contro l’Atalanta.",
    "Juve, il Paredes dell'Argentina non è quello di Torino: il dato che fa riflettere": "Il regista che a questa squadra mancava da anni e che Locatelli non era riuscito a fare in pieno. Le difficoltà dei bianconeri però hanno inglobato anche l'argentino, che anche escludendo il calcio di rigore concesso nell'esordio contro la Fiorentina,Questo non certo perché non in grado di farlo, come dimostra l'ultima gara dell'ex Psg con l'Argentina, in cui è stato il fulcro del gioco, ma per il contesto generale e il momento che sta vivendo tutta la Juventus.Confrontando le tre partite di Serie A disputate fino a qui da Paredes e il match di ieri con l'Albiceleste, il dato è emblematico.. Si passa da una media di 55 passaggi a partita contro 137. Il campione è ancora piccolo per poterne trarre conclusioni definitive ma è chiaro come- Nonostante ciò,, segno che il tecnico livornese ritenga che la crescita della Juve passi direttamente dal centrocampista; tutto da solo però non può fare considerando anche che è arrivato da meno di un mese.Da Firenze a Monza, cinque partite in sedici giorni senza praticamente mai uscire, un po' troppo per un giocatore che arriva da un anno in cui è stato più volte in panchina che in campo.",
    "Festival della carne argentina": "Il 16 ottobre a Snodo Mandrione, dalle 12 alle 23, va in scena il Festival della Carne argentina.\n\nSarti del gusto presenta, infatti, una domenica tutta dedicata al cibo e al folklore argentino. L'ingresso all'evento è gratuito.\n\nChef argentini porteranno le loro specialità a Roma per una giornata di festa dedicata alla terra albiceleste, patria della pampa, del tango e della carne alla brace più buona del mondo. A cura del club dell'asado e di Empanadas Roma (@EmpanadasRoma)\n\nOltre il cibo, in programma anche spettacoli e danza argentini. Sarà presente anche uno stand di vendita di prodotti di artigianato argentino e del centro sud America e un'area kids con attività per bambini come, letture, musica e laboratorio a tema\n\nAd accogliere grandi e bambini a Snodo Mandrione ci saranno:\n\nArea giochi\n\nArea Verde\n\nBiliardini\n\nAmpio parcheggio\n\nPet Friendly\n\nKids Area\n\n1.500 MQ con posti a sedere e tavoli\n\nPer maggior informazioni: 0692948551",
    "Argentina, ‘la rotta dei soldi K’: il processo a Kirchner potrebbe concludersi in un nulla di fatto": "L’America latina in questo mese di agosto ha dato di che parlare. Dalla crociata di Daniel Ortega in Nicaragua contro il clero critico con il suo regime, passando per le “Olimpiadi della Guerra” promosse dalla Russia in Venezuela, i recenti risvolti del caso Ayotzinapa in Messico con la conferma che organi statali hanno una responsabilità attiva sull’omicidio dei 43 studenti, le prime mosse del nuovo presidente colombiano Gustavo Petro, un Ecuador sempre più in preda alla violenza della criminalità organizzata, una svolta economica a Cuba che apre agli investimenti stranieri (Cuba che ha siglato nei giorni scorsi un accordo per l’invio di medici in Italia suscitando forti critiche), l’accendersi della campagna elettorale in Brasile tra Lula e Bolsonaro (protagonisti di uno storico dibattito televisivo) e l’arrivo del referendum per la nuova costituzione in Cile (il prossimo 4 settembre).\n\nA questo si aggiunge un vero e proprio terremoto che riguarda l’Argentina e nel caso specifico Cristina Fernández de Kirchner, che fu presidentessa della nazione sudamericana per due mandati, dal 2007 al 2015. Oggi Kirchner è vicepresidente dell’Argentina, in carica insieme all’attuale presidente Alberto Fernández dal 10 dicembre 2019, ma la sua continuità nel mondo della politica è messa seriamente in discussione, dopo che il 22 agosto scorso il procuratore federale Diego Luciani ha chiesto per lei ben 12 anni di carcere per corruzione.\n\nIl processo che la vede indagata, chiamato “Vialidad”, tratta di un presunto (enorme) caso di corruzione per l’appalto di un’opera pubblica nella provincia patagonica Santa Cruz (sud dell’Argentina) avvenuto tra il 2003 e il 2015. Cristina Fernández de Kirchner è stata ritenuta dall’accusa come il capo di un’associazione illecita che avrebbe provocato un danno milionario all’erario pubblico in favore dell’imprenditore Lázaro Báez (oggi agli arresti domiciliari) attraverso l’appalto di opere pubbliche a diverse compagnie da lui gestite. Lo scandalo di questa fitta trama che da anni insegue Cristina e la memoria del suo defunto marito (Néstor Kirchner) è conosciuta in Argentina come “La ruta del dinero K”, ovvero la rotta dei soldi K, dove “K” sta per Kirchnerismo.\n\nIl caso, scoppiato nel 2013 grazie al lavoro di giornalismo investigativo portato avanti da Jorge Lanata nel suo programma “Periodismo para Todos” (giornalismo per tutti) ha generato due iter giudiziali. Il primo si è concluso a fine febbraio 2021 con la sentenza n. 2627, espediente 3017/2013/To2, titolata “Báez, Lázaro Antonio y Otros S/Encubrimiento y Otros” che condannava l’imprenditore a 12 anni di carcere, insieme ad altre pene minori per quattro suoi figli, il suo avvocato e il suo contabile tra gli altri. Il secondo è quello per il quale Luciani ha chiesto la condanna della Kirchner a 12 anni oltre all’esclusione a vita da ogni incarico pubblico e la confisca dei suoi beni. “Signor giudice, o è corruzione o è giustizia!” ha tuonato il fiscale federale nella sua arringa dopo giorni di un processo che vide anche a inizio anno la testimonianza inusuale del presidente della repubblica argentina Alberto Fernández.\n\nIl “Lazarogate” così come viene anche chiamato questo scandalo di corruzione, ha scosso e diviso ancora di più il paese sudamericano, in preda a una nuova debacle economica e polarizzato tra un kirchnerismo che stenta a ritrovare i fasti degli anni della marea rosa latinoamericana (il primo decennio del 2000 con Chavéz in Venzuela, Lula in Brasile, Correa in Ecuador, Morales in Bolivia, Mujica in Uruguay…) e una opposizione che scalda già i motori in vista delle prossime elezioni presidenziali previste il 27 ottobre 2023. Cristina Fernández de Kirchner si è però difesa con veemenza, assicurando che questa accusa di corruzione non solo è priva di fondamento ma che si tratta di una persecuzione nei suoi confronti e anche del progetto politico che rappresenta.\n\n“Non mi trova davanti a un tribunale della Costituzione, ma davanti a un plotone di esecuzione mediatico-giudiziario” ha affermato la Kirchner dopo aver ascoltato la richiesta di Luciani, aggiungendo inoltre che è convinta di essere di fronte a una sentenza già scritta. L’ex presidentessa argentina ha però ricevuto l’immediato appoggio dei suoi sostenitori che hanno riempito le piazze e le strade di Buenos Aires e di molti altre città argentine, così come nel resto del mondo dove è presente la diaspora del paese sudamericano.\n\nMa quale può essere il risvolto di questo processo, che oltre alla Kirchner vede indagati vari ex funzionari del suo governo (13 persone in tutto) per aver “incanalato” contratti milionari riguardanti opere pubbliche inutili, rimaste incomplete e sovrapprezzate? Qui le cose si complicano ma proviamo a mettere ordine.\n\nInnanzitutto Cristina Fernández de Kirchner è protetta dall’immunità costituzionale e questo ne impedisce l’arresto. Questa immunità verrebbe meno nel caso in cui venisse deposta per impeachment, ma per fare ciò è necessaria una votazione nella quale sia due terzi della Camera che due terzi del Senato la ritengano colpevole. Si dovrebbe dunque aspettare la fine della legislatura ma anche in questo caso esistono altri elementi da prendere in considerazione. Se la condanna dovesse arrivare dopo le elezioni del 2023, la Kirchner potrebbe nel frattempo essere stata eletta in un’altra carica, senatrice o deputata per esempio, e questo le garantirebbe di nuovo immunità. Infine, anche se nessuna di queste possibilità si avverasse e la giustizia dovesse fare il suo corso, Cristina Fernández de Kirchner potrebbe comunque non andare in prigione, visto che per le persone di 70 anni i giudici in Argentina posso disporre gli arresti domiciliari: lei li compirà il 19 febbraio 2023.\n\nL’eco di quanto successo in Argentina è arrivato anche nel resto dell’America latina dove i sostenitori del socialismo del secolo XXI parlano di una persecuzione politica che colpisce la Kirchner così come toccato anche a Rafael Correa, a Evo Morales e a Lula. In questo senso Nicolás Maduro avrebbe inviato il 24 agosto (come reso noto da Clarin) una lettera alla Kirchner dichiarando che “il Venezula bolivariano e chavista ti difenderà sempre, compagna”. Maduro parlando di un vero e proprio nuovo “Plan Condor” contro l’ex presidentessa argentina ha scritto: “ammiro profondamente la nobiltà con cui hai affrontato una tale tempesta di insulti lanciati contro di te, degna erede di Juana Azurduy ed Evita. I tuoi nemici sanno benissimo che sei, oggi, la principale sentinella della sovranità argentina e il più fedele custode degli interessi e dei sogni del tuo popolo”.",
    "Maria Fernanda, una vita sulle tracce delle imprese sociali in Argentina": "COMMENTA E CONDIVIDI\n\n\n\n\n\n\n\n\n\n\n\n\n\nMadrid Ha radici a San Juan, in Argentina, è esperta in modelli di business con impatto socioeconomico positivo, e ha due passioni: la docenza e l’investigazione. Maria Fernanda Figueroa Herrera, 35 anni, insegna alla Facoltà di Scienze Imprenditoriali dell’Università di Buenos Aires. Ed è dottoranda in amministrazione (UBA) con una borsa del Conicet (il principale organismo per la promozione della scienza e la tecnologia in Argentina) e dell’Università Australe. «Nel mio progetto di tesi analizzo la gestione e le strategie di crescita delle imprese sociali in Argentina, gli elementi che contribuiscono al loro consolidamento, quali sono le facilitazioni o le barriere al loro sviluppo », spiega ad Avvenire.\n\nNel Paese sempre più logorato dalla crisi non ci sono dati ufficiali sulle aziende non profit: «A differenza dell’Italia, non c’è una normativa specifica che identifichi le aziende sociali come tali», rileva Fernanda. «Ci sono solo vari studi non rappresentativi, e una proposta legislativa per quelle ibride, a triplice impatto so-ciale, ambientale ed economico ». Lei, che da coordinatrice dell’Osservatorio Latinoamericano di Finanziamento a Imprenditori ha partecipato a una 'mappatura', stima che siano «almeno 150». E che siano «la chiave per costruire una nuova realtà centrata sul bene comune, sulla solidarietà, la professionalità e l’integrazione». Formata in gestione d’impresa, con laurea in Commercio internazionale, Fernanda ha scoperto presto il valore dell’azione in prima persona. «Mi resi conto che quello che studiavo non rispondeva alla mia vocazione sociale, per cui decisi di fare una tesi sul commercio giusto», ricorda. Dopo la laurea, abbandonò l’idea di dedicarsi al management ben retribuito, «perché compresi che formare i futuri gestori poteva essere il mio contributo». Il master in Governo delle organizzazioni, all’Istituto Impresa e Umanismo dell’Università di Navarra, le è servito per «sapere dell’esistenza di forme differenti di business, in funzione di un’economia civile, rigenerativa e distributiva, non estrattiva delle risorse della società e dell’ambiente ». Un processo che l’ha portata a sommare esperienze rilevanti, compaginate con l’impegno di «mamma a tempo pieno di una piccola di 4 anni».\n\nE con l’adesione alla comunità dell’Economia di Francesco, dove la docente coordina la folta pattuglia di esperti in sviluppo sostenibile, economisti e giovani imprenditori argentini, che parteciperanno all’evento globale ad Assisi dal 22 al 24 settembre, intorno al villaggio \"Imprese in transizione\". «L’incontro, due anni fa con EoF è stato molto arricchente », ricorda Fernanda. «L’opportunità di collegarsi con persone mosse dalla stessa aspirazione a superare schemi che perpetuano l’iniquità, a scambiare idee e progetti, per iniziare assieme un cammino verso una nuova concezione dello sviluppo economico, sociale e ambientale. Anche l’occasione di formarsi con economisti come Jeffrey Sachs, solo per fare un nome. E di sentirsi parte di un \"patto\" per trasformare l’economia dalla realtà, che dà più forza al lavoro quotidiano svolto da ognuno di noi», aggiunge. In Argentina sono numerosi, oltre un centinaio, i giovani che aderiscono a Eof. E proprio grazie al network, Fernanda ha conosciuto una collega della stessa Università Australe, con la quale ha avviato un diploma universitario in Innovazione per l’economia circolare. «È pensato per accompagnare le piccole e medie imprese nella transizione tecnologica. L’idea è portare la teoria alla prassi ed estendere le buone pratiche sul territorio», spiega ancora la docente. Ricorda che «l’impegno cui ha fatto appello papa Francesco con l’enciclica \"Laudato si'\" è concreto ed è strettamente legato al rapporto con la propria terra». «Come latinoamericani – osserva – significa avere cura della regione con la più grande biodiversità del mondo, ma anche con le maggiori diseguaglianze e la popolazione più giovane del continente, costretta a partire per mancanza di futuro».\n\n«La sfida – rimarca Fernanda Figueroa – non è solo in termini di crescita, ma porre fine alla povertà che colpisce oltre il 50% della popolazione, con un’inflazione che sarà a fine anno del 100% – secondo le stime dell’Observatorio de la Deuda Social dell’Università Cattolica – e che ha già fatto evaporare il potere d’acquisto della classe media». La dottoranda è cosciente che la crisi strutturale argentina «ha a che vedere non solo con gli indicatori economici, ma con la corruzione e con una profonda perdita di fiducia nei confronti della dirigenza oficialista al governo e di quella all’opposizione ». Due blocchi che sembrano sempre più irriconciliabili e incapaci di dare risposte ai problemi collettivi. «La mancanza di fiducia si riflette nell’economia. Per questo – conclude – un approccio della cura e business sostenibili sono ancora più importanti per uscire dalla spirale. Così com’è necessario ripensare il modello delle esportazioni, basato ancora sull’estrattivismo, che ha depauperato il Paese».\n\n© RIPRODUZIONE RISERVATA",
    "Argentina. «Il nostro Meeting alla radio»": "Argentina. «Il nostro Meeting alla radio» La sei giorni di Rimini vissuta a più di 11.000 chilometri di distanza. Per una sola ragione: «Voglio capire perché sono così felici». Ecco il racconto di una ragazza di Buenos Aires\n\nNel 2018 mio padre è andato al Meeting di Rimini. Ricordo ancora l’espressione gioiosa del suo volto quando, insieme ad altri amici, ci raccontava quello che era successo in quei giorni. Ho pensato: «Voglio andare al Meeting. Voglio capire perché sono così felici». Questo pensiero mi ha accompagnato fino a quando, nel 2020, a causa della pandemia, è stato possibile partecipare in modo virtuale. In quell’occasione visto la mostra intitolata “Vivere il reale”, un’esperienza che ha cambiato il mio modo di studiare. La vita, così com’è - si diceva nella mostra - è degna di essere abbracciata perché è per me, qualcun altro l'ha fatta per me, qualcuno me l’ha donata.\n\n\n\nQuest’anno, mossi dallo stupore che il Meeting ci aveva suscitato quell’anno, abbiamo voluto viverlo più profondamente. Abbiamo riproposto alcuni incontri dell’edizione di quest’anno alla radio Los Locos de la Azotea, invitando ospiti locali a discuterne. Andrea si è occupata di condurre i programmi, quattro puntate su altrettanti temi (la pace, il titolo del “Una passione per l’uomo”, la politica e l’educazione) dove riproponevamo stralci dei dialoghi avvenuti a Rimini e chiedevamo agli interlocutori argentini di mostrare la pertinenza e l’attualità dei temi nel contesto del nostro Paese e del Sudamerica. Insieme a lei studenti universitari e delle superiori. Ci sono poi stati due momenti “in presenza”, organizzati da Adriana: uno sulla figura di Alberto Fariña Videla, uno psicologo che aveva conosciuto il carisma di CL attraverso l’incontro con don Francesco Ricci, l’altro sulla storia e la cultura dei popoli indigeni.\n\n\n\nLEGGI ANCHE La guarigione e la domanda che non va via\n\n\n\nEd eccomi lì, curiosa di vedere cosa che cosa sarebbe stato il Meeting di quest’anno. In breve, mi è riaccaduto quello che avevo vissuto nel 2020. Ho lavorato a fianco di persone con le quali non avrei mai pensato di lavorare, ho stretto nuove amicizie, ho capito la preferenza del Signore nel permettermi di vivere e collaborare a questo evento anche quando ero a letto malata. Ho capito che il Meeting è una compagnia presente e viva. In altre parole, mi sono sentita abbracciata e accompagnata. È stato come avere un nuovo amico. L’unica cosa che posso dire è un semplice e potente “grazie”.\n\nAmparo, Buenos Aires (Argentina)\n\n",
    "Day 268, Kumbulla ed El Sha in gruppo. Dall’Argentina buone notizie per Dybala": "Tutte le notizie della giornata giallorossa in un clic PRIMA SQUADRA Wijnaldum al lavoro:...",
    "Argentina: Osservatorio Odsa-Uca, un anziano su quattro vive in situazione di povertà strutturale": "Circa un anziano su quattro, in Argentina, vive in situazione di povertà strutturale. Il dato arriva dall’Osservatorio del Debito sociale argentino dell’Università Cattolica Argentina (Odsa-Uca), che, in collaborazione con la Fondazione Navarro Viola, ha presentato ieri a Buenos Aires il rapporto “Condizioni di vita degli anziani (2017-2021). Vulnerabilità nella chiave della pandemia di Covid-19″. La presentazione è stata tenuta dai ricercatori Solange Rodríguez Espínola ed Enrique Amadasi.\n\nIl rapporto descrive la situazione degli adulti di età superiore ai 60 anni, in base alle condizioni sociali, economiche, abitative, statali e sanitarie e al benessere soggettivo sperimentato negli anni dal 2017 al 2021. I dati evidenziano le disparità di capacità e risorse, nonché quelle carenze che gli anziani hanno manifestato attraversando l’isolamento e il distanziamento promossi dalla pandemia di Covid-19.\n\nIl reddito insufficiente è una delle variabili che colpisce maggiormente le persone anziane. Nonostante vi sia una crescente tendenza a continuare a far parte del mercato del lavoro, la stragrande maggioranza trae il proprio reddito dal sistema pensionistico, che in Argentina è praticamente universale. C’è accordo tra gli specialisti sul fatto che le misurazioni della povertà di reddito non siano applicabili agli anziani. Per questo viene applicato il metodo multidimensionale, che esprime quante carenze di base ci sono. Negli anziani, il 26% presenta povertà strutturale (2 o più carenze). Inoltre, nelle famiglie con anziani, il 40% dichiara un reddito insufficiente, e il 27% riceve sussidi, molto meno rispetto alle famiglie nelle quali non vivono anziani. Il 12% della popolazione over 60 non ha accesso a un alloggio dignitoso. Questo è pienamente associato al livello di istruzione e al livello socioeconomico. Rispetto al periodo della pandemia, è stata osservata una marcata diminuzione del deficit di sostegno strutturale, ovvero la mancanza di una rete di sostegno, tra il 2019 (24,4%) e il 2021 (11,2%). Durante il periodo pandemico, il supporto sociale affettivo è aumentato di 4 punti percentuali mentre è diminuita di 8 punti la percezione di non avere qualcuno quando ha bisogno di aiuto con le faccende quotidiane e domestiche.",
    "Mostre: Argentina, omaggio all'architetto italiano Salamone - News dalle Ambasciate": "(ANSA) - BUENOS AIRES, 15 SET - L'Istituto italiano di cultura di Buenos Aires rende omaggio, a partire da domani, ad un architetto italiano che operò in Argentina nella prima metà del secolo scorso, e le cui impressionanti strutture in cemento armato realizzate in città piccole e grandi all'interno del Paese, sono state solo di recente riportate all'attenzione del pubblico e degli esperti.\n\nE' questo l'oggetto della mostra \"Francisco Salamone.\n\nAstronaves en La Pampa\", aperta fino al 31 ottobre nella sala Roma dell'Istituto, che si avvale delle potenti fotografie dell'italiano Enrico Fantoni, residente in Argentina.\n\nArrivato da bambino sulle rive del Rio de la Plata da Leonforte, in Sicilia, Salamone si laureò in architettura all'università di Cordoba, e la sua attività crebbe a dismisura quando un amico, Manuel Fresco, politico conservatore ammiratore del fascismo, divenne governatore della provincia di Buenos Aires, territorio equivalente a quello dell'Italia.\n\nCosì fra il 1936 e il 1940 Salamone costruì più di 70 edifici pubblici - municipi, macelli, cimiteri e piazze - spostandosi con un aereo messo a sua disposizione dal committente.\n\n\"Le sue sedi comunali, con torri sbalorditive alte fino a 30 metri - sottolinea il comunicato che presenta la mostra - dominavano cittadine composte interamente da case basse, incarnando il potere centrale dello Stato che il governatore Fresco voleva riaffermare\".\n\n\"I suoi macelli modello - si dice poi - erano simboli di efficienza, espressione della proiezione di esportazione di un'economia fiorente; i suoi cimiteri - particolarmente notevoli quelli di Azul e Laprida - mostravano il volto di una religione terrificante e travolgente\".\n\nL'insieme della sua opera, realizzata in uno stile monumentale e con tecniche costruttive inedite, basate in gran parte sull'uso massiccio di cemento, \"costituisce uno dei lasciti architettonici più interessanti e meno conosciuti dell'Argentina\". (ANSA).\n\n",
    "Vignali: su Argentina attenzione particolare per voto estero": "Martedì 13 settembre 2022 - 17:11\n\nVignali: su Argentina attenzione particolare per voto estero\n\nPiù grande comunità italiana nel mondo e brogli in passato\n\nCONDIVIDI SU:\n\n\n\n\n\n\n\n\n\n\n\n\n\n\n\n\n\n\n\n\n\nRoma, 13 set. (askanews) – “In Argentina c’è la più grande comunità italiana mondo, oltre un milione di connazionali, per questo prima di tutto abbiamo dedicato un’attenzione particolare al Paese. Poi in Argentina si era verificato il caso che aveva portato alla destituzione di un membro del Senato italiano e la sostituzione di quest’ultimo pochi mesio fa. Il Parlamento ha ricnosciuto come vi fossero stati elementi di irregolarità. Quindi da un lato avere tanti italiani, dall’altro la prova di irregolarità hanno fatto sì che abbiamo rivolto un’attenzione particolare al Paese, ma analoga attenzione è stata dedicata ad altri Paesi, anche in Europa”, ha detto il direttore generale per gli Italia all’estero della Farnesina Luigi Maria Vignali parlando delle misure messe in campo per il voto all’estero dei connazionali e di quelle dedicate all’Argentina.Vignali ha fatto riferimento al caso dell’ex senatore Adriano Cario, eletto con l’Usei nella circoscrizione Senato Sudamerica nel 2018: lo scorso 2 dicembre il Senato ha votato a scrutinio segreto, un ordine del giorno che chiedeva la mancata convalida dell’elezione di Cario a causa di voti contraffatti: una perizia calligrafica su un campione di schede ha dimostrato che erano state compilate dalla stessa persona.“In Argentina”, oltre alle altre iniziative legate al Qr code e al monitoraggio delle procedure elettorale, “è stata attivata anche la geolocalizzazione dei trasporti postali per evitare che un furgone possa essere deviato e possano essere cambiate le buste”, ha spiegato Vignali ricordando che come testimonial particolare per l’illustrazione dell’importanza della segretezza del voto e della non cedibilità della scheda per i connazionali in Argentina sia stata chiamata a fare da testimonial anche la vedova di Maradona.",
    "Argentina, De Paul preoccupato: \"Non voglio che inizi il Mondiale, non mi divertirò\"": "Argentina, De Paul preoccupato: \"Non voglio che inizi il Mondiale, non mi divertirò\"\n\nvedi letture\n\nClamorose e sorprendenti rivelazioni quelle di Rodrigo de Paul ai microfoni di TyC Sports sul Mondiale che disputerà tra poco con l'Argentina. Il centrocampista dell'Atletico Madrid ha ammesso che è molto difficile non pensarci perché c'è sempre qualcuno che glielo ricorda e la competizione è nella sua testa ogni giorno: \"Dico sempre che non voglio che inizi, perché probabilmente non mi divertirò. C'è molta pressione, competizione, nervosismo e ansia, è molto difficile. Cerco di godermi l'intero processo, mi piacerebbe che fosse di più, a volte è difficile per me. Sicuramente sarà una follia. Si vive molto concentrati e le critiche a volte possono anche essere dannose. Quindi cerchi di fare il tuo lavoro al meglio delle tue capacità. Mi piacciono le partite prima e la settimana di allenamento, ma quando inizia la competizione per me sarà difficile\"."
}