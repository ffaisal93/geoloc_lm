{
    "Il presidente Petro assisterà alla riapertura della frontiera Colombia-Venezuela": "Il presidente della Colombia Gustavo Petro sarà presente alla riapertura della frontiera con il Venezuela, che verrà celebrata oggi sul ponte internazionale Simon Bolivar, la principale via terrestre che unisce i due Paesi superando il Tachira, il fiume che funge da confine naturale. Lo riferisce la stampa colombiana citando fonti della presidenza, secondo cui la visita del capo dello stato era in dubbio per ragioni di sicurezza. Si tratta, scrive il quotidiano “El Espectador”, di una decisione dell’ultimo momento. Il capo dello stato arriverà a Cucuta, nel dipartimento Norte de Santander, alle 9:30 (ora locale). Alla cerimonia assisteranno anche il ministro degli Esteri Álvaro Leyva, e i ministri del Commercio e dei Trasporti, rispettivamente German Umana e Guillermo Reyes. Sul posto è giunto anche l’ambasciatore della Colombia in Venezuela, Armando Benedetti. “Sarà una giornata storica: si riaprono i confini tra Colombia e Venezuela. Ristabiliremo legami di amicizia che non avrebbero mai dovuto essere spezzati”, ha scritto il diplomatico sul suo account Twitter.\n\nNon è ancora confermata invece la presenza del presidente venezuelano Nicolas Maduro. Nei giorni sorsi, di ritorno da una visita a Caracas, il ministro dei Trasporti della Colombia, Guillermo Reyes, aveva parlato di un incontro tra Petro e Maduro proprio in occasione della riapertura della frontiera tra i due Paesi. “I presidenti di entrambi i Paesi saranno presenti alla cerimonia di apertura”, aveva detto il ministro. La notizia era poi stata parzialmente smentita dallo stesso Petro, che durante un forum sull’economia globale organizzato a New York aveva detto di “non avere in agenda al momento” un incontro con l’omologo venezuelano.\n\nNella giornata di oggi è inoltre attesa la riapertura dei collegamenti aerei diretti con voli della compagnia colombiana Wingo e della venezuelana Turpial Airlines. Quest’ultima ha sostituito all’ultimo la Conviasa, il cui ingresso in Colombia era a rischio per la presenza di sanzioni emesse dal dipartimento del Tesoro degli Usa. Conviasa è infatti inclusa nella cosiddetta “lista Clinton”, l’elenco delle persone giuridiche e fisiche sottoposte a sanzioni da parte della Ofac (Office of Foreign Assets Control) per sospetti collegamenti con presunti responsabili di illeciti internazionali. “La compagnia aeronautica Turpial Airlines ha appena ricevuto l’autorizzazione per atterrare a Bogotà il 26 settembre, in arrivo da Caracas. Il primo di 27 voli previsti fino al 30 dicembre”, ha scritto sabato l’ambasciatore colombiano Armando Benedetti in un messaggio pubblicato sul proprio profilo Twitter.\n\nLe relazioni tra i due Paesi erano state interrotte nel febbraio del 2019, in uno dei momenti di maggiore tensione tra il presidente del Venezuela, Nicolas Maduro, e l’allora presidente della Colombia, Ivan Duque. Dopo aver condannato le elezioni dell’autunno 2018 che avevano riconsegnato a Maduro la presidenza del Venezuela, Bogotà aveva riconosciuto il leader oppositore Juan Guaidò come capo dello Stato “ad interim” e unico interlocutore ufficiale a Caracas. Più in generale, i due governi sono stati protagonisti di una polemica di lunga data: la Colombia rimproverava al Venezuela di dare ospitalità e supporto logistico alle proprie formazioni armate irregolari, parte di un piano per destabilizzare la regione, denunciando una presunta corresponsabilità di Caracas nel traffico di droga. Accuse identiche e speculari a quelle mosse dal presidente Nicolas Maduro, secondo cui Bogotà era responsabile dei danni umani, economici e sociali legati alla criminalità organizzata che non è capace di combattere.\n\nI collegamenti terrestri tra i due Paesi sono assicurati, oltre che dal “Simon Bolivar” anche da altri due ponti – Tienditas e Francisco de Paula Santander – di importanza strategica per le comunità di frontiera e per il commercio binazionale. Nel 2015 il governo venezuelano aveva chiuso il transito ai veicoli, e nel 2018, impedito anche il passaggio pedonale, salvo i viaggi per motivi umanitari e per ragioni di studio. La chiusura totale, quella che ora viene rimossa rimossa, arrivava nel 2019, nel momento di peggiori tensioni tra i due Paesi. La Colombia, che aveva riconosciuto il leader oppositore Juan Guaidò come presidente legittimo del Venezuela aveva organizzato nella città frontaliera di Cucuta un concerto di raccolta fondi e aiuti umanitari da portare nel Paese vicino. Caracas rispondeva denunciando il tentativo di entrare in Venezuela senza autorizzazione del governo, in violazione della sovranità territoriale, con il presunto scopo – tra le altre cose – di introdurre armi e materiale per sovvertire l’ordine costituzionale.\n\nPetro ha rivendicato la necessità di far ripartire innanzi tutto i rapporti commerciali. Aver tenuto chiuse a lungo le frontiere è stato un “suicidio economico” e il motivo di una pesante crisi umanitaria. Si tratterà innanzi tutto “di ricostruire una relazione familiare, tra milioni di venezuelani e colombiani ai due lati della frontiera. Una donna che per comprare qualcosa nel Paese vicino o andare a trovare i suoi familiari”, si trova costretta a usare i passaggi clandestini, si espone “all’altissimo rischio di violenze sessuali, abusi di ogni genere e anche di morte”, ha detto Petro nel corso di un dibattito sull’economia globale organizzato a New York dal quotidiano “El Pais”. Col tempo si capirà la dimensione della “crisi umanitaria data dall’aver chiuso le frontiere, dall’aver consegnato i territori di mezzi alle bande criminali”, ha aggiunto il presidente colombiano.\n\nLa riapertura avrà inoltre indubbi benefici economici “reciproci”, ha proseguito Petro. Come dimostrano i casi “della Spagna, della Francia, degli Stati Uniti o del Messico e del Canada, il grande commercio globale è ancora quello che si realizza tra Paesi confinanti. E noi ce ne siamo privati”, ha detto il presidente ricordando le decisioni dei governi precedenti di “distruggere la Comunità andina nelle nazioni, aver chiuso con il Venezuela o con l’Ecuador. È stato un vero e proprio suicidio economico”. È anche vero che la riapertura delle frontiere riaccende “l’enorme discussione sul tema dei diritti umani”, tema toccato da ultimo dal rapporto della Commissione indipendente per la determinazione dei fatti, delle Nazioni Unite. Ma per la Colombia, ergersi ad arbitro sul tema risulta “un po’ difficile” dal momento che “c’è quasi una concorrenza tra chi viola più diritti, tra i due Paesi”.\n\nFino a qualche anno fa, prosegue Petro, “la narrativa” sul Venezuela che si faceva in Colombia era, “stanno uccidendo i giovani che vanno in strada a manifestare. Un anno fa lo Stato colombiano ha ucciso cento giovani, che erano usciti a manifestare. In più con colpi di pistola dritto tra gli occhi. Qual è la differenza quindi?”, ha detto Petro secondo cui la Colombia, fino a questo momento “non ha una grande autorità morale per criticare. Il governo che io presiedo”, ha però aggiunto intende “scommettere fino in fondo sul maggior rispetto dei diritti umani, così come vuole la nostra Costituzione. E proprio per poter chiedere ai vicini che facciano lo stesso”. Petro ha al proposito detto di aver invitato Maduro a reintegrare il Paese nel sistema interamericano dei diritti umani, strumento continentale “tipicamente liberale” che Bogotà intende rafforzare.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Messico: pronostico, formazioni e dove vederla in TV e streaming": "Colombia e Messico si sfideranno Mercoledì 28 Settembre 2022 alle ore 04:00, in un match Amichevole. Qui analizzeremo le migliori quote, i nostri consigli sul pronostico, le probabili formazioni, dove vedere Colombia – Messico in TV e streaming e le ultime notizie sulla partita.\n\nQuote e consigli sul pronostico Colombia – Messico del 28/09/2022 – Amichevole\n\nPronostico Colombia – Messico, 1X2: Pareggio @2,85 – Eurobet\n\nBel derby sudamericano quello tra Colombia e Messico, con le due Nazionali che hanno organizzato un'amichevole pre mondiale per testare i propri giocatori e preparare l'11 titolare in vista della competizione piú importante e prestigiosa fra Nazionali. Andando a parlare di pronostico, sará una partita molto interessante che potrebbe finire in pareggio, secondo il parere dei nostri esperti, con la quota in questione data tra l'altro ad un 2,85 basso perché probabile e che puó risultare vincente.\n\nVISITARE EUROBET\n\nPronostico Colombia – Messico, Goal/No Goal: Goal @1,85 – Codere\n\nFra Colombia e Messico la rete di entrambe le formazioni resta la quota da giocare, data al momento ad un 1,85 molto interessante che potrebbe anche aumentare nelle prossime ore.\n\nVISITARE CODERE\n\nPronostico Colombia – Messico, Over/Under 2,5: Under 2,5 @1,62 – Goldbet\n\nSul numero totale di reti si punta molto di piú sull'Under 2,5, dato a 1,62 sul sito di scommesse Goldbet, e che, parlando anche di risultato esatto, l'1-1 risulta come il piú giocato. Risultato che rispecchierebbe l'Under 2,5, il Goal ed il pareggio.\n\nVISITARE GOLDBET >>\n\nLe quote di Colombia – Messico\n\nQuote 1X2 fornite da Bet365, soggette a cambiamenti nel tempo:\n\nColombia , quota: 2,70\n\n, quota: 2,70 Pareggio , quota: 2,85\n\n, quota: 2,85 Messico, quota: 2,75\n\nLe probabili formazioni di Colombia – Messico\n\nFormazione Colombia (4-3-3): Chunga, Moreno, Cuesta, Sanhcez, Munoz, Atuesta, Alvarez, Cuadrado, Suarez, Borre, James.\n\nAllenatore: Lorenzo\n\nIndisponibili:\n\nFormazione Messico (4-3-3): Ochoa, Alvarez, Montes, Moreno, Gallardo, Rodriguez, Alvarez, Chavez, Martin, Alvarado, Lozano.\n\nAllenatore: Martino\n\nIndisponibili: Aguirre, Mori, Herrera, Corona, Sanchez, Romo, Jimenez\n\nQuando si gioca Colombia – Messico\n\nLa partita Colombia – Messico si gioca Mercoledì 28 Settembre 2022.\n\nPartita : Colombia – Messico\n\n: Colombia – Messico Data : 28 Settembre 2022\n\n: 28 Settembre 2022 Stadio: –\n\nDove vedere Colombia – Messico in TV e streaming: Sky o DAZN?\n\nIl match Colombia – Messico non verrá trasmesso in diretta tv da nessuna emittente televisiva. Non sará nemmeno possibile seguire il match in diretta streaming.\n\nOrario di Colombia – Messico e dove vederla: tutte le info",
    "Colombia: governo incontra dissidenti Farc, 'inizia un dialogo' - America Latina": "(ANSA) - ROMA, 19 SET - Una delegazione del governo colombiano e quattro rappresentanti dello \"stato maggiore centrale\" dei dissidenti delle Farc hanno tenuto una \"riunione esplorativa\" nel dipartimento di Caquetá, nel sud del Paese, per \"valutare la possibilità di avviare un dialogo nel quadro della pace totale\" proposta dal presidente Gustavo Petro. A riferirlo è un comunicato congiunto pubblicato a seguito dell'incontro.\n\n\"Inizia un dialogo\", ha scritto Petro su Twitter, condividendo le foto della riunione alla quale hanno partecipato, oltre ai quattro ribelli vestiti in mimetica, l'Alto Commissario per la Pace in Colombia Danilo Rueda, il capo della Missione di verifica dell'Onu in Colombia, Raul Rosende, e un delegato del governo norvegese.\n\nLe parti hanno espresso \"la volontà e la necessità che questi dialoghi siano avviati da un cessate il fuoco bilaterale, la cui esecuzione deve essere verificata\", si legge nel comunicato. Nell'incontro, Rueda ha spiegato ai guerriglieri la proposta di \"pace totale\" avanzata da Petro, che prevede di negoziare la fine della violenza con tutti i gruppi illegali e criminali presenti nel Paese. (ANSA).\n\n",
    "Colombia: Petro chiede scusa ad Haiti per il coinvolgimento di connazionali nell’omicidio Moise": "Il presidente della Colombia, Gustavo Petro, ha offerto mercoledì le sue scuse alla popolazione di Haiti per l’omicidio del presidente Jovenel Moise, morto per mano di un commando di colombiani. “Oggi ho chiesto scusa ad Haiti per l’assassinio del loro presidente commesso da mercenari colombiani”, ha scritto Petro in un messaggio pubblicato sul proprio profilo Twitter. Il coinvolgimento di ex militari colombiani, apparentemente non tutti consapevoli dello scopo della loro missione, è uno dei pochi elementi accertati nella dinamica dell’attentato del 7 luglio del 2021. Passato oltre un anno, le indagini sono infatti ancora a un punto morto, anche se i militari sono tuttora a disposizione della giustizia haitiana.\n\nMoise è morto con almeno dodici colpi d’arma da fuoco, quasi tutti di grosso calibro, dopo aver sofferto pesanti torture: un occhio ferito, colpi di machete, un braccio rotto. La vedova Moise, colpita al braccio, si finge morta e riesce a salvarsi assieme a uno dei figli. Entrambi, poche ore dopo, verranno messi in sicurezza e curati in un ospedale di Miami. La polizia denuncia l’arresto di un gruppo di 26 colombiani e di altri agenti stranieri, tra cui Joseph Vincent, ex informatore della Drug enforcment administration (Dea). La dinamica dei fatti ha più di un punto oscuro. Il commando entrato nella residenza di via Pellerin 5, una delle poche zone residenziali della capitale Port-au Prince, non incontra particolari resistenze: un solo elemento della guardia presidenziale risulta ferito. Gli attentatori, apparentemente privi di un piano di fuga, si spargono alla spicciolata nelle zone circostanti la villa. Alcuni si infilano nell’ambasciata di Taiwan, dove vengono arrestati, altri vengono identificati per il colore della pelle e consegnati alla polizia dalla popolazione.\n\nPer almeno 48 ore la scena del crimine rimane incustodita, nessun agente della guardia presidenziale viene arrestato. I colombiani, ex militari, arrivano ad Haiti dalla vicina Repubblica Dominicana, ma senza far mistero dei propri spostamenti. Si trovano loro messaggi sui social e alcuni parenti sanno che sono stati assoldati per una missione di sicurezza. Dalle scarne notizie filtrate dagli interrogatori, emerge che gli arrestati pensavano di dover offrire un servizio di sicurezza privata a “persone potenti”, cosa normale trattandosi di un Paese ad alto tasso di criminalità, con le forze di polizia in disarmo, e vista la competenza strategica e militar dei colombiani. Solo un paio di loro, morti sul campo, sembra sapessero quale fosse l’obiettivo reale della missione. Claude Joseph, primo ministro ad interim fino a un paio di giorni prima dell’assassinio, si infila nella parentesi di vuoto istituzionale, si nomina capo dell’esecutivo e dichiara lo stato di emergenza.\n\nLa guida politica del Paese diventa però oggetto di una disputa solo dalla mediazione internazionale ma tuttora mal digerita dal Paese. I pochi membri del Senato ancora in funzione, la legislatura è finita da tempo e la Camera è sciolta, eleggono presidente lo speaker Joseph Lambert, adattandosi a una delle interpretazioni della Carta. L’investitura di Lambert, pesantemente contestata, salta all’ultimo su sollecitazione degli Stati Uniti. L’interim di governo va ad Ariel Henry, nominato primo ministro dallo stesso Moise poche ore prima della morte. Joseph, che secondo rapporti dell’Fbi era coinvolto nell’attentato, rinuncia alla carica e diventa ministro degli Esteri di un esecutivo che doveva essere di transizione.\n\nLe ipotesi sul movente sono numerose e quasi tutte ricostruite da media Usa. Una tra queste, redatta dal “New York Times”, vuole che l’ex presidente di Haiti stesse redigendo una lista di nomi di politici e uomini d’affari ritenuti coinvolti in un traffico di stupefacenti, da consegnare alle autorità Usa. Moise avrebbe dato istruzioni di “non risparmiare nessuno”, includendo nella lista chiunque fosse coinvolto nel presunto traffico, compresi finanziatori economici e sponsor politici della sua ascesa alla presidenza. La ricostruzione della testata, che cita i “quattro alti funzionari” incaricati di stilare il documento, spiegherebbe parte della dinamica dell’omicidio, così come è stata ricostruita dalla moglie del politico. La donna, fintasi morta dopo l’irruzione di un commando di colombiani, ha assistito a una frenetica perquisizione della camera da letto, chiusa solo dopo che gli uomini avevano detto ad alta voce, e probabilmente a una ricetrasmittente collegata con il capo delle operazioni, di aver “trovato il documento”.\n\nNel mirino di Moise ci sarebbero stati, tra gli altri, anche Charles Saint-Remy, cognato dell’ex presidente Michel Martelly, già nel mirino della Dea. I due si sarebbero incaricati di portare Moise alla presidenza, guadagnandosi quindi appalti pubblici corposi e solide entrature nel governo. Una presenza che si sarebbe rivelata “soffocante” per lo stesso presidente. Nel lungo reportage si ricostruisce la manovra che Moise avrebbe portato avanti per interrompere un circolo vizioso che tiene assieme trafficanti di droga e di armi, politici haitiani di primo piano e oscuri faccendieri caraibici. Una strategia che nei mesi precedenti la morte ebbe spinto l’ex presidente ad adottare azioni incisive, come la nazionalizzazione di un porto usato per il contrabbando, lo smantellamento di una pista di atterraggio usata dai narcotrafficanti, e l’attenzione al “lucroso” commercio di anguille, divenuto vincente nel riciclaggio del denaro.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Gustavo Petro: la Colombia e la sua «bellezza insanguinata» dalla guerra alla droga": "Assemblea generale dell'Onu . Il j'accuse del presidente colombiano: dall'Iraq all'Ucraina le guerre sono «servite da scusa» per non agire contro la crisi climatica",
    "Colombia: la pace impossibile per Gustavo Petro": "I negoziati di pace con i guerriglieri in Colombia sono in pericolo. Questo venerdì, un attentato ha ucciso 7 membri delle forze di polizia. Un colpo al cuore dei progetti di Gustavo Petro.\n\nLa polizia non ha identificato alcun colpevole, ma il presidente accusa i dissidenti dell'organizzazione di guerriglia delle Forze armate rivoluzionarie della Colombia (FARC) come possibili autori.\n\nGustavo Petro, Presidente della Colombia: \"Questa è un'area tradizionalmente segnata dalla storia delle FARC (Forze Armate Rivoluzionarie della Colombia), è altamente probabile che i membri di quelli che oggi chiamano dissidenti, in alcune delle formazioni, possano essere stati responsabili dell'attacco\".\n\nLa violenza sembra tornata in Colombia\n\nIl mandato di Petro è segnato dalla riattivazione dei colloqui di pace con i guerriglieri colombiani. Sebbene alcune formazioni, come l'ELN, abbiano mostrato interesse a porre fine alla violenza, altri, come il Clan del Golfo, hanno compiuto una serie di omicidi di agenti di polizia nel tentativo di ottenere una posizione favorevole per un'eventuale trattativa con Petro. Il ministro della Difesa Iván Velásquez ha condannato l'attacco come un attacco alla pace e il presidente ha invitato le forze armate ad alzare la guardia.\n\nContinua Gustavo Petro: \"Abbiamo detto alla dirigenza militare e di polizia che più parliamo di pace, più dobbiamo alzare la guardia, più dobbiamo essere attenti, dal punto di vista dell'azione militare\".\n\nGli agenti di polizia colombiani hanno acceso delle candele per rendere omaggio ai colleghi scomparsi, un atto a cui ha partecipato anche il presidente. Questo è già il peggior attacco contro la polizia sotto il governo di Gustavo Petro, entrato in carica il 7 agosto.",
    "Colombia: due giornalisti uccisi in un agguato nel nord - Mondo": "(ANSA) - BOGOTA, 29 AGO - Due giornalisti sono stati uccisi nel nord della Colombia a colpi di arma da fuoco da assalitori a bordo di una moto. Lo ha reso noto la polizia. Le vittime lavoravano per il sito Sol Digital, nella città di Fundacion, e sono stati identificati come Leiner Montero Ortega, 37 anni, e Dilia Contreras Cantillo, 39 anni. L'agguato è avvenuto mentre tornavano da un servizio su una festa popolare nei Caraibi colombiani.\n\nLa polizia ritiene che l'agguato sia nato dopo un alterco durante la festa che i giornalisti stavano seguendo, a Santa Rosa de Lima. Ma la Free Press Foundation ha esortato gli inquirenti a \"prendere in considerazione il lavoro di Leiner e Dilia come giornalisti\" che indagavano sul crimine. E la regione di Fundacion è considerata particolarmente a rischio per i livelli di violenza, povertà, criminalità e debolezza delle istituzioni. L'anno scorso, secondo i dati della fondazione, 768 giornalisti in Colombia hanno subito un qualche tipo di violenza. Da quando nel 2016 è stato firmato un accordo di pace con i ribelli delle Farc, dieci giornalisti sono stati uccisi, facendo della Colombia il terzo Paese dell'America Latina più pericoloso per i giornalisti dopo Venezuela e Messico, secondo Reporter senza frontiere.\n\nNel caso dei due giornalisti uccisi a Santa Rosa, il colonnello Andrés Serna, comandante della Polizia del Magdalena, ha riferito che \"a quanto pare c'è stato un atto di intolleranza, su cui si sta indagando in questo momento\" e che potrebbe spiegare il duplice omicidio.\n\nLa Fondazione per la libertà di stampa (Flip) ha chiesto a Polizia e Procura \"di chiarire le circostanze di tempo, modo e luogo\", del crimine. La Fondazione, che si occupa di denunciare gli attacchi alla stampa locale, ha rivelato in un recente rapporto che dall'1 gennaio al 20 maggio 2022 sono state segnalate minacce a 97 organi di stampa e giornalisti della Colombia. Inoltre, secondo la Flip, nel periodo di tempo preso in considerazione si è trattato di una minaccia contro la stampa locale ogni 36 ore.\n\nUna buona parte di queste intimidazioni, si è infine appreso, miravano a far sì che i giornalisti e i loro media rimuovessero articoli correlati con indagini e denunce di corruzione. (ANSA).\n\n",
    "Riconoscimenti per il 150° dell’Istituto FMA e il 125° in Colombia • Istituto Figlie di Maria Ausiliatrice": "Medellin (Colombia). Il 15 settembre 2022, in apertura del 2° Congresso di Spiritualità organizzato dalla Famiglia Salesiana in Colombia – tenutosi dal 15 al 18 settembre presso la Scuola S. Giovanni Bosco di Medellin Belén, nell’Ispettoria S. Maria Mazzarello (CMM) – il Congresso della Repubblica di Colombia ha conferito l’Ordine del Congresso di Colombia nel grado di Commendatore all’Istituto delle Figlie di Maria Ausiliatrice, in riconoscimento ai 150 anni di Fondazione.\n\nLa decorazione è stata assegnata dal Senatore della Repubblica, Dr. Germán Blanco Álvarez, a suor Leslye Sándigo, Consigliera generale per la Famiglia Salesiana, Delegata dalla Superiora Generale dell’Istituto delle FMA, Madre Chiara Cazzuola.\n\nNella stessa occasione, l’Assemblea del Dipartimento di Antioquia, Colombia, ha conferito all’Istituto delle FMA l’Ordine al Merito Civico e Imprenditoriale Mariscal Robledo di grado Oro, in riconoscimento ai 125 anni di presenza delle FMA in Colombia.\n\nL’onorificenza è stata conferita dal Deputato di Antioquia, Dr. Jorge Correa Betancur, a suor Cecilia Camacho, Ispettrice dell’Ispettoria Nostra Signora della Neve (CBN).\n\nCon queste decorazioni, il Governo nazionale e dipartimentale si unisce alle celebrazioni dei Gruppi della Famiglia Salesiana, in particolare l’Associazione Exallieve/i delle FMA della Colombia, nel 150° anniversario dell’Istituto FMA, riconoscendo il lavoro educativo svolto da ciascuna delle Figlie di Maria Ausiliatrice a favore della gioventù colombiana in tutto il Paese.\n\nSuor Leslye Sándigo, a nome di Madre Chiara Cazzuola, ha ringraziato il Congresso della Repubblica di Colombia e l’Assemblea di Antioquia, richiamando le parole della Madre nel Messaggio per il 150° dell’Istituto FMA: “Celebrare è rendere grazie per il cammino percorso, ma anche guardare al futuro, al cammino che continua. Il richiamo è ancora a Madre Mazzarello, perché il suo impegno educativo la spinse a partire dai bisogni immediati, per riaccendere la speranza, orientare ai valori, ad una missione di ampio respiro di cui oggi noi siamo segno e attualizzazione mondiale”.\n\nHa terminato il suo intervento dicendo: “Oggi, per l’Istituto e soprattutto per le FMA in Colombia, questo messaggio è una sfida. Bisogna continuare a scrivere con caratteri inediti la storia del Carisma salesiano in queste terre benedette. Ricordiamo che non camminiamo da soli, che una grande Famiglia ci accompagna, e ne è segno la presenza di tutti i membri dei Gruppi Salesiani in questo gesto commemorativo”.\n\nI lavori del 2° Congresso di Spiritualità della Famiglia Salesiana della Colombia, organizzato dalla Commissione Paritetica Interispettoriale di Formazione della Famiglia Salesiana con il sostegno dei/delle Superiori/e Ispettoriali della FS del Paese, sono proseguiti per i 180 partecipanti sul tema: “La pedagogia dell’accompagnamento dalla benevolenza di San Francesco di Sales”, nell’ambito del 400° anniversario della sua nascita al cielo.",
    "Venezuela. Ripristinate dopo tre anni le relazioni con la Colombia": "di Alberto Galvi –\n\nLe relazioni diplomatiche tra Venezuela e Colombia sono state ripristinate in pieno dopo una pausa di tre anni. Un nuovo ambasciatore colombiano, Armando Benedetti, è arrivato a Caracas, dove è stato accolto dal viceministro degli Esteri Rander Peña Ramírez.\n\nLa sua nomina è stata resa possibile solo dall’elezione del primo presidente di sinistra della Colombia, Gustavo Petro, che ha espresso la sua intenzione di normalizzare le relazioni diplomatiche con il Venezuela dopo il suo insediamento all’inizio di questo mese.\n\nPetro e il presidente socialista venezuelano Nicolás Maduro hanno annunciato l’11 agosto di voler ripristinare le relazioni diplomatiche che erano state interrotte nel 2019. Quella rottura fu il culmine di anni di tensione tra il Venezuela e la Colombia.\n\nIl precedente presidente della Colombia, Iván Duque, non aveva riconosciuto Maduro come presidente, bensì il leader dell’opposizione Juan Guaidó. Le ambasciate e i consolati di entrambi i paesi sono stati chiusi e i voli di linea bloccati. Anche il confine terrestre di 2mila chilometri tra i due paesi è stato chiuso tra il 2019 e l’ottobre 2021. La Colombia è stato uno dei circa 60 paesi che ha respinto le elezioni presidenziali del 2018 in Venezuela, che sono state boicottate dall’opposizione.\n\nIl processo di normalizzazione tra i due stati latinoamericani includerà oltre allo scambio degli ambasciatori, la piena riapertura del confine. Venezuela e Colombia hanno anche l’intenzione di ristabilire le relazioni militari.",
    "Un GP in Colombia? L’accordo potrebbe essere vicino": "Il sindaco di Barranquilla (Colombia), Jaime Pumarejo, ha confermato che questa città sarebbe vicina ad ospitare un GP di Formula 1.\n\nIl sindaco di Barranquilla (Colombia), Jaime Pumarejo, ha confermato che questa città sarebbe vicina ad ospitare un GP di Formula 1. Da gennaio 2022 si parla di questo argomento e le voci corrono con il passare dei giorni. Ciò perché lo stesso Jaime Pumarejo ha spiegato che la Colombia stava analizzando di far parte del calendario della Coppa del Mondo. Questo annuncio è stato sostenuto da Iván Duque, allora presidente della Colombia. Nelle ultime ore, in una conversazione con Blu Radio, Pumarejo ha confermato che “il progetto sta andando molto bene affinché la Formula 1 raggiunga la città di Barranquilla“. E ha spiegato che negli ultimi mesi “abbiamo fatto progressi in tutte le direzioni” per avere un posto in F1, indicando che gli organizzatori sono già andati in città, e l’hanno trovata interessante. “Lo sforzo di cambiamento climatico che stiamo facendo sarebbe uno dei punti più importanti di quel gran premio, che sarebbe sostenibile“, ha aggiunto. Ha anche detto che avrebbe il vantaggio di generare “occupazione, turismo, riconoscimento del paese e molte buone notizie“.\n\nLeggi anche\n\nLa gara avrebbe preso il nome di Gran Premio dei Caraibi e sarebbe stata stabilita all’interno del calendario della Formula 1 tra il 2024 e il 2025, con un legame fino a 10 anni. Ora tocca capire dove costruire il circuito. “In uno dei tracciati il fiume è protagonista, in un altro no, ma entrambi rimangono nell’area metropolitana di Barranquilla. Speriamo che, se tutto ciò che manca fosse specificato, potremmo ufficializzare nel 2024 o nel 2025”.\n\nSeguici anche sui social: Telegram – Instagram – Facebook – Twitter",
    "Maduro per la pace in Colombia (ma non in Venezuela)": "Il leader del regime ha accettato l’invito dell’amico Gustavo Petro, presidente della Colombia, e sarà garante dei negoziati con la guerriglia dell’Esercito di liberazione nazionale. Invece con l’opposizione venezuelana il dialogo sembra ancora difficile\n\nNicolás Maduro, leader del regime in Venezuela, ha accettato l’invito dell’amico Gustavo Petro, nuovo presidente della Colombia, e sarà garante nei negoziati per la pace tra il governo colombiano e la guerriglia dell’Esercito di liberazione nazionale (Eln): “Ho risposto che un volta di più, come già fece il comandante (l’ex presidente Hugo Chavez), il Venezuela rispetterà questo impegno per la pace in tutta la regione”.\n\nPoco prima, Petro aveva inviato una lettera in cui chiedeva a Maduro di fare parte del dialogo con l’organizzazione armata: “Sollecitiamo il suo intervento come Paese garante, la sua autorizzazione e cooperazione nel processo di pace che stiamo riattivando”. Tra gli impegni richiesti a Maduro c’è quello di permettere ai negoziatori dell’Eln che si trovano a Cuba – esonerati dall’ordine di cattura per richiesta di Petro – di far rientro in Colombia passando per il Venezuela. Sarebbe così agevolato un primo incontro sul territorio venezuelano.\n\nDa quanto è arrivato alla presidenza, Petro ha promesso un processo di “pacificazione totale” della Colombia, impegnandosi nella ripresa dei negoziati con diversi gruppi armati. Per favorire questo dialogo, il leader della sinistra colombiano ha sospeso gli ordini di arresto nei confronti dei negoziatori dell’Eln. Questi si trovavano a Cuba dopo avere ucciso 23 persone in un attacco alla scuola di polizia a Bogotà nel 2019.\n\nPer l’Eln, qualsiasi tipo di dialogo “è subordinato all’attuazione di alcune delle promesse che Petro ha fatto durante la campagna, come la riforma agraria, un nuovo piano per combattere coltivazione e traffico di droga, l’attuazione degli accordi di pace, e la lotta al clientelismo sistematico nel Congresso”. Se il presidente non realizza questi cambiamenti, hanno minacciato un movimento popolare e proteste in piazza con più veemenza rispetto alle manifestazioni degli ultimi anni.\n\nLa notizia del coinvolgimento di Maduro ha acceso le polemiche in Colombia. Fino a poco tempo fa, Bogotà non riconosceva la legittimità del governo socialista del Paese vicino e sosteneva denunce contro Maduro alla Corte penale internazionale per violazione ai diritti umani. Con il governo di Petro, il primo di sinistra nella storia della Colombia, i rapporti con Caracas sono stati ripristinati, i confini saranno riaperti il 26 settembre, come le ambasciate.\n\nIn Venezuela la situazione però non è cambiata, e Maduro farebbe bene ad occuparsene. La Piattaforma unitaria, coalizione delle opposizioni al regime, ha accolto con favore il fatto che l’Unione Europea e 18 Paesi hanno chiesto una soluzione pacifica e negoziata per il Venezuela e la ripresa dei negoziati in Messico.\n\n“Ci congratuliamo con la comunità internazionale per il suo impegno democratico nei confronti dei venezuelani, poiché grazie a ciò è possibile mantenere la pressione sul regime di Nicolás Maduro per garantire che la soluzione alla crisi venezuelana nasca da un processo negoziale pacifico a vantaggio dei cittadini venezuelani”, si legge nella dichiarazione della coalizione dell’opposizione venezuelana.\n\nNel documento, hanno ribadito la loro “responsabilità di lavorare per il cambiamento che tutti i venezuelani vogliono per ricostruire la nostra nazione e recuperare i valori di libertà e democrazia per i quali siamo impegnati, così come la comunità internazionale”. Tuttavia, il regime del Venezuela non si è ancora pronunciato sulla vicenda.",
    "Colombia: seminario sul conflitto armato. Mons. Álvarez (Istmina-Tadó), “chiediamo tregua a tutti i gruppi armati”": "Si conclude oggi a Bogotá il seminario “Le Chiese cristiane di fronte al conflitto armato colombiano: azioni di resistenza, pace e riconciliazione”, promosso dalla Conferenza episcopale colombiana (Cec), dalla Commissione nazionale di Conciliazione, dalla Caritas e dall’Università Industrial di Santader, con l’appoggio, tra gli altri, della Chiesa cattolica italiana. L’intervento centrale della prima giornata di lavori è stato quello di mons. Mario de Jesús Álvarez Gómez, vescovo di Istmina-Tadó, il quale, chiedendo una tregua a tutti i gruppi armati del Paese, ha aggiunto: “Ci sono coincidenze tra la ‘pace totale’ del presidente Gustavo Petro e il messaggio di papa Francesco nell’enciclica Fratelli tutti”. Dopo un’ora il presidente, a New York per l’Assemblea dell’Onu, ha auspicato che il “cessate-il-fuoco” generale sia questione di giorni.\n\nHa detto mons. Álvarez: “Oggi i gruppi armati illegali di Farc, Eln, Agc (Clan del Golfo, ndr), bacrim (bande criminali, ndr) stanno dominando tutte queste regioni di transito verso Urabá, Necoclí, il Chocó, oggi centrali per la massiccia migrazione verso Panama. Come vescovi di Apartadó, Quibdó e Istmina, continuiamo la pastorale con le missioni umanitarie con il supporto di Ong internazionali (oltre che di Operazione Colomba), ma ci coordiniamo costantemente anche con mons. Monsalve di Cali e gli altri vescovi del Pacifico. Ora abbiamo sane aspettative riguardo le proposte del presidente Petro. Propone la pace totale per raggiungere accordi con i gruppi armati illegali. Siamo chiamati ad essere artigiani e pace in mezzo alla distruzione della violenza, al di sopra delle opinioni personali, per il bene comune dei popoli”.\n\nAl momento, però, “la violenza sta distruggendo le identità dei popoli afro e indigeni, condannandoli al fallimento e all’oblio. Assistiamo a violenze, in un ambiente sordido di corruzione, alla perdita di dignità per la forte presenza del narcotraffico e dell’estrattivismo”.\n\nLe nuove sfide rappresentano anche una sfida per la Chiesa, “abbiamo fallito, non siamo stati testimoni evangelici del popolo, approfondendo le ferite. Serve la presenza dello Stato, non ci sono scuole e ospedali”. La Chiesa è chiamata, ora più che mai a una coraggiosa opera di denuncia e di difesa del diritto umanitario. Fa notare Cristiano Morsolin, esperto di diritti umani e partecipante dal seminario: “Anche la Chiesa italiana ha appoggiato questo incontro, che raccoglie proposte delle varie chiese sul versante lotta pace e difesa diritti umani. Importante che ciò avvenga nel momento in cui, con il nuovo Governo, si apre la prospettiva della cosiddetta ‘pace totale’ portata avanti dal presidente Petro”.",
    "27 settembre 2022": "Cina - Colombia\n\nWorld Championship (D) – Segui LIVE su Eurosport l'incontro di Pallavolo tra Cina (D) e Colombia (D). La partita è in programma il 27 settembre 2022 alle 14:00. La nostra diretta ti offre aggiornamenti minuto per minuto e dettagli sui momenti più importanti.\n\nVisita i profili dettagliati di Cina (D) e Colombia (D). Leggi gli ultimi aggiornamenti di Pallavolo: calendari, risultati, classifiche.",
    "Colombia: aumentate le specie di fauna e flora registrate": "(ANSA) - ROMA, 13 SET - La Colombia ha aumentato il numero di specie di fauna e flora registrate rispetto allo scorso anno, riportandone 67mila nel nuovo rapporto del Sistema Informativo sulla Biodiversità (SiB) del Paese. I dati diffusi dal ministero dell'Ambiente mostrano un aumento rispetto ai dati presentati nel 2021 quando il numero di flora e fauna registrate era di 63.303 specie. \"Per ogni 10 specie del pianeta, una vive in Colombia. Il paese ha 98 tipi di ecosistemi generali ed è il primo con il maggior numero di farfalle al mondo, con un totale di 3.642 specie, che rappresentano il 20% di quelle esistenti sulla terra \", ha precisato il ministero. La Colombia non solo ha la più diversificata varietà di specie di farfalle, è anche la nazione con la più vasta gamma di famiglie di uccelli e la seconda, a livello globale, in anfibi, pesci d'acqua dolce, rettili, palme e piante. \"Tra i paesi con la maggiore biodiversità, occupa il terzo posto, dopo Brasile e Indonesia, ed è il quinto con la maggiore diversità di mammiferi\", ha riportato il ministero. Susana Muhamad, ministro dell'Ambiente della Colombia, ha chiesto ai suoi connazionali di proteggere i 59,5 milioni di ettari di foreste naturali di cui dispone il Paese e di recuperare i tre milioni di ettari che sono andati perduti negli ultimi 20 anni. (ANSA).\n\n",
    "Colombia: la Comunità di Pace di San José de Apartadó rafforza la rete di appoggio in Italia e in Europa ed è presente ad Assisi a “Economy of Francesco”": "Una testimonianza di pace, che da venticinque anni esprime la speranza di un mondo giusto, attraverso un coraggioso modello di convivenza e di economia. È quella della Comunità di Pace di San José de Apartadó, arrivata in questi giorni in Italia e, ieri, all’incontro The Economy of Francesco. L’esperienza della Comunità, che si è sviluppata nel nordovest della Colombia, nel dipartimento di Antioquia, in una delle zone storicamente più violente del Paese, sotto il dominio dei gruppi armati, è proseguita in questi anni grazie al coraggio e alla determinazione dei suoi componenti, molti dei quali hanno perso la vita, ma anche grazie al sostegno e alla presenza di Operazione Colomba, e all’appoggio di organizzazioni e realtà di tutta Europa.\n\nPrima di arrivare ad Assisi la piccola delegazione della Comunità, composta da José Roviro Lopez e la giovane Sayda Yadis Arteaga, è stata in Vaticano, ricevuta al Dicastero per lo Sviluppo umano integrale, e in diverse località italiane, tra cui Padova e Narni. A Roma, martedì scorso, si è svolta una conferenza stampa, promossa su iniziativa del nodo italiano della Commissione della Verità, in collaborazione con numerose associazioni (oltre a Operazione Colomba, Cespi, Associazione comunità Papa Giovanni XXIII, Amnesty International, Europaz, Colombia Vive, Amaca, Yaku)\n\n“L’obiettivo – spiega Silvia De Munari, di Operazione Colomba – era portare la testimonianza del processo di resistenza, costruzione della pace e resilienza della Comunità di pace, in questo momento impegnata in tour in Europa, per rafforzare la rete di appoggio, fondamentale per la protezione della comunità, sia a livello di azioni che di territorio. La loro testimonianza è un racconto di dolore, ma anche di speranza. Quando chiedono ai componenti della Comunità come fanno a resistere, tra minacce, attacchi, violenze, la risposta che danno è che questo è l’unico cammino possibile, nonostante sia messa a rischio la vita. In ogni caso, dicono, ci sarà qualcuno a portare avanti questo cammino”. La testimonianza di José e Sayda ha colpito molti anche ad Assisi. “Ringraziamo il Comitato promotore dell’incontro di Assisi – conclude De Munari – che ha cercato questa presenza e l’ha favorita finanziando le spese di viaggio”. Anche dalla Colombia, e in particolare dal seminario promosso dall’Episcopato in questi giorni sul superamento del conflitto armato, arriva il plauso di mons. Mario de Jesús Álvarez Gómez, vescovo di Istmina-Tadó: “Sayda Yadis Arteaga, nipote di Luis Eduardo Guerra, massacrato il 19 febbraio 2005, sarà il rappresentante davanti al Papa della ricerca della pace in Colombia. Siamo felici di questo e di avere una voce così autorevole davanti al papa che rappresenta tutte le vittime della Colombia”.",
    "Cuadrado in campo con la Colombia: ecco com'è andata e quanto ha giocato": "Tra i 14 giocatori dellache sono partiti da Torino c'è anche, da anni elemento importante dellaL'esterno classe 1988 è sceso in campo nel match contro il Guatemala, vinto 4-1. Per lo Juventino, la partita è durata 45 minuti; l'ex Fiorentina è infatti stato sostituito all'intervallo. Il prossimo appuntamento è mercoledì alle ore 4 di notte italiane per la sfida contro il Messico. Cuadrado sarà quindi uno degli ultimissimi a tornare a Torino e",
    "Colombia. Continua la mattanza compiuta dai paramilitari, 71esimo massacro del 2022": "Un nuovo massacro in Colombia, il 71esimo dall’inizio dell’anno, è stato registrato domenica a Barranquilla, situata nel dipartimento di Atlántico, che ha causato la morte di tre persone.\n\nL’Istituto di studi per lo sviluppo e la pace (Indepaz) ha denunciato domenica un nuovo massacro in Colombia, il quarto in questo fine settimana. Questa volta il massacro si è verificato nella città di Barranquilla, situata nel dipartimento di Atlántico. Dall’inizio dell’anno questo è il 71 esimo massacro nel paese sud americano ed in totale nel corso del 2022 sono stati uccisi 121 leader sociali.\n\nSecondo l’istituto, il massacro è avvenuto nel quartiere di Montes de Barranquilla ed ha causato la morte di tre persone: Jorge Eliecer Aguilar, Carlos Julio Suárez e Ángel Mesias Alejandro; le prime due vittime sono morte sul posto; mentre l’ultima è morta durante l’assistenza medica.\n\nLe tre persone decedute sono state affrontate da uomini in motocicletta che li hanno freddati fuori da un locale pubblico, secondo il rapporto diffuso da Indepaz.\n\nL’Ufficio del Mediatore della Colombia ha emesso un allarme generale per i comuni di Barranquilla, Galapa, Malambo, Puerto Colombia e Soledad in seguito alle violente azioni che hanno lo scopo di mantenere il controllo sociale sulla popolazione e che per conseguenza generano terrore negli abitanti della regione.\n\n“Ribadiamo il nostro appello ai gruppi armati illegali e alle organizzazioni criminali che operano nel sud del dipartimento, a lasciare fuori dalle loro azioni la popolazione civile e in particolare le comunità indigene della regione”, ha sottolineato l’Ufficio del Mediatore.\n\nVale la pena notare che i crimini sono classificati dalle autorità colombiane come espressioni di una strategia di controllo sociale che cerca di garantire il monopolio delle economie illegali del traffico di droga, dell’estorsione e del traffico di esseri umani.In sostanza a compierli sono compiuti dalle milizie paramilitari che fanno capo all’ex presidente Alvaro Uribe, il cui fratello, Santiago, è stato arrestato nel 2016 perché giudicato colpevole di aver contribuito alla creazione del gruppo paramilitare “I Dodici Apostoli”.\n\n“I gruppi paramilitari colombiani – spiega Osservatorio dei diritti – sono gruppi armati di estrema destra, responsabili di omicidi, rapimenti, stragi, scontri armati, reclutamento forzato, attentati, traffico di droga, esproprio di terre ed estorsione.\n\nLa loro nascita risale ad uno dei periodi più violenti della storia colombiana: i paramilitari furono infatti la risposta armata alle guerriglie marxiste che a partire dagli anni ’60 acquisirono poteri sempre maggiori sulle zone rurali del paese”.\n\nAndrea Puccio – www.occhisulmondo.info\n\nFonte: TeleSur",
    "Migranti: bambina annega in giungla Darien tra Panama e Colombia - America Latina": "(ANSA) - ROMA, 21 SET - Una bambina venezuelana di dieci anni è annegata mentre cercava di attraversare un fiume con sua madre e sua zia nella giungla di Darién, la pericolosa foresta al confine tra Colombia e Panama che i migranti attraversano nel loro viaggio migratorio verso il nord del continente. Lo riporta il sito del quotidiano venezuelano El Nacional e altri media del Paese, citando il Servizio nazionale delle frontiere (Senafront) di Panama.\n\nIl vicecommissario Dany Villareal, capo della Brigata Orientale del Senafront, ha spiegato che il corpo della bambina è stato ritrovato nella zona di Tacartí, aggiungendo che entrambi i familiari della bambina sono stati salvati.\n\nLa vittima - riferiscono i media - va ad aggiungersi quindi ai 18 morti registrati dal Senafront nella giungla del Darien dal 1 gennaio al 1 settembre, tre dei quali di nazionalità venezuelana. Tuttavia, la cifra rappresenta solo i decessi confermati dalle autorità, mentre i morti nel pericoloso passaggio migratorio potrebbero essere di più.\n\nIl direttore generale di Senafront, Oriel Ortega, ha dichiarato in un'intervista al canale panamense Telemetro che da gennaio ai primi di settembre, 108.000 migranti hanno attraversato il Darién nel 2022, di cui più di 68.000 venezuelani e 15.000 bambini e adolescenti.\n\nL'ufficio del Difensore civico colombiano ha avvertito di un aumento del numero di migranti che cercano di attraversare il confine con Panama, motivo per cui ha invitato le autorità nazionali e internazionali a garantire la sicurezza dei cittadini che intraprendono il loro viaggio attraverso il Tapón del Darien. \"Nel 2021, secondo i dati delle autorità panamensi, 134.000 persone hanno attraversato il passaggio di Darien e quest'anno è evidente che il numero di migranti in quella zona del Paese sarà superato\", ha affermato il Difensore civico colombiano Carlos Camargo. L'Unhcr stima che, entro la fine fine 2022, circa 200.000 persone avranno attraversato la pericolosa giungla del Darien. (ANSA).\n\n",
    "In Colombia nuovi parchi eolici minacciano le terre dei Wayúu": "Nella regione di Guajira soffiano venti potenti e costanti, ma i progetti degli impianti non tengono conto degli impatti ambientali e le società costruttrici alimentano le tensioni tra le comunità locali. Il ruolo di Enel Green Power To access this post, you must purchase Annuale con Mosaico di Pace, Annuale con Azione non violenta, Annuale con Gaia, Annuale con Nigrizia, Annuale \"Amico\" di Altreconomia, Annuale estero carta + digitale, Biennale carta + digitale, Trimestrale carta + digitale, Annuale digitale, Annuale...\n\nPer accedere a questo contenuto abbonati o acquista la rivista in digitale Compra il numero Abbònati Hai già acquistato la rivista o sei abbonato? Accedi per usufruire dei contenuti. Nome utente o indirizzo email Password Ricordami",
    "Difensori dei diritti umani in Colombia: storia di Virgelina Chará, attivista del cucito": "Il conflitto armato colombiano e la sua lunga coda, che ancora insanguina il paese anche dopo gli accordi di Pace tra il governo colombiano e le Farc-Ep del 2016, hanno lasciato profonde ferite nel tessuto sociale, lacerando le vite di milioni di persone. E per rispondere alla necessità di verità, giustizia e memoria sono nate molte iniziative dalla società civile della Colombia. Tra queste, una vede come protagonista l’attivista afrocolombiana Virgelina Chará.\n\nQuesta donna di quasi 70 anni è oggi la figura più visibile dell’Unión de Costureros (Unione dei sarti), associazione nata nel 2014 nell’ambito della pedagogia della memoria e che fornisce strumenti di informazione e formazione in uno spazio dove i cittadini, nella loro piena autonomia, raccontano le loro storie e tramandano la memoria di quanto è successo durante il conflitto.\n\nOsservatorio Diritti ha intervistato Virgelina Chará nella spazio che l’Unione dei sarti utilizza all’interno della Casa della Pace di Bogotá. Abbiamo così conosciuto una donna che crea luoghi per la memoria, che fomenta il lavoro comunitario e promuove azioni per affrontare la violenza sulle donne a tutti i livelli: in particolare quella generata dalla guerra e dalle migrazioni (forzate) interne.\n\n«Quando mi chiedono perché cucire, rispondo che stiamo riparando questo paese rotto dal conflitto, generando consapevolezza e conoscenza allo stesso tempo, e dicendo alla Colombia che vogliamo la verità», dice Virgelina Chará.\n\nLeggi anche:\n\n• Colombia: la Commissione per la verità fa luce sulla storia della guerra civile\n\n• Colombia, orrore a Bogotá: trovati 14 corpi messi in sacchi di plastica dopo le torture\n\n\n\nDifensori dei diritti umani in Colombia: una storia di lotta e resilienza\n\nClasse 1953 e originaria del municipio di Suárez (dipartimento del Cauca), Chará è stata per due volte vittima di desplazamiento forzado (obbligata con la forza a lasciare la sua casa). Ha vissuto sulla sua pelle la crudeltà di un conflitto durato più di 60 anni e insieme ai suoi sette figli ha dovuto spesso far fronte a minacce e intimidazioni.\n\nNel 1985 fu costretta con la forza da uomini armati a lasciare la sua città e recarsi nella capitale del dipartimento, Santiago de Cali. Arrivata a Cali, andò a vivere nella parte orientale della città, nel quartiere di Aguablanca, che ospitava la maggior parte delle persone sfollate a causa della violenza.\n\nNel 2000 però Virgelina fu stata costretta a cambiare nuovamente residenza. Secondo il suo racconto a Osservatorio Diritti, lei stessa denunciò dei gruppi criminali che, sostenuti da alcuni membri dell’esercito, si dedicavano al reclutamento di giovani nel suo quartiere. Avendo ricevuto minacce e temendo per la sua vita e per quella dei suoi cari, Chará dovette di nuovo partire con tutti i suoi figli, lasciando Cali in direzione di Bogotá.\n\nUna volta arrivata nella capitale colombiana le cose non sono certo state facili. Le minacce contro la sua integrità non sono finite, ma nonostante ciò il suo carisma e la sua determinazione l’hanno portata a diventare una leader riconosciuta in tutta la Colombia e ad essere candidata al premio Nobel per la Pace nel 2005.\n\nLeggi anche:\n\n• Colombia, ancora un massacro di “falsi positivi”: l’esercito uccide 11 persone\n\n• San Josè de Apartadó, Colombia: niente prescrizione per il massacro nella Comunità di pace\n\n\n\nRicucire la Colombia, un Paese a pezzi\n\nVirgelina Chará ha maturato una grande esperienza come leader comunitaria, traiettoria che le ha permesso di guidare con successo e autorevolezza le attività dell’Unione dei sarti.\n\nQuesto gruppo ha già realizzato iniziative di forte impatto, come la copertura con enormi pezzi di stoffa cuciti a mano del Memoriale ubicato nel Centro Memoria, Pace e Riconciliazione (settembre 2018) e del Castello delle Arti nel 2021.\n\nOra il nuovo e ambizioso progetto di quest’associazione è in cantiere per settembre. L’idea è quella di un arropamiento con telas de la memorias (copertura con tele della memoria) del Palazzo di Giustizia di Bogotá. Un atto comunitario e simbolico che sarà celebrato 37 anni dopo che la guerriglia M-19 occupò con la forza l’edificio, provocando un conflitto che portò all’incendio del palazzo e alla morte di oltre 100 persone.\n\nSaranno 166.000 mq di tela ricamata dai cosiddetti “sarti e sarte itineranti” provenienti da tutto il mondo a rivestire il Palazzo di Giustizia, dando vita così a un’installazione artistica dal forte impatto visivo ed emotivo.\n\nChará spiega inoltre a Osservatorio Diritti che questa enorme attività è supportata dalla vendita di prodotti acquistabili nei vari punti di riunione dell’Unione dei sarti in tutto il paese: vestiti, bambole e accessori realizzati a mano dai membri dell’Unione e venduti sia dentro sia fuori dalla Colombia.\n\nLeggi anche:\n\n• Darién Gap, in viaggio con i migranti nella giungla tra Panama e Colombia\n\n• Difensori della natura: mai così tanti omicidi nel mondo\n\n\n\nColombia e diritti umani: difficile fare i conti con il passato\n\nIl paese sudamericano è ancora in piena transizione e solo poco a poco sta facendo i conti con il suo passato. L’arrivo della pandemia ha poi ampliato ancora di più la breccia di disuguaglianza, facendo esplodere un malcontento sociale che cresceva da anni (leggi Colombia: represse nel sangue le proteste contro la riforma fiscale).\n\nChará però non si è lasciata abbattere nemmeno dalle conseguenze psicologiche della reclusione decretata durante la pandemia da Covid-19 e ha deciso di superare questo trauma cucendo un libro. «Un testo senza parole, dove il tessuto è testimonianza di tutto ciò che abbiamo vissuto nel nostro quartiere nei mesi più duri di reclusione», dice mentre mostra questa opera d’arte.\n\nIl paese ha poi appreso a fine giugno 2022, con la presentazione dello storico rapporto finale della Commissione per la chiarificazione della verità in Colombia, i reali numeri della guerra. Cifre, quelle del conflitto armato più lungo dell’America Latina, che abbiamo raccontato su Osservatorio Diritti e che, se da un lato rispondono a molte domande, dall’altro aprono nuovi e inquietanti interrogativi (leggi anche Colombia: la Commissione per la verità fa luce sulla storia della guerra civile).\n\nInfine, come elemento aggiuntivo, conseguenza delle ultime elezioni del 19 giugno, a settembre, durante la nuova imponente iniziativa dell’Unione dei sarti, sarà proprio un’altra donna afrocolombiana originaria della stessa città di Virgelina Chará (Suárez, Cauca), che siederà sulla sedia della vicepresidenza: Francia Marquéz, che insieme al nuovo presidente, Gustavo Petro, dovrà ricevere il testimone di questa richiesta di riconciliazione, verità e giustizia che arriva da migliaia di donne e uomini, attivisti, attiviste e leader comunitari che hanno messo su tela il loro sentire e la loro memoria.",
    "Calcio: Amichevoli. Lozano lancia Messico, vincono Australia e Colombia": "Un gol dell'attaccante del Napoli piega la resistenza del Perù LOS ANGELES (STATI UNITI) (ITALPRESS) - Il Messico ha vinto per 1-0 l'amichevole di preparazione ai Mondiali contro il Perù, che in Qatar non ci sarà: al Rose Bowl di Pasadena, decisiva la rete dell'attaccante del Napoli Hirving Lozano all'85'. La Tri sfiderà Argentina, Arabia Saudita e Polonia nel girone C del torneo iridato. Con Duke e Cummings, invece, l'Australia ha piegato 2-0 la Nuova Zelanda. Per i socceroos, in Qatar, girone con Francia, Danimarca e Tunisia. Tra le altre amichevoli, spicca il successo per 4-1 della Colombia sul Guatemala: a segno Rodriguez, Sinisterra, Borre e Asprilla.- foto LivePhotoSport - (ITALPRESS). fsc/red 25-Set-22 10:36",
    "Colombia, Ide a +126% nella prima metà del 2022": "Colombia, Ide a +126% nella prima metà del 2022\n\nStando ai dati pubblicati dalla banca centrale colombiana Banco de la República, alla fine del primo semestre dell’anno in corso gli investimenti diretti esteri (IDE) in Colombia sono stati pari a 9.846 milioni di USD, evidenziando un incremento del 126,1% rispetto ai 4.356 milioni riportati nello\n\nstesso periodo del 2021. Nello specifico, di questi investimenti, il 41% è stato recepito dalle attività correlate con i servizi finanziari e i servizi alle imprese, il 30% dal comparto minerario e petrolifero, il 12% dalle attività di trasporto e di comunicazione, il 5% dal settore elettrico, il 3% dall’industria manifatturiera e altrettanto dal commercio e dall’industria alberghiera, e il 6% dai restanti settori.\n\nIl valore complessivo dei flussi di capitali esteri pervenuti in Colombia nella prima metà del 2022 è stato stimato in circa 16.853 milioni di USD, superiore all’importo di 8.170 milioni registrato nello stesso periodo dell’anno precedente, di cui, oltre ai 9.846 milioni relativi agli IDE, 4.785 milioni corrispondono alla riscossione di prestiti e altri crediti all’estero e 2.222 milioni ad investimenti esteri di portafoglio. Sempre secondo i dati Banco de la República, nel periodo in esame, il valore dei capitali in uscita dalla Colombia verso altri paesi esteri è stato pari a 7.073 milioni di USD, superiore ai 5.116 milioni riportati nel 2021, di cui, 4.199 milioni coincidono con le attività finanziarie e 2.874 milioni con investimenti diretti esteri. (ICE BOGOTÀ)",
    "Rapinato sul pullman, paura per un trevigiano in vacanza in Colombia": "«Per chi stesse provando in questi ultimi giorni a scrivermi: recupererò il mio numero solo al rientro in Italia, dal 12 settembre. Giovedì, in piena campagna (pessima idea farsi 5 ore di pullman per non aver avuto voglia di salire sull'ennesimo aereo) un minus habens armato di pistola è entrato, rapinando me ed altre persone. Fortunatamente ho avuto il sangue freddo di nascondere le cose più importanti e bloccare lo smartphone, prima di consegnargli esclusivamente quest'ultimo. Ai miei amici, seduti dietro di me, è andata pure meglio». E' con queste parole, pubblicate sul proprio profilo Facebook, che un trevigiano di 39 anni, Alvise Salice, ha raccontato della brutta disavventura vissuta qualche giorno fa mentre si trovava a bordo di un pullman, in Colombia, durante un viaggio di trasferimento tra Santa Marta e Cartagena.\n\nIl blitz di un malvivente solitario, un giovane tra i 20 e i 25 anni, è avvenuto durante una sosta lungo la strada Troncal de Caribe, la rouda 90, strada che scorre lungo la costa colombiana: da un mezzo i turisti si stavano trasferendo su un altro veicolo più moderno. Sorpreso dal bandito anche un poliziotto che si trovava con la comitiva. «Mi è stata puntata una pistola in faccia. Avevamo messo in preventivo che questo viaggio avrebbe comportato qualche rischio ma non mi sarei mai immaginato di finire in una situazione del genere»: ha riferito Salice al Gazzettino di Treviso. Il 39enne, messi in salvo passaporto e carte di credito, infilando il tutto nelle mutande, ha bloccato il proprio smartphone e lo ha poi consegnato, insieme a pochi spiccioli (5 euro circa).",
    "Colombia: export primi sette mesi del 2022 a 34mld di dollari": "Colombia: export primi sette mesi del 2022 a 34mld di dollari\n\nIl Departamento Administrativo Nacional de Estadística (DANE) con la pubblicazione del suo bollettino mensile sul commercio estero, ha reso noto che nei prime sette mesi dell’anno in corso le esportazioni colombiane hanno raggiunto un valore di 34.561,2 milioni di USD, in crescita del 59,8%\n\nrispetto all’importo di 21.633,1 milioni riportato nello stesso periodo dell’anno precedente.\n\nNello specifico, va evidenziato che nel periodo in esame, le esportazioni di combustibili e di prodotti dell'industria estrattiva, complessivamente pari a 19.742,5 milioni di USD, sono aumentate del 98,8% rispetto al 2021. In particolare, le forniture colombiane all’estero di petrolio si sono contraddistinte per un incremento del 71,3% e quelle di antracite per una crescita del 188,9%.\n\nLe esportazioni di prodotti dell’agricoltura e dell’allevamento, di generi alimentari e di bevande hanno riportato in questo specifico periodo un valore complessivo di 7.070,1 milioni di USD, evidenziando una crescita del 35,1% rispetto al 2021. In proposito, nelle vendite colombiane all’estero di queste specifiche tipologie di prodotti, quelle di olio di palma e le sue frazioni insieme ai fiori recisi e il fogliame sono quelle che hanno inciso maggiormente, con tassi di crescita rispettivamente dell’80,6% e del 28%.\n\nSempre nel periodo in oggetto, le vendite esterne di prodotti dell’industria manifatturiera sono state pari a 6.071,8 milioni di USD, facendo segnare un aumento del 30,2% rispetto al 2021, caratterizzate, nella misura del 53,9%, dai manufatti classificati principalmente in base al loro materiale predominante.\n\nRelativamente ai paesi destinatari di tali forniture, gli Stati Uniti si consolidano come il principale paese acquirente, con una quota pari al 26% del valore complessivo colombiano esportato. Seguono, in ordine, Panama, India, Paesi Bassi, Turchia, Brasile e Cina. (ICE BOGOTÀ)",
    "Bernal, stagione finita. Torna in Colombia per operarsi, niente Croazia e Lombardia": "Il colombiano deve sottoporsi a un intervento alla rotula già programmato che fa parte del percorso verso il completo recupero\n\nL’ultima gara di Egan Bernal nel 2022 dovrebbe essere stata la Coppa Sabatini a Peccioli di giovedì scorso. Sì, perché il colombiano di Ineos-Grenadiers non ha disputato sabato il Memorial Pantani (annullato in Romagna per maltempo) e avrebbe avuto in calendario il Giro di Croazia, dal 27 al 2 ottobre, e poi il Lombardia di sabato 8 ottobre. Ma a quanto risulta alla Gazzetta c’è un cambio di piano per Bernal, che era rientrato in gruppo a metà agosto al Giro di Danimarca dopo l’incidente del 24 gennaio in Colombia in allenamento in cui aveva rischiato la vita. Infatti la maglia gialla 2019, e re del Giro d’Italia 2021, dovrebbe anticipare il rientro in Colombia per effettuare una operazione già programmata a una rotula (pulizia dell’articolazione, in pratica), che fa parte del suo programma di recupero. Dunque niente più gare nel 2022 con la prospettiva concreta di cominciare presto la stagione 2023.",
    "VIDEO : Colombia: la pace impossibile per Gustavo Petro": "",
    "Colombia: Valencia (magistrata) su estradizione ex comandante paramilitare italo-colombiano Salvatore Mancuso, “uniamo sforzi a livello internazionale”": "“Uniamo gli sforzi, voi in Italia e noi qui in Colombia, per fare pressione politica internazionale e chiedere l’estradizione di Salvatore Mancuso dagli Usa in Colombia, in seguito alla richiesta di arresto che ho avanzato con decisione nel 2020”. Con queste parole la magistrata colombiana antimafia Alejandra Valencia conferma la richiesta che l’ex capo dei paramilitari colombiani delle Autodefensas unidas de Colombia (Auc), italo-americano, venga estradato non in Italia, come lui ha chiesto, ma nel Paese sudamericano. Racconta la magistrata: “le prime volte dei processi in video conferenza dagli Usa, Mancuso mi minacciava, pensava che fossi ‘flacuccha’, debole, ma poi ha capito la mia fermezza nella lotta antimafia e per la giustizia. Se non attivano le procedure e le decisioni legali e diplomatiche, Salvatore Mancuso potrebbe vivere libero in un altro Paese, come l’Italia. Se non si prendono le misure politiche corrette, tra 10 anni ci troveremo in una situazione molto complessa per il Paese con la presenza del Clan del Golfo (la maggiore formazione paramilitare oggi esistente in Colombia, di fatto l’erede delle Auc, ndr), che torna alla violenza dell’epoca di Pablo Escobar”.\n\nSecondo la magistrata questo gruppo paramilitare è presente in almeno 300 Comuni. Valencia spiega: “l’impunità della strage e delle violazioni dei diritti umani subite dalle vittime di Mancuso è grave, questa responsabilità richiede che Mancuso, in Colombia, sia messo faccia a faccia davanti alla legge di giustizia e pace di 2005, per garantire la non ripetizione davanti alle vittime. Per questo ho chiesto il mandato di cattura ai fini dell’estradizione dagli USA alla Colombia nel 2020, affinché si impegni alla non ripetizione. Mancuso ha tutte le garanzie dello Stato colombiano per rispondere alle vittime dei massacri”.",
    "Il 26 settembre riaprono i confini tra Venezuela e Colombia": "Bogotá , 10. Il prossimo 26 settembre verrà riaperto il confine tra Colombia e Venezuela e saranno ristabiliti i collegamenti aerei e il trasporto merci tra i due Paesi sudamericani. Lo ha annunciato il presidente colombiano, Gustavo Petro, su Twitter. «Il 26 settembre apriremo la frontiera tra Colombia e Venezuela. Come primo passo, riprenderanno il collegamento aereo e il trasporto merci tra i nostri Paesi», si legge nel messaggio. Il leader colombiano ha inoltre ribadito l'impegno del suo governo «a ristabilire rapporti fraterni» con il Venezuela. Da Caracas, il presidente, Nicolás Maduro, ha accolto favorevolmente la dichiarazione di Petro: «Sono molto felice di annunciare che a partire dal 26 settembre apriremo congiuntamente i confini tra Venezuela e Colombia», ha scritto ...\n\nQuesto contenuto è riservato agli abbonati Cara Lettrice, caro Lettore,\n\nla lettura de L'Osservatore Romano in tutte le sue edizioni è riservata agli Abbonati\n\nABBONATI",
    "Per una Colombia senza droghe; mano nella mano con gli Stati Uniti": "31 Agosto 2022\n\nPer una nuova Colombia, senza droghe; per una vecchia Colombia, mano nella mano con gli Stati Uniti\n\nIl presidente della Colombia, Gustavo Petro, nel suo discorso di insediamento del 7 agosto, ha espresso chiaramente il suo impegno per la trasformazione della politica contro le droghe illecite. Nelle sue due settimane di governo, ha sottolineato la necessità di smettere di criminalizzare gli anelli più vulnerabili della catena, i coltivatori di coca, e di concentrare gli sforzi per bloccare le organizzazioni criminali nelle fasi più redditizie del business. Tuttavia, queste volontà non saranno fatte senza la supervisione degli Stati Uniti: i gringos non lasceranno ancora il loro “cortile dietro casa” preferito.\n\n“Perché la pace sia possibile in Colombia, abbiamo bisogno di dialogare, dialogare molto, capirci, cercare le strade comuni, produrre cambiamenti. Certo, la pace è possibile se si cambia, ad esempio, la politica contro la droga, vista ad esempio come una guerra per una politica di prevenzione forte del consumo nelle società sviluppate”, ha dichiarato Gustavo Petro, il neo-presidente colombiano, durante il suo discorso di insediamento del 7 agosto di quest’anno. “È tempo di una nuova Convenzione Internazionale che accetti che la guerra alla droga è fallita, che, ha lasciato un milione di latinoamericani uccisi, in questi 40 anni, e che lascia 70.000 americani morti per overdose ogni anno. Che la guerra alla droga ha rafforzato le mafie e indebolito gli Stati. Che la guerra alla droga ha portato gli Stati a commettere crimini e ha evaporato l’orizzonte della democrazia. Ci aspettiamo che un altro milione di latinoamericani muoiano e che i morti per overdose negli Stati Uniti aumentino a 200.000 ogni anno? O piuttosto, cambiamo il fallimento con un successo che permetta alla Colombia e all’America Latina di vivere in pace”.\n\n“In questo paese, quello che non ha la tasca sporca con il narcotraffico, ha il naso spalmato”, ha detto Jaime Garzon, avvocato, giornalista e umorista colombiano Jaime Garzón, assassinato il 13 agosto 1999.\n\nEcco perché le parole di Petro suonano così forti in Colombia. Non si tratta solo di un cambiamento di politica, si tratta di una vera sfida, in un Paese che soffre il narcotraffico dagli anni ’60 con la marijuana, e gli anni ’70 con la cocaina.\n\nUn cambiamento così rilevante da apparire nel discorso di Michelle Bachelet, Alto Commissario delle Nazioni Unite per i diritti umani fino al 30 agosto 2022, durante la sua conferenza stampa di chiusura del mandato.\n\n“In molti casi, la promozione sostenuta di questioni chiave in materia di diritti umani, basata su norme e leggi internazionali sui diritti umani, dà i suoi frutti. In Colombia questo mese, il governo entrante ha promesso un cambiamento nel suo approccio alla politica sulle droghe: da un approccio punitivo a uno più sociale e un approccio alla salute pubblica. Affrontando una delle cause profonde della violenza in Colombia, questo approccio potrebbe essere fondamentale per proteggere i diritti delle comunità contadine, indigene e afrocolombiane e delle persone che fanno uso di droga, sia in Colombia che a livello mondiale”, ha dichiarato l’Alto Commissario. “Il mio ufficio ha sostenuto, a livello globale, un approccio basato sui diritti umani nella politica sulle droghe ed è pronto ad aiutare. Sempre, infatti, ho cercato, anche nei temi più impegnativi, di incoraggiare il dialogo,apre la porta a più scambi. Questo significa ascoltare oltre a parlare, mantenendo i nostri occhi e le nostre orecchie al contesto, identificando punti di ingresso e ostacoli, e cercando di costruire fiducia in modo incrementale, anche quando sembra improbabile”.\n\nUn’alleanza che non può essere infranta…\n\nNon sappiamo ancora se l’Alto Commissariato delle Nazioni Unite per i diritti umani (ACNUDH) accompagnerà la Colombia nella sua nuova politica sulle droghe. Ciò che è certo è che l’America non lascerà il suo cortile dietro casa preferito.\n\nDopo l’incontro degli Stati Uniti d’America il 23 agosto con il governo colombiano, il direttore dell’ufficio politico nazionale per il controllo della droga della Casa Bianca, Rahul Gupta, ha precisato che “L’amministrazione Biden è in una nuova era sulla politica delle droghe che è olistica, basata sulle scienze compassionevoli e incentrata sulle persone”. Ha detto che gli Stati Uniti rimarranno alleati della Colombia e che “le discussioni simboleggiano l’importanza di una responsabilità condivisa. Questo è il motivo per cui il presidente Biden sta adottando azioni forti per ridurre il consumo di droga”.\n\nGli Stati Uniti sono attualmente il principale partner commerciale e d’investimento della Colombia, con importanti investimenti nei settori minerario e manifatturiero. 500 sono le aziende statunitensi ufficialmente installate nel paese latinoamericano. 7, ufficialmente, sono le basi militari statunitensi. Un’alleanza che va oltre la lotta contro la droga: la politica, l’economia e il sistema di difesa colombiano dipendono dal suo vicino americano.\n\nPiù che un’alleanza, quella tra Stati Uniti e Colombia sembra una servitù. E l’indipendenza che il paese latinoamericano potrebbe ottenere dagli Stati Uniti, un cammino molto lungo.\n\n“Facciamo ancora la stessa cosa a coloro che gestiscono il potere, senza presumere che lo Stato sia nostro”, non diceva, per caso, Jaime Garzón.\n\nFoto: Felipe Roman Lozano",
    "COLOMBIA ES PASION!... E CHE PASSIONE!": "COLOMBIA ES PASION! è la recente pubblicazione scritta e curata dal giornalista inglese Matt Rendell che da molti anni lavora con competenza e passione in vari ambiti del ciclismo e della bicicletta, con respiro e vedute ampie, a livello internazionale.\n\nOriginario di Liverpool, di tendenza cosmopolita, è un autentico amante anche dell’Italia e della nostra lingua grazie alla laurea conseguita in materia all’Università di Trieste.\n\nAlla presentazione del libro a Milano, nell’ambientazione sempre suggestiva di Rossignoli, in Corso Garibaldi, fra molteplici tipi di biciclette, accessori e articoli ciclistici, sicuro e riconosciuto riferimento sempre sensibile e aperto con la signora Giovanna e il figlio Mattia anche all’aspetto culturale delle due ruote, Rossignoli ha ripreso la tradizione delle presentazioni di pubblicazioni ciclistiche.\n\nAl proscenio, oltre all’autore, si sono proposti lo scrittore e giornalista Gino Cervi con Filippo Cauz di Alvento, che ha pure curato la versione italiana della pubblicazione, che accompagnano l’autore in varie sedi della presentazione del libro.\n\nMatt Rendell ha reso con particolare incisivo calore lo spirito e la passione che l’hanno condotto a quest’opera, una sorta di “summa” del ciclismo colombiano, dei suoi numerosi e conosciuti protagonisti che si sono affacciati, dagli anni 1970, sul palcoscenico delle due ruote in crescendo. E non si è limitato al sì importante aspetto sportivo ma si è spinto al collegato e determinante contesto sociale – e pure politico - di come è inteso e intensamente vissuto il ciclismo e la bicicletta nei molteplici risvolti di questo ciclismo eminentemente verticale per la particolare conformazione orografica della Colombia. Sono gli “escarabajos”, definizione riferita a una famiglia d’insetti andini che, per le caratteristiche delle loro ali, sono in grado di valicare rapidamente le montagne delle Ande. In preminenza i più affermati corridori colombiani eccellono soprattutto in salita ma non mancano eccezioni come ottimi passisti, sprinter e pistard.\n\nE gli appassionati troveranno nel libro tutti i riferimenti degli specialisti e delle loro specifiche attitudini in sella che si sono proposti alla ribalta del ciclismo mondiale.\n\nPer ulteriori informazioni ci si può indirizzare al sito alvento.cc\n\n\n\ng.f.",
    "Paro Nacional, Colombia 2021: Un racconto – Radio Blackout 105.25FM": "APPROFONDIMENTO E RACCONTO SULLA RIVOLTA SOCIALE IN COLOMBIA DEL 2021\n\nNel 2021 in Colombia il tentativo di una riforma fiscale da parte del governo liberale e di destra di Duque si trasforma in rivolta generalizzata. Esplode la rabbia contro la gestione autoritaria della pandemia, gli effetti della crisi economica e le violenze poliziesche. Per settimane la rivolta si estende per tutto il paese. Con una compagna che ha vissuto quei momenti, ripercorriamo a mente fredda dai microfoni di RadioBlackout lo straordinario e complesso scenario di lotta sociale avvenuto col “Paro Nacional” a partire dall’Aprile 2021 e nei mesi a seguire. Un evento che ha segnato uno scarto importante nella storia politica del paese sudamericano, contraddistinta da uno stretto legame tra oligarchie, stato e narcotraffico, dallo storico conflitto tra governo e Farc, e da una strutturale violenza militaresca, e potando indirettamente al primo governo di sinistra insediatosi poche settimane fa che incarna, con molti dubbi, le speranze di cambiamento della società colombiana. Inoltre, parleremo dell’importante ruolo dei media di controinformazione nati dal basso durante le rivolte, che hanno portato alla nascita di diverse radio indipendenti e autogestite come la Negras Tormentas Radio, voci di lotte e importanti strumenti di solidarietà.\n\nQui l’introduzione alla puntata:\n\nQui un lungo racconto del Paro Nacional 2021, cercando di seguire una traccia cronologica, partendo dai mesi precedenti all’aprile del 2021, e toccando alcuni punti fondamentali, tra cui l’eterogenea composizione sociale di chi lotta, il contesto politico ed economico colombiano, il ruolo della pandemia, la repressione e la violenza poliziesca, le cifre delle violenze e delle scomparse, gli attori politici e sociali coinvolti, lo svolgimento degli eventi, i metodi di resistenza e autodifesa, l’importante presenza nella lotta della componente indigena, ed infine il ruolo dei media di controinformazione tra cui radio autogestite nate durante le rivolte.\n\nParte 1\n\nParte 2\n\nQui mettiamo un po’ di link di materiali audio e video sulle rivolte, canali di controinformazione, racconti, blog e pagine di web di gruppi e realtà che hanno lottato durante il Paro Nacional e tuttora proseguono le loro attività.\n\nPagina web delle comunità indigiene Nasa nel Cauca\n\nCanale Telegram Medios Libre de Cali\n\nhttps://t.me/medioslibrescali\n\nPodcast Aullido Indómito, fatti durante il Paro Nacional\n\nhttps://archive.org/search.php?query=creator%3A%22Aullido+Indomito%22\n\nCanali Youtube dei progetti radio indipendenti Negras Tormentas e Antidoto\n\nhttps://www.youtube.com/channel/UC1N4dyUkx6vjMcCx8xHk7IQ/playlists?app=desktop\n\nUn recente comunicato della comunità indigena Nasa contro il nuovo governo di “sinistra” di Petro e Francia, che il 2 Settembre 2022 ha attaccato la comunità nelle terre da loro vissute e liberate anni fa tentando di sfrattarli via con gas e squadroni antisommosa dell’ESMAD. Qui, una lettera destinata a tutto il mondo dal “Proceso de liberación de la Madre Tierra”, popolo Nasa, nel Cauca, nord della Colombia.",
    "Il Venezuela accetta d’essere garante degli accordi di pace in Colombia": "MADURO. Foto: www.vtv.gob.ve\n\nIl presidente Nicolás Maduro Moros ha reso noto che il suo Governo ha accettato d’essere garante nei negoziati per gli accordi di pace della Colombia, dopo la richiesta dell’amministrazione di Gustavo Petro.\n\n«Il Venezuela scommette per la pace, per la sicurezza e la stabilità della Colombia, e la pace della Colombia è quella della nostra nazione, del Sudamerica e di tutto il continente», ha informato la catena Venezolana de Televisión.\n\nMaduro ha ringraziato inoltre per la fiducia del paese vicino ed ha assicurato che le autorità venezuelane realizzeranno i loro sforzi migliori e lavoreranno in questa missione sollecitata dal Governo colombiano.\n\nIl vicepresidente settoriale di Sovranità Politica, Sicurezza e Pace, generale in capo Vladimir Padrino López, ha ratificato il suo appoggio per far sì che il Venezuela possa fare da mediatore tra il Governo colombiano e il gruppo\n\nguerrigliero Esercito di Liberazione Nazionale.\n\n«Senza pace non ci sarà sviluppo , senza sviluppo non ci sarà futuro , senza futuro non ci sarà vita. Applaudo gli sfrozi per la costruzione della pace in Colombia e accompagniamo come popolo il presidente Nicolás Maduro nel suo carattere di garante. Il Venezuela ama la pace.\n\nLa pace è una nuova vittoria!», ha scritto in Twitter Padrino López. ( GM – Granma Int.)\n\n\n\n\n\n",
    "Digital360 prosegue sviluppo in Latam con acquisizione in Colombia": "Digital360\n\n(Teleborsa) -, società quotata su Euronext Growth Milan che si pone l'obiettivo di accompagnare imprese e pubbliche amministrazioni nella comprensione e nell'attuazione della trasformazione digitale, hya siglato un. Si tratta di un'agenzia specializzata in Martech e Salestech con sede a Bogotà.Con l'acquisizione di X3 Media, Digital360 iniziato a gennaio 2022 con l'acquisizione della società Xona in Argentina. Pe rispondere all'esigenza di integrazione delle società acquisite in Latam è stata costituita la società Digixem360 SA, con sede in Uruguay. La società, interamente controllata dal gruppo Digital360, rappresenterà l'hub delle attività Latam e ne curerà il coordinamento commerciale, editoriale e operativo.X3 Media ha registrato nell'ultimo esercizioper circa 350 mila euro con undi circa 20 mila euro ed una PFN sostanzialmente in pareggio. L'accordo prevede che la cessione del 51% delle quote avvenga per unpari a 204.000 euro, pagabili per cassa al momento del closing. Previste inoltre opzioni incrociate (Put & Call) per l'acquisto o la vendita del residuo 49% di X3 Media.\"Sono molto contento di questa operazione - dichiara Raffaello Balocco, AD di Digital360 - che rappresenta un altrodel gruppo, con cui intendiamo replicare in un'area di grande prospettiva di mercato il modello di successo già sperimentato in Italia\".",
    "Nazionali: Muriel, Zapata e Musso non sono stati convocati da Colombia e Argentina": "di Fabio Gennari\n\nI tre sudamericani che normalmente, in passato, venivano chiamati dalle rispettive nazionali di Colombia e Argentina, questa volta non partiranno per le gare amichevoli della prossima settimana e rimarranno a lavorare a Zingonia. Tra i convocati, infatti, non ci sono Duvan Zapata, Luis Muriel e Juan Musso. Per il centravanti numero 91 la cosa era abbastanza scontata, visto che sta recuperando da un infortunio, mentre per Muriel e Musso si tratta di una novità importante.\n\nIl portiere nerazzurro, anche se non è praticamente mai stato davvero in lotta per diventare il titolare, era sempre stato convocato dal ct Scaloni. Nei prossimi giorni, l'Argentina sarà impegnata contro Honduras e Giamaica, si tratta delle ultime due partite prima del Mondiale in Qatar e l'assenza di Musso è da valutare anche in prospettiva: il numero 1 dell'Atalanta sarà chiamato o no per la rassegna internazionale di fine anno?\n\nIl nuovo corso della Colombia è allo stadio iniziale, il ct Nestor Lorenzo ha deciso non chiamare Zapata e soprattutto Muriel per le due amichevoli contro Guatemala e Messico per una squadra che, ricordiamolo, non si è qualificata per il Mondiale e quindi non avrà questo impegno a fine anno. Muriel e Zapata, entrambi classe 1991, potrebbero anche essere valutati in prospettiva del nuovo ciclo colombiano e non è detto che ne faranno parte.\n\nLa convocazione dei giocatori con le rispettive nazionali è sempre importante, dal punto di vista delle motivazioni e del prestigio ogni calciatore ambisce al massimo e quindi restare fuori non fa piacere. Dal punto di vista nerazzurro, tuttavia, è meglio avere la possibilità di fare allenare i calciatori a Zingonia evitando voli intercontinentali che poi rischiano di lasciare strascichi importanti per le gare a venire.",
    "Avianca aprirà nuove rotte verso la Colombia da Miami e New York": "\n\nAvianca Colombia ha fatto questo annuncio:\n\nPer migliorare la propria connettività point-to-point, Avianca ha annunciato il lancio di nuove rotte non-stop che collegano Pereira, Bucaramanga e Santa Marta con Miami; Pereira con New York; e Cartagena con San Paolo in Brasile e Santiago del Cile. La compagnia aerea lancerà anche la rotta Medellín – Pereira all’interno della Colombia.\n\nCon questi nuovi voli per la stagione invernale, quando la capacità del settore aereo aumenterà, i clienti di Avianca avranno a disposizione circa 130 rotte, con più di 4.000 voli a settimana e più di 700.000 posti a settimana nel network più esteso della Colombia e uno dei più grande dell’America Latina.\n\nCon il lancio di 4 nuove rotte che collegano Miami e New York con destinazioni in Colombia come Santa Marta, Pereira e Bucaramanga, oltre a 3 nuove rotte; 1 all’interno della Colombia e 2 da Cartagena a San Paolo e Santiago del Cile.\n\nLa compagnia aerea ha annunciato che offrirà da 4 a 8 voli settimanali a seconda della rotta e che opereranno su Airbus A320 con una capacità di oltre 150 passeggeri:\n\n4 rotte da Miami e New York alla Colombia:\n\n\n\nMiami – Pereira – Miami route itineraries: 8 weekly flights with 1,200 seats per week.\n\nRuta Vuelo Hora de salida Hora de llegada Frecuencia Fecha de inicio Miami – Pereira AV201 19:25 22:55 Martes, jueves, sábado y domingo 8 de diciembre Pereira – Miami AV200 5:55 9:35 Lunes, miércoles, viernes y domingo\n\n*Local time, operation subject to government approval.\n\nMiami – Bucaramanga – Miami route itineraries: 6 weekly flights with 900 seats per week.\n\nRuta Vuelo Hora de salida Hora de llegada Frecuencia Fecha de inicio Miami – Bucaramanga AV149 19:25 22:45 Lunes, miércoles y viernes 8 de diciembre Bucaramanga – Miami AV148 6:10 9:35 Martes, jueves y sábado\n\n*Local time, operation subject to government approval.\n\nMiami – Santa Marta – Miami route itineraries: 4 weekly flights with 600 seats per week.\n\nRuta Vuelo Hora de partida Hora de llegada Frecuencia Fecha de inicio Miami – Santa Marta AV188 11:00 13:50 Martes y sábado 10 de diciembre Santa Marta – Miami AV189 15:10 18:00 Martes y sábado\n\n*Local time, operation subject to government approval.\n\nNew York – Pereira – New York route itineraries: 4 weekly flights with 600 seats per week available.\n\nRuta Vuelo Hora de partida Hora de llegada Frecuencia Fecha de inicio Nueva York – Pereira AV207 1:55 7:45 Lunes y viernes 8 de diciembre Pereira – Nueva York AV206 18:25 0:05 Jueves y Domingo\n\n*Local time, operation subject to government approval.\n\n1 new route to fly direct between the regions of Colombia:\n\nPereira – Medellin – Pereira route itineraries: 8 weekly flights with 1,200 seats available per week, as follows:\n\nRuta Vuelo Hora de partida Hora de llegada Frecuencia Fecha de inicio Pereira – Medellín AV8404 8:40 9:17 Lunes y viernes 8 de diciembre Medellín – Pereira AV8403 16:24 17:10 Jueves y domingo\n\n*Local time, operation subject to government approval.\n\n2 new routes from Cartagena to Santiago de Chile and Sao Paulo:\n\nCartagena – Sao Paulo – Cartagena route itineraries: 6 weekly flights with 900 seats available per week, as follows:\n\nRuta Vuelo Hora de partida Hora de llegada Frecuencia Fecha de inicio Cartagena – Sao Paulo AV131 19:55 04:35 Martes, jueves y sábado 10 de enero Sao Paulo – Cartagena AV130 05:55 10:30 Miércoles, viernes y domingo\n\n*Local time, operation subject to government approval.\n\nCartagena – Santiago – Cartagena route itineraries: 8 weekly flights with 1,200 seats available per week, as follows:\n\nRuta Vuelo Hora de partida Hora de llegada Frecuencia Fecha de inicio Cartagena – Santiago AV133 19:40 04:15 Lunes, miércoles, viernes y domingo 11 de enero Santiago – Cartagena AV132 05:45 10:30 Lunes, martes, jueves y sábado\n\n*Ora locale, operazione soggetta all’approvazione del governo.\n\n“Con l’implementazione di queste nuove rotte pensiamo ai nostri clienti e al loro tempo in modo che viaggino direttamente, mentre stiamo facendo rapidi progressi creando percorsi point-to-point che ci consentiranno di avere un’operazione ancora più efficiente. Pensare alla Colombia come una destinazione frequente significa considerare più di 510.000 turisti americani che visitano il paese sudamericano, aumentando il turismo tra gli Stati Uniti e la Colombia”, ha affermato Rolando Damas, Direttore delle vendite nordamericane di Avianca.",
    "Colombia, Harold Montúfar tra i candidati al Premio Nazionale dei Diritti Umani 2022": "Harold Montúfar Andrade, difensore dei diritti umani ed ex sindaco di Samaniego, cittadina vulnerabile al confine tra Colombia ed Ecuador, è uno dei coordinatori del “Pacto local de paz” tra la società civile e i gruppi armati. Montúfar è coordinatore dell’Instituto Alexander von Humboldt e direttore dell’Espacio educativo para la paz y e el buen vivir, insieme alla Ong italiana Oikos. Dopo essere stato nominato al Premio Nazionale dei Diritti Umani 2019, riceve una nuova nomination per l’edizione 2022 con la seguente motivazione: «Per il valore, la perseveranza e la presenza, per aver dedicato tutta la vita alla difesa dei diritti umani». Candidati al riconoscimento “A toda una vida” sono tutti coloro che hanno speso più di tren t’anni della propria vita per la difesa dei diritti di chi è al margine della società.\n\nHarold Montúfar ha rischiato più volte la vita per raggiungere, tra gli altri, l’obiettivo principale del “Pacto Local de Paz”: un accordo di pace tra la società civile e i gruppi armati che portasse finalmente a un dialogo tra le parti.\n\nL’Espacio educativo para la paz y el buen vivir di Samaniego, spazio gestito insieme a Oikos, fornisce il diritto allo studio a molti studenti che altrimenti resterebbero senza la possibilità di futuro. I progetti messi in campo dalla Ong di Giovanni Tonutti e dallo stesso Montúfar supportano le comunità locali, indigene e contadine, e aiutano a resistere al conflitto armato che da sessant’anni non dà tregua ai colombiani.\n\nTi potrebbe interessare anche:",
    "Per la prima volta la Colombia investigherà sui crimini di lesa umanità contro i popoli indigeni": "Fino a questo momento sono stati identificati 1.3 milioni di persone di appartenenza indigena che hanno sofferto sfollamento forzati, omicidi e sparizioni\n\nLa Giurisdizione Speciale per la Pace (JEP), meccanismo della Giustizia sorto dopo la firma dell'accordo di pace in Colombia, ha aperto una nuova inchiesta per investigare, per la prima volta nel paese, sui crimini non contemplati dall’amnistia contro i popoli e territori etnici durante il conflitto armato.\n\nI carnefici di questi gruppi sarebbero i membri delle estinte Forze armate Rivoluzionarie della Colombia (FARC), della Forza Pubblica, gli agenti dello Stato ed i civili armati o paramilitari.\n\nQuesta maxi inchiesta, la nona di questo tipo aperta dalla Giustizia transizionale colombiana per indagare sui fatti più gravi avvenuti durante il conflitto armato, è iniziata a seguito della richiesta delle vittime, che hanno denunciato essere stati oggetto di diversi tipi di violenza aggravata dal razzismo e dalla discriminazione” che li ha messi a “rischio di sterminio fisico, culturale e spirituale”, si legge nella pagina web della JEP.\n\nIl presidente della JEP, Eduardo Cifuentes, ha affermato che è la prima volta che si potranno investigare questi crimini e riconoscere l'impatto differenziale, massivo che il conflitto inflisse nei popoli etnici”.\n\nSecondo la Giurisdizione per la Pace, i crimini non soggetti ad amnistia sono i delitti di lesa umanità, le esecuzioni extragiudiziali, il reclutamento di minori, violazione carnale violenta ed altre forme di violenza sessuale.\n\n\n\nLe vittime\n\nDei 976 rapporti presentati presso la ‘Sala di Riconoscimento della JEP’, 435 hanno componente etnica. Fino ad ora si è registrato un “universo provvisorio” di 1.350.181 vittime di appartenenza etnica che hanno sofferto principalmente il trasferimento forzato, omicidio e sparizione forzata.\n\nLa Sala della JEP ha verificato che, tra 1964 e 2016, si sono registrate 14.261 vittime di violenza sessuale di appartenenza etnica documentata.\n\nD'altra parte, in ambito territoriale, la Sala ha identificato quattro territori dove ci sono 375.967 vittime, delle quali 190.607 appartengono a Buenaventura e Dagua (entrambe nel dipartimento Valle del Cauca), ed il Pacifico Medio (che ha dei municipi in comune con la Valle del Cauca ed il Cauca).\n\nAltre 89.994 sono state identificate a Sierra Nevada di Santa Marta (Magdalena), e zone adiacenti; 33.540 nell'Amazonia ed Orinoquía; e 61.826 nel dipartimento di Chocó nella zona di influenza del Medio Atrato.\n\n\n\nTratto da: actualidad.rt.com",
    "Di Maria, Paredes e Cuadrado domani e tra States e Colombia": "La Juventus in Nazionale - Di Maria, Paredes e Cuadrado domani e tra States e Colombia\n\nvedi letture\n\nRientrano dall'impegno con la Polonia sia Milik che Szczeszny ma sono ancora tanti i giocatori convocati. Il problema sono gli impegni extraeuropei di Di Maria, Paredes e Cuadrado, si giocherà invece a Parigi l'amichevole del Brasile di Bremer e Danilo. Stasera in campo l'Italia di Bonucci e Gatti.\n\nAngel Di Maria e Leandro Paredes (Argentina, amichevoli): 27 settembre Jamaica-ARGENTINA a New York\n\nGleison Bremer e Danilo (Brasile, amichevoli): 27 settembre BRASILE-Tunisia a Parigi\n\nJuan Cuadrado (Colombia, amichevoli): 27 settembre Messico-Colombia a Santa Clara\n\nLeonardo Bonucci e Federico Gatti (Italia, Nations League): 26 settembre Ungheria-ITALIA\n\nNicolò Fagioli e Fabio Miretti (Italia U21, amichevoli): 26 settembre ITALIA-Giappone\n\nFilip Kostic e Dusan Vlahovic (Serbia, Nations League): 27 settembre Norvegia-SERBIA\n\nWeston McKennie (USA, amichevoli): 27 settembre Arabia Saudita-USA a Murcia",
    "Violenze in Colombia": "Bogotá , 12. Ancora episodi di violenza in Colombia. Un gruppo di persone ha ucciso ieri a coltellate, all’interno di una fattoria vicino alla cittadina di Landázuri (dipartimento di Santander), quattro membri di una famiglia. Lo scrive il quotidiano «El País». Una quinta persona è riuscita a sfuggire al massacro ed ha chiesto aiuto ad alcuni abitanti della zona. Questi, immediatamente intervenuti, hanno attaccato ed ucciso quattro dei cinque autori dell’aggressione. Successivamente, sconosciuti hanno attaccato a colpi d’arma da fuoco un gruppo di uomini che discutevano all’esterno di un locale di biliardi a Las Flores, quartiere settentrionale di Barranquilla (dipartimento dell’Atlántico), uccidendone sei. Le indagini della polizia seguono per il momento l’ipotesi di un attacco ...\n\nQuesto contenuto è riservato agli abbonati Cara Lettrice, caro Lettore,\n\nla lettura de L'Osservatore Romano in tutte le sue edizioni è riservata agli Abbonati\n\nABBONATI",
    "Colombia: il grazie della Nunziatura a padre De Roux e alla Commissione della Verità, al termine del suo lavoro": "La Nunziatura apostolica in Colombia, presieduta da mons. Luis Mariano Montemayor, ha inviato ieri un messaggio rivolto a tutti i membri della Commissione della Verità, in cui ringrazia questo organismo per il duro lavoro svolto per più di tre anni, che oggi si riflette nel rapporto finale “C’è futuro, se c’è verità”.\n\n“La Nunziatura apostolica in Colombia – si legge nel testo – ha l’onore di far conoscere all’opinione pubblica colombiana il suo più profondo apprezzamento per padre Francisco de Roux, sj, ai commissari e a tutto il personale della Commissione per il chiarimento della verità, coesistenza e non ripetizione, per il loro immenso sforzo di ascolto collettivo e il loro grande contributo alla riconciliazione nazionale”. Nella lettera si riconosce inoltre che l’eredità e l’impegno lasciati dal lavoro di questa Commissione serviranno da ispirazione per lo sforzo che deve continuare a essere compiuto per cercare vie di pace e di riconciliazione in Colombia.",
    "\"La Colombia si distingue dalla concorrenza per la capacità di produrre tutto l'anno\"": "I suoi terreni ricchi, il clima tropicale ideale e le proprietà termiche del suolo in relazione alle differenti altitudini, consentono alla Colombia di produrre frutti esotici come l'alchechengi giallo o il frutto della passione viola per tutto l'anno, e di continuare a guadagnare quote sui mercati internazionali.\n\nAlejandro Angel, amministratore delegato dell’azienda di produzione e commercializzazione colombiana Caribbean Exotics, fondata a Medellin alla fine degli anni '80, ha parlato di come il consumo di frutta esotica abbia continuato ad aumentare dallo scoppio della pandemia nel mondo e come, nonostante le complicate condizioni climatiche e l'attuale inflazione, l'azienda sia riuscita a mantenere i suoi volumi e ad aumentare le vendite in diversi mercati.\n\n\"Nella prima metà del 2022, abbiamo spedito più di 1.259 tonnellate di frutta esotica e più di 126 container in diverse aree del mondo. Una delle lezioni imparate dalla pandemia è stata la maggiore consapevolezza sulla cura di sé e sul proprio benessere. In Europa, forse più che in ogni altro continente, abbiamo imparato quanto sia fondamentale avere un'alimentazione consapevole e sana, e come le abitudini alimentari delle persone siano cambiate a livello globale, determinando un aumento del consumo di frutta e verdura, sostenuto anche da efficaci campagne promozionali\", afferma Alejandro Angel.\n\nLa Caribbean Exotics esporta una vasta gamma di frutti esotici in più di 16 Paesi. Oltre all'alchechengi giallo e al frutto della passione viola, spedisce anche prodotti come granadilla, feijoa, maracuja, tamarillo, baby banana, baby mango o pitaya, tra gli altri (i primi 4 con certificazione GlobalGAP), garantisce una fornitura per tutto l'anno e ha ottenuto la certificazione sociale Smeta. Attualmente, il mercato principale per i frutti esotici della Caribbean Exotics è l'Europa, seguita da Stati Uniti e Canada. \"Negli Stati Uniti abbiamo il permesso fitosanitario per esportare solo l'alchechengi giallo, ma vediamo grandi opportunità di crescita in questo mercato, poiché è un prodotto classificato all’interno del segmento dei piccoli frutti e questo gli consente di avere maggiore visibilità e riconoscimento. Sia i mercati nordamericani che quelli canadesi hanno un grande potenziale, date le dimensioni del mercato dell'alchechengi giallo. Questi Paesi hanno già familiarità con il frutto e lo apprezzano e, inoltre, la nostra posizione geografica ci consente di consegnare in breve tempo\", afferma Alejandro Angel.\n\n\"La penisola arabica ci ha sorpreso con la crescita della domanda di frutti come baby mango e mangostano. Solo nel primo trimestre di quest'anno, le vendite sono raddoppiate rispetto allo stesso periodo dell'anno scorso\", ha affermato Angel.\n\n\n\nAlchechengi giallo.\n\nI principali produttori mondiali di alchechengi giallo sono Colombia, Ecuador, Perù, Israele e Turchia e quelli del frutto della passione viola sono Colombia, Kenya, Sudafrica, Zimbabwe e Vietnam. \"Ciò che ci differenzia dagli altri Paesi concorrenti è la nostra capacità di produrre 365 giorni all'anno grazie alle proprietà termiche del suolo, una qualità ineguagliabile che porta un alto valore aggiunto\", afferma Alejandro Angel.\n\nSecondo il direttore dell'azienda, \"questo è stato un anno di grandi sfide, a causa dell'inflazione e degli elevati costi logistici e di produzione. Nonostante le conseguenze abbiano colpito tutti e in tutto il mondo, abbiamo assistito ogni mese a degli aumenti che alla fine non potevano essere trasferiti al mercato, perché i prezzi devono rimanere competitivi. Questa situazione ci ha costretto a rivalutare i nostri processi, in un'ottica di efficienza e ottimizzazione\".\n\n\n\nAlchechengi giallo sulla pianta.\n\nL'azienda ha attualmente un team di oltre 300 persone negli impianti di Rionegro e Mosquera e nell’azienda La Bendición, situata ad Antioquia. \"Il nostro modello operativo si basa sulla nostra produzione, nonché sul supporto delle associazioni di produttori, con le quali lavoriamo fianco a fianco per coltivare e raccogliere frutta di qualità e negoziare prezzi equi. Ciò consente loro di promuovere lo sviluppo commerciale e della comunità con i propri mezzi, come stabilito nello standard Fairtrade, di cui abbiamo la certificazione\".\n\n\"Il nostro programma Fairtrade ha un impatto su oltre 1.800 famiglie, distribuite in 5 comuni di Antioquia, che si dedicano alla produzione dell'alchechengi giallo e del frutto della passione viola. Questo progetto continua a crescere, grazie all'impegno e alla consapevolezza sociale. I ricavi di questo programma sono aumentati di oltre il 500% dal 2013, e queste risorse sono state investite nelle comunità. Il programma ci sta aiutando, come azienda, a garantire equità nel commercio internazionale, promuovere le buone pratiche, rispettare i produttori locali e garantire la trasparenza verso il consumatore, impegnarci per lo sviluppo delle comunità produttrici\".\n\nLa Caribbean Exotics sarà presente come espositore alla prossima edizione del Fruit Attraction, dal 4 al 6 ottobre 2022, in Hall 6, Stand D09.\n\nPer maggiori informazioni:\n\nCaribbean Exotics\n\nmarketing@carex.com.co\n\nwww.caribbeanexotics.com.co\n\nlinkedin.com/company/caribbean-exotics",
    "Colombia: alcuni chef usano la coca in cucina come se fosse un condimento": "In Colombia alcuni chef hanno deciso di sdoganare la coca: ora la usano in cucina come se fosse un condimento.\n\ndi Manuela 15 Settembre 2022\n\nPare che in Colombia alcuni chef abbiano infine deciso di sdoganare l’uso della coca in cucina: in pratica utilizzano la coca in polvere come se fosse un condimento, alla stregua del sale o della paprika.\n\nQuello che è successo è che alcuni chef della Colombia hanno iniziato a usare la farina realizzata con le foglie di coca nelle loro ricette. A spiegare il perché è lo chef Rodrigo Pazos: la coca è il fardello dei colombiani, ma rappresenta anche una sfida per gli chef. Lo scopo è quello di riuscirla a includerla nel menu, riuscendo a far accettare la novità anche ai clienti.\n\nPer fare questo è necessario cambiare la percezione che la gente ha della coca e della cocaina: bisogna imparare a considerare la coca un ingrediente come tutti gli altri, che è possibile inserire nella propria credenza.\n\nSecondo gli chef, la coca in cucina è particolarmente adatta agli antipasti, ai dolci e alle portate principali. Praticamente sta bene su tutto. Anche lo chef Jeferson Garcia è sulla stessa linea di pensiero: le foglie di coca vengono associate sempre alla sostanza stupefacente e al narcotraffio, ma in realtà in passato la pianta veniva usata come energizzante naturale. Per questo sostiene che è necessario liberarsi da questo tabù.\n\nPer poterla usare in cucina, ecco che le foglie della pianta dal sapore amarognolo devono essere cotte in forno, diluite e poi mescolate con gli altri ingredienti. La farina della coca è ricca di calcio, fosforo e ferro ed è regolarmente in vendita nei mercati di Bogotà.\n\nSe mai la coca venisse accettata come ingrediente in cucina, andrebbe a fare buona compagnia ai prodotti alimentari a base di cannabis che proliferano un po’ ovunque (anche Joe Bastianich sostiene che la cannabis sia ottima in cucina).",
    "Cuadrado: \"Che tristezza, la Colombia ha tanto talento ma è fuori dai Mondiali\"": "La Colombia non parteciperà ai prossimi Mondiali, ma il bianconero Juan Cuadrado è sicuro del fatto la sua rimanga una nazionale di grandissimo talento.",
    "Colombia – Incontro dei Direttori dell’Ispettoria salesiana di Bogotá con la partecipazione di don Hugo Orozco": "Ráquira Boyacá, Colombia – settembre 2022 - Per due giorni nella casa di ritiri “La Posada de San Agustín\", nel deserto di Candelaria, si è svolto l’incontro dei Direttori dell’Ispettoria salesiana “San Pedro Claver”, Colombia-Bogotá (COB). L’incontro è stato presieduto da don Hugo Orozco, Consigliere per la Regione Interamerica, che sta effettuando la Visita Straordinaria all’Ispettoria COB, e don John Jairo Gómez Rúa, Ispettore COB. In uno spirito di comunione e di corresponsabilità nella missione di animare e governare la comunità Ispettoriale, in un ottimo clima di fraternità, si è colta l'occasione per approfondire e riflettere su temi di attualità per l'Ispettoria e di formazione dei Direttori.",
    "In Colombia per amore: il colpo di fulmine di Elisa": "In Colombia è stato amore a prima vista: la storia di Elisa\n\nA cura di Nicole Cascione\n\nElisa ha conosciuto Oscar via Facebook nel 2011, un ragazzo colombiano con cui condivideva (e condivide tuttora) una profonda passione per le arti grafiche.\n\nÈ iniziato uno strano rapporto a distanza, durante il quale la comunicazione tra i due era molto difficile per via della lingua, del fuso orario e degli impegni.\n\nSi vedevano quasi ogni giorno via Skype, finché dopo quasi un anno, Elisa ha deciso di fargli una sorpresa per il suo compleanno. Ha comprato un biglietto per Bogotà ed è partita.\n\nDopo aver trascorso una bellissima settimana, conoscendo la città e i dintorni, la sua famiglia e gli amici, su due piedi hanno deciso di sposarsi. Così Elisa è tornata in Colombia quattro mesi più tardi con un vestito color avorio.\n\nElisa, a parte l’amore, cosa ti ha catturato del posto? Quali sono state le tue prime impressioni all’arrivo? In negativo e in positivo.\n\nDurante il mio primo viaggio sicuramente sono rimasta estasiata dal verde delle montagne, dei prati e dai pascoli direttamente nella città. Altra nota positiva è sicuramente la gentilezza delle persone che mi hanno trattata fin dall’inizio come una persona di famiglia. Mi ha colpito molto la scarsa infrastruttura che per fortuna a distanza di dieci anni è sicuramente migliorata. Un altro aspetto negativo che mi ha colpito è la poca sicurezza in alcuni villaggi lontani dalle principali città e per questo è sempre meglio evitare di uscire dalle città o località turistiche.\n\nQual è il miglior pregio e il peggior difetto della vita in Colombia?\n\nIl modo di vivere e di pensare colombiano: è più flessibile e questo aiuta molto anche chi vuole intraprendere la strada dell’imprenditoria. Rispetto all’Italia, il problema della burocrazia è nettamente inferiore. E poi il clima piacevole tutto l’anno, tre ramificazioni della cordigliera che regalano paesaggi impressionanti, la natura rigogliosa e diversa, la frutta esotica con cui preparare deliziosi succhi.\n\nTra gli aspetti negativi invece, purtroppo ancora oggi si vive una ferita di entità non trascurabile, dovuta problemi sociali e politici irrisolti. Soprattutto nei piccoli villaggi, ma anche in alcune zone più vulnerabili delle grandi città mancano servizi che per noi italiani sono scontati, come per esempio l’accesso all’acqua potabile. Bisogna tenere presente che per quanto in questi anni la Colombia abbia fatto passi da gigante in termini infrastrutturali, è pur sempre un Paese in via di sviluppo.\n\nQual è l’aspetto che più ti ha colpito del popolo colombiano?\n\nI colombiani hanno una caratteristica interessante ed è la loro capacità di non abbattersi mai di fronte alle avversità. È un popolo che ha conosciuto le difficoltà di tempi molto duri, soprattutto negli anni 80-90. È un popolo molto orgoglioso della propria storia, delle radici ed è disposto a mostrare al mondo la propria cultura, condividere con gli altri e festeggiare per ogni cosa. Sono folli amanti del calcio e Oscar ne è l’eccezione.\n\nDi cosa ti occupi?\n\nDurante il mio primo viaggio in Colombia non è scoccata solo la scintilla con Oscar, ma anche con il Paese. Dall’inizio ho sentito la necessità di far conoscere la Colombia al mondo, un luogo all’epoca molto sottovalutato a livello turistico. Così, nel 2013 abbiamo fondato Colombia en Tour, un tour operator locale con la filosofia di promuovere la cultura e le bellezze di questo Paese. Nel 2018 ci siamo stabiliti a Bogotà per ampliare l’offerta turistica e poter partecipare agli eventi che ci avrebbero poi fatto riconoscere a livello nazionale con i principali enti del governo.\n\nPerché è sottovalutato a livello turistico?\n\nLa Colombia è una destinazione turistica considerata nuova, per via delle difficoltà sociali e politiche. Soprattutto degli anni 80-90 non era possibile l’accesso a molte zone del paese e ad esclusione di Bogotá e di Cartagena de Indias, il resto delle destinazioni ha cominciato a vedere il turismo solamente negli ultimi dieci o quindici anni. Oggi grazie alla promozione degli enti turistici e alla collaborazione tra operatori turistici e le comunità locali, la Colombia si sta facendo notare a livello internazionale come un’eccellente destinazione per il turismo culturale, comunitario e naturale.\n\nLa vostra squadra si presenta così: “Siamo un’agenzia operativa situata a Bogotá (Colombia), composta da un team di professionisti con la passione per questo bellissimo Paese. Creiamo autentiche esperienze di viaggio per scoprire la bellezza che ci circonda, nelle destinazioni più incredibili della Colombia”. Qualche destinazione tra le più incredibili e imperdibili?\n\nDa un lato le città capitali come Bogotá e Medellín, con musei, esposizioni d’arte, architettura coloniale che contrasta con moderni grattacieli, dall’altro i piccoli villaggi coloniali che sembrano essersi fermati nel tempo, dove è ancora possibile trovare botteghe e artigiani della ceramica, della filigrana, i tessitori di lana con antichi telai in legno. E poi la cultura ancestrale con musei dell’oro ed enormi parchi archeologici come Tierradentro e San Agustín, nella regione del Huila in cui nasce il fiume Magdalena, uno dei più importanti, che taglia in due il Paese ed ha fatto da sfondo al romanzo “L’amore ai tempi del colera”, scritto dal Nobel colombiano per la letteratura Gabriel García Márquez.\n\nRipercorrendo il Paese, troviamo zone naturali come la foresta amazzonica colombiana (nella regione Amazonía) al confine con il Perù e il Brasile, verso est le pianure orientali in cui ancora oggi il “mezzo” di trasporto è il cavallo, spostandoci poi verso la frondosa e piovosa selva occidentale, affacciata sull’Oceano Pacifico, dove ogni anno arrivano le balene dal sud per partorire i loro piccoli. La zona naturale del “Paisaje Cultural Cafetero”, divenuta famosa per l’eccellenza in produzione di caffè principalmente arabica da esportazione.\n\nContinuando verso il nord, troviamo la storica città di Cartagena de Indias, impressionante romantica città patrimonio UNESCO, che unisce cultura e relax in un ambiente elegante e sofisticato grazie alle costruzioni coloniali ancora oggi ben conservate e restaurate. Passando per la città natale di Shakira, Barranquilla, famosa per il suo coloratissimo carnevale, arriviamo a Santa Marta, la più antica città coloniale fondata in Colombia, un eccellente punto di partenza per visitare la Sierra Nevada, dove ancora oggi vivono comunità indigene discendenti della grande etnia Tayrona.\n\nDa non perdere il Parco Nazionale Tayrona, la Ciudad Perdida, la penisola della Guajira, Caño Cristales, il Parco Nazionale Isola Gorgona e l’arcipelago di San Andrés, Providencia e Santa Catalina.\n\nPotrei scrivere per ore…\n\n“Mi manca il mio paese, ma quando torno, mi manca la Colombia. È davvero una strana sensazione” Cosa ti manca dell’Italia e cosa invece della Colombia?\n\nL’Italia è un museo a cielo aperto, con monumenti in ogni angolo, storia di invasioni che hanno permesso di avere una cosí gran diversità e ricchezza tanto culturale, quanto artistica e gastronomica. Ecco, mi manca l’essenza dell’Italia, l’eleganza. Della Colombia invece mi manca qualcosa di intangibile, la leggerezza dello spirito, la voglia di guardare al futuro con positività.\n\nContatti:\n\ninstagram personale: https://www.instagram.com/elisa_cet/\n\ninstagram oscar: https://www.instagram.com/oscar_castro_cet/\n\npagina web agenzia: www.colombiaentour.com\n\ne-mail: info@colombiaentour.com\n\ninstagram dell’agenzia: https://www.instagram.com/colombia_en_tour/\n\nfacebook dell’agenzia: https://www.facebook.com/colombiaentouroperador",
    "Leader sindacale ucciso in Colombia": "Bogotá , 12. Un leader sindacale della Colombia è stato ucciso da sconosciuti armati a Barrancabermeja, porto petrolifero nel nord del Paese. Sibares Lamprea, 42 anni, faceva parte della direzione dell’Unión Sindical Obrera (Uso), la principale organizzazione dei lavoratori dell’industria petrolifera in Colombia. Secondo quanto comunicato dalla polizia, l’omicidio è avvenuto sabato sera: «Uomini che viaggiavano in moto hanno bersagliato il sindacalista con un’arma da fuoco», hanno riferito gli agenti alla stampa. Lamprea, che era anche il portavoce delle guardie di sicurezza presso la raffineria statale Ecopetrol della città, aveva partecipato al funerale del padre quando, mentre saliva sulla sua auto, è stato aggredito. Il leader sindacale è stato portato in ospedale, ...\n\nQuesto contenuto è riservato agli abbonati Cara Lettrice, caro Lettore,\n\nla lettura de L'Osservatore Romano in tutte le sue edizioni è riservata agli Abbonati\n\nABBONATI",
    "Ripple: tokenizzazione dei terreni in Colombia": "Ascolta qui download\n\nA poche settimane dall’annuncio, il progetto di Ripple per la tokenizzazione di alcuni terreni espropriati dal governo alla malavita, sembra trovarsi di fronte ad inaspettate difficoltà.\n\nRipple: la tokenizzazione di alcuni terreni colombiani sembra arrestarsi\n\nIl progetto che Ripple Labs aveva lanciato di concerto con le autorità colombiane per registrare tramite la blockchain alcune porzioni di terreni confiscati alla malavita dal governo, rischia seriamente di non concretizzarsi.\n\nIl progetto, che era stato avviato a fine luglio dal governo colombiano in partnership con la società di sviluppo blockchain Peersyst Technology e con Ripple Labs, avrebbe dovuto memorizzare e autenticare permanentemente i titoli delle proprietà su XRPL, la blockchain pubblica di Ripple.\n\nSecondo le intenzioni del governo colombiano, questo sistema avrebbe reso meno burocratica e più equa la distribuzione dei grandi possedimenti terrieri appartenenti ai grandi boss dei cartelli della droga colombiana.\n\nMa solo dopo poche settimane dall’annuncio, cominciano ad arrivare i primi pareri contrari da parte delle autorità colombiane. Il capo ad interim dell’Agenzia per la terra colombiana, ha affermato, due giorni fa, che il progetto non è una priorità per il 2022 e non sarebbe ritenuto una priorità strategica per il dipartimento di tecnologia dell’informazione del Paese.\n\nLa notizia ha destato molta sorpresa, considerando come il nuovo Presidente colombiano, Gustavo Petro, sia considerato crypto friendly, come si evince anche da alcuni suoi recenti tweet favorevoli alle criptovalute:\n\n¿Y que tal que el litoral pacífico aprovechara las caídas de alta pendiente de los rios de la cordillera occidental para producir toda la energía del litoral y reemplazar cocaína con la energía para las criptomonedas? La moneda virtual es pura información y por tanto energía. https://t.co/65xdN2whuO — Gustavo Petro (@petrogustavo) October 2, 2021\n\nQual era l’obiettivo del progetto di Ripple Labs in Colombia?\n\nIl progetto di Ripple Labs era volto a redistribuire in maniera equa e sicura le terre, che, secondo un accordo di pace co-firmato dalle Forze armate rivoluzionarie della Colombia e dal governo colombiano nel 2016, doveva ridistribuire la terra alle comunità indigene emarginate.\n\nFerran Prat, CEO di Peersyst Technology, ha dichiarato:\n\n“Il punto è che la terra è importante in Colombia, quindi è necessario un sistema che garantisca che la terra non possa essere presa ingiustamente. Inserire le informazioni in una blockchain pubblica che non può essere modificata o alterata aiuterà”.\n\nAntony Welfare, consulente senior di Ripple Labs, ha poi aggiunto:\n\n“Con la blockchain pubblica, una volta che la transazione è stata registrata, non può mai essere cancellata. Questa è la parte più importante. Se il sistema governativo dovesse esplodere, il proprietario della terra sarà ancora in una blockchain perché è detenuta in tutto il mondo in nodi diversi”.\n\nOra, però, il progetto sembra incontrare difficoltà legate proprio alla nuova amministrazione, dal momento che l’accordo era stato siglato prima che il nuovo Presidente giurasse. La nuova amministrazione sembra molto meno convinta della bontà del progetto e secondo alcuni esperti potrebbe essere politicamente morto.\n\nIl piano del Presidente Petro includerebbe l’acquisto da parte dello Stato di parte dei terreni attualmente non utilizzati o impiegati per scopi illegali e la loro redistribuzione agli agricoltori rurali, senza, però, dare priorità ad indigeni e comunità rurali, come, invece, voleva fare la vecchia amministrazione e che per questo nella maniera più equa e sicura possibile aveva proprio deciso di utilizzare la blockchain pubblica di Ripple.",
    "Dopo 3 anni sotto il controllo di Guaidó, la Colombia restituisce al Venezuela un'azienda petrolchimica di proprietà statale": "I nostri articoli saranno gratuiti per sempre. Il tuo contributo fa la differenza: preserva la libera informazione. L'ANTIDIPLOMATICO SEI ANCHE TU!\n\nSecondo quanto reso noto dalle autorità di Caracas, lo Stato venezuelano ha ripreso il controllo dell'azienda petrolchimica Monómeros, con sede nella città colombiana di Barranquilla.\n\nCon questa decisione, il consiglio di amministrazione nominato dal presidente venezuelano Nicolas Maduro assumerà il controllo dell'azienda dopo che questa negli ultimi anni era finita tra le grinfie del team nominato dall'ex deputato dell'opposizione Juan Guaidó, che si è proclamato \"presidente in carica\" nel 2019.\n\nQuesta decisione è stata presa lunedì durante un incontro tra il sovrintendente alle imprese della Colombia, Billy Escobar, l'ambasciatore venezuelano a Bogotà, Felix Plasencia, e il presidente della società statale Petroquímica de Venezuela (Pequiven), Pedro Rafael Tellechea Ruiz. Durante la riunione è stato firmato un documento che formalizza la risoluzione sulla società.\n\nL’ambasciatore del Venezuela in Colombia, Felix Plasencia ha spiegato: «Si recupera lo status normale, l’ordine, la legalità e il transito certo delle cose. Tutta quella costruzione malvagia, sbagliata e aggressiva, che ha colpito anche gli interessi del popolo venezuelano e colombiano, è finita. Questa è la fine di un accordo negativo per danneggiare, tormentare, far soffrire il popolo venezuelano».\n\nPlasencia ha affermato che grazie alla leadership del governo del presidente Maduro è stato possibile porre fine alla cospirazione che ha danneggiato la popolazione venezuelana.\n\n#Noticia| Gobierno de la República Bolivariana de Venezuela recupera control de empresa Monomeros en Colombia, así lo informó el embajador @plasenciafelixr https://t.co/LyzFrDFf1n — EmbaVeColombia (@EmbaVEColombia) September 20, 2022\n\nDa parte sua, il Sovrintendente alle Imprese colombiano, Billy Escobar, ha dichiarato che il suo Paese riconosce la nomina di un nuovo consiglio di amministrazione della società e che l'azione è protetta dal quadro giuridico colombiano. «Ratifichiamo la volontà del governo venezuelano di nominare un consiglio di amministrazione, e questo corrisponde alla legalità che viene gestita nello Stato colombiano in relazione ai proprietari di una società che hanno la possibilità di scegliere i propri amministratori», ha dichiarato.\n\nIl presidente della Petroquímica de Venezuela (Pequiven), Pedro Rafael Tellechea Ruíz, ha annunciato ai lavoratori dell’azienda petrolchimica che dopo la nomina ufficiale del nuovo consiglio di amministrazione ci saranno novità nella gestione di un’azienda depredata e utilizzata come bancomat dalla banda del golpista Guaidò.\n\nIl presidente di Pequiven ha ricordato che nel 2017 Monómeros ha venduto un milione di tonnellate di prodotti, ma dopo la presa di possesso illegale nel 2019 le vendite hanno raggiunto solo 600.000 tonnellate.\n\nMonómeros nelle mani di Guaidó\n\nNegli ultimi anni, Caracas ha definito \"furto\" il passaggio dell'azienda alla guida di Guaidó da parte del governo di Iván Duque, suo principale alleato nella regione. L'operazione è stata condotta in linea con il \"sequestro\" di diversi beni venezuelani all'estero, promosso dall'opposizione e sostenuto da Washington come misura di pressione per costringere alle dimissioni Maduro.\n\nTuttavia, con l'arrivo alla presidenza di Gustavo Petro, il ritorno dell’azienda nelle mani del governo di Caracas, che aveva subito un forte calo di produzione durante la gestione del team nominato dall'ex deputato golpista, è stata accelerata, al punto che è stato necessario l'intervento delle autorità colombiane.\n\nI dati mostrano che nel 2018 la produzione di Monómeros è stata di oltre 800.000 tonnellate di fertilizzanti e prodotti agrochimici e ha raggiunto il 92% della sua capacità operativa totale. Un anno dopo, la cifra è scesa a 176.000 tonnellate, con operazioni al 20% del loro potenziale.\n\nLa Sovrintendenza alle imprese colombiana ha esercitato un regime di vigilanza su Monomeros che si è concluso ad agosto dopo che la società è riuscita a \"normalizzare\" le \"situazioni legali e amministrative\" che la ponevano a \"rischio di insolvenza\". Il passaggio successivo è stata la nomina del consiglio di amministrazione da parte del governo venezuelano.\n\nIl valore strategico di Monómeros\n\nL’azienda recuperata dal governo venezuelano ha un alto valore strategico. Una delle conseguenze economiche più gravi della situazione in Ucraina è stato l'aumento globale dei prezzi dei prodotti alimentari. La produzione agricola e zootecnica mondiale ne ha risentito perché la Russia e l'Ucraina producono una grande quantità di fosfati necessari per la produzione di fertilizzanti agricoli e mangimi.\n\nIl crollo della catena di approvvigionamento ha portato all'inflazione in tutto il mondo. America Latina compresa.\n\nIn questo contesto, l'azienda petrolchimica Monómeros, che opera a Barranquilla, ha un particolare valore strategico per la Colombia, il Venezuela e molto probabilmente per l’intero continente americano. Nelle sue fabbriche di Barranquilla e Buenaventura, Monomeros produce fertilizzanti, tra cui uno dei più popolari nella Colombia rurale, l'urea, nonché fosfati di calcio per mangimi e nylon, oltre a molti altri prodotti.\n\nL’azienda ha svolto un ruolo fondamentale per la sicurezza alimentare della regione.\n\nSi chiama Monomeros Colombo-Venezolanos perché i due Paesi l'hanno fondata e sono stati partner nell'attività. La Colombia ha avuto poco più del 47%, ma è stata anche il maggior beneficiario della produzione dell'impianto. Il Venezuela aveva una percentuale simile ed era un fornitore di molte materie prime. E c'era un terzo partner di minoranza, un gruppo olandese con circa il 5%.\n\nIl governo di Álvaro Uribe ha poi deciso di vendere la partecipazione della Colombia in Monómeros al Venezuela.\n\nGli azionisti diretti erano l'Instituto de Fomento Industrial (IFI) e Ecopetrol.\n\nNel 2006, il governo bolivariano del Venezuela, ha acquistato IFI, Ecopetrol e la compagnia olandese. In questo modo, al Venezuela è rimasto il 100% delle azioni della società strategica.\n\nPer il suo 47%, la Colombia ha ricevuto circa 56 milioni di dollari.\n\nLe cose si sono complicate quando il presidente colombiano Iván Duque ha deciso di riconoscere Juan Guaidó come presidente del Venezuela. Nel 2019 Guaidó ha assunto il controllo di Monomeros, nominando il consiglio di amministrazione e i direttori della società.\n\nUna decisione che in ambito legale non trova alcun sostegno e che quindi è completamente illegale.\n\nA quel punto la produzione di Monómeros è crollata, ha interrotto alcuni pagamenti milionari e ha interrotto le forniture agricole necessarie alla Colombia e agli altri paesi che da essa si rifornivano. A tal proposito il governo Maduro ha più volte denunciato corruzione e inefficienza nella gestione dell'azienda.",
    "(VIDEO): follia in Colombia, i tifosi del Dep. Calì fanno invasione e aggrediscono con calci e pugni Gutierrez": "Scrive TMW, le immagini sono davvero incredibili. La sfida disputata ieri tra Cortulua e Deportivo Calì è stata interrotta al minuto 81 a causa dell’invasione di campo dei tifosi ospiti. Arrabbiati per il momento difficile e per l’ennesima sconfitta della loro squadra (sotto 2-0), hanno preso d’assalto i giocatori, tra cui l’esperto Teofilo Gutierrez, 37enne attaccante che ha fatto la storia della Nazionale colombiana. L’ex River Plate e Sporting è stato prima circondato, poi aggredito a calci e pugni.\n\nSiguen apareciendo videos sobre los actos vandálicos que se presentaron en el juego entre Deportivo Cali y Cortuluá. Aquí un pequeño corto de la agresión hacia Teófilo Gutiérrez por parte de un grupo de aficionados. pic.twitter.com/hyufN9QWIE — Deportes El Heraldo (@DeportesEH) September 21, 2022\n\nLEGGI ANCHE, Fiorentina, la vittoria con il Verona insegna: 4-2-3-1 e 44% di possesso palla (la % più bassa dopo 7 gare)",
    "LEITNER: a Manizales (Colombia) il trasporto pubblico s’arricchisce di nuova funivia urbana": "(FERPRESS) – Roma, 21 SET – Le funivie urbane sono ormai da anni una tradizione consolidata in Colombia. A Medellin sono oramai 6 le funivie integrate nella rete di trasporto urbano, mentre a Manizales, comune di oltre 400.000 abitanti nel dipartimento di Caldas, da anni\n\noramai due impianti a fune LEITNER sono perfettamente integrati nel sistema di trasporto pubblico. Ora l’offerta si arricchisce di un terzo nuovo impianto.\n\nNel 2009 LEITNER aveva già realizzato una cabinovia a 10 posti lungo una delle strade principali di Manizales, in Colombia. Visto il successo, nel 2013 la tratta era stata prolungata.L’attuale funivia collega il terminal degli autobus con il quartiere di Villa Maria e sin dalla sua apertura costituisce un’efficace soluzione di trasporto urbano.Il fatto che questa forma di trasporto sia considerata un complemento ideale in un’area nota per le sue difficoltà topografiche è dimostrato dall’ininterrotta popolarità di cui gode questo sistema di trasporto presso la popolazione locale.Non sorprende quindi che Manizales abbia scelto ancora una volta una funivia LEITNER per fare fronte ai problemi del traffico cittadino.Il contratto è stato firmato il 1° settembre 2022 richiamando grande attenzione da parte del pubblico e delle autorità locali.Con una lunghezza di 2.300 m e una capacità di trasporto di 2.100 p/h, il nuovo sistema funiviario composto da 4 stazioni collegherà il nord della città con il distretto finanziario e commerciale e il centro dei trasporti urbani. A partire da dicembre 2023, questa nuova cabinovia, con le sue 60 cabine, si collegherà ai due impianti esistenti, ampliando così la rete funiviaria di Manizales, che sarà in grado a quel punto di raggiungere un’estensione totale di 4.885 metri."
}