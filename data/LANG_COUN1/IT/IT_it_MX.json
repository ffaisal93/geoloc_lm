{
    "Il sisma in Messico ha provocato uno 'tsumani' nel deserto della Death Valley": "AGI - Il forte terremoto che ha scosso il Messico questa settimana ha provocato uno 'tsunami' nel deserto della Death Valley americana. Un video ha catturato le immagini di onde alte oltre un metro che hanno colpito Devils Hole, una grotta calcarea piena d'acqua in Nevada.\n\nLunedì un terremoto di magnitudo 7,7 ha provocato la morte di due persone nel Messico occidentale, danneggiato diverse migliaia di edifici e scatenato il panico a più di 400 chilometri di distanza da Citta' del Messico. E' stato seguito da un altro terremoto giovedì che ha fatto almeno due vittime.",
    "Studenti scomparsi in Messico, scontri e incidenti tra manifestanti e polizia": "Genitori e compagni dei 43 studenti messicani scomparsi nel 2014 ad Ayotzinapa hanno manifestato di fronte alla Caserma numero 1 di Città del Messico.\n\nLa manifestazione si è conclusa con scontri tra polizia e dimostranti dopo che erano stati effettuati lanci di petardi all'interno della struttura militare. \"Vogliamo sapere dove sono i nostri figli, a oggi non sappiamo ancora dove sono\", ha dichiarato il padre di uno dei giovani scomparsi nella località di Iguala.",
    "Lozano, l'ex intermediario: \"Ha bisogno di sentire fiducia, in Messico si è rigenerato\"": "A Radio Punto Nuovo, nel corso di Punto Nuovo Sport Show, è intervenuto Alessandro Monfrecola, agente ed intermediario\n\nTuttoNapoli.net\n\n© foto di www.imagephotoagency.it\n\nA Radio Punto Nuovo, nel corso di Punto Nuovo Sport Show, è intervenuto Alessandro Monfrecola, agente ed intermediario nell'affare che ha portato Hirving Lozano al Napoli: \"C'è tanta attesa per rivedere Lozano con la maglia del Napoli. In Nazionale ha ottenuto una grande iniezione di fiducia e al rientro avrà un'occasione importante. Lo vedo rigenerato e anche il Napoli lo noterà contro il Torino. Lui ha bisogno di sentire la fiducia, psicologicamente soffre un po' quando viene messo in discussione. Lozano è sempre stato abituato a sentirsi una stella, al centro del progetto sportivo. A Napoli ci sono tanti campioni, questo magari lo sente meno rispetto a quando va in Nazionale. In Messico è un idolo, il faro di una squadra che vuole fare benissimo anche al Mondiale. Lozano si riprenderà con il Napoli e si riprenderà anche il posto da titolare, nel giro di 3-4 partite. Senza nulla togliere a Politano che sta facendo benissimo. Dal punto di vista realizzativo sta soffrendo un po', ma segna molto di più se gioca sulla sinistra. Quantomeno lo ritroveremo in versione assist man e sarà fondamentale per il Napoli. Ultimo anno di Lozano al Napoli? Per me sì, anche se dovesse fare bene. Lozano ha un pallino: giocare in un grande club spagnolo o in Premier League. A giugno avrà un solo anno di contratto, la sua agenzia è molto forte in Inghilterra: se facciamo 1+1... È molto probabile che possa andar via, anche se sta molto bene qui a Napoli. Da addetto ai lavori, leggo così questa situazione. Per il Napoli può essere anche un bene dal punto di vista economico\".",
    "Messico: pronostico, formazioni e dove vederla in TV e streaming": "Colombia e Messico si sfideranno Mercoledì 28 Settembre 2022 alle ore 04:00, in un match Amichevole. Qui analizzeremo le migliori quote, i nostri consigli sul pronostico, le probabili formazioni, dove vedere Colombia – Messico in TV e streaming e le ultime notizie sulla partita.\n\nQuote e consigli sul pronostico Colombia – Messico del 28/09/2022 – Amichevole\n\nPronostico Colombia – Messico, 1X2: Pareggio @2,85 – Eurobet\n\nBel derby sudamericano quello tra Colombia e Messico, con le due Nazionali che hanno organizzato un'amichevole pre mondiale per testare i propri giocatori e preparare l'11 titolare in vista della competizione piú importante e prestigiosa fra Nazionali. Andando a parlare di pronostico, sará una partita molto interessante che potrebbe finire in pareggio, secondo il parere dei nostri esperti, con la quota in questione data tra l'altro ad un 2,85 basso perché probabile e che puó risultare vincente.\n\nVISITARE EUROBET\n\nPronostico Colombia – Messico, Goal/No Goal: Goal @1,85 – Codere\n\nFra Colombia e Messico la rete di entrambe le formazioni resta la quota da giocare, data al momento ad un 1,85 molto interessante che potrebbe anche aumentare nelle prossime ore.\n\nVISITARE CODERE\n\nPronostico Colombia – Messico, Over/Under 2,5: Under 2,5 @1,62 – Goldbet\n\nSul numero totale di reti si punta molto di piú sull'Under 2,5, dato a 1,62 sul sito di scommesse Goldbet, e che, parlando anche di risultato esatto, l'1-1 risulta come il piú giocato. Risultato che rispecchierebbe l'Under 2,5, il Goal ed il pareggio.\n\nVISITARE GOLDBET >>\n\nLe quote di Colombia – Messico\n\nQuote 1X2 fornite da Bet365, soggette a cambiamenti nel tempo:\n\nColombia , quota: 2,70\n\n, quota: 2,70 Pareggio , quota: 2,85\n\n, quota: 2,85 Messico, quota: 2,75\n\nLe probabili formazioni di Colombia – Messico\n\nFormazione Colombia (4-3-3): Chunga, Moreno, Cuesta, Sanhcez, Munoz, Atuesta, Alvarez, Cuadrado, Suarez, Borre, James.\n\nAllenatore: Lorenzo\n\nIndisponibili:\n\nFormazione Messico (4-3-3): Ochoa, Alvarez, Montes, Moreno, Gallardo, Rodriguez, Alvarez, Chavez, Martin, Alvarado, Lozano.\n\nAllenatore: Martino\n\nIndisponibili: Aguirre, Mori, Herrera, Corona, Sanchez, Romo, Jimenez\n\nQuando si gioca Colombia – Messico\n\nLa partita Colombia – Messico si gioca Mercoledì 28 Settembre 2022.\n\nPartita : Colombia – Messico\n\n: Colombia – Messico Data : 28 Settembre 2022\n\n: 28 Settembre 2022 Stadio: –\n\nDove vedere Colombia – Messico in TV e streaming: Sky o DAZN?\n\nIl match Colombia – Messico non verrá trasmesso in diretta tv da nessuna emittente televisiva. Non sará nemmeno possibile seguire il match in diretta streaming.\n\nOrario di Colombia – Messico e dove vederla: tutte le info",
    "Protesta sotto l'ambasciata israeliana di Città del Messico": "Sanguina ancora in Messico la ferita dei 43 studenti scomparsi nel 2014. I loro parenti hanno sonoramente protestato davanti all'ambasciata israeliana di Città del Messico per chiedere che un ex investigatore di alto livello, ricercato in relazione al caso, torni da Israele per consegnarsi alla giustizia. Tomas Zeron, che aveva diretto l'Agenzia investigativa criminale messicana, è accusato di aver manipolato l'indagine su una delle peggiori tragedie dei diritti umani dell'America Latina. \"Israele sta proteggendo Tomas Zeron che era a capo dell'Agenzia investigativa criminale, colpevole di aver torturato coloro che aveva arrestato per fabbricare la versione ufficiale del caso, per questo i genitori degli studenti sono venuti a protestare: si tratta di una richiesta all'ambasciata e al governo d' Israele che consenta l'estradizione di Tomas Zeron de Lucio in Messico\". Spiega Meliton Ortega, membro del comitato dei genitori delle vittime.\n\nDelitto di stato\n\nZeron è uno degli artefici della cosiddetta \"verità storica\", la versione ufficiale del caso presentata nel 2015 che è stata respinta dai parenti delle vittime e da esperti indipendenti. Centinaia di manifestanti si sono radunati fuori dall'ambasciata israeliana a Città del Messico, senza la presenza visibile della polizia. Alcuni portavano le foto degli studenti scomparsi mentre altri inondavano di scritte i muri dell'ambasciata. Il mese scorso, una commissione incaricata dall'attuale governo di indagare sull'atrocità ha bollato il caso come un \"crimine di stato\".\n\nIl caso del 2014\n\nIl Messico ha chiesto ripetutamente a Israele di consegnare Zeron, accusato di rapimento, torture nonché sospettato di manipolazione di prove, accuse che ha negato. I 43 studenti avevano requisito degli autobus nello stato meridionale di Guerrero per recarsi a una manifestazione a Città del Messico prima di scomparire.",
    "Messico, forte terremoto nel Michoaca'n. Gente in strada, tremano i palazzi - Mondo": "Messico, forte terremoto nel Michoaca'n. Gente in strada, tremano i palazzi\n\n20 settembre, 10:50\n\nLa scossa di magnitudo 7.7 avvertita anche nella capitale",
    "Messico, esercitazione antisismica in occasione dell'anniversario dei terremoti del 1985 e 2017 - Mondo": "Messico, esercitazione antisismica in occasione dell'anniversario dei terremoti del 1985 e 2017\n\n20 settembre, 11:25\n\nUn'ora dopo la terra trema di nuovo, e' la terza volta in 37 anni. Sempre il 19 settembre",
    "La guerra di indipendenza messicana, dal Grito de Dolores alla Prima Repubblica": "Dopo 300 anni di dominio spagnolo, il 16 settembre 1810 il sacerdote Miguel Hidalgo “gridò” le parole che decretarono l’inizio della guerra di indipendenza messicana.\n\nMiguel Hidalgo y Costilla. Questo il nome di colui che è definito il “padre dell’indipendenza messicana”. Un sacerdote progressista che il 16 settembre 1810 suonò le campane delle sua chiesa e rilasciò una storica dichiarazione in cui invitava i suoi connazionali in Messico a opporsi all’Impero spagnolo; un gesto che cambierà per sempre il volto e la storia del Paese.\n\nLa dichiarazione di Hidalgo, nota anche come Grito de Dolores o El Grito de Independencia, diede il via a una sanguinosa campagna decennale che pose fine a 300 anni di autorità coloniale, stabilì un Messico indipendente e coltivò una cultura messicana distinta.\n\nAncora oggi il 16 settembre è festeggiato come il giorno dell’indipendenza del Messico. Ogni anno, alla sua vigilia, il Presidente messicano esegue il “grido” dal balcone del Palazzo Nazionale di Città del Messico, suonando la campana che Hidalgo fece suonare nel 1810.\n\nIl Presidente tiene poi un discorso patriottico in cui elenca i nomi di coloro che hanno perso la vita combattendo per l’indipendenza del Paese. Conclude il discorso gridando tre volte “Viva Mexico!”, seguito dall’inno nazionale messicano.\n\nMiguel Hidalgo y Costilla davanti e il Grito de Dolores, dipinto di Unzueta. Ca. 1900. Fototeca Nacional\n\nL’inizio della Guerra di indipendenza e la sconfitta di Manuel Hidalgo\n\nFu proprio il sacerdote Manuel Hidalgo, che durante i sette anni trascorsi a Dolores antecedenti al 1810, formò gruppi di discussione segreti a cui parteciparono diversi settori popolari della società che gettarono le basi del movimento indipendentista, che si opponeva ai governanti stranieri del Vicereame della Nuova Spagna e all’autorità coloniale spagnola.\n\nAl movimento fondato da Manuel Hidalgo si unirono meticci, mulatti, zambos (figli di un genitore di origine africana e un amerindio), spagnoli di origine meticcia e amerindi nativi del Messico.\n\nIl Grito de Dolores (così intitolato perché fu letto ad alta voce nella città di Dolores) chiedeva la fine del dominio spagnolo in Messico, la cessione delle terre e l’uguaglianza razziale, principio che i piani precedenti dei creoli avevano volutamente escluso. Tuttavia Hidalgo, lui stesso un creolo, invitò i meticci e le persone di colore a unirsi alla lotta per l’indipendenza del Messico.\n\nA Dolores, i cittadini più importanti si barricarono in un magazzino per difendersi dall’imminente guerra iniziata dal movimento di Hidalgo. L’esercito ribelle catturò il magazzino il 28 settembre e la maggior parte degli spagnoli e dei creoli furono massacrati o esiliati.\n\nIl 30 ottobre 1810, l’esercito di Manuel Hidalgo incontrò la resistenza spagnola nella battaglia di Monte de las Cruces, la combatté e ottenne la vittoria.\n\nTuttavia, l’esercito ribelle non riuscì a sconfiggere il grande e pesantemente armato esercito spagnolo a Città del Messico. I ribelli sopravvissuti alla battaglia si rifugiarono nelle province e nei villaggi vicini. Le forze insurrezionali pianificarono una strategia difensiva presso un ponte sul fiume Calderón, inseguite dall’esercito spagnolo.\n\nNel gennaio 1811, le forze spagnole combatterono la Battaglia del Ponte di Calderón e sconfissero l’esercito insurrezionale, costringendo i ribelli a scappare verso il confine tra Stati Uniti e Messico, dove speravano di fuggire.\n\nTuttavia furono intercettati dall’esercito spagnolo e Manuel Hidalgo insieme ai suoi soldati rimanenti furono catturati nello stato di Jalisco, nella regione nota come “Los Altos”.\n\nIl sacerdote affrontò il processo dell’Inquisizione e fu dichiarato colpevole di tradimento. Fu giustiziato dal plotone d’esecuzione a Chihuahua, il 31 luglio 1811. Il suo corpo fu mutilato e la sua testa fu esposta a Guanajuato come monito per i ribelli.\n\nJosé María Morelos e la prima dichiarazione di indipendenza\n\nDopo la morte di Manuel Hidalgo, il comando dell’esercito rivoluzionario fu assunto da José María Morelos, anch’egli sacerdote.\n\nSotto la sua guida furono occupate le città di Oaxaca e Acapulco. Nel 1813 fu convocato il Congresso di Chilpancingo, che il 6 novembre dello stesso anno firmò il documento noto come “Atto solenne della dichiarazione di indipendenza dell’America del Nord”.\n\nIl documento rappresentò il primo documento della storia che contemplava la separazione del Messico dal dominio spagnolo. Affermava che l’America spagnola aveva recuperato la propria libertà in seguito agli eventi europei, in particolare alla forza di occupazione di Napoleone in Spagna nel 1808. Qualsiasi legame tra le colonie d’oltremare e la Spagna peninsulare veniva quindi meno.\n\nAnche altre dichiarazioni d’indipendenza ispanoamericana in risposta agli stessi eventi, come quelle del Venezuela (1811) e dell’Argentina (1816), facevano riferimento a questo concetto giuridico.\n\nAlla dichiarazione seguì un lungo periodo di guerra con l’assedio di Cuautla. Nel 1815, Morelos fu catturato dalle autorità coloniali spagnole e giustiziato per tradimento a San Cristóbal Ecatepec il 22 dicembre.\n\nGuerriglia di Guadalupe Victoria e Vicente Guerrero\n\nTra il 1815 e il 1821, la maggior parte dei combattimenti di coloro che cercavano l’indipendenza dalla Spagna fu condotta da gruppi isolati di guerriglieri. Da questi gruppi emersero due soldati, Guadalupe Victoria a Puebla e Vicente Guerrero a Oaxaca, entrambi in grado di ottenere fedeltà e rispetto dai loro seguaci.\n\nIl viceré spagnolo, tuttavia, ritenne che la situazione fosse sotto controllo ed emise un perdono per ogni soldato e seguace ribelle che si fosse arreso.\n\nJavier Mina, una figura politica spagnola esiliata dalla Spagna a causa della sua opposizione alle politiche del re Ferdinando VII, decise che il Messico sarebbe stata la piattaforma migliore per combattere contro il re e radunò un esercito che provocò seri problemi al governo del viceré nel 1816.\n\nI ribelli dovettero affrontare una pesante resistenza militare spagnola. Incoraggiati dagli eserciti irregolari di Manuel Hidalgo e Morelos, i ribelli creoli, meticci, zambos e amerindi rafforzarono i timori di una guerra razziale e di classe, assicurando la loro acquiescenza al governo coloniale spagnolo e agli aristocratici stranieri fino al raggiungimento dell’indipendenza.\n\nFu in quell’occasione che le macchinazioni di un caudillo militare conservatore, coincidenti con il successo di una ribellione liberale in Spagna, resero possibile un radicale riallineamento delle forze indipendentiste.\n\nIn quella che doveva essere l’ultima campagna spagnola contro l’esercito rivoluzionario, nel dicembre 1820, il viceré della Nuova Spagna Juan Ruiz de Apodaca inviò un esercito guidato da un ufficiale spagnolo creolo, Agustín de Iturbide, per sconfiggere l’esercito di Vicente Guerrero a Oaxaca.\n\nL’inaspettato accordo tra Iturbide e Guerrero\n\nIronia della sorte, furono proprio i realisti, composti da messicani di origine spagnola e da altri conservatori, a portare all’indipendenza. Nel 1820, i liberali presero il potere in Spagna e il nuovo governo promise riforme per placare i rivoluzionari messicani. In risposta, i conservatori messicani chiesero l’indipendenza come mezzo per mantenere la loro posizione privilegiata nella società messicana.\n\nLa campagna di Iturbide nella regione di Oaxacan coincise con il successo del colpo di Stato militare in Spagna contro la nuova monarchia del re Ferdinando VII, tornato al potere dopo essere stato imprigionato da Napoleone I di Francia che aveva invaso la Spagna nel 1808.\n\nI capi del colpo di Stato, che avevano messo insieme una forza di spedizione per reprimere i movimenti indipendentisti messicani, costrinsero un riluttante re Ferdinando VII a firmare una costituzione spagnola liberale.\n\nQuando la notizia della carta liberale raggiunse il Messico, Iturbide vi vide sia una minaccia allo status quo sia un’opportunità per i creoli di ottenere il controllo del Messico.\n\nL’indipendenza fu infine raggiunta quando le forze nelle colonie scelsero di sollevarsi contro un regime temporaneamente liberale in Spagna. Dopo un primo scontro con l’esercito di Guerrero, Iturbide cambiò fedeltà e invitò il leader dei ribelli a incontrarsi per discutere i principi di una nuova lotta per l’indipendenza.\n\nMentre era di stanza nella città di Iguala, Iturbide proclamò tre principi, o “garanzie”, per l’indipendenza del Messico dalla Spagna. Il documento, noto come “Plan de Iguala” dichiarava che il Messico sarebbe stato indipendente, la sua religione sarebbe stata il cattolicesimo romano e i suoi abitanti sarebbero stati uniti, senza distinzione tra messicani ed europei.\n\nStabiliva inoltre che il Messico sarebbe diventato una monarchia costituzionale sotto il re Ferdinando VII, che lui o un altro re spagnolo o europeo avrebbe occupato il trono a Città del Messico, e che una giunta provvisoria avrebbe redatto i regolamenti per l’elezione dei deputati a un congresso, che avrebbe scritto una costituzione per la monarchia.\n\nIl piano aveva una base così ampia da soddisfare sia i patrioti che i lealisti. L’obiettivo dell’indipendenza e della protezione del cattolicesimo romano accomunava tutte le fazioni.\n\nL’indipendenza e le conseguenze\n\nAll’esercito di Iturbide si unirono forze ribelli provenienti da tutto il Messico. Quando la vittoria dei ribelli divenne certa, il viceré della Nuova Spagna rassegnò le dimissioni.\n\nIl 24 agosto 1821, i rappresentanti della corona spagnola e Iturbide firmarono il Trattato di Córdoba, che riconosceva l’indipendenza messicana secondo i termini del Plan de Iguala, ponendo fine a tre secoli di dominio coloniale spagnolo.\n\nIturbide fu nominato imperatore del Messico nel 1822, poiché non era stato trovato un re borbonico che governasse il Messico. Il suo dominio fu tuttavia di breve durata, poiché nel 1823 Santa Anna e Guadalupe Victoria, due leader repubblicani, rovesciarono Iturbide e istituirono una repubblica con Guadalupe Victoria come primo leader.\n\nDurante la lotta per l’indipendenza, il Messico perse un decimo dei suoi cittadini. Nel decennio successivo alla separazione dalla dominazione spagnola, il Messico registrò un drastico calo del Prodotto Interno Lordo (PIL), del reddito per capitale e dell’ammontare del commercio estero.",
    "La Guardia Nazionale del Messico sotto il controllo dei militari": "La Camera dei Deputati della Repubblica del Messico ha approvato una nuova legge che pone la Guardia Nazionale sotto il controllo dei militari ma il passaggio non è ancora definitivo dato che manca il parere del Senato che però molto probabilmente si esprimerà come la Camera.\n\nLa Guardia Nacional de México è stata fondata nel maggio del 2019 per volere del Presidente Andrés Manuel López Obrador andando a sostituire la Policía Federal.\n\nOggi conta un totale di oltre 70.000 membri composti oltre che da ex-personale della Polizia Federale anche da appartenenti alla Polizia Militare ed alla Polizia della Marina.\n\nLa motivazione di tale scelta è da ricercare proprio nel cambio d’idea del Presidente Obrador che intende mettere la GN sotto controllo militare per mantenere un alto livello di disciplina ed evitare la corruzione.\n\nMalgrado Obrador avesse promesso in campagna elettorale di togliere i militari dai compiti di polizia nelle strade, proprio durante il suo governo si è rilevato un aumento del numero di militari nella vita civile del paese compresa la gestione e la costruzione di infrastrutture nonché la difesa dei confini.\n\nNon sarà da escludere, una volta completato il passaggio sotto i militari, che ci possano essere diffusi malumori in Messico per la paura di avere un corpo così grande posto alle dirette dipendenze del Ministero della Difesa.\n\nImmagini: GN",
    "USA, passeggero prende a pugni un assistente durante un volo dal Messico a Los Angeles": "USA, passeggero prende a pugni un assistente durante un volo dal Messico a Los Angeles Un uomo californiano è stato arrestato per aver preso a pugni un assistente di volo durante un volo dell’American Airlines dal Messico a Los Angeles.\n\nA cura di Davide Falcioni\n\nUn uomo californiano è stato arrestato per aver preso a pugni un assistente di volo durante un volo dell'American Airlines dal Messico a Los Angeles.\n\nA renderlo noto il Dipartimento di Giustizia statunitense. Alexander Tung Cuu Le, 33enne di Westminster, California, è stato accusato ieri di violenze nei confronti dei membri dell'equipaggio di volo. Mercoledì, infatti, aveva sferrato un pugno nella parte posteriore della testa di uno steward e per questo ora rischia fino a 20 anni di carcere.\n\nSecondo i dati della Federal Aviation Administration le violenze a bordo degli aerei non accennano a diminuire nonostante le restrizioni dovute alla pandemia. Nel 2019 sono state avviate 146 indagini per comportamenti indisciplinati in volo, mentre nel 2022 quel numero è salito complessivamente a ben 680. Lo scorso anno la gran parte delle aggressioni erano legate a richiami – da parte del personale di bordo – a passeggeri che rifiutavano di indossare la mascherina.\n\nL'ultimo episodio è avvenuto due giorni fa su un volo dell'American Airlines. Una ventina di minuti dopo il decollo Alexander Tung Cuu Le si è alzato dal suo posto mentre gli assistenti di volo distribuivano cibo e bevande, ha afferrato alle spalle uno di loro e chiesto un caffè. Lo steward ha fatto un passo indietro mettendosi in posizione difensiva, mentre il 33enne ha chiuso i pugni nella classica posizione da combattimento e poco dopo, senza alcun preavviso, ha colpito l'uomo alla nuca. Le ragioni del gesto di Tung Cuu Le non sono note. L'uomo è stato poi ammanettato in attesa dell'atterraggio: a Los Angeles è stato posto in stato di fermo da parte della polizia.",
    "Messico, lo Yucatán si promuove in Italia: «Ma servono più voli diretti»": "Messico, lo Yucatán si promuove in Italia: «Ma servono più voli diretti»\n\nIl 2022 – anno della Gastronomia Yucateca – non poteva che essere celebrato a Roma con un evento accompagnato dall’assaggio (abbondante) di una delle specialità più rinomate della cucina dello Stato messicano, le uova “Motulenos”, colazione tipica. Anfitrione dell’evento l’ambasciatore Carlos García de Alba, che ha accompagnato la giovane e preparatissima ministra del turismo dello Yucatán, Michelle Friedman.\n\n«Lo Yucatán – ha introdotto l’ambasciatore – non è uno stato geograficamente molto grande, ma non manca nulla. Pur essendo un territorio ridotto, infatti, è capace di proporre ogni tipo di bellezza e di attrazione, con la sua antichissima storia, una geografia variegata, magnifiche città coloniali – tra cui la capitale Mèrida – e le numerose testimonianze delle origini Maya. E che dire della gastronomia, ricca e saporita e delle bevande. E poi c’è la gente. Calda, affettuosa, appassionata, anche nell’essere ospitale. A facilitare, inoltre, gli scambi turistici c’è il governo messicano, molto aperto alle esigenze dei turisti e degli imprenditori che vogliono investire. Messico e Italia, insieme, contano 190 milioni di persone, e gli italiani che vanno in Messico ogni anno sono circa 180.000. Non è niente, è un numero bassissimo rispetto alle potenzialità di entrambi i Paesi. Vuol dire che non siamo stati capaci di promuoverci a vicenda. Per questo è importante la promozione che la ministra Friedman sta facendo in giro per l’Europa».\n\nPerché scegliere lo Yucatán\n\n«Il Messico è sicuramente uno dei più ricchi e meravigliosi Paesi del mondo e io sono onorata di conoscerlo in ogni suo angolo – ha affermato Michelle Friedman – Sono orgogliosa di avere l’opportunità di presentare un pezzetto del Messico, lo Yucatán, affinché sempre più italiani lo conoscano e decidano di venirci a trovare».\n\nLa ministra ha sottolineato come lo Yucatán sia una realtà completamente differente da altre proposte messicane, forse più frequentate dai turisti: «È importante che i viaggiatori si rendano conto che l’intero Stato non è la stessa cosa della penisola dello Yucatán. È un errore molto frequente e la nostra sfida è proprio far conoscere il nostro Stato, una regione di cui ci si innamora profondamente e fare in modo che i viaggiatori sappiano esattamente dove siamo e cosa offriamo, cosa possono trovare e dove possono soggiornare senza fare – come spesso accade – su e giù con gli stati confinanti per venire ad ammirare le nostre meraviglie».\n\nContinua la ministra: «È importante sapere che noi siamo lo stato più sicuro di tutto il Messico. Sono cosciente di quella che è l’opinione comune sul nostro Paese e delle notizie diffuse dai media sulla violenza. Molte notizie sono tristemente reali, molte, però, non lo sono. E posso affermare con tranquillità che lo Yucatán è il posto giusto per viaggiare in tutta tranquillità. I nostri livelli di sicurezza, infatti, sono paragonabili a quelli svedesi».\n\n«Inoltre, anche noi abbiamo le spiagge – ha proseguito la ministra – Ci prodighiamo tanto per promuovere il turismo culturale, gastronomico e archeologico. La differenza con tanti altri posti è che le nostre spiagge invece di avere centinaia di strutture alberghiere e resort superlusso hanno delle vedute straordinarie sui fenicotteri. Da non dimenticare che abbiamo uno dei migliori climi possibili. Noi diciamo scherzando che “abbiamo due tipi di climi nello Yucatán: caldo o molto caldo”. Inoltre stiamo accogliendo sempre più navi da crociera e stiamo rafforzando le relazioni con le compagnie italiane per incrementare la loro presenza. Nel 2019 avevamo raggiunto dei livelli di scambio altissimi con Msc, per esempio».\n\nTutto merito del meteorite\n\nPer Friedman, poi, l’eredità storico-culturale e naturale del Paese ha una genesi particolare ed unica. «Ci sono molte mete turistiche belle come lo Yucatán, ma nessuna può competere con le nostre ricchezze, a partire dalla storia. Quando 66 milioni di anni fa cadde il meteorite che causò l’estinzione dei dinosauri e diede origine al mondo come noi lo conosciamo, questo meteorite cadde proprio nello Yucatán. Immaginate quanta cultura, quante specie, quanta storia è passata da qui. È un mosaico di culture, architetture, tradizioni, gastronomie e tutte si trovano e si fondono nella nostra terra».\n\n«È fondamentale, poi, la presenza, ancora molto viva, della cultura Maya, di cui noi siamo la culla e che coesiste con la contemporaneità e che si può ammirare in ben 18 siti archeologici, di cui il più noto è Chichen Itza – rimarca la ministra – A causa della caduta del meteorite inoltre, si sono formati oltre 6.000 cenotes, le piscine naturali dove si può nuotare, fare immersioni e andare alla scoperta della biodiversità».\n\n«Le infrastrutture sono perfettamente adatte ad accogliere i visitatori che vogliono scoprire il Paese in sicurezza e in comodità, sia dal punto di vista dell’ospitalità, con hotel autentici e sostenibili, che delle strade che ci permettono di visitare da cima a fondo tutto il paese senza problema che di tutti i servizi possibili».\n\nIl nodo connettività\n\nPer quanto riguarda i trasporti per raggiungere lo Stato dello Yucatán, Friedman ribadisce che «siamo vicini sia all’aeroporto di Città del Messico, circa un’ora e mezzo di macchina, sia di Cancún, circa quaranta minuti. Abbiamo un’interessante connettività aerea internazionale attraverso gli Stati Uniti, con voli diretti da Houston, Dallas, Miami, Toronto (Canada) e abbiamo incrementato la connessione con voli nazionali. È naturale che il turista italiano che ha fatto tante ore di volo per raggiungere il Messico voglia essere facilitato nel muoversi verso altre località del Paese».\n\n«Sappiamo che in questo periodo con l’Italia ci sono grandi problemi di connessione con il Messico – ha aggiunto l’ambasciatore – L’industria aerea in questo momento sta affrontando delle sfide e dei cambiamenti importanti, ma sia Città del Messico che Cancùn possono vantare dei voli quotidiani con alcune delle più grandi città europee. Fortunatamente c’è la compagnia del Gruppo Alpitour, Neos, che sta volando da Milano a Cancùn con uno scalo a L’Avana. La questione dei voli diretti dall’Italia al Messico è un problema aperto da molti anni. Né la compagnia di bandiera messicana né l’allora Alitalia e oggi Ita Airways sono state capaci di risolverlo. Probabilmente questa è una delle motivazioni per cui, nonostante le grandi potenzialità di entrambi i Paesi, ancora lo scambio turistico tra Messico e Italia ha dei numeri bassi. Come ambasciata stiamo lavorando alacremente su questo fronte valutando diverse possibilità in particolare con altre compagnie estere, amiche sia dell’Italia che del Messico. Sono convinto che con un collegamento aereo più diretto i numeri aumenterebbero enormemente da entrambe le parti».\n\n2022, anno della gastronomia Yucateca\n\nVista la grande varietà di proposte, quindi, l’ente di promozione dello Stato ha deciso di riattivare un progetto che aveva prima del Covid e che si chiama 365 giorni in Yucatán, in cui vuole proporre per ogni giorno dell’anno un’esperienza.\n\n«Oggi siamo nella seconda fase del progetto, che si chiama 365 sapori dello Yucatán. Lo Stato offre infatti esperienze culinarie uniche con piccoli ristoranti che accolgono gli ospiti e gli rivelano il segreto degli ingredienti del posto, fino alla cucina d’autore di alta qualità, chef premiati a livello internazionale e angoli intimi di lusso. In questo periodo, sia le autorità regionali che i ristoratori hanno deciso di rivelare i segreti gastronomici dello Yucatán e di portare la gastronomia locale ad essere il fulcro dello sviluppo turistico. Questo 2022, l’anno della Gastronomia Yucateca, sono state aperte nuove mete turistiche, mercati e altri prodotti turistici legati alla gastronomia in cui si offrono ai visitatori degustazioni culinarie e lezioni di cucina tradizionale», ha ricordato Friedman.\n\nLa storia antichissima dello Stato si trova anche nella cucina: i maya, ad esempio, non conoscevano il grano, ma mostrarono agli spagnoli le possibilità del mais. Poco più di 500 anni dopo, uno dei piatti più simbolici dello Yucatán, la Cochinita Pibil, si prepara con carne di maiale, proveniente dall’Europa, condita con achiote e si accompagna con fagioli neri, peperoncino habanero, limone e tortillas; tutti ingredienti “autoctoni”.\n\n«Quando arrivarono nella penisola, gli spagnoli sostituirono il pane e i prodotti fatti con il grano con i tamales, impararono a mangiare peperoncino, pasta di semi di zucca e salsa di pomodoro. Poco a poco, la gastronomia si trasformò in un amalgama di ingredienti che i cuochi maya hanno continuato a perfezionare fino a diventare vere prelibatezze – conclude Friedman – Quest’anno, poi, si celebra il decimo anniversario di un prestigioso evento culinario: la premiazione dei migliori 50 ristoranti dell’America Latina (50 Best Restaurants), che si svolgerà a novembre a Merida, la città bianca. Fra i vari eventi di questo dedicato alla Gastronomia Yucateca ci saranno esperienze nei ristoranti con degustazioni speciali; il primo Festival del Taco, il Festival del Ceviche, aguachile e frutti di mare; il Festival del Miele, quello dei Semi e Spezie, quello del Queso de Bola (Formaggio Palla) e del Cocco e la Fiera del gelato quella del Mais, del peperoncino e del cacao».",
    "Cinema del Messico protagonista al festival Entre dos Mundos": "(ANSA) - FIRENZE, 24 SET - E' dedicata al Messico la quinta edizione di 'Entre Dos Mundos', il festival del cinema ibero-americano a Firenze che dal 29 settembre al 2 ottobre torna al Cinema La Compagnia con un ricco programma di appuntamenti. Una lunga carrellata di 27 proiezioni con sette film, 10 cortometraggi, 10 documentari fra cui 10 anteprime europee e 8 italiane, per un appassionante viaggio nel mondo della cinematografia messicana contemporanea a cui si affiancano incontri, eventi speciali e masterclass. La premiazione si svolgerà domenica 2 ottobre alle ore 20.\n\nIl festival sarà anche in streaming su Mymovies One e nasce la partnership con il festival 'Giff' Guanajuato International Film Festival che seleziona un talento emergente del panorama cinematografico messicano per affiancare il vincitore della sezione Remix Culture_Baltic's Way di quest'anno in una residenza artistica che si svolgerà a Firenze per due settimane.\n\nIl 5 e il 6 ottobre il festival proseguirà al Multisala Grotta di Sesto Fiorentino.\n\n\"In questa quinta edizione - spiega Maria Lorena Rojas, direttrice del Festival Entre Dos Mundos - avremo un focus su uno dei paesi più vivaci e trainanti della cinematografia latino-americana, il Messico. Prenderemo spunto dalla visione di film importanti per discutere anche di sostenibilità ambientale, temi di attualità e relazioni interpersonali. Questo sguardo sui titoli più interessanti del nuovo cinema messicano caratterizza l'anima del festival, nato per creare un dialogo fra due mondi e due culture, quello dell'America Latina e quello italiano\".\n\nLa serata inaugurale di giovedì 29 settembre (ore 20.30) si apre con una importante anteprima italiana: 'Una película de policías' (2021) ultimo capolavoro di Alonso Ruizpalacios, Orso d'Argento al Festival di Berlino 2021. Un docu-dramma che scava nei meandri della corruzione della polizia messicana, una delle istituzioni più controverse del Messico contemporaneo. Tra gli altri titoli più attesi: Tengo miedo torero (2020) di Rodrigo Sepulveda, Oliverio y la piscina (2021) di Arcadi Palerm-Artis, El otro Tom (2021) di Rodrigo Pla e Laura Santullo e Plaza Catedral (2021) di Abner Benaim. Venerdì 30 settembre, evento speciale con l'incontro con Bárbara Paz, una fra le più importanti attrici brasiliane, qui in veste di regista per presentare, dopo il suo debutto mondiale nella sezione Orizzonti della Mostra del Cinema di Venezia, il suo affascinante cortometraggio Ato (2021), girato in Brasile durante la pandemia (ore 18), a seguire la regista terrà una masterclass. (ANSA).\n\n",
    "Dal Messico all'Oriente: al posto del messicano una giovane coppia apre il primo ristorante di ramen": "Dal Messico all'Oriente, dai tacos al ramen. Abbiamo ancora tutti nel cuore lo storico ristorante 'Mr Mex', che ad agosto ha chiuso i battenti (con la promessa di un \"arrivederci a presto\") dopo 25 anni di attività. Ma il locale di piazza Baracca è già pronto a ripartire con una nuova attività. Apre infatti lunedì 26 settembre 'Hot Ramen', il primo ristorante di Ravenna incentrato sul ramen, tipico piatto cinese (e non giapponese, come ci spiegano i ristoratori) a base di noodles serviti in brodo con vari accompagnamenti, quali carne, alghe, verdure e uova sode. Un piatto che ultimamente ha preso sempre più piede anche in Italia.\n\n\"La nostra storia con il ramen inizia quando eravamo piccoli - spiegano lo chef Ting e la sua fidanzata Noemi, coppia di ragazzi cinesi di 26 anni che gestiranno il locale - Leggevamo il manga giapponese 'Naruto' e il ramen era il piatto preferito del protagonista, tanto che il nome Naruto deriva da un ingrediente giapponese che significa \"torta di pesce\", quel dischetto bianco e rosa che si mette come decorazione sul brodo del ramen. Così abbiamo deciso di tuffarci in questa nuova avventura\".\n\nTing e Noemi vivono a Ravenna da più di 10 anni, hanno sempre avuto una passione per la cucina asiatica e ora hanno deciso di portare la cultura del cibo orientale nella città che loro considerano una \"seconda casa\". \"Ting proviene da una famiglia di cuochi - spiega Noemi - Ha alle spalle molti anni di esperienza nella cucina giapponese. Nel 2019 a Milano ha conosciuto lo chef giapponese Shibuya che gli ha insegnato a preparare il ramen, poi però a causa del Covid siamo dovuti tornare in Giappone\".\n\nLo chef ci tiene a sottolineare come le origini del ramen siano in realtà non giapponesi, ma cinesi: \"In tutto il mondo viene conosciuto come piatto giapponese, ma in reatà ha antiche origini cinesi. La parte più importante della preparazione è quella del brodo, serve un lungo tempo sul fuoco per ottenere un brodo denso e dorato. Il classico ramen è composto da una base di brodo di carne (maiale o pollo), può essere cremoso o limpido. Poi ci sono i noodles, la pasta, e i topping, come il chashu (brasato di maiale), l'ajitsuke tamago (l'uovo marinato), il menma (bambù marinato), l'alga nori e tante altre cose. Il ramen si mangia con le bacchette e con l'aiuto di un cucchiaio, deve essere mangiato bollente, infatti è molto adatto per l'invero. Per i vegetariani abbiamo anche il ramen 'vegan' preparato con latte di soia e chashu di tofu e ceci come topping, ricchi di proteine vegetali\".\n\nI due giovani ristoratori hanno \"ricevuto il testimone\" direttamente da Fabio e Consuelo di Mr Mex e ora non vogliono deludere le aspettative. \"Sono stati molto carini con noi, ci hanno aiutato molto e li ringraziamo tanto. Il cibo messicano e quello giapponese sono molto differenti, speriamo di raggiungere il loro livello per non deluderli, visto che ci hanno dato così tanta fiducia\".\n\nNelle foto l'esterno del ristorante",
    "Il Messico rilancia il rodeo: scuole gratuite per diventare charro": "Charro si nasce, dice un vecchio adagio messicano. Ma oggi lo si può anche diventare, grazie alla scuola municipale di charreria a Tlajomulco, città del Messico centro-occidentale: qui i giovani vengono indirizzati a questa antica arte equestre tipica degli allevatori di bestiame nello stato di Jalisco, culla anche della celebre tequila.\n\nQuesta disciplina dei gauchos messicani è stata inserita dall'Unesco nel suo patrimonio immateriale dell'umanità e il paese centroamericano vuole ora difendere la tradizione e impedire che il passare del tempo finisca per offuscare l'arte del lazo e del rodeo.\n\nI charros, i cosiddetti cowboy messicani, incarnano il folclore nazionale, ma non è solo una questione di colore e tradizione: può diventare un vero e proprio lavoro, visto che ci sono seguitissime competizioni. «Il miglior charro del paese può guadagnare 150 mila pesos al mese (circa 7.000 euro)», dice all'Agenzia France Presse l'istruttore Victor Hugo de la Torre. L'accademia di Tlajomulco offre lezioni gratuite a un centinaio di studenti, di cui 22 donne, e ad alcuni stranieri. «Chiunque può imparare, non importa la nazionalità», assicura il maestro. Due tre ore a settimana di allenamento per imparare a cavalcare, catturare un cavallo o un toro, destreggiarsi con il lazo. All'inizio di settembre a Guadalajara ha anche aperto una scuola dedicata alle escaramuzas, le donne del rodeo: a fondarla Esther Venegas Rodriguez. «La cosa più importante è avere il coraggio di salire su un cavallo», sostiene. «Le ragazze hanno già quell'amore per i cavalli, quindi è solo necessario addestrarle alla coordinazione e all'attenzione».\n\nSombrero, cravatta finemente ricamata, giacca e pantaloni attillati, speroni ai piedi. Il classico costume da cowboy attira i giovani. È il caso di Victor Teran, che racconta all'Afp come quando il padre lo mise davanti a un bivio all'età di 14 anni: calcio o charreria. E lui ha preferito il rodeo al pallone. Anche le donne possono diventare charros, ma per loro ci sono regole diverse: prima di tutto cavalcano con le gambe posizionate lateralmente, appoggiate a un supporto chiamato alabarda, poi non si cimentano nella cattura dell'animale ma eseguono alcune figure equestri da rodeo.\n\n«Ho iniziato quando avevo quattro anni», racconta Alma de la Torre, 20 anni, vestita con il tradizionale costume Adelita ispirato ai combattenti della rivoluzione messicana, «spinta dai miei familiari».\n\n«Per molti la charreria è uno stile di vita», dice al giornale El Sol de Hildago il charro Gerardo Anselmo García Arteaga. «Poi nel tempo è diventata uno sport per decreto presidenziale». Lo stato di Hildago nei giorni scorsi ha festeggiato il Giorno del charro e nella capitale Pachuca si è tenuta una parata colorata con esibizioni di abilità ed equilibrio.",
    "In Messico si rafforza l'uragano Kay, raggiunge la categoria 2 - Nord America": "(ANSA) - CITTA' DEL MESSICO, 07 SET - L'uragano Kay ha raggiunto la categoria 2 della scala Saffir-Simpson e si dirige verso Cabo San Lucas, nella penisola messicana della Bassa California, dove le autorità si preparano ad affrontare l'emergenza. Con venti compresi tra 155 e 195 chilometri orari, i meteorologi non escludono che il fenomeno possa raggiungere la categoria 3 (su un massimo di 5) nelle prossime ore.\n\nLa Commissione nazionale dell'acqua (Conagua) ha affermato che le fasce nuvolose di Kay, insieme al cosiddetto \"monsone messicano\", causeranno piogge molto intense anche negli Stati settentrionali di Sinaloa, Bassa California e Sonora. \"Queste condizioni meteorologiche potrebbero causare un aumento dei livelli di fiumi e torrenti, smottamenti e alluvioni nelle zone basse\", ha affermato.\n\nLa Conagua ha esteso la zona di prevenzione per gli effetti degli uragani dal nord di Punta Abreojos, nella Bassa California Sur, a San José de las Palomas, nello stato della Bassa California.\n\nKay continuerà ad avvicinarsi con una traiettoria parallela alla penisola della Bassa California senza che per ora sia previsto che tocchi terra, ma lasciando dietro di sé forti piogge che potrebbero causare lo straripamento dei fiumi, frane, strade bloccate e località rurali isolate.\n\nSecondo il Servizio Meteorologico nazionale (Smn), Kay dovrebbe perdere forza entro venerdì per tornare alla categoria 1 e infine a una tempesta tropicale. (ANSA).\n\n",
    "Almeno 9 migranti sono annegati nel tentativo di passare il confine tra Messico e Stati Uniti": "Almeno 9 persone sono morte nel Rio Grande nel tentativo di passare il confine tra Stati Uniti e Messico vicino a Eagle Pass, in Texas. Negli ultimi giorni moltissimi migranti hanno tentato un pericoloso attraversamento del fiume dopo giorni di forti piogge che avevano creato correnti particolarmente insidiose.\n\nI funzionari statunitensi hanno detto di aver recuperato sei corpi, mentre la polizia messicana ne ha recuperati tre. 37 persone sono state salvate dal fiume nel territorio statunitense e altre 39 in territorio messicano. I funzionari non hanno detto da quali paesi provenissero i migranti morti e non hanno dato altre informazioni sulle operazioni di ricerca di altri corpi.\n\nQuesta zona al confine tra Messico e Stati Uniti sta diventando rapidamente uno dei corridoi privilegiati per gli attraversamenti di confine illegali. A luglio gli agenti di polizia hanno fermato 50mila persone a Eagle Pass. Molte provengono da Venezuela, Cuba e Nicaragua. In un comunicato stampa del mese scorso, i funzionari che controllano la frontiera hanno detto di aver trovato i corpi di oltre 200 migranti morti tra ottobre 2021 e luglio 2022.",
    "Il Messico dovrebbe impegnarsi per rendere il proprio prato più verde": "La mia recente visita a Città del Messico ha rafforzato l’idea che, dal punto di vista degli investimenti, molte stelle sembrino allinearsi per il Paese. Tra queste, la riduzione del deficit delle partite correnti grazie all’aumento dei prezzi delle materie prime, la politica monetaria ortodossa e il miglioramento dei bilanci aziendali, favorito dal sostegno dei prezzi delle materie prime e dall’attenzione alla riduzione della leva finanziaria.\n\nEppure, se si guarda alle obbligazioni di Pemex, il più grande credito quasi sovrano messicano nel settore del petrolio e del gas, i suoi rendimenti si avvicinano a livelli a due cifre – il rendimento assoluto e lo spread relativo più alti rispetto al debito sovrano dal 2002. Si tratta solo di volatilità del mercato e di un’errata valutazione del rischio da parte degli investitori o ci sono altri fattori che contribuiscono a una delle più grandi dislocazioni dei rendimenti degli ultimi 20 anni?\n\nIn un contesto di incertezza macro e geopolitica, gli investitori richiedono una guida chiara e livelli più elevati di trasparenza da parte degli emittenti di obbligazioni societarie e sovrane dei mercati emergenti. Le società che non sono disposte a fornire tali informazioni ne subiranno probabilmente le conseguenze sotto forma di un aumento dei costi di finanziamento e di un accesso limitato ai finanziamenti sui mercati. Pemex ne è un esempio, ma non è un’eccezione. Nonostante i prezzi elevati delle materie prime, il sostegno implicito del governo e la chiara direttiva di concentrarsi sulla riduzione della leva finanziaria si siano tradotti in un sostanziale miglioramento della redditività dell’azienda, il mercato è rimasto cauto sulla vicenda, come testimonia il continuo aumento dei costi di finanziamento. Eppure, il prezzo di mercato non riflette questo miglioramento. Perché?\n\nLa risposta sta in tre lettere che sono in cima all’agenda degli investitori: ESG. La mancanza di disclosure e di conformità ad alcuni principi ESG di base ha portato molti investitori a gettare la spugna sulla più grande società quasi sovrana del Paese. Avendo analizzato questo credito negli ultimi 20 anni, abbiamo ritenuto importante aumentare la nostra attività di engagement in questa fase, incontrando sia l’azienda che i policymaker per capire la disconnessione. Sebbene tutte le aziende debbano affrontare determinate sfide nel contesto del quadro ESG, la nostra osservazione è che nel caso di Pemex l’ostacolo è più legato alla mancanza di disclosure, piuttosto che alla non conformità con alcuni dei principi ESG. Abbiamo trovato incoraggiante la volontà del management di impegnarsi, ma in ultima analisi la prova starà nei risultati.\n\nPolina Kurdyavko, Head of Emerging Markets, Senior Portfolio Manager di BlueBay Asset Management\n\nLa buona notizia è che, come investitori nell’obbligazionario, non siamo soli. Anche nel settore bancario, i maggiori finanziatori dell’azienda pongono la conformità ai principi ESG come condizione fondamentale per continuare a concedere prestiti. Anche i fondi pensione nazionali sono preoccupati per la mancanza di trasparenza e stanno votando di conseguenza, incoraggiando l’azienda a impegnarsi. Per una volta, gli interessi di tutti i creditori sono allineati. Tempi disperati richiedono misure disperate. Nel caso di Pemex, questo è il suo momento ESG. Spesso le sfide che dobbiamo affrontare non sono facilmente risolvibili ma, in questo caso, riteniamo che ci siano molti elementi che l’azienda potrebbe affrontare con relativa facilità per riconquistare la fiducia e il sostegno degli investitori. Ciò include misure di base come la sottoscrizione dell’adesione ai principi del Global Compact delle Nazioni Unite e la pubblicazione del rapporto annuale di sostenibilità in inglese e in tempi più brevi.\n\nL’esperienza ci ha dimostrato che gli investitori, a favoriscono i crediti in cui possono vedere progressi in materia di ESG. In effetti, a livello di screening primario, con l’aumento del controllo normativo sull’informativa e della richiesta di prove di risultati a seguito delle attività di engagement, il rischio è che gli emittenti in ritardo sulle metriche ESG abbiano sempre più difficoltà ad assicurarsi un posto nei portafogli.\n\nLa posta in gioco è alta, non solo per le aziende, ma per il Paese nel suo complesso. Nonostante le turbolenze globali, su base relativa il Messico si colloca abbastanza bene rispetto ad altri Paesi. Se da un lato la disponibilità di capitale nazionale è positivo, dall’altro è fondamentale trovarsi nella giusta posizione dal punto di vista dei costi. Con un costo del lavoro pari a circa la metà di quello degli Stati Uniti e un prezzo del petrolio pari a un quarto di quello statunitense, il Messico potrebbe essere una destinazione d’investimento interessante non solo per gli investitori, ma anche per gli investimenti diretti esteri.\n\nDetto questo, nonostante il flusso di notizie positive sulla tendenza al nearshoring, gli investitori rimangono cauti. Quando le major globali, come Apple, cercano di diversificare la loro base produttiva dalla Cina, sembrano preferire il Vietnam e l’India al Messico. Perché? Il motivo è da ricercare nell’atteggiamento contrario agli investitori stranieri adottato dall’attuale Presidente che, ad esempio, non permette agli investitori stranieri di partecipare ai farm-out di cui il Paese ha estremo bisogno per far crescere la produzione di petrolio. Questo atteggiamento è stato evidente anche nell’esperienza degli investitori che detengono crediti in default in Messico. Qui i processi di ristrutturazione hanno storicamente generato recuperi tra i più bassi rispetto ad altri Paesi dei mercati emergenti.\n\nA nostro avviso, il Messico ha il potenziale per offrire interessanti opportunità di rendimento sia per gli investitori che per gli investimenti diretti esteri, ma questi ultimi, per impegnarsi ulteriormente, chiederanno prima di tutto risultati su temi altrettanto importanti come la corporate governance, la trasparenza e i rischi ambientali.\n\nSebbene questo Paese abbia un posto speciale nel mio cuore, il Messico dovrebbe lavorare per rendere “il proprio prato più verde” per guadagnarsi lo status di destinazione di investimento. Poiché molti dei punti d’azione sono relativamente facili da realizzare, speriamo che sia i policymaker sia i dirigenti prendano in considerazione i nostri consigli e inizino a condividere le prove del loro impegno sul fronte ESG.",
    "Il Messico con Assange, 'liberate il padre di Wikileaks'": "Questo contenuto è stato pubblicato il 16 settembre 2022 - 21:17\n\n(Keystone-SDA)\n\nIl Messico si conferma il principale alleato di Julian Assange nella sua battaglia per la libertà.\n\nSi trasformando in un Paese megafono della campagna a favore del giornalista e fondatore di Wikileaks, ora in attesa della decisione dell'Alta Corte britannica per la sua estradizione verso gli Stati Uniti dove rischia una pena di 175 anni di carcere per aver svelato documenti del Pentagono sulle violenze delle forze armate Usa in Afghanistan e in Iraq.\n\nDa Città del Messico giungono infatti gli appelli di libertà dei familiari dell'attivista australiano, invitati nel Paese latinoamericano dal presidente Andres Manuel Lopez Obrador per le celebrazioni della festa di Indipendenza messicana.\n\nCon l'occasione, la sindaca della capitale, Claudia Sheinbaum, mercoledì ha consegnato ai familiari di Assange le chiavi della città. E giovedì, tra gli ospiti d'onore affacciati dai balconi del Palacio Nacional per la cerimonia del Grido dell'Indipendenza messicana, c'erano anche John e Gabriel Shipton, rispettivamente padre e fratello del fondatore di Wikileaks.\n\nLa scelta del Messico di ospitare i familiari di Assange comunica un Paese che vuole raccontarsi come terra di \"libertà di espressione e progressista\" - come indicato da Sheinbaum alla consegna delle chiavi della città. Ma è soprattutto un messaggio a Washington e a Londra mentre il tempo stringe sull'epilogo del caso dell'attivista australiano, detenuto nel Regno Unito dal 2019.\n\nIl Messico è diventato il principale sostenitore internazionale di Assange e della sua famiglia con Lopez Obrador che in più occasioni ha chiesto al presidente degli Stati Uniti, Joe Biden, di far cadere le accuse contro l'attivista australiano.\n\n\"Se lo portano negli Stati Uniti e lo condannano, bisognerà smantellare la Statua della Libertà\", ha polemizzato il leader messicano, che più volte ha offerto asilo politico ad Assange. \"L'invito in Messico è un tesoro che teniamo vicino ai nostri cuori\", ha detto John Shipton. \"Certo, sarebbe felice di vivere a Città del Messico, di essere di nuovo libero. E c'è molto amore per Julian in Messico e in Sud America\".\n\nAltri sviluppi Altri sviluppi L'epopea del contrabbando Storia di un fenomeno che ha profondamente marcato le regioni a cavallo tra Italia e Svizzera.\n\nNei giorni scorsi, i familiari di Assange hanno promosso alcune proteste fuori dalle ambasciate degli Stati Uniti e del Regno Unito a Città del Messico, e hanno tenuto incontri con difensori dei diritti umani e parlamentari. La loro speranza è che altri leader latinoamericani seguano l'esempio di López Obrador.\n\n\"L'America Latina è in prima linea nella difesa di Julian Assange da 12 anni. E' una roccia su cui poggia il nostro progetto\", ha detto Gabriel Shipton in un'intervista al quotidiano messicano Milenio. \"Consideriamo López Obrador una specie di apripista\", ha aggiunto.\n\nMa le ong accusano l'esecutivo messicano di ipocrisia. Dietro la bandiera Assange ci sono infatti i drammatici numeri nazionali delle violenze contro i giornalisti. L'ong Articolo 19 ha affermato che l'invito del Messico ai parenti di Assange dovrebbe tradursi in \"un miglioramento delle condizioni di sicurezza per il giornalismo\" nel Paese, dove solo quest'anno 16 reporter, tre operatori dei media e il parente di un cronista sono stati assassinati.",
    "Messico: amb. italiano De Chiara in Coahuila e Nuevo León - News dalle Ambasciate": "(ANSA) - CITTA DEL MESSICO, 05 SET - Una delegazione italiana, guidata dall'ambasciatore d'Italia Luigi De Chiara ha realizzato in questi giorni una 'visita di sistema' in Coahuila e Nuevo León, due degli Stati messicani più dinamici non lontano dalla frontiera con gli Stati Uniti.\n\nDe Chiara, indica un comunicato, era accompagnato dal presidente della Camera di commercio italiana in Messico, Lorenzo Vianello, dal direttore dell'Istituto italiano di cultura, Gianni Vinciguerra, nonché da rappresentanti di varie imprese italiane.\n\nCoahuila e Nuevo León, si precisa, \"sono territori dinamici che rivestono importanza economica per l'Italia alla luce degli investimenti presenti (Stellantis, Brembo, Ariston, Enel Green Power ed altri) riconducibili alla vicinanza agli Usa e a favorevoli politiche governative a livello statale\".\n\nLa visita ha avuto inizio in Coahuila, dove la delegazione ha incontrato il governatore, Miguel Ángel Riquelme, oltre ai presidenti municipali di città quali Saltillo, Ramos Arizpe, Torreón e Parras e autorità del settore privato, di quello accademico e di quello culturale.\n\nLa delegazione ha visitato anche uno dei cinque stabilimenti produttivi del gruppo Stellantis nell'area industriale di Saltillo.\n\nSuccessivamente la delegazione si è trasferita nello stato di Nuevo León, dove si sono svolti incontri con il governo locale, guidato da Samuel Alejandro García Sepúlveda e con il sindaco di Monterrey, Luis Donaldo Colosio. La missione si e' conclusa con la visita al parco eolico Dolores di Enel Green Power inaugurato nel 2020.\n\nGli incontri hanno \"permesso di approfondire la conoscenza delle opportunità produttive esistenti nel territorio e rafforzare il quadro delle collaborazioni con imprese italiane, anche in vista delle visite di lavoro che i governatori dei due Stati effettueranno in Italia entro l'anno.\n\nL'ambasciatore De Chiara ha sottolineato che si è trattato di \"visite importanti in due delle 6-7 'Lombardie' che esistono in Messico grazie alla loro integrazione produttiva con gli Usa, dove sono presenti importanti investimenti produttivi italiani e opportunità per localizzarne nuovi dopo l'entrata in vigore del nuovo Nafta\".\n\nLa visita è anche stata un'opportunità per presentare ai cinque sindaci incontrati il progetto della candidatura di Roma ad ospitare l'Expo 2030 incentrata sull'evoluzione delle città sostenibili, e, presentare soluzioni per le smart cities offerte dallo stabilimento in Messico di Enel X\". (ANSA).\n\n",
    "Usa e Messico divisi sull'energia": "Sotto la lente il presidente messicano Andrés Manuel López Obrador\n\nLe diplomazie di Stati Uniti e Messico sono al lavoro sul dossier energetico. Non c'entra la guerra in Ucraina: il capo della Casa Bianca, Joe Biden, e il presidente messicano, Andrés Manuel López Obrador, devono risolvere una vecchia controversia commerciale sulle politiche energetiche del Paese dell'America centrale, reo, secondo Washington, di discriminare le società energetiche statunitensi. La disputa, iniziata nel 2020, è la più grande nella storia dell'Usmca, l'accordo commerciale tra Usa, Messico e Canada.\n\nIl governo messicano ha implementato misure per rafforzare le proprie aziende statali nel settore dell'energia elettrica e del gas naturale. I principali beneficiari di questa nuova polizza includono la società di servizi pubblici Comisión Federal de Electricidad e la compagnia petrolifera e del gas Petroleos Mexicanos. Dall'ottobre di due anni fa, quando alla Casa Bianca c'era ancora Donald Trump, il governo e il Congresso degli Usa hanno ripetutamente espresso preoccupazione in merito ai cambiamenti nella politica energetica attuata dall'amministrazione di López Obrador, che avrebbero impatti negativi sugli investitori statunitensi e violerebbero le disposizioni dell'Usmca.\n\nNegli ultimi otto mesi l'inviato presidenziale speciale degli Stati Uniti per il clima, John Kerry, ha visitato il Messico tre volte per discutere con López Obrador della nuova politica energetica e della transizione ecologica messicana. Tuttavia, nonostante gli sforzi Kerry e l'appoggio del Canada, che si è allineato agli Usa, non sono state apportate modifiche.\n\nLo scorso 20 luglio gli Stati Uniti hanno presentato una richiesta ufficiale di consultazioni che tocca quattro argomenti principali, secondo cui la nuova politica e le misure energetiche del Messico non sono coerenti con l'Usmca, in particolare le disposizioni relative all'accesso al mercato, agli investimenti, alle imprese statali, alla pubblicazione e all'amministrazione.\n\nWashington ha chiesto di rivedere la legge sull'industria elettrica e ha segnalato l'impasse regolamentare e il ritardo nell'obbligo di fornire diesel a bassissimo tenore di zolfo per Petroleos Mexicanos.\n\nIn base alle regole dell'Usmca, se il reclamo non viene risolto entro 75 giorni è possibile chiamare una commissione per le controversie per esaminare i reclami. Ecco perché Usa e Messico sono impegnati a risolvere la situazione prima della costituzione di un panel.\n\n«La controversia può essere risolta perché abbiamo la volontà di farlo, e credo che lo voglia anche il governo Usa», ha spiegato López Obrador alla fine della scorsa settimana, sottolineando come gli investimenti esteri del principale partner commerciale del Messico siano robusti. «Abbiamo entrambi bisogno l'uno dell'altro», ha aggiunto il leader messicano. Dalla richiesta ufficiale della Casa Bianca sono trascorsi circa 40 giorni. Ne mancano 35 prima che il caso possa essere esaminato da una commissione ad hoc. Con l'inflazione che sale e l'energia che scarseggia, Usa e Messico hanno tutto l'interesse a risolvere la cosa con la vecchia, cara diplomazia.",
    "I cartelli della droga messicani hanno esteso le loro reti in America Latina": "18 settembre 2022 20:08\n\nI cartelli della droga messicani hanno esteso le loro reti in America Latina. Ma, invece di cellule in altri paesi, hanno optato per una strategia più pratica: stringere alleanze con gruppi locali. In questo modo guadagnano invisibilità e velocità.\n\nCartelli messicani in Venezuela, aeroporto della droga e città di Sinaloa\n\n\"esiste una struttura che consente alla droga di passare in Colombia, attraversare il Venezuela e raggiungere l'Europa. e gli Stati Uniti. Le prove ci sono quando la droga raggiunge quei luoghi\".\n\n\n\nCon la Colombia: un vero e proprio business col più grande produttore mondiale di cocaina\n\nIl business è molto ben definito.\n\nDa El Salvador al Messico, lezioni di violenza\n\nCartelli messicani in Perù\n\nArgentina, traffico di droga e riciclaggio di denaro\n\nBrasile, l'alleanza con il PCC\n\nNessuna strategia comune\n\nNonostante siano i principali produttori di cocaina nel mondo, Colombia, Perù e Bolivia operano in modo indipendente.\n\nCHI PAGA ADUC\n\nl’associazione non percepisce ed è contraria ai finanziamenti pubblici (anche il 5 per mille)\n\nLa sua forza economica sono iscrizioni e contributi donati da chi la ritiene utile\n\nDONA ORA\n\nIn alcuni casi, come in Colombia e Venezuela, queste alleanze sono più radicate, gli affari più circoscritti e, secondo un'indagine del Grupo de Diarios América, arrivano persino all'apparato di sicurezza e di governo. I gruppi con cui sono legati hanno nomi e cognomi: dai dissidenti delle Forze Armate Rivoluzionarie della Colombia (FARC), al Clan del Golfo, passando per i guerriglieri dell'Esercito di Liberazione Nazionale (ELN). Sul suolo venezuelano, la lega è con il cosiddetto Cartel de los Soles.Il cartello di Sinaloa è, senza dubbio, il più potente e con più legami della regione, seguito da vicino dal cartello di Jalisco Nueva Generación. Le autorità messicane avvertono che si tratta delle due più importanti organizzazioni criminali in Messico, a carattere transnazionale e le cui reti si estendono non solo al Centro e Sud America, ma anche all'Europa e all'interno degli Stati Uniti, destinazione finale della maggior parte della droga in movimento dall'America Latina.Per i messicani, queste alleanze sono fondamentali e hanno consentito loro di mantenere la leadership nel traffico di droga e di continuare a inondare il mercato statunitense, nonostante che le misure di sicurezza ai confini degli Stati Uniti siano state aumentate dopo gli attacchi dell'11 settembre 2001.Per l'esperto di sicurezza Ricardo Márquez Blas, il rafforzamento dei gruppi Sinaloa e Jalisco Nueva Generación è stato parallelo al loro rafforzamento all'interno del paese. \"La loro presenza e il progresso in Colombia, Ecuador e nella regione centroamericana sono notevoli, dove controllano il traffico di droga via terra, mare e aria, in alleanze con organizzazioni locali\". E ha aggiunto: “L'avanzata dei più potenti cartelli messicani in America Latina è notevole e importante; da qui la preoccupazione degli Stati Uniti per quanto riguarda il fentanil”.Nel caso del Venezuela, InSight Crime, un centro di ricerca sulla criminalità organizzata in America Latina e Caraibi, ha documentato nel 2020 la presenza del cartello di Sinaloa nello stato di Zulia. Secondo l'organizzazione, la presenza dei narcotrafficanti messicani è cresciuta al punto che \"c'è una città nello stato che è stata ribattezzata Sinaloa\".Allevatori, produttori e gente del posto assistono all'arrivo dei messicani, che di solito sono di passaggio. Come in Colombia, si fanno conoscere con \"furgoni di lusso dell'ultimo modello, feste con narcocorrido sullo sfondo, prostituzione e un'altra serie di eccentricità che hanno cambiato la vita quotidiana di questa zona\".In un rapporto del 2021, le Nazioni Unite hanno affermato di avere prove che il cartello di Sinaloa è presente a Zulia, \"dove ha sfruttato le piste di atterraggio per la costruzione di centri di transito e stoccaggio della droga. con il supporto dell'Esercito di liberazione nazionale colombiano, che ha esteso le sue attività al Venezuela”.La maggior parte delle piste clandestine utilizzate dai cartelli messicani si trovano a Zulia, uno stato che confina con la regione del Catacumbo in Colombia.Secondo il rapporto InSight Crime, i trafficanti di droga messicani arrivano \"nelle fattorie dei produttori agricoli offrendo ingenti somme di denaro per consentire loro di utilizzare le piste esistenti o consentire spazi per l'atterraggio e il decollo degli aerei della droga\". Gli allevatori riferiscono che il pagamento varia da $ 40.000 a $ 60.000 per ogni atterraggio.Il potere dei cartelli messicani è così grande che CJNG e Sinaloa hanno inviato negoziatori per fermare gli scontri tra i dissidenti delle FARC e l'ELN che hanno generato milioni di perdite bloccando spedizioni di droga.Mike Vigil, ex direttore delle Operazioni Internazionali per la DEA degli Stati Uniti, mette in luce un altro aspetto dell'operazione dei cartelli messicani in Venezuela: l'alleanza con il network noto come Cartel de los Soles, a cui è stato collegato il Chavismo e che opera in modo sempre più attivo, controllando, secondo Vigil, \"il movimento della cocaina attraverso i suoi partner messicani\".Jeremy McDermott, co-direttore e co-fondatore di Insight Crime, descrive il Cartel de los Soles in dichiarazioni alla rete britannica BBC, come \"un gruppo di circoli o reti all'interno del regime chavista che facilita, protegge o partecipa al traffico di droga”.Durante il processo a Joaquín Guzmán Loera, El Chapo, ricorda il quotidiano El Nacional, è stato confermato il rapporto del narcotrafficante messicano con le strutture di potere sul suolo venezuelano. Gina Parlovecchio ha presentato gli audio dei colloqui tra El Chapo e Toño, un uomo di origine dominicana a cui il narcotrafficante colombiano Alex Cifuentes-Villa ha consigliato di distribuire droga negli Stati Uniti. Nella conversazione, il messicano si è lamentato del ritardo nell'arrivo dei \"mobili\", alludendo a piccoli aerei che sarebbero andati a Loco. Secondo Toño, era così che il Sinaloan chiamava Hugo Chávez.Parlando alla BBC, Cliver Alcalá, un ex generale vicino a Hugo Chávez che in seguito ha rotto con Nicolás Maduro, ha parlato dei Soles e ha riconosciuto cheNel Paese, secondo i dati delle Nazioni Unite, attraverso il Sistema integrato per la misurazione delle colture illecite, Simci, 2020, ci sono 143.000 ettari coltivati ??a piante di coca, che equivalgono a una produzione annua di 1.180 tonnellate di coca. .Le colture di droga sono concentrate in cinque dipartimenti: Norte de Santander (40.084 ettari), Nariño (30.751 ettari), Putumayo (19.986 ettari), Cauca (16.544 ettari) e Antioquia (12.090 ettari).È in queste regioni che si concentrano le principali reti dedite alla produzione di base di coca e cloridrato di cocaina: il clan del Golfo, i dissidenti delle FARC e dell'ELN, oltre ad alcuni piccoli gruppi di narcotrafficanti.Questi gruppi acquistano base o pasta di coca dai contadini e gli emissari messicani acquistano dai colombiani.Le autorità locali e i referenti in Colombia sottolineano che non vi è una presenza costante di membri dei cartelli messicani; Piuttosto, da circa cinque anni ad oggi, si vedono di tanto in tanto emissari del cartello di Sinaloa, seguiti dal CJNG, ma anche dagli Zeta e persino dal cartello di Oaxaca. Questi emissari si recano per brevi periodi nelle zone di coltivazione della coca per verificare la quantità concordata e la qualità.Secondo la polizia nazionale, il 75% della cocaina prodotta in Colombia viene venduta ai cartelli messicani.“Ci sono pochissime prove in Colombia della presenza di capi messicani inviati come emissari. Prova è che non ci sono stati arresti da parte delle autorità. [I messicani] sono acquirenti, perché la Colombia è il più grande produttore di cocaina al mondo, quindi vanno nelle aree di coltivazione della coca\", afferma Jorge Restrepo, direttore del Centro risorse per l'analisi dei conflitti, Cerac.\"Si sente dire che vengono i messicani, soprattutto quando affittano case o discoteche perché le feste sono sfrenate, portano persino donne di Cali o Popayán\", ha detto al quotidiano colombiano un contadino della regione di Tumaco che ha chiesto l'anonimato.L'uomo di 34 anni è dedito a piantare piante di coca. Lo pagano bene, spiega. Non ha mai avuto contatti diretti con i messicani \"ma si sa quando ci sono perché li muovono in 4×4 e si vedono i compy più armati, ma niente di più. Sono loro che comprano la coca\".Un altro contadino, della zona di Tibú, a Norte de Santander, esprime la sua preoccupazione, poiché per tre mesi \"i messicani non comprano coca e ora abbiamo molta produzione immagazzinata e questo ci crea problemi, al punto che, poiché qui scambiamo solo coca, siao costretti al baratto per poter mangiare, ci scambiamo cibo”.I contadini dicono che la base di coca che trasformano viene venduta ai gruppi (soprattutto dissidenti), e quelli illegali hanno la forma – cristallizzatori – per trasformarla in cloridrato e venderla agli emissari dei cartelli 'Jalisco New Generation' e di ' Sinaloa'.\"Entrano nelle zone più profonde, negoziano e portano la coca lungo i binari dall'altra parte (Venezuela)\". Riguardo al motivo per cui i messicani se ne sono andati, dice che “nessuno sa cosa sia successo. Ma si dice che la loro merce, in un carico, non era come avrebbe dovuto essere e non sono tornati.La situazione di sovrapproduzione, precisa, è molto evidente perché il prezzo al chilo sta scendendo: “Prima del problema erano oltre 3,5 milioni di pesos colombiani, oggi sono 2,8 milioni di pesos colombiani\".La presenza dei cartelli messicani in El Salvador è più varia: dal cartello di Sinaloa al cartello del Golfo, dalla famiglia Michoacan, a Los Zetas e al CJNG, secondo le informazioni della DEA. Questi gruppi sono attivi nel paese dal 2012, anche se è stato solo nel 2018 e nel 2019 che sono stati resi noti maggiori dettagli sulle loro operazioni. La presenza più recente è quella del CJNG.In questo Paese i narcotrafficanti messicani si sono alleati con i boss storici della Mara Salvatrucha (MS-13), che pur essendo in carcere, controllano le loro basi, sparse in cellule (cricche) in tutto il Paese.Secondo il Dipartimento di Giustizia degli Stati Uniti, attraverso la task force Vulcaniana (formata dalla maggior parte delle agenzie di sicurezza statunitensi) l'MS-13 è un attore chiave nel trasferimento di droga che arriva dal Sud America agli Stati Uniti.Seconod un'indagine giudiziaria negli Stati Uniti contro 14 boss storici dell'MS-13, quest'ultimo ha stabilito contatti con i suddetti cartelli per \"ottenere narcotici e armi da fuoco\", nonché per fare affari relativi al \"traffico e contrabbando di persone\".Sebbene in alcuni paesi vengano emulate le pratiche violente tipiche dei cartelli messicani, nel caso di MS-13 la relazione dice esattamente il contrario. Secondo le indagini della DEA, è stata la Mara Salvatrucha che all'epoca aveva addestrato Los Zetas e i fratelli Beltrán Leyva a esercitare una violenza estrema.In Perù le autorità hanno rilevato la presenza del cartello di Sinaloa da 10 o 12 anni. In particolare mantengono legami con i trafficanti nella valle dei fiumi Apurímac, Ene e Mantaro (Vraem) e nella regione dell'Alto Huallaga, entrambi nella giungla peruviana.L'attività è di acquistare cocaina che viene prodotta nel Vraem, dove i clan familiari trasformano la pasta base in cloridrato di cocaina. I trafficanti messicani raccolgono la droga nelle città vicino ai porti, come Piura, Trujillo e Callao, e la trasportano su navi dirette negli Stati Uniti o in Europa. In meno occasioni usano piccoli aerei che portano la droga in Bolivia.Il ruolo dei clan peruviani si limita sostanzialmente allo spostamento della droga dalla giungla alle città costiere.Nel 2008, un triplice omicidio di uomini d'affari dediti lla droga ha denunciato il traffico su larga scala dall'Argentina per i cartelli della droga messicani, in particolare il cartello di Sinaloa.Nel 2017 sono stati sequestrati quasi 2.000 chili di cocaina e tre messicani legati al cartello di Michoacán sono stati condannati. Cellule dei cartelli messicani sono attualmente rilevate operanti nel nord dell'Argentina (Salta-Jujuy), vicino al confine con la Bolivia, che è uno dei maggiori fornitori regionali di cocaina, insieme a Perù e Colombia.Per operare, i messicani stringono alleanze con gruppi locali. Lavorano nelle cellule, per garantire il mercato della cocaina e l'incipiente mercato dell'eroina. Forniscono conoscenze e risorse, piuttosto che agire direttamente nella logistica di produzione e distribuzione.Oltre al traffico di droga, si dedicano anche al riciclaggio di denaro, con investimenti in diversi settori produttivi in ??Argentina, principalmente nel mercato immobiliare.Non sono stati segnalati casi di violenza associati ai cartelli messicani. I trafficanti di droga messicani hanno solo contribuito alle bande locali con cui hanno unito le loro conoscenze sui metodi di estorsioni e vendette o rappresaglie, con mutilazioni o esecuzioni.“L'Argentina, da decenni, non ha un programma nazionale per combattere il narcotraffico. C'è un lavoro reattivo che è condizionato dal sequestro di droghe, principalmente marijuana, e finisce lì. La matrice sotterranea della criminalità non viene toccata perché manca un'indagine penale rigorosa. Ciò facilita la penetrazione dei narcotrafficanti messicani e di altre nazionalità\", avverte la sociologa Laura Etcharren, specialista in traffico di droga.“Oggi, in Argentina, i messicani sono una risorsa in più della criminalità. Non sono più la risorsa per eccellenza, come lo erano fino a poco meno di dieci anni fa. L'Argentina è un ecosistema narco in cui tutti gli aspetti della criminalità organizzata hanno capacità operative. Che i diversi colori criminali non siano in conflitto è dovuto agli accordi all'interno di quell'ecosistema. La criminalità stessa è regolamentata per operare, testare ed espandere le sue strutture”, aggiunge.I cartelli messicani si sono infiltrati anche in Brasile, il colosso sudamericano. Le indagini della Polizia Federale e della Polizia Civile di San Paolo hanno rilevato la presenza di narcotrafficanti provenienti da CJNG, Sinaloa e Juárez.Le indagini rivelano che negli ultimi 10 anni i trafficanti di droga messicani hanno operato attraverso accordi con il Primeiro Comando da Capital (PCC), la più grande organizzazione criminale non solo in Brasile, ma in Sud America, che a sua volta ha alleanze con gruppi in altre paesi, come La Banda de los Monos, in Argentina, e a cui sono attribuiti più omicidi.Sebbene ci siano poche prove sugli accordi tra il PCC e i cartelli messicani, nel 2019 il Pubblico Ministero ha denunciato Decinho, uno dei capi del PCC a San Paolo, e in quel momento ha evidenziato che il cartello di Sinaloa era un \"fornitore di droghe su larga scala per il PCC, fornendo sia il mercato interno che esportando farmaci in Europa\".Sulla base delle indagini, viene anche rivelato il ruolo crescente del Brasile come piattaforma per la spedizione di droga.Uno di questi casi è stato quello che ha portato all'arresto, nel 2016, di quattro messicani, accusati di appartenere al CJNG e che intendevano inviare in Europa un carico di 90 chili di cocaina.Come nel resto dei paesi inclusi in questa indagine, in termini generali la presenza di cartelli messicani non si è tradotta in una maggiore violenza in quelle nazioni, o almeno non direttamente collegabile ai narcotrafficanti messicani.Nonostante la conferma delle alleanze tra i narcotrafficanti messicani con gruppi in Colombia, Venezuela, El Salvador, Argentina, Brasile e Perù, non esiste una strategia comune da parte dei governi colpiti per combattere questo fenomeno. Ogni Stato ha condotto la propria lotta, internamente, o a malapena in comunicazione con un altro, o ha ignorato categoricamente la questione.Per l'esperto messicano Márquez Blas,. \"La cooperazione tra le forze dell'ordine si è deteriorata mentre è stato rafforzato il coordinamento delle organizzazioni criminali transnazionali\", afferma.Laha accordi di cooperazione internazionale con tutti i paesi dell'emisfero, ad eccezione del Venezuela (sebbene il governo di Gustavo Petro abbia mosso i primi passi per riattivarlo), ma non una strategia specifica per contrastare la presenza dei narcotrafficanti messicani.Gli Stati Uniti sono il suo principale partner nella lotta alla droga. Le autorità lavorano in modo coordinato, condividendo informazioni in tempo reale, ad esempio per sviluppare operazioni.Con Petro al potere, la strategia potrebbe cambiare: il presidente ha offerto il dialogo al Clan del Golfo, all'ELN e ad altri gruppi, e ha offerto garanzie in cambio di un accordo di pace. Un'altra delle proposte di Petro è la legalizzazione della cannabis per scopi ricreativi, che potrebbe avere un certo impatto sul mondo del traffico di droga.In, nel giugno 2021, il presidente Nicolás Maduro ha affermato che il suo governo è \"risoluto nel porre fine al traffico di droga nel nostro territorio, ratifichiamo l'impegno a garantire una patria sicura, prospera e libera dalla droga\". Si tratta, di per sé, di una strategia incentrata sul sequestro di droga, ma non sulla lotta ai cartelli.La rottura del dialogo con la Colombia ha giovato ai gruppi dediti al narcotraffico, che operano senza grossi problemi.Né inc'è, almeno pubblicamente, alcun tipo di dialogo con altri governi della regione per affrontare insieme il problema. Nell'ultimo incontro tra il presidente messicano Andrés Manuel López Obrador e il suo omologo salvadoregno Nayib Bukele, lo scorso maggio, non c'è stata alcuna allusione a un lavoro congiunto sul traffico di droga.In, il Ministero della Sicurezza Nazionale ha recentemente promosso accordi di cooperazione con i governi del Paraguay e del Brasile, in particolare per lo scambio di informazioni relative alle operazioni delle organizzazioni nelle aree di confine. La principale preoccupazione di questo sforzo tripartito è attualmente l'attività del Primeiro Comando da Capital (PCC). Ma non c'è niente di simile con il governo messicano.Né in, dove il governo di Jair Bolsonaro non è molto vicino a quello di López Obrador, essendo di tendenze politiche totalmente opposte.In, la strategia dei governi negli ultimi anni è stata quella di \"allagare\" le aree in cui viene prodotta la cocaina, vietando l'ingresso di input chimici e implementando un piano per sradicare le colture di foglie di coca. Tuttavia, le indagini indicano che l'abbandono dello Stato in queste località, e la corruzione delle autorità civili e delle istituzioni armate, aiuta il traffico di droga a rimanere la principale attività economica in alcune regioni.(da El Nacional del 18/09/2022)",
    "Chip e auto elettrica, la filiera Usa-Messico.": "Gli Stati Uniti continuano la loro offensiva per assicurarsi i componenti necessari all’industria dell’auto e chiamano al loro fianco uno storico alleato commerciale, il Messico. Due i pilastri della rinnovata cooperazione: i chip e il litio per le batterie dei veicoli elettrici, come emerso dagli incontri tra le due parti che si sono tenuti a Città del Messico nell’ambito Dialogo economico di alto livello tra gli Usa e il Paese latino (US-Mexico High-level economic dialogue). Il motto di quest’anno è stato “Building back together”, ricostruire insieme la potenza tecnologica e industriale nord-americana.\n\nI chip al cuore della cooperazione\n\n“Elementi essenziali delle catene logistiche dei semiconduttori sono già presenti in Messico, dove aziende statunitensi come Intel e Skyworks conducono attività di ricerca e sviluppo, progettazione, assemblaggio e test”, ha affermato il segretario di Stato Usa Antony Blinken a Città del Messico, riporta ApNews.\n\nOra c’è anche il Chips and science act, la legge voluta dal presidente Joe Biden, che finanzia con 52,7 miliardi di dollari la ricerca e la produzione negli Stati Uniti in questo campo. Il Messico può trarne vantaggio entrando in un’unica filiera industriale che attraversa i confini del Nord America.\n\nPer creare fabbriche negli Stati Uniti le aziende dei semiconduttori chiedono infatti di poter disporre di forniture che arrivano dal Nord America (meno costose, perché non pagano i dazi di importazione) e gli Usa vogliono che il Messico potenzi il suo ruolo di fornitore, ha affermato la segretaria al Commercio Gina Raimondo, parte della delegazione statunitense per il Dialogo economico con il Messico.\n\nLitio messicano per le batterie elettriche\n\nBlinken e Raimondo si sono anche incontrati con il presidente messicano Andres Manuel Lopez Obrador per discutere delle opportunità che il Chips and science act apre per l’alleato. E hanno sottolineato che la Casa Bianca ha altre iniziative pronte nel suo arsenale legislativo: incentivi al passaggio all’auto elettrica e stimoli alla produzione americana di batterie.\n\nIl Messico è già il principale fornitore di componenti auto per gli Usa, rappresentando il 36% del totale delle importazioni, secondo i dati dell’associazione di settore messicana Ina (Industria nacional de autopartes). Ma può vendere altri elementi preziosi: Lopez Obrador sta lavorando per fare della regione settentrionale di Sonora uno dei grandi poli mondiali della produzione di litio e di energia solare e dare così linfa all’industria dell’auto elettrica.\n\nIl litio, in particolare, è un componente essenziale delle batterie, tanto che Lopez Obrador ne ha nazionalizzato la produzione e ha spinto per la creazione di un’azienda statale che si occupi delle attività di esplorazione, estrazione e impiego del minerale. È una scommessa: le riserve di Sonora sono le decime per grandezza al mondo, secondo le stime dei geologi Usa, ma la possibilità di sfruttarle in modo sostenibile per l’ambiente e i lavoratori sono da dimostrare.\n\nMetà delle auto a zero emissioni nel 2030\n\nIl tavolo di colloqui economici ad alto livello tra Usa e Messico è stato istituito dall’allora vice-presidente Biden nel 2013, quando Barack Obama era il numero uno degli Stati Uniti. Gli incontri si sono interrotti durante la presidenza di Donald Trump e sono ripresi lo scorso anno. In questa rinata cooperazione il Messico si è unito agli Stati Uniti nell’obiettivo di portare la produzione dei veicoli a emissioni zero al 50% del totale nel 2030 (cumulando la produzione di Usa e Messico), come stabilito a luglio dal Forum ministeriale sulla supply chain organizzato dagli Stati Uniti.\n\nIl Messico è già alleato commerciale degli Usa e del Canada nell’ambito dell’Usmca (United States-Mexico-Canada agreement) in vigore dal 1° luglio 2020 e che ha sostituito il precedente accordo Nafta (North America Free trade agreement).",
    "Gli Stati Uniti trivelleranno il golfo del Messico in cerca di petrolio?": "Un compromesso inserito nella legge assicura il leasing di petrolio e gas nel Golfo del Messico per il prossimo decennio. L’articolo del New York Times\n\nJustin Solet ha poggiato il piede sul bordo della sua barca verde mimetica nel Bayou Chauvin e ha indicato una piattaforma di gas naturale che sporgeva dalle acque davanti lì davanti. Una rete di condutture e di serbatoi arrugginiti spuntava dalla palude alle sue spalle, mentre una barca per gamberi gli passava accanto e i segnali per le trappole per granchi galleggiavano sulla superficie dell’acqua.\n\n“Noi siamo gente d’acqua”, ha detto il signor Solet, 37 anni, membro della United Houma Nation, una comunità di nativi con molti pescatori di gamberi, ostricoltori e pescatori di granchi che dipendono dalla ricchezza del Golfo del Messico. “Questo è il loro sostentamento. Ed è proprio accanto a questi serbatoi che non credo siano stati riparati o revisionati da anni”. Scrive il NYT\n\nI pozzi di petrolio e gas e le attrezzature di perforazione sono una minaccia persistente per l’industria della pesca nel Golfo. Oltre al disastro della Deepwater Horizon del 2010, ci sono state decine di fuoriuscite di petrolio meno note. Il mese scorso, nel primo giorno della stagione dei gamberi costieri della Louisiana, una piattaforma di serbatoi è crollata, riversando 14.000 galloni nella baia di Terrebonne e rovinando il pescato.\n\nOra potrebbero arrivare altre trivellazioni.\n\nIn base a una nuova legge sul clima e sulle tasse, il governo federale affitterà centinaia di milioni di acri in più per le trivellazioni offshore nel Golfo nel prossimo decennio, anche se investirà 370 miliardi di dollari per allontanare il Paese dai combustibili fossili e sviluppare l’energia eolica, solare e altre energie rinnovabili.\n\nUn maggior numero di trivellazioni nel Golfo è stata una delle concessioni che i Democratici e il Presidente Biden hanno fatto al senatore Joe Manchin III della Virginia Occidentale, un democratico che sostiene i combustibili fossili e il cui voto a favore della legislazione è stato cruciale in un Senato equamente diviso.\n\nÈ arrivata nonostante la promessa di Biden, da candidato, di porre fine alle nuove trivellazioni su terreni pubblici e nelle acque federali “punto, punto, punto”. E nonostante Deb Haaland, che supervisionerà il leasing in qualità di segretario agli Interni, abbia dichiarato nel 2020, da deputata, che “dobbiamo agire rapidamente per contrastare il cambiamento climatico e mantenere i combustibili fossili nel terreno”.\n\nIl leasing segue anche l’avvertimento dell’Agenzia internazionale per l’energia, secondo cui le nazioni devono smettere di approvare nuovi progetti di combustibili fossili se il mondo ha qualche speranza di evitare che la temperatura media globale aumenti di 1,5 gradi Celsius rispetto ai livelli preindustriali. Questa è la soglia oltre la quale, secondo gli scienziati, la probabilità di impatti climatici catastrofici aumenta considerevolmente. Il pianeta si è già riscaldato di 1,1 gradi Celsius.\n\nLa nuova legge condanna le comunità come Houma, che hanno già a che fare con tempeste rese più intense dai cambiamenti climatici, a continuare a dipendere dalle trivellazioni di petrolio e gas, anche se altre parti degli Stati Uniti corrono verso l’energia rinnovabile, ha detto Cynthia Sarthou, direttore esecutivo di Healthy Gulf, un’organizzazione ambientalista con sede a New Orleans. “Siamo stati davvero venduti al fiume e abbiamo dovuto svolgere il ruolo di merce di scambio senza il contributo della gente in Louisiana”, ha detto Jack Sweeney, un attivista della Louisiana Bucket Brigade, un’organizzazione ambientalista no-profit. Il mese scorso i membri del gruppo si sono recati nello Stato del Delaware, patria di Biden, per far notare che, mentre il Congresso e l’amministrazione consentono di aumentare le trivellazioni nel Golfo, proteggono le coste dell’Atlantico e del Pacifico. “Il trattamento riservato alla costa della Louisiana è molto diverso”, ha detto.\n\nErik Milito, presidente dell’Associazione nazionale delle industrie oceaniche, che rappresenta le aziende energetiche offshore, ha affermato che la nuova legge ha creato un “campo di gioco equo” per il petrolio e il gas offshore insieme all’eolico. La sua organizzazione ha dichiarato che la produzione di petrolio e gas nel Golfo dovrebbe raggiungere una media di circa 2,6 milioni di barili equivalenti di petrolio al giorno fino al 2040 e che l’industria sosterrà una stima di 372.000 posti di lavoro nella regione in quel periodo.\n\nCon il miglioramento della tecnologia di perforazione petrolifera, l’ingombro fisico dell’industria si sta riducendo, ha dichiarato Milito.\n\nMercoledì il Dipartimento degli Interni ha annunciato che, in conformità con la nuova legge, ha ripristinato 307 offerte ricevute l’anno scorso per affittare 80 milioni di acri nel Golfo del Messico. (La vendita era stata annullata a gennaio da un giudice federale che aveva stabilito che l’amministrazione Biden non aveva tenuto sufficientemente conto dei cambiamenti climatici, ma è stata ripristinata in base alla nuova legge sul clima).\n\nSecondo gli analisti, la vendita potrebbe produrre fino a 1,1 miliardi di barili di petrolio e molto probabilmente emetterebbe 723 milioni di tonnellate di anidride carbonica nell’atmosfera nel corso della sua durata.\n\nLa signora Haaland ha dichiarato questa settimana che l’agenzia è “impegnata nell’attuazione della legge”, compreso il mandato per ulteriori vendite di leasing sulle terre pubbliche e nelle acque federali. I gruppi ambientalisti hanno dichiarato che intendono ancora contestare la vendita.\n\nLa nuova legge prevede inoltre che il Dipartimento degli Interni conceda in locazione ogni anno due milioni di acri di terre federali onshore e 60 milioni di acri offshore per lo sviluppo di petrolio e gas prima di poter approvare la locazione federale per progetti di energia eolica, solare e altre energie rinnovabili.\n\nBrian Deese, direttore del Consiglio economico nazionale di Biden, ha dichiarato che nessuna comunità è stata sacrificata durante i negoziati per la legislazione. Ha definito la nuova legge “la più significativa nella storia americana, non solo per affrontare il momento della crisi climatica, ma anche per costruire negli Stati Uniti una base produttiva di energia pulita che alimenterà le energie rinnovabili e i posti di lavoro per anni”.\n\nDeese ha sottolineato che la legge include 60 miliardi di dollari per aiutare le comunità a basso reddito ad affrontare quella che ha definito “l’eredità dell’inquinamento ambientale e della giustizia ambientale”. Questa settimana il Dipartimento degli Interni ha proposto di rafforzare le norme di sicurezza per le trivellazioni offshore di petrolio e gas che sono state allentate dall’amministrazione Trump. Tuttavia, la nuova legge sul clima o i piani federali non prevedono fondi per riparare le oltre 8.600 miglia di oleodotti offshore attivi che, secondo le stime del governo, mancano di un’adeguata supervisione.\n\nGli attivisti hanno affermato che l’installazione di un numero ancora maggiore di impianti di trivellazione nel Golfo, dove sono vulnerabili a uragani più grandi e più frequenti a causa dei cambiamenti climatici, porterebbe a un disastro.\n\nLa regione è già sede della più lunga fuoriuscita di petrolio della nazione. I pozzi sottomarini di proprietà della Taylor Energy si sono riversati nel Golfo del Messico dal 2004, quando una piattaforma di produzione a circa 10 miglia dalla costa della Louisiana è stata danneggiata dall’uragano Ivan. Finora sono stati raccolti e rimossi più di un milione di litri di greggio e la fuoriuscita è ancora attiva. L’anno scorso, quando l’uragano Ida si è abbattuto sul sud-est della Louisiana, ha provocato 55 fuoriuscite di petrolio, tra cui una fuoriuscita vicino a una fragile riserva naturale.\n\nFuoriuscite relativamente piccole, come quella recente nella baia di Terrebonne nel giorno di apertura della stagione dei gamberi, raramente fanno notizia a livello nazionale.\n\nMilito, portavoce del gruppo industriale, ha dichiarato che l’invecchiamento delle attrezzature rimane un problema. “È uno dei rischi legati allo sviluppo di petrolio e gas, ma è un rischio che l’industria prende sul serio”, ha detto. Alla domanda se il Golfo fosse una “zona di sacrificio”, ha risposto: “Se non dovessimo continuare a fare leasing nel Golfo del Messico, creeremmo un sacrificio molto più grande per gli americani”.\n\nIn una regione legata sia alla pesca che alle trivellazioni petrolifere, forse non sorprende trovare l’annuale Louisiana Shrimp and Petroleum Festival, ospitato nel fine settimana del Labor Day a Morgan City, una cittadina a circa 70 miglia a ovest di New Orleans. Centinaia di persone si sono riversate sotto un cavalcavia due settimane fa per assaggiare l’alligatore fritto e la jambalaya, visitare una piattaforma petrolifera dismessa soprannominata Mr. Charlie e assistere alla benedizione della flotta di gamberi lungo i moli di Berwick.\n\nSkipper Williams, 71 anni, che ha dichiarato di provenire da una famiglia di capitani di barche, ha detto che la regione è orgogliosa sia del carburante che del cibo.\n\n“Vanno di pari passo”, ha detto il signor Williams, che gestisce un negozio di articoli sportivi che vende magliette al festival. Per quanto riguarda le fuoriuscite di petrolio, ha detto: “Fa male? Sì, ma fa male per sempre? No”.\n\nQuando gli è stato detto che la nuova legge sul clima e sulle tasse garantiva un maggior numero di locazioni offshore di petrolio e gas nel Golfo, il signor Williams ha risposto: “Penso che sia la cosa giusta da fare. Voglio dire, cosa pensate che sia convertire tutti i veicoli all’elettricità in questo momento? C’è un uragano quaggiù, che si verifica praticamente ogni anno. Beh, non andrai molto lontano con un’auto elettrica”.\n\nA.J. Richard, 68 anni, ha lavorato per 36 anni come montatore di tubi per le compagnie petrolifere della Costa del Golfo e d’oltreoceano. Ha detto che Biden ha “chiuso tutto” nell’industria petrolifera e ha incolpato il presidente per l’inflazione, compresi i 18 dollari che lui e sua moglie Cathy, 66 anni, hanno pagato al festival per due hamburger e due ordini di patatine.\n\nLa coppia ha detto di non essere a conoscenza del fatto che Biden avesse firmato una legge che assicurava un maggior numero di locazioni per la trivellazione nel Golfo, ma di non ritenere che il presidente meritasse il merito di aver aiutato la regione. Il signor Richard ha detto di ritenere che l’unica speranza per la zona sia l’elezione presidenziale del 2024.\n\n“Finché sarà un repubblicano – non deve essere per forza Trump – un repubblicano potrà rimettere tutto a posto e la gente potrà ricominciare a lavorare”, ha detto Richard, che è in pensione.\n\nWanda Presa, 46 anni, si è trasferita ad Amelia, La, dal New Jersey 14 anni fa e ora lavora come capitano in un casinò fluviale. Ha detto di essere preoccupata per il cambiamento climatico, ma è stata rincuorata dalla notizia che il leasing di petrolio e gas continuerà nel Golfo. Ciò significa che un maggior numero di residenti potrebbe avere un reddito disponibile da spendere.\n\n“Se c’è un aumento del leasing nel Golfo, significa che mi sento un po’ più sicura nel mio lavoro”, ha detto.\n\nAnche alcuni di coloro i cui mezzi di sostentamento sono stati danneggiati dalle recenti fuoriuscite hanno dichiarato di volere che l’industria petrolifera prosperi.\n\nIn un molo per gamberi nella vicina città di Dulac, Kimberly Chauvin, co-proprietaria della David Chauvin Shrimp Company, ha detto di essere furiosa per la fuoriuscita di petrolio il primo giorno della stagione dei gamberi. I pescatori con cui lavora si sono “svegliati nel petrolio” quel giorno per scoprire che le chiazze avevano sporcato le loro catture, e l’entità del danno finanziario non sarà chiara fino alla fine della stagione.\n\n“Abbiamo un’arma a doppio taglio”, ha detto la signora Chauvin a proposito della dipendenza del Golfo dal petrolio e dal gas mentre sollevava i gamberi freschi dai secchi di plastica blu nei sacchetti di plastica per i clienti.\n\nMa la signora Chauvin si è detta scettica sul cambiamento climatico e ha aggiunto che il petrolio e il gas sono vitali per il Golfo.\n\n“Abbiamo bisogno di più licenze”, ha detto la signora Chauvin. “Ma abbiamo anche bisogno di una maggiore supervisione”.\n\nIl signor Solet ha annuito in silenzio mentre la signora Chauvin parlava. In seguito, ha riconosciuto che si muove con cautela tra amici e vicini. La sua opposizione all’espansione del petrolio e del gas nel Golfo ha già causato attriti con i membri della famiglia che lavorano nell’industria, ha detto.\n\n“Alla gente di quaggiù non piace essere etichettata come ‘vivi in una zona di sacrificio’, perché quello che sentono è: ‘Stai venendo per i nostri posti di lavoro’. State venendo per il cibo sulla mia tavola, per i vestiti sulla schiena di mio figlio, per uno stile di vita che amo”.\n\nSolet ha lavorato per nove anni sulle piattaforme petrolifere fino a quando la fuoriuscita dalla Deepwater Horizon lo ha portato all’attivismo. Proviene inoltre da una lunga stirpe di pescatori commerciali, il cui sostentamento è stato alterato dall’erosione delle coste, dalle acque battute da uragani sempre più devastanti o minacciate dall’invecchiamento delle infrastrutture.\n\n“Temo che quando il mio più giovane avrà 16 anni, non potrò più portarlo qui”, ha detto Solet. “Non ci sarà più”.\n\n(Estratto dalla rassegna stampa di eprcomunicazione)",
    "Lapadula, 69 minuti contro il Messico: la sua gara": "L’attaccante del Cagliari Gianluca Lapadula regolarmente in campo dal primo minuto contro il Messico, nell’amichevole di stanotte a Pasadena\n\nSCONFITTA. Il Perù del rossoblù Gianluca Lapadula è stato sconfitto stanotte dal Messico (0-1), nella prima delle due amichevoli che i sudamericani devono disputare negli Stati Uniti. A Pasadena, l’attaccante del Cagliari – regolarmente in campo dal primo minuto dopo un problemino alla caviglia nei giorni scorsi – è rimasto sul terreno di gioco per un tempo e mezzo. La gara è stata decisa dal giocatore del Napoli Hirving Lozano, a segno all’85° di sinistro da distanza ravvicinata. Il Perù giocherà di nuovo nella notte italiana tra martedì e mercoledì, stavolta a Washington DC, contro El Salvador.\n\nLA PARTITA DI LAPADULA. Scorriamo in breve la partita di Lapadula: pescato in fuorigioco dal lancio di Carrillo (9°); si è conquistato un calcio di punizione nella sua metà campo (12° e 53°); ha commesso un fallo nei confronti di un avversario (50°); conclusione mancina fuori bersaglio da fuori area, su assist aereo di López (69°), dopo aver fatto rimbalzare la sfera poi calciata al volo; sostituito dal compagno Ruidiaz (69°).\n\nGLI HIGHLIGHTS DEL MATCH.",
    "Messico: storico risultato per i diritti sindacali": "Lunedì 19 settembre le lavoratrici e i lavoratori dello stabilimento Teksid Mexico di Ciudad Frontera (fabbrica metallurgica del gruppo Stellantis) hanno votato per il rinnovamento della rappresentanza sindacale. Il Sindicato indipendente dei Mineros, con il sostegno di molti sindacati internazionali e di IndustriALL Global Union, ha ottenuto una vittoria schiacciante contro il sindacato della CTM, firmatario degli accordi collettivi aziendali contestati dai lavoratori. 642 voti sonno stati espressi a favore del sindacato dei minatori, 172 per la CTM e 2 voti non validi.\n\n\"Dopo 8 anni di lotta instancabile e nel contesto della Giornata nazionale della democrazia sindacale, oggi hanno trionfato la giustizia e la libertà per i lavoratori e le lavoratrici\" è stato il commento dei Mineros dopo lo spoglio.\n\nIn Messico è in corso un nuovo processo di sindacalizzazione, con la nascita e l'affermazione di sindacati indipendenti, che sta scardinando il sistema, creato dalle multinazionali e da sindacati compiacenti che ha dato vita ad un sistema di \"contratti di protezione padronale\", accordi capestro firmati sulla testa dei lavoratori da sindacati di comodo.\n\nQuesta importantissima fase storica per il sindacalismo messicano e latinoamericano è stato favorito dalla rinegoziazione degli accordi di libero scambio tra Usa, Messico e Canada che hanno introdotto clausole e meccanismi di “pronta risposta” in caso di violazioni dei diritti fondamentali del lavoro e dalla riforma del Lavoro promulgata dal Governo progressista di Obrador, che prevede, tra l'altro, l'obbligo di voto delle lavoratrici e dei lavoratori sugli accordi collettivi aziendali e il diritto ad eleggere liberamente la rappresentanza sindacale interna.\n\nCGIL e FIOM, da anni impegnate nel sostegno e per l’affermazione del sindacato messicano libero ed indipendente in Messico, accolgono con grande gioia e soddisfazione questo risultato frutto della lotta e del coraggio delle lavoratrici e dei lavoratori della Teksid, pur sapendo che il processo di democratizzazione sarà lungo e complesso.\n\nCGIL e FIOM continueranno ad accompagnare il movimento sindacale messicano per la conquista dei diritti fondamentali del lavoro, per le libertà e per la democrazia.\n\nAuguriamo buon lavoro alla nuova rappresentanza sindacale dell Teksid Mexico. Adelante compañeros!Hasta la victoria!",
    "Messico: una riforma del lavoro per uscire dallo sfruttamento": "In Messico dal 2019 è stata introdotta una “reforma laboral” (riforma del lavoro) che, insieme al T-Mec (il nuovo accordo di libero scambio tra Canada, Usa e Messico), introduce una maggior attenzione ai diritti dei lavoratori e un nuovo modello di rappresentanza. Per capire il senso dell’operazione occorre non perdere di vista il contesto.\n\nLe ultime elezioni sono state vinte da Andrés Manuel Lopéz Obrador, definito dai media un populista di sinistra, con il suo movimento politico Morena, dopo un dominio pressoché centenario del Pri (Partido revolucionario istitucional), con una breve parentesi del Pan (di destra). Il Messico, che ha una popolazione di 130 milioni di abitanti, è il paese dei cartelli dei narcos, che controllano “militarmente” e ferocemente buona parte del paese e che dalla droga hanno allargato i loro interessi al traffico di migranti verso gli Usa: più in generale controllano una parte importante dell’economia, con un sistema di corruzione che è arrivato ai massimi vertici dello Stato. Dal 2006 vi sono stati almeno 350mila morti per la violenza diffusa, oltre a 100mila scomparsi. L’anno scorso, la media è stata di 94 morti al giorno. Il Messico è anche la nazione in cui vengono uccisi più giornalisti. Il paese ha una struttura economica fortemente integrata con Usa e Canada, verso cui è destinato oltre l’80% della produzione industriale, a partire dall’automotive: tutti i principali costruttori di auto – asiatici ed europei compresi – hanno impiantato qui grandi fabbriche, soprattutto vicino al confine con gli Stati Uniti, la cosiddetta Frontera. Il Messico è il quinto esportatore mondiale di componenti per l’automotive, e il settimo produttore di auto, subito dietro la Germania, con oltre 3 milioni di veicoli (4 volte l’Italia!). Ma soprattutto i salari messicani – i più bassi dell’America latina – sono tra un decimo e un tredicesimo di quelli degli Stati Uniti. Inoltre il 40% del lavoro è “informale”, cioè in nero.\n\nPer inquadrare la situazione degli ultimi anni occorre ricordare che Trump ha vinto le elezioni nel 2017 anche con la promessa di riportare negli Usa lavoro dal Messico, e una delle strade è alzare gli stipendi degli operai messicani: per questo si è generato un circolo virtuoso tra Trump, i democratici, i sindacati statunitensi e il “nuovo Messico” di Obrador, il quale aveva messo al centro del proprio programma la crescita dei diritti e dei salari delle lavoratrici e dei lavoratori, puntando in questo modo a ridurre l’emigrazione verso gli Usa, altro tema caro a Trump. Già oggi il grosso dei migranti che cerca di entrare negli Usa – spesso con vere e proprie carovane di migliaia di persone – attraversa il Messico ma proviene dai paesi del Centroamerica.\n\nCome nel Paese è esistito finora una sorta di partito unico, così è stato a livello sindacale con la CTM (Central de Trabajadores de Mexico), moderata, filopadronale e spesso corrotta, se non addirittura infiltrata dai cartelli. Con qualche storica eccezione, come i portuali e i mineros (minatori), il cui leader, prima della vittoria di Obrador, era in esilio in Canada e oggi presiede la Comission laboral. In Messico si parla di contratti di “protezione”, che spesso i lavoratori neanche conoscono e sono fatti a protezione, appunto, degli interessi padronali. Per mettere in discussione questo sistema sono nati sindacati indipendenti, sostenuti, a livello internazionale, soprattutto da IndustriAll e dall’Afl-Cio americana: questo processo è partito in mezzo a mille difficoltà – dalla violenza ai licenziamenti – e un caso emblematico ha riguardato la Teksid (gruppo Fiat-Chrysler), dove c’e stato un conflitto durato otto anni, con licenziamenti di massa e violenze, un presidio di quattro anni ai cancelli e dove la vittoria alle elezioni dei mineros non è stata riconosciuta fino all’arrivo della reforma laboral, grazie alla quale di recente la vertenza è stata positivamente risolta con il passaggio della titolarità contrattuale dalla CTM ai mineros e la riassunzione e l’indennizzo dei lavoratori a suo tempo licenziati.\n\nLa “reforma laboral” prevede in sostanza la certificazione, entro la metà del 2023, dei contratti aziendali attraverso il voto dei lavoratori. Se il contratto viene bocciato la titolarità a concluderne uno nuovo passa da chi l’aveva contrattato fino a quel momento (in genere la CTM) a chi l’ha contestato (quasi sempre sindacati indipendenti): negli ultimi mesi di grande rilevanza è stato il referendum che ha decretato la bocciatura del contratto aziendale tra gli 8 mila lavoratori della General Motors di Silao. A questo meccanismo se ne aggiunge un altro, frutto del T-Mec, detto “risposta rapida”: se viene contestato un comportamento antisindacale e lesivo dei diritti dei lavoratori, un organismo “abbastanza” indipendente entro tre mesi deve accertarne l’esistenza. In tal caso l’azienda, se non si adegua, ricade in una serie di sanzioni da parte di Usa e Canada per le attività di esportazione. Questo inedito contesto ha dato una spinta enorme a una nuova sindacalizzazione, sostenuta materialmente da Centri di solidarietà finanziati soprattutto dai sindacati americani, come quello che ha organizzato un recente convegno presso l’Università di Queretaro con la partecipazione di esponenti sindacali di molti paesi (tra cui l’Italia). Non secondario è il ruolo delle Università: il Centro laboral dell’Università di Queretaro, inaugurato all’inizio del convegno, ha tra i promotori l’analogo Labour Center dell’Ucla di Los Angeles, la più grande Università della California.\n\nOvviamente i problemi sono e restano enormi. I sindacati indipendenti nascono in modo disordinato, nelle aziende dove si fanno i referendum non hanno agibilità (e dov’è possibile si ricorre a osservatori esterni, addirittura internazionali, come nel caso della General Motors), le forme di coordinamento sono ancora embrionali, crescono nuove esperienze di militanza ma senza forti sponde politiche a livelli locale. Il 2023 è dietro l’angolo e ad oggi, su migliaia di potenziali referendum, se ne sono tenuti solo alcune centinaia. Quel che colpisce però è l’entusiasmo che accompagna questo processo, l’atteggiamento positivo di un nuovo sindacalismo di classe, in un punto strategico dei processi di globalizzazione, che parla anche a noi.\n\nAd ogni latitudine un sindacato senza democrazia è destinato a burocratizzarsi e a cercare legittimazione più dai poteri economici e istituzionali che non dai lavoratori che dovrebbe rappresentare. Anche per difendere i diritti dei lavoratori delle nazioni più ricche, è fondamentale sostenere le lotte e migliorare le condizioni di quelli che vivono nei paesi dove negli ultimi decenni si è spostata una parte importante delle produzione industriale e anche di molti servizi (come i call center). Per questo, dopo qualche anno, sono tornato molto volentieri in Messico. E ho considerato un onore rappresentare, in passato la Fiom, e oggi la Cgil al Forum Internazionale sul futuro del movimento dei lavoratori in Messico, a tre anni dalla “reforma laboral”.",
    "Lozano torna al gol: segna la rete della vittoria del Messico contro l'Honduras": "Il Messico ha vinto sul Perù 1-0 grazie alla rete di Hirving Lozano. L’attaccante del Napoli, che ha disputato l’intera amichevole, ha deciso la gara all’85’ con un sinistro al volo in area.",
    "In arrivo dal Messico una nuova varietà di lamponi": "Coloro che lavorano con i piccoli frutti sanno che lo sviluppo varietale viene continuamente monitorato e incrementato. \"In termini di sviluppo varietale, i lamponi sono molto più avanti delle more, ad esempio\", afferma Gerardo López della Produce Lovers. \"Le cultivar vengono sviluppate a un ritmo molto più veloce, non solo in Europa, Stati Uniti e Canada, ma anche nelle aziende messicane\".\n\nIn quest’ottica, tra 6-8 settimane, la Produce Lovers introdurrà il lampone Clarita. Il piccolo frutto viene coltivato a Jalisco, dopo i trial effettuati l'anno scorso da un coltivatore che ne ha acquisito i diritti. La varietà è stata sviluppata dall'italiana Berrytech.\n\n\"La bacca ha una consistenza molto buona, con un colore rosso brillante e una forma conica molto ben definita\", afferma López. \"È anche dolce e con un'ottima shelf life. Dovrebbe essere una varietà più facile da produrre rispetto a quella attualmente coltivata in Messico\".\n\nProduzione iniziale limitata\n\nPer la Produce Lovers, in questa stagione saranno disponibili volumi limitati, a partire dalla fine di ottobre e fino a metà maggio, per un totale di circa 60 tonnellate. I lamponi saranno disponibili in confezioni da 170 e 340 grammi e la distribuzione potrebbe probabilmente iniziare in Canada per poi allargarsi agli Stati Uniti, se i volumi lo consentiranno.\n\nL'introduzione di questo nuovo piccolo frutto consente inoltre alla Produce Lovers di raggiungere l'obiettivo di fornire i quattro principali piccoli frutti, inclusi mirtilli, fragole e more, sia convenzionali che biologici. \"Siamo entusiasti di sviluppare la nostra linea di lamponi con questa e altre varietà che offriranno al mercato un'altra buona scelta di frutta\", afferma López. \"Se tutto andrà bene, cercheremo di aumentare la nostra produzione e proveremo anche nuove cultvar\".\n\nPer maggiori informazioni:\n\nGerardo López\n\nProduce Lovers\n\n+1 (305) 407 3891\n\ngerardo.lopez@producelovers.com\n\nwww.producelovers.com",
    "Messico, ogni giorno mille gravidanze precoci di ragazze con meno di 19 anni: il peso grave delle disuguaglianze": "ROMA (Agenzia DIRE) - Ogni giorno in Messico si registrano circa 1.000 nascite da gravidanze precoci, quelle cioè in cui la madre ha un'età non superiore ai 19 anni. Si tratta di circa 365mila parti all'anno. Nel 2020, quasi 9mila di queste nascite hanno riguardato ragazze che non avevano ancora compiuto 14 anni. I dati, riferisce il quotidiano La Jornada, sono stati presentati a Città del Messico nel corso di una conferenza sulla Estrategia para la Prevención del Embarazo en Adolescentes (Enapea) del governo.\n\nIl confronto con gli altri Paesi. I numeri diffusi nel corso dell'incontro indicano che il Messico è il Paese con il più alto tasso di gravidanze precoci fra quelli parte dell'Organizzazione per la cooperazione e lo sviluppo economico (Ocse): 67,7 ogni mille abitanti. Questo dato è comunque la metà di quello che si registrava in Messico negli anni '70. Per capire la rilevanza di questi dati può essere utile paragonarli a quelli dell'Italia: nel 2016, secondo un report della Ong Terres des hommes, nel nostro Paese hanno avuto un bambino 1.539 ragazze adolescenti.\n\nIl segnale evidente della povertà. Nel corso dell'incontro è stato sottolineato come il fenomeno delle gravidanze precoci riguardi maggiormente le ragazze meno abbienti e che risiedono nelle zone rurali così come le giovani che si riconoscono come native, che hanno in media 1,6 volte in più rispetto alla media la possibilità di rimanere incinta entro i 19 anni. Una gravidanza precoce, ha sottolineato inoltre Silvia Giorguli, presidente del (Colmex) che ha curato un rapporto presentato durante l'incontro, ha gravi ripercussioni sulla possibilità delle madri di terminare gli studi - solo il 13 per cento delle giovani prosegue gli studi - e di trovare un lavoro soddisfacente. Tra gli obiettivi dell'Enapea, lanciata nel 2015, c'è l'eliminazione completa della maternità infantile.\n\n",
    "Messico: Nel governo di AMLO, quasi 29.000 persone in più sono entrate in carcere. Il 58% di loro non ha un processo o una condanna -": "di Gruppo Anarchico Galatea – FAI Catania\n\nIn questi sei anni, la popolazione delle carceri federali e statali è aumentata di 28.928 unità. Oggi la Corte Suprema inizierà a discutere i disegni di legge che propongono l’eliminazione della custodia cautelare ufficiosa o automatica.di Gr\n\n[Dagli ultimi due anni del presidente Peña Nieto (2017-2018) fino all’attuale presidente Andrés Manuel López Obrador (dal 2018 ad oggi), ] la popolazione carceraria in Messico è passata da 197.988 persone a 226.916, per un totale di 28.928 nuovi detenuti nei centri statali e federali\n\nLa maggior parte, il 58% di coloro che sono detenuti, sono persone in detenzione preventiva, senza processi o condanne che dimostrino la loro colpevolezza.\n\nI dati degli allegati al “Quarto Rapporto governativo” mostrano che nell’attuale amministrazione, la popolazione di persone in custodia cautelare ufficiosa o giustificata è cresciuta di 17.565 unità, raggiungendo un totale di 92.595. Questo ha fatto sì che, attualmente, almeno 4 su 10 perone (donne e/o uomini) incarcerati in Messico, siano presunti colpevoli senza condanna.\n\nQuesto lunedì (5 Settembre, ndt), la Suprema Corte de Justicia de la Nación (SCJN) discuterà sull’azione di incostituzionalità 130/2019 e l’applicazione della revisione 355/2021, e con esso, la fattibilità della misura della custodia cautelare ufficiosa o automatica, che è una delle modalità con cui le autorità imprigionano le persone senza bisogno di un processo.\n\nI dati del governo federale mostrano che la maggior parte della popolazione carceraria del Paese si concentra nelle prigioni statali. Solo nel 2014, questi luoghi hanno raggiunto la cifra record di 206.767 detenuti.\n\nNei quattro anni successivi, questa cifra è scesa a 165.213, con una riduzione di 41.554 unità.\n\nTuttavia, a partire dal 2019, con l’arrivo di López Obrador, il numero di persone in questi centri di detenzione è aumentato nuovamente a 197.734.\n\n[Tutto questo] coincide con le date in cui l’Esecutivo ha presentato diverse riforme in materia penitenziaria, approvate da tutti i partiti e che hanno permesso di aggiungere all’articolo 19 della Costituzione una ventina di reati che meritano la detenzione automatica.\n\nAl contrario, la popolazione penitenziaria federale ha avuto un calo costante dal 2014 al 2021, passando da 48.871 detenuti a 28.652, una tendenza interrotta fino a quest’anno, in cui si registra un aumento di 530 persone arrivate in queste carceri (da settembre 2021 a giugno 2022).\n\nDetenuti trasferiti dalle carceri statali a quelle federali per “depressurizzazione.”\n\nUn’altra delle azioni che l’amministrazione di López Obrador ha evidenziato nel suo “Quarto Rapporto” riguarda la “depressurizzazione” delle carceri statali in 24 Stati – una strategia per il “recupero e la dignità delle carceri” in Messico.\n\nDal 1° settembre 2021 al 30 giugno 2022, sono state trasferite nei Centros Federales de Readaptación Social (Ceferesos) 3210 persone che, secondo il governo federale, “rappresentavano un rischio” nelle carceri [in cui erano rinchiuse].\n\nIl 21 aprile, durante la conferenza stampa mattutina, un giornalista ha interrogato il presidente su questi trasferimenti, affermando che alcuni genitori sono disperati perché i loro figli sono stati trasferiti in carceri lontani, rendendo difficile per loro sapere in quali condizioni si trovano i propri figli.\n\nIl presidente ha risposto: “C’è una situazione carceraria che oggi stiamo analizzando. Poiché le carceri degli Stati sono sovraffollate e ci sono condizioni in cui i diritti umani vengono violati a causa del sovraffollamento e delle strutture inadeguate, è stato applicato un programma per il trasferimento dei detenuti dalle carceri statali in quelle federali, [precisamente in quelle che] si sono assunte [l’incarico di ospitare parte di questa popolazione].”\n\nTuttavia [il presidente] ha assicurato che il governo cercherà di assistere le famiglie dei detenuti in modo che sappiano dove sono e in quali condizioni si trovano. “Naturalmente, cerchiamo di garantire che non ci siano violazioni dei diritti umani, che non ci siano maltrattamenti”, ha detto.\n\nIl “Quarto Rapporto” afferma che il maggior numero di trasferimenti dai centri statali a quelli federali è stato registrato nello Estado de México, dove sono state trasferite 1357 persone. Seguono Guanajuato, Chihuahua, Guerrero e Puebla, da cui sono stati trasferiti rispettivamente 318, 176, 158 e 150 detenuti.\n\nCome detto, a giugno 2022, la popolazione detenuta nel Paese ammontava a 226.916 persone, di cui l’8,3% in questi centri federali. Ovvero 18.749 persone, di cui quasi il 40% (7394) “procesadas” (ovvero condannati dopo un processo, ndt).\n\nIl governo vanta, come un aspetto positivo, che la quantità totale di detenuti in queste carceri federali rappresenti un tasso di occupazione del 65,7% – dato che a livello nazionale si registra un sovraffollamento di 9.787 detenuti nelle 289 carceri (la cui capacità è di solo 217.129 persone).\n\nNel 2021, la Comisión Nacional de los Derechos Humanos (CNDH) ha pubblicato lo studio “Diagnóstico Nacional de Supervisión Penitenciaria”, in cui concludeva che “c’è una diffusa negligenza istituzionale da parte delle autorità” nelle carceri del Paese – che si evidenzia nelle condizioni di questi luoghi.\n\nLo studio ha segnalato diverse carenze nel garantire un’alimentazione sufficiente e adeguata ai detenuti; la mancanza di aree mediche adeguatamente attrezzate; la mancanza di acqua e di drenaggio all’interno dei centri detentivi; personale di guardia e custodia insufficiente, oltre ad altre irregolarità che violano il diritto dei detenuti a condizioni di vita dignitose.\n\nHa anche documentato la mancanza di un’effettiva separazione tra detenuti condannati e imputati, il che significa che uomini e donne vivono insieme senza distinzione all’interno delle carceri.\n\nI progetti della Corte vanno contro la detenzione ufficiosa, il governo vuole mantenerla\n\nIl 17 agosto, durante la sua conferenza stampa mensile, il ministro Arturo Zaldívar, presidente del SCJN, ha annunciato che nelle prossime settimane il più alto tribunale del Paese discuterà due questioni riguardanti la convenzionalità e la costituzionalità della detenzione preventiva ufficiosa.\n\n“Queste questioni sono di enorme importanza, possono cambiare la storia della vita di migliaia di persone e possono anche cambiare il paradigma sopra il quale si è basato il perseguimento dei crimini in Messico”, ha detto.\n\nIn ripetute occasioni, Zaldívar ha insistito sul fatto che nel Paese la maggior parte delle persone soggette a questa misura sono di mezzi [economici] limitati, per cui applicare il carcere in modo automatico significa applicare “una pena senza condanna, che, come regola generale, punisce la povertà”.\n\nAnche durante la sua storica visita a Santa Martha Acatitla, lo scorso Maggio, ha colto l’occasione per definire la sua posizione sopra l’argomento.\n\n“Si è abusato della detenzione preventiva ufficiosa; ci sono migliaia di persone senza condanna nelle carceri, ma la violenza nel paese non diminuisce e nemmeno l’insicurezza; per me questo è sufficiente per dimostrare che la misura non funziona, oltre al fatto che viola i diritti umani”, ha detto.\n\nAnimal Político, in collaborazione con l’organizzazione Intersecta, ha pubblicato nell’ottobre 2021 l’inchiesta “Detenzione preventiva: l’arma che imprigiona i poveri e gli innocenti” (in spagnolo “Prisión preventiva: el arma que encarcela pobres e inocentes”). È emerso che il 70% delle persone a cui viene applicata la misura della custodia cautelare ufficiosa dispone di risorse [economiche] limitate.\n\nArtigiani, autisti, contadini, pescatori, venditori e negozianti, che hanno a malapena un’istruzione primaria o secondaria e che sono accusati di reati minori come piccoli furti o spaccio di droga, sono le principali vittime di questa misura.\n\nInoltre, la ricerca ha rivelato che le donne sono le persone più colpite da questa misura. Solo dal 2019 all’agosto 2021, il tasso di donne in custodia cautelare preventiva senza sentenza, cioè legalmente innocenti, è passato da 10,2 a 14,2 ogni 100.000 donne.\n\nDopo che è stato reso noto che i ministri si stanno preparando a discutere la questione e che i progetti di sentenza prospettano l’annullamento di questa misura, il governo di López Obrador ha chiesto alla SCJN di mantenere nella Costituzione la figura di custodia cautelare ufficiosa, con l’argomentazione che l’eliminazione costituisce una misura negativa per la pubblica sicurezza del paese.\n\n“È fondamentale l’esistenza della custodia cautelare ufficiosa in alcuni reati, per garantire che i presunti criminali arrestati per criminalità organizzata, gravi reati di ordine comune o crimini di “cuello blanco” (corruttori, ndt) non siano sottratti all’azione della giustizia durante il procedimento penale, tenendo conto del fatto che, in molte occasioni, l’arresto implica un grande sforzo da parte dello Stato”, ha affermato.\n\nIl 25 agosto, proprio nel giorno in cui la Corte ha annunciato che il futuro della carcerazione preventiva in Messico sarebbe stato discusso a partire da lunedì 5 settembre, il Segretario degli Interni, Adán Augusto López, ha colto l’occasione per spingersi oltre, assicurando che l’eliminazione di questa misura rappresenterebbe la fine “dell’intera strategia di sicurezza” del governo federale.\n\nQuesto, nonostante gli organismi internazionali, le organizzazioni per i diritti umani e gli specialisti del settore abbiano criticato questa misura, ritenendo che la sua applicazione violi i diritti umani, in quanto, pur dovendo essere utilizzata come eccezione, finisce per essere la regola.",
    "Ucraina, si sgonfia anche il progetto di negoziato di Messico-Vaticano-India-Onu per un cessate il fuoco: l'idea non piace a Kiev": "Città del Vaticano – Cade nel nuovo anche il tentativo di un negoziato a trazione Messico, Onu, India e Vaticano per una tregua di cinque anni tra Ucraina e Russia. Si tratta di una sorta di progetto ad experimentum da sottoporre a un monitoraggio costante, con un quadro di riferimento internazionale come garante. Il progetto avanzato dal governo messicano aveva immaginato un pool composto dal segretario generale delle Nazioni Unite Guterrez, il premier Narenda Modi e Papa Francesco. L'dea aveva fatto capolino nelle scorse settimane. Poi la doccia fredda che fa capire quanto l'idea sia destinata a finire su un binario morto.\n\n«I 'costruttori di pace' che usano la guerra per le loro pubbliche relazioni non fanno altro che sorprendere» ha scritto Mykhailo Podolyak, consigliere del presidente Volodymyr Zelenskyy, sul suo account Twitter ufficiale, rivolgendosi esplicitamente ad Andrés Manuel López Obrador, presidente messicano. «Il vostro piano è di tenere milioni di persone sotto occupazione, aumentare le sepolture di massa e dare alla Russia il tempo di rinnovare le riserve prima della prossima offensiva? Allora il vostro piano è un piano russo», ha aggiunto nel tweet, diffuso anche dall'ambasciata ucraina in Messico. La proposta verrà comunque presentata formalmente all'Assemblea generale delle Nazioni Unite la prossima settimana.\n\nPutin e le armi nucleari: cosa prevede la dottrina russa (che spaventa l'Occidente)\n\nPapa Francesco tornando dal viaggio in Kazakhstan, parlando ai giornalisti, aveva ribadito che con la Russia bisogna continuare a trattare, anche se il dialogo «puzza». Solo attraverso il dialogo il pontefice intravede possibili spiragli per evitare che la situazione possa sfuggire di mano.\n\nSebbene il Messico abbia condannato l'invasione russa alle Nazioni Unite, la posizione del presidente messicano sul conflitto è apparsa spesso ambigua. Obrador in questo momento affronta pesanti critiche interne per la crescente militarizzazione del Paese e l'inarrestabile violenza legata alla criminalità organizzata. Il presidente messicano viene descritto per essere un un politico poco interessato all'agenda internazionale, ma negli ultimi anni ha cercato di mostrare una certa leadership in America Latina: ha ospitato i dialoghi tra il governo e l'opposizione venezuelana, ha rafforzato il suo sostegno incondizionato all'Avana e a giugno si è rifiutato di partecipare al Vertice delle Americhe perché gli Stati Uniti non avevano invitato Cuba, Venezuela e Nicaragua.",
    "L’ad Bertoni: “Dopo il Messico adesso Util punta sulla mobilità elettrica”": "Gli oltre venti milioni di euro investiti negli ultimi 3 anni per mantenere la leadership nel settore dell’automotive e per aprirsi a nuovi mondi - dalle costruzioni alle applicazioni industriali - stanno dando i loro frutti. Util, gruppo multinazionale specializzato dal 1959 in tranciatura fine, viaggia spedito con una chiara visione per il futuro, sempre più green. A gennaio è entrato in attività lo stabilimento in Messico che si affianca a quelli in Canada e Cina (per un totale di 750 addetti). Ieri nella sede di Villanova d’Asti, cuore del gruppo, è stato inaugurato il nuovo reparto che ha come focus primario il mercato della mobilità elettrica. Nel 2021 Util ha fatturato 130 milioni di euro con un ebitda pari al 12 per cento. «Quest’anno prevediamo ricavi per 160 milioni di euro», anticipa Fernando Bertoni, amministratore delegato dell’azienda controllata dal Fondo Idea CCR I di DeA Capital Alternative Funds sgr.\n\nL’impennata dei costi – tra materie prime ed energia – quanto peserà sui margini?\n\n«Prevediamo che quest’anno l’ebitda si assesti sul 10-11 per cento dei ricavi. Il parco fotovoltaico che abbiamo realizzato a Villanova tra il 2021 e il 2022 (7700 metri quadrati che producono 1.7 Megawattora), un piano massiccio di contenimento costi e la riprogrammazione dei turni estivi ci ha aiutato a contenere i costi energetici che tuttavia sono incrementati del 500 per cento».\n\nDal 2019 ad oggi Util ha cambiato volto\n\n«Eravamo un’azienda monoprodotto focalizzata sul comparto sistema frenante nel mondo automotive. Oggi lavoriamo anche per il settore della mobilita elettrica e, al di là del mondo automotive, siamo stati in grado di penetrare altri segmenti come le costruzioni (anelli per il montaggio dei ponteggi), l’agricoltura e diversi settori industriali per i quali produciamo componenti critici ad alta precisione per motori elettrici. Prevediamo che, entro due anni, il business dei prodotti diversificati arriverà a coprire una fetta del 20-25 per cento dei nostri ricavi».\n\nIl settore automotive, nel pieno della transizione al motore elettrico, resta però al centro del vostro business.\n\n«Abbiamo accolto la sfida della transizione al motore elettrico con coraggio e determinazione perché pensiamo che ci siano delle ottime opportunità di crescita. Comunque, in linea con le previsioni del mercato, ci stiamo attrezzando per produrre meno pezzi ma con un valore aggiunto superiore. La velocità con cui abbiamo affrontato il cambiamento ci ha consentito di mantenere la leadership nella produzione di piastrine per sistemi frenanti: ci siamo garantiti le forniture del primo mercato e dei ricambi originali sulle principali piattaforme del comparto tradizionale, ibrido e full electric. Stiamo sviluppando gli stampi che ci consentiranno di servire anche l’aftermarket dell’elettrico. Ma non è tutto. Tra i 25 nuovi prodotti che abbiamo lanciato negli ultimi due anni ci sono applicazioni per i sistemi di trasmissione, per la trazione così come per le sospensioni e per gli interni delle auto, sia la macchina endotermica del presente che la ibrida o la full elettrica del futuro».\n\nChe tipo di investimenti avete fatto?\n\n«Abbiamo acquistato presse di tranciatura fine potentissime, da 1100 a 1400 tonnellate, e macchinari per lavorazioni meccaniche ad alto contenuto tecnologico. Nel nuovo reparto per la e-mobility abbiamo investito oltre 2 milioni di euro. Investimenti molto importanti sia in macchinari di ultima generazione sia in risorse umane. Negli ultimi 2 anni abbiamo fatto, soltanto in Italia, 46 assunzioni, 5000 ore di formazione e avviato 5 programmi per valorizzare il talento femminile. Il reparto di ricerca e sviluppo, che a Villanova occupa 30 alte professionalità, ha avviato collaborazioni con il Politecnico di Torino e l’Università di Pisa. Abbiamo finanziato due dottorati e un contratto di ricerca».\n\nAvete avviato a gennaio lo stabilimento in Messico, prevedete altri investimenti all’estero?\n\n«L’internazionalizzazione è un punto di forza di Util insieme all’eccellenza tecnologica che ci viene riconosciuta dai principali player mondiali. Concluso il progetto del Messico – sviluppato in piena pandemia – stiamo completando la trasformazione del sito in Canada e ci stiamo concentrando sullo stabilimento di Guangzhou, che lavora con standard di produttività molto elevati. Da lì forniamo sia la Cina, che il Giappone, la Corea e l’India. In Cina ci servono più spazi, stiamo valutando diverse soluzioni, incluse partnership con imprenditori locali».\n\nNel futuro di Util c’è la quotazione in Borsa?\n\n«Con il giro d’affari attorno ai 200 milioni di euro atteso per il 2024, la quotazione potrebbe essere un’opportunità, non ce lo nascondiamo. Avremmo bisogno di un anno senza scossoni e grosse incertezze (come quelle all’ordine del giorno) per affrontare un progetto così complesso e delicato. Vedremo. Nel frattempo, pensiamo ai progetti strategici in corso e ai nuovi prodotti in fase di sviluppo. Come si dice in America: “There is a lot more to come …».",
    "Messico: domenica nelle chiese giornata di preghiera e sensibilizzazione sui ragazzi e giovani reclutati dalla criminalità": "Si stima che in Messico circa 250.000 bambini e adolescenti rischino di essere reclutati e utilizzati da gruppi criminali, mentre almeno un milione di persone fa parte di tali gruppi. Rispetto a questa situazione, la Conferenza episcopale messicana si mobilita: “Questa domenica, 18 settembre, invitiamo tutte le parrocchie e i movimenti laicali a partecipare alle Giornate mensili di preghiera chiedendo a Dio di poter soccorrere gli adolescenti e i giovani reclutati dalla delinquenza e dalla criminalità organizzata”.\n\n#Noshacesfalta (“Ci manchi”) l’hashtag e lo slogan utilizzati per fare eco alla giornata. L’iniziativa fa seguito a quelle che erano state promosse nelle chiese, durante il mese di luglio, per sensibilizzare in modo capillare le comunità cristiane contro la violenza e la criminalità e per la promozione della pace.",
    "Il nascondiglio di Pablo Escobar in Messico ora ospita una collezione d'arte contemporanea": "Nuova vita per il nascondiglio messicano di Pablo Escobar. A trasformarlo in sede espositiva il collezionista Lio Malca, che lo ha riempito con alcune delle sue opere preferite.\n\nCirca dieci anni fa Lio Malca, collezionista d’arte colombiano ma residente a New York, ha visitato la località turistica messicana di Tulum. Quello che doveva essere un breve soggiorno si è presto allungato, fino a trasformarsi nella ricerca di un immobile vista oceano. L’anno successivo si presenta un’opportunità irripetibile: sul mercato arriva l’ex nascondiglio del boss del cartello Pablo Escobar. La struttura, sequestrata dal governo all’inizio degli anni 2000, era da tempo caduto in stato di abbandono.\n\nDopo averlo acquistato, Malca ha avviato i lavori di rinnovamento dell’ex nascondiglio di Escobar. Oggi l’edifico ospita un hotel da 71 camere, con una spa, diversi ristoranti e molta arte contemporanea, tutti dalla sua stessa collezione. Le opere esposte in tutta la proprietà includono quelle di Marina Abramovic, Jean-Michel Basquiat (il preferito di Malca), Marco Brambilla, George Condo, Vik Muñiz, Kenny Scharf e molti altri.\n\nNon è la prima volta che Malca si imbarca in un progetto simile. Già nel 2015 il collezonista ha aperto una fondazione senza scopo di lucro a Ibiza, in Spagna, chiamata Fundación La Nave Salinas. Ospitata in un ex magazzino del sale di oltre 460 metri quadrati, la Fondazione espone opere d’arte contemporanea di artisti quali Scharf, Marco Brambilla, Bill Viola, KAWS ed Eva Beresin. Malca gestisce inoltre una galleria a Chelsea, Londra, che da lui prende il nome.\n\nA che gli chiede se ha in cantiere nuovi progetti, lui risponde: “Cerco sempre di scoprire nuovi artisti, nuovi talenti, nuovi lavori. La collezione è in continua espansione, quindi sono anche alla ricerca di più spazio per esporla”.\n\nCommenta con Facebook",
    "Messico: otto anni dopo, passi avanti sulla sparizione dei 43 studenti di Ayotzinapa: 64 mandati di arresto per membri dell'esercito": "ROMA - La Commissione per la verità e la giustizia, creata nel 2018 dal governo del presidente messicano Lopez Obrador, ha concluso che la sparizione forzata di 43 studenti, nel settembre 2014, fu “un crimine di Stato”. Il 26 settembre 2014, 43 studenti della scuola normale “Isidro Burgos” di Ayotzinapa furono rapiti e fatti sparire mentre si stavano recando a una manifestazione che commemorava la strage di Tlatelolco del 2 ottobre 1968. A seguito delle conclusioni della Commissione sono stati emessi 64 mandati di arresto a carico di responsabili dell’esercito e di agenti delle forze di polizia. Agli arresti è finito anche Jesus Murillo Karam, il procuratore generale cui erano state affidate le prime indagini.\n\nInsabbiamenti e depistaggi. Più volte, nel corso degli anni, Amnesty International aveva denunciato insabbiamenti e depistaggi nelle indagini e accusato le autorità di non voler fare luce sulla sparizione dei 43 studenti. Ora, l’organizzazione per i diritti umani sollecita le autorità messicane a fare tutto il possibile per chiarire definitivamente le responsabilità, localizzare i resti degli studenti, riparare integralmente il danno subito e garantire che fatti gravissimi del genere non si ripetano.\n\nIl rischio di fare il giornalista. Sempre da Amnesty International Messico, giungono informazioni riguardanti giornalisti e difensori dei diritti umani, molti dei quali costretti a fuggire dai luoghi in cui lavorano per le minacce subite. Il Paese centro-americano è noto anche per non essere un luogo ideale dove svolgere la professione giornalistica. Fino quasi alla fine del mese di luglio sono stati calcolati 14 giornalisti uccisi dall’inizio del 2022. Non risulta - sottolinea da tempo Amnesty International - che le pubbliche istituzioni messicane stiano facendo qualcosa per garantire la sicurezza degli operatori dell'informazione. Risulta, insomma, che i giornalisti sono vittime di attacchi e minacce, che il programma di protezione dedicato proprio a chi lavora nel mondo dell’informazione non sembra saper arginare.",
    "Scontro tra autobus e autobotte carico di carburante: strage in Messico. I due mezzi distrutti dalle fiamme": "Giornalista, redattore e copywriter freelance, nato e cresciuto tra Jesi e Ancona. Amante della lettura e della scrittura, trasforma la sua passione in lavoro, diventando esperto nella scrittura per il web. Pieno di difetti, come la passione per la Juventus.\n\nDrammatico incidente stradale in Messico: è di almeno 18 morti il tragico bilancio di uno scontro tra un’autobotte che trasportava carburante e un autobus carico di passeggeri. Lo schianto ha provocato un incendio che ha divorato entrambi i veicoli.\n\nL’incidente in Messico\n\nIl grave incidente è avvenuto sabato 10 settembre nello Stato messicano di Tamaulipas, nella parte nord-orientale del Paese. A scontrarsi sono stati un autobus e un’autobotte carico di carburante.\n\nI due mezzi si sono scontrati all’alba lungo l’autostrada che collega Ciudad Victoria a Monterrey, nei pressi della città di Hidalgo.\n\nI soccorritori sul luogo dell’incidente\n\nScontro tra autobotte e autobus: almeno 18 morti\n\nDrammatico il bilancio dell’incidente: almeno 18 persone sono morte nell’incidente e nell’incendio successivo, scatenato dall’esplosione del carburante. Numerose le persone rimaste ferite.\n\nIl bilancio delle vittime potrebbe però aumentare nelle prossime ore, ha reso noto l’ufficio del procuratore di Tamaulipas, aggiungendo che è in corso un’indagine.\n\nLa dinamica dell’incidente\n\nL’esatta dinamica dell’incidente è ancora al vaglio degli inquirenti, ma sembra che a causare lo scontro sia stato il distacco di uno dei due rimorchi dell’autobotte.\n\nIl rimorchio è finito contro un autobus che viaggiava verso Monterrey, nello Stato di Nuevo León, e si è rovesciato sul fianco, provocando un vasto incendio che ha investito entrambi i mezzi pesanti.\n\nL’autista dell’autobotte, sopravvissuto all’incidente, in un primo momento si sarebbe dato alla fuga, per poi costituirsi alla polizia locale. La sua posizione è al vaglio degli inquirenti.",
    "Usa-Messico: Blinken presiederà l’annuale Dialogo economico di alto livello": "Il segretario di Stato sarà accompagnato dalla segretaria del Commercio Gina Raimondo\n\nIl segretario di Stato Usa Antony Blinken si recherà a Città del Messico il prossimo 12 settembre, per presiedere l’annuale Dialogo economici bilaterale di alto livello. Lo ha comunicato tramite una nota il dipartimento di Stato Usa.\n\nBlinken sarà accompagnato dalla segretaria del Commercio Gina Raimondo, dal vice rappresentante del commercio Usa Jayme White, dal sottosegretario per la Crescita economica, l’energia e l’ambiente Jose W. Fernandez e da altri funzionari del governo federale. A margine del Dialogo Blinken incontrerà l’omologo messicano Marcelo Ebrard.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Inarritu 'spatriato' nel Bardo, Messico e nostalgia - Cinema": "VENEZIA - C'è un termine ormai in uso comune, specie dopo lo Strega vinto dal libro di Mario Desiati, 'spatriato'. Alejandro Gonzalez Inarritu non conosce l'italiano, ma lo apprezzerebbe, perché rappresenta la sua condizione, sulla cui elaborazione ha costruito il nuovo film, il primo a sette anni da Revenant che nel 2015 valse l'Oscar a Leonardo DiCaprio.\n\nS'intitola non a caso Bardo, che sta più o meno per limbo, per condizione di mezzo tra mondo dei vivi e quello dei morti.\n\n\"Io sono nel mezzo, sono messicano per gli Stati Uniti, americano in Messico\", ha detto il regista di Amores Perros, 21 grammi, Biutiful, Birdman, che in concorso a Venezia 79 ha portato un film epico, monumentale, tre ore della vita di Silverio Gama, \"emigrato di prima classe\", giornalista, documentarista, scrittore di successo alle prese con un bilancio di vita. Non casuale: \"Sono alla vigilia dei miei 60 anni, sono portato a riflettere, è un momento chiave della mia vita, sono pronto a capire, dal 2012 poi con un monaco vietnamita faccio meditazione, la trovo liberatoria, mi aiuta a vedere con distacco le cose, senza temere il giustizio degli altri, ad accettarmi insomma\", ha raccontato. \"Il successo ha un sapore un po' amaro, è una posizione privilegiata, ma tante sono le attese, gli obblighi, nulla è mai abbastanza, il successo porta a sacrifici, ad esempio per la tua famiglia\", ha rivelato.\n\nIl film è autocritico, sulla scelta di migrare (\"migliaia di persone lo fanno non avendo altre opportunità\"), sulla condizione di chi va via dal paese. \"Proprio oggi 1 settembre è un anniversario importante: il 1 settembre 2001 con la mia famiglia abbiamo lasciato il Messico e siamo andati a vivere a Los Angeles, pensavamo per un anno, invece non siamo più andati via, ma questa assenza mi rincorre ogni giorno, il Messico diventa uno stato mentale e le storie che racconto in Bardo interpretano questa assenza\". Al suo personaggio (interpretato da Daniel Giménez Cacho) fa fare un viaggio emozionale, in cui la biografia vera del regista ha un confine incerto con la finzione, \"è auto-finzione\" ma comunque gli fa dire di essere \"al servizio dei gringos\", ossia degli americani, di far parte del loro sistema.\n\n'Bardo - La cronaca falsa di alcune verità' (al cinema e poi dal 16 dicembre su Netflix che lo ha prodotto) racconta un viaggio sospeso tra memorie e vissuto di Gama che sta per ricevere, primo messicano e latino americano, un prestigioso premio in America e per questo viene festeggiato anche in patria dove fa ritorno dopo anni. Nel coma che lo coglie dopo un infarto c'è il sogno di questo viaggio tra Los Angeles e il Messico e ritorno e la storia di se stesso e della sua famiglia, ma c'è anche la storia del Paese sotto scacco americano (Amazon si compra la Bassa California, \"del resto oggi le corporazioni sono più ricche di tanti paesi, Walmart ha 3 milioni di dipendenti, c'è un ritorno al feudalesimo delle corporazioni\", ha detto), la tragedia dei migranti che provano a passare il confine (come aveva fatto nel commovente esperimento immersivo Carne Y Arena), la vita dei messicani poveri in California.\n\nTutto come un sogno, \"perché la realtà non esiste, piuttosto è il senso che dai ad eventi che vivi, è tutto finzione\".\n\nInarritu paga il suo personale tributo al cinema del maestro di Rimini e con sincerità lo ammette: \"Fellini è un santo protettore, come Bunuel, Roy Anderson, Jodorowsky. Non c'è un cineasta che non sia stato infettato da Fellini così come nessun musicista può prescindere da Mozart o da Bach. Il suo cinema è il mezzo più simile ai sogni. E spero che santo Fellini mi abbia protetto anche questa volta\".\n\n",
    "Messico, Jimenez infortunato: Mondiale a rischio": "Manca sempre meno alla prossima Coppa del Mondo. Allo stesso tempo, ultimamente gli infortuni sono diventati all’ordine del giorno. Questa volta la formazione del Messico avere un grosso grattacapo. In particolare, secondo quanto riporta L’Equipe, Raul Jimenez potrebbe saltare il vicinissimo Mondiale che avrà luogo a Qatar. L’attaccante del Wolverhampton ha effettuato una risonanza magnetica i cui risultati sono preoccupanti. In effetti, risulterebbe che l’ex Benfica soffrirebbe di una grave pubalgia che sembrerebbe impossibile da recuperare prima di novembre 2022.",
    "\"In Messico forniremo ai nostri lavoratori e alle loro famiglie il fabbisogno alimentare quotidiano\"": "\"In Messico forniremo ai nostri lavoratori e alle loro famiglie, 400 persone, il loro fabbisogno alimentare quotidiano\", afferma César Ortiz, amministratore delegato della Agrofesa, con sede nella regione nord-occidentale del Messico. Con la stagione dell'uva da tavola alle spalle sufficientemente soddisfacente, Agrofesa si sta ora concentrando sulla produzione di frutta e verdura biologica e convenzionale e sulle esportazioni, soprattutto verso i mercati statunitensi ed europei.\n\n\"Nella prossima stagione, forniremo un'ampia gamma di frutta e verdura biologica e convenzionale che includerà zucchine, zucca gialla e grigia, melanzane, cetrioli affettati, peperoni verdi, angurie normali e mini. Inoltre, negli Stati Uniti avremo disponibili i fagiolini per la festa del Ringraziamento\", afferma Ortiz.\n\nOrtiz prevede una forte domanda sul mercato statunitense, mentre in Europa le numerose carenze, causate dalla devastante ondata di caldo, stanno limitando le forniture. \"I nostri prodotti sono commercializzati a livello nazionale, negli Stati Uniti, in Canada e in diversi Paesi asiatici. Ci aspettiamo una forte stagione autunnale. Molti eventi meteo, a livello nazionale e all'estero, stanno continuando a limitare le forniture di alcune materie prime. Inoltre, dal punto di vista del settore, stiamo assistendo a una riduzione della superficie coltivata, a causa soprattutto dell'aumento dei costi e della carenza di manodopera\".\n\n\n\nLe nuove mense\n\nAgrofesa coltiva oltre 800 ettari di prodotti ortofrutticoli e 220 ettari di uva da tavola e una gamma di frutta e verdura per soddisfare i consumatori di Stati Uniti, Europa e sempre più Asia. Allo stesso tempo si prende cura innanzitutto della sua gente. E' stata appena completata una mensa, appositamente costruita non solo per assicurare i pasti ai lavoratori che lavorano quotidianamente nelle aziende. Con questa nuova struttura, Agrofesa fornirà anche pasti giornalieri alle famiglie dei lavoratori, ovvero 400 persone in totale, con la possibilità di allargarsi anche alle comunità limitrofe.\n\n\"Siamo molto entusiasti di annunciare che pochi giorni fa abbiamo aperto una nuovissima mensa dotata di strutture all'avanguardia per soddisfare il fabbisogno alimentare dei nostri colleghi e delle loro famiglie. Questa struttura sarà gestita dalla nostra Fundación Agrofesa, lanciata di recente, che punta a migliorare il benessere dei nostri collaboratori e delle loro famiglie, e sostenere il loro continuo sviluppo. Inoltre, nell'edificio sono presenti una panetteria, un depuratore d'acqua e un minimarket. La nostra filosofia aziendale è quella di mettere al primo posto i nostri collaboratori. Attualmente abbiamo messo a loro disposizione una clinica medica in loco, un asilo nido, una scuola elementare, campi sportivi e molte attività ricreative\", afferma Ortiz con orgoglio.\n\n\n\nInterno della cucina della nuova mensa\n\n\"Il costo della nuova struttura è un investimento a sei cifre, ma ne vale la pena se ci consente di rispondere al fabbisogno alimentare di tutti i collaboratori della nostra organizzazione. La nostra filosofia aziendale è quella di prenderci cura prima dei nostri collaboratori e dipendenti, perché per poter soddisfare i nostri clienti dobbiamo prima soddisfare i nostri collaboratori, e questo accresce le loro capacità di fornire prodotti di alta qualità. Fornendo l'infrastruttura, gli strumenti, la formazione e la guida adeguati, la nostra organizzazione è in grado di realizzare una comunità socialmente responsabile che mantiene il team e tutti i nostri collaboratori altamente motivati e affidabili nel fornire ai nostri clienti i migliori prodotti\", afferma Ortiz.\n\n\"Tra le nostre noci pecan, l'uva da tavola e il programma di ortaggi da agricoltura protetta, produciamo normalmente 32 settimane all'anno, su 800 ettari. Tutti i nostri campi e strutture sono certificati da Primus GFS, Primus Harvest Crews, Fair Trade e Sedex. Il nostro programma biologico è certificato da CCOF\", conclude Ortiz.\n\nPer maggiori informazioni:\n\nCésar Ortiz\n\nAgrofesa\n\n+52 (662) 2-62-05-60/64\n\ninfo@agrofesa.com\n\nwww.agrofesa.com",
    "Assassino reporter antinarcos Valdez. Messico chiede estradizione a Usa": "Notizia\n\n18 settembre 2022 18:54\n\nCHI PAGA ADUC\n\nl’associazione non percepisce ed è contraria ai finanziamenti pubblici (anche il 5 per mille)\n\nLa sua forza economica sono iscrizioni e contributi donati da chi la ritiene utile\n\nDONA ORA\n\nIl Messico ha chiesto ag li Stati Uniti di estradare la presunta mente dietro l'omicidio del giornalista Javier Valdez , assassinato nel maggio 2017, ha detto sabato l'ufficio del procuratore generale, dopo il suo rilascio dal carcere.Damaso Lopez Serrano, un trafficante di droga conosciuto con il soprannome di \"Minilic\", è accusato di aver ordinato l'omicidio di Javier Valdez, un famoso giornalista e collaboratore dell'AFP che si è occupato in particolare di traffico di droga.Lopez Serrano è stato rilasciato venerdì, secondo il Federal Bureau of Prisons degli Stati Uniti.Si era arreso alla US Drug Enforcement Agency (DEA) nel luglio 2017 e aveva collaborato con le autorità statunitensi in cambio di una riduzione della pena.L'ufficio del procuratore generale ha detto che \"insisterà per ottenere la sua estradizione in Messico\" e sta lavorando con l'Interpol su quella richiesta.La vedova della giornalista, Griselda Triana, si è detta indignata per il rilascio di Lopez Serrano da parte degli Stati Uniti.\"Minilic, che ha pagato 100.000 pesos (quasi 5.000 euro) per ucciderlo ora lavorerà per il governo americano\", si è indignata su Facebook. \"Gli Stati Uniti proteggono gli assassini dei giornalisti! Non permettiamolo!\"Il Messico ha incarcerato due persone in relazione all'omicidio di Javier Valdez: Heriberto Picos, condannato a 14 anni di carcere nel 2020, e Juan Francisco Picos, condannato a 32 anni di carcere nel 2021.Javier Valdez è stato ucciso a colpi di arma da fuoco nella sua auto il 15 maggio 2017 nella cittadina di Culiacan (nord-ovest), vicino agli uffici di Riodoce, il settimanale che ha contribuito a fondare.(AFP)",
    "Referendum per le 4 regioni del Donbass contestato dal G7. Il Messico prova a mediare": "Nelle regioni ucraine di Donetsk, Lugansk, Kherson e Zaporizhzhia sono in corso i “referendum” sull’annessione alla Federazione Russa, che si concluderanno il 27 settembre. Le consultazioni sono ritenute illegali dagli alleati occidentali di Kiev, i quali hanno già chiarito che non accetteranno mai il risultato, e sono state criticate da Pechino, che ha chiesto il rispetto del principio dell’integrità territoriale degli Stati. Le autorità filo-russe insediate in questi territori e Mosca hanno comunque promesso di andare avanti.\n\nAttaccano il diritto all’autodeterminazione delle popolazioni russe in Ucraina i governi atlantisti dell’Occidente. “Noi leader del G7 condanniamo fermamente i referendum farsa, che la Russia cerca di usare per creare un pretesto falso, per cambiare lo status della sovranità territoriale ucraina, soggetta all’aggressione in corso dalla Russia”, scrivono dunque i membri del G7 in una nota. “Queste azioni violano chiaramente la carta delle Nazioni Unite e il diritto internazionale, e vanno in direzione diametralmente opposta allo stato di diritto fra le nazioni”, si legge ancora.\n\n“Gli occupanti russi hanno organizzato gruppi armati per circondare le abitazioni e costringere le persone a partecipare al cosiddetto ‘referendum’. I cittadini sono stati minacciati: “coloro che non parteciperanno alla votazione verranno automaticamente licenziati dal lavoro”. “Le autorità hanno vietato alla popolazione locale di lasciare la città tra il 23 e il 27 settembre”, ha dichiarato il governatore ucraino in esilio di Lugansk Sergey Gaidai, riportato dal Guardian.\n\nSe in Donbass, dove si vota oggi per il referendum vincerà il sì per l’unione con la Russia, Mosca considererà ogni attacco contro questo territorio come “un attacco al proprio territorio”. Lo ha detto il portavoce del Cremlino Dmitry Peskov citato dalla Tass: “Immediatamente, in questi tetrritori entrerà in vigore la Costituzione della Federazione russa”.\n\nCi sarebbero anche osservatori italiani al referendum in corso nella autoproclamata Repubblica di Donetsk per l’unione con la Russia riferisce la Commissione elettorale centrale, secondo la quale alla consultazione presenziano 130 osservatori stranieri. Tra questi, oltre ai russi e agli italiani, altri provenienti da Venezuela, Romania, Togo e Sudafrica. Lo scrive l’agenzia russa Tass.\n\nIl referendum nelle autoproclamate repubbliche del Donbass e nelle regioni di Zaporizhzhia e Kherson stanno provocando una reazione “estremamente nervosa e isterica nei paesi della Nato e dell’Unione Europea”. Lo riferisce l’ufficio stampa del SVR, il servizio di intelligence estero russo, riporta Ria Novosti.\n\nIl Messico ha ufficialmente presentato alle Nazioni Unite una proposta del presidente Andrés Manuel López Obrador di un processo di pace per cercare di mettere fine al conflitto fra Russia e Ucraina, chiedendo la costituzione di “un comitato per il dialogo e la pace in Ucraina, con la partecipazione di altri capi di Stato e di governo, tra cui, se possibile, il premier indiano Narendra Modi e Sua Santità Papa Francesco”.\n\nS.C.",
    "Eruzione del Vulcano Popocatepeti in Messico. Video": "MESSICO. Ennesima eruzione esplosiva del vulcano Popocatepeti, mercoledì 14 settembre, alle ore 6:53. Il vulcano Popocatepeti è uno dei più attivi del mondo, tanto che è ripreso da varie webcam che mostrano al mondo le sue spettacolari eruzioni vulcaniche.",
    "50 anni fa Eddie Merckx volò sui pedali in Messico": "Claudine irrompe nella stanza furente. Adesso lo contempla dall’altro lato del divano, i pugni stretti sui fianchi, l’espressione che non riesce a contenere un disappunto esondante. Nemmeno la sua intemerata è servita a nulla: “Guarda Eddie che ti devi anche riposare. Guarda che ci siamo anche noi”. Come colloquiare con il raggio di una bici: quello gira in tondo e se ne frega. Se c’è ancora uno scampolo di stagione da addentare, lui non può tirarsi indietro.\n\nCerto, l'annata è stata bella carica. Soltanto diciotto giorni prima Merckx ha trionfato con draconiana attitudine al Giro di Lombardia. Prima ancora quelle leve tiranneggianti hanno pigiato sui pedali nel Giro del Piemonte, dell’Emilia e naturalmente in quello d’Italia. Ovunque ai concorrenti è stato strappato via, con incruenta superiorità, ogni rimasuglio di speranza. La civile protesta di sua moglie poggia su ulteriori valide argomentazioni: “In Messico? Dobbiamo andare fino in Messico?”.\n\nSì. Il cannibale stravaccato su una sdraio vista spiaggia, magari con un corroborante Martini Dry tra le dita, non ci sa proprio stare. Freme costantemente per stringere tra le mani il manubrio della sua bici. Ha premute dentro tonnellate di ciclismo. Così è deciso, si vola a Città del Messico con un obiettivo: infrangere il record dell’ora conquistato proprio in quelle terre dal danese Ole Ritter, nel 1968.\n\n\"Non lo farò mai più\"\n\nOggi che è il 25 ottobre 1972 – vale a dire esattamente mezzo secolo fa – Eddie ci prova salendo in sella a quella che, ancora non può saperlo, sarà l’ultima bicicletta costruita secondo una certa tradizione. Quelle che arriveranno dopo, ne sa qualcosa Francesco Moser, al confronto risulteranno creature avveniristiche. Il caldo e l’altura sono impronosticabili convitati di pietra. Ma per intanto quel gran genio di Ernesto Colnago gli prepara una gemma rara per l’epoca: poco più di 5 kg di stazza, al servizio del corridore più potente: abbinata fotonica che promette di demolire il risultato precedente.\n\nE così accade, infatti. Non serve un’immaginazione fervida per intuire che Eddie, quando si mette qualcosa in testa, non partecipa mai. Eddie vince, punto. Così al velodromo Augustin Melgar di Città del Messico Merckx passa, letteralmente, un’ora a volare sui pedali. Alla fine il nuovo record recita 49,432 km percorsi. Intercettato da un microfono volante dopo la memorabile impresa, cicatrizza stremato il suo pensiero: “Non lo farò mai più”.\n\nMoser riuscirà a superare il belga nel 1984, ma avventurarsi in improvvidi paragoni è un esercizio sterile: pur non sottraendo nulla all’impresa, la bici del nostro italiano era di tutt’altra risma.\n\nOra le mani di Claudine non sono più strette sui fianchi. Abbracciano il marito, con tutto l’amore possibile. E con la consapevolezza, cronica, che nella scala della devozione Eddie metterà sempre due ruote al primo posto. Talento miscelato a folle ossessione: non si diventa cannibali per caso.",
    "Lavori pubblici per detenuti, modello Asi Caserta in Messico - Cronaca": "(ANSA) - CASERTA, 05 SET - Arriva in Messico il modello casertano di reinserimento sociale dei detenuti attraverso i lavori di pubblica utilità negli agglomerati industriali. Le delegazioni italiane del Consorzio Asi Caserta, guidata dalla presidente Raffaela Pignetti, e del Ministero della Giustizia-Dap, con il responsabile dell'Ufficio Centrale per il lavoro dei detenuti, Vincenzo Lo Cascio, hanno presentato a Città del Messico, su invito dell'Unodc (Ufficio dell'Onu per il controllo della droga e la prevenzione del crimine), il progetto \"Mi riscatto per il futuro\", nell'ambito delle attività legate all'omologo programma \"De vuelta a la comunidad\".\n\nIl progetto messicano è ispirato alle esperienze avviate in Italia dal Ministero e, tra queste in particolare, a quella in corso nelle aree Asi di Caserta, che impegnano i detenuti in lavori di pubblica utilità. \"Il nostro progetto è ora un modello internazionale di riferimento\" ha affermato la presidente Pignetti, che, in qualità di ospite di Unodc Mexico, ha avuto numerosi incontri nella capitale messicana con autorità governative, rappresentanti Onu come Kristian Holge di Unodc Messico, la responsabile del progetto Martha Orozco, i partner del progetto messicano (tra cui Enel Green Power e Unodc Vienna). \" 'Mi riscatto per il futuro' e 'De Vuelta a la comunidad' - ha aggiunto la Pignetti - mirano ad abbassare la recidiva aumentando le opportunità di lavoro, ma per farlo è fondamentale estendere la rete di collaborazione tra gli attori coinvolti e impegnati nella sostenibilità sociale. Siamo pronti per ampliare il progetto ad altri detenuti e ad implementare i lavori di manutenzione nelle aree Asi\".\n\nGianfranco De Gesu, Direttore Generale dei Detenuti e del Trattamento del Dipartimento dell'amministrazione penitenziaria, si è detto \"molto soddisfatto dell'importante risultato raggiunto in questa attività di cooperazione. Il nostro obiettivo primario è promuovere la lotta alla recidiva e la riabilitazione ad una vita libera per i detenuti\". (ANSA).\n\n",
    "Stellantis, Carlos Zarlenga nuovo numero uno in Messico - I protagonisti": "Stellantis North America ha annunciato che Carlos Zarlenga entrerà a far parte dell'azienda come presidente delle operazioni in Messico, riportando a Mark Stewart, chief operating officer di Stellantis North America.\n\nZarlenga arriva da General Motors dove è stato recentemente presidente e amministratore delegato del Sud America.\n\nIn questo ruolo, Zarlenga ha guidato le operazioni commerciali end-to-end per il Sud America maturando , si legge nella nota, una profonda conoscenza dell'industria automobilistica, dei suoi fattori trainanti e delle dinamiche, unita a un forte background in finanza.\n\nZarlenga ha iniziato la sua carriera in General Electric dove ha ricoperto una serie di incarichi con responsabilità crescenti, tra cui la posizione di divisional chief financial officer. Entrato in General Motors nel 2012 ha ricoperto posizioni dirigenziali in Corea del Sud, Uzbekistan, Argentina e Brasile.\n\nQuesta nomina, si legge nella nota, è legata all'uscita dall'azienda dopo 22 anni di servizio di Bruno Cattori, presidente e ceo di Mexico Operations che ha annunciato la sua intenzione di ritirarsi, con effetto dalla fine di settembre.\n\n\n\n",
    "Perez: “Titolo a Max scontato, voglio il Messico”": "Il ritorno in pista della Formula 1 a Spa-Francorchamps dopo la pausa estiva sembrava regalare nuovi sorrisi a Sergio Perez, subito 2° e co-protagonista della doppietta Red Bull in Belgio. Tuttavia, nelle prove successive in Olanda ed Italia, il messicano non è andato oltre la quinta posizione di Zandvoort, riprendendo una crisi di risultati che si era attivata dal GP d’Austria, dopo il quale non aveva più ottenuto alcun piazzamento sul podio.\n\nRisultati che non hanno messo in pericolo la leadership della Red Bull in classifica costruttori, anche e soprattutto per merito dei successi di Max Verstappen, ma che hanno comunque generato in Perez la volontà di tornare alla vittoria, la stessa che manca dal GP di Monaco, l’unica fin qui di questo campionato: “Nelle ultime gare, man mano che la macchina progrediva, questa si allontanava da me – ha ammesso a Fox Sports Mexico – forse non mi sono adattato bene alla nuova vettura, ma è qualcosa su cui sto lavorando con il mio team di ingegneri per tornare. Sono lo stesso pilota di sei mesi fa. Chi mi conosce sa che cambierò le carte in tavola, che mi riprenderò e che chiuderò la stagione in bellezza, anche perché voglio tornare a vincere le gare, e questo è il mio obiettivo per le ultime sei gare. Il campionato è praticamente scontato che lo vinca Max”.\n\nA proposito di scopi, Perez ha anche espresso il suo parere sul prossimo Gran Premio di Singapore, ribadendo inoltre la volontà di raggiungere un traguardo ancora seguito da inizio carriera: “Marina Bay può essere un circuito molto buono per la Ferrari – ha aggiunto – perché nei circuiti stradali sono stati molto bravi. Inoltre, è una pista molto impegnativa. All’inizio dell’anno eravamo peggio della Ferrari, ma abbiamo compensato nelle gare successive. In fin dei conti, la Red Bull ha avuto una stagione super e non vedo l’ora di mantenere questo ritmo fino alla fine dell’anno. Infine, vincere il Gran Premio del Messico è senza dubbio il sogno della mia carriera“.",
    "American celebra 80 anni di voli in Messico. Capacità a +40% rispetto al 2019": "American Airlines festeggia 80 anni dall’apertura dei suoi primi voli verso il Messico: nel 1942, la compagnia aerea lanciò il collegamento da Dallas a Città del Messico, operato da un Douglas DC-3, facendo prima scalo a Monterrey per il rifornimento. Con questo volo, il Messico divenne la seconda destinazione internazionale della compagnia aerea, dopo il Canada (aperta nel 1941).\n\nOggi il Messico rappresenta la più grande destinazione internazionale di American, con oltre 500 voli settimanali verso 27 città. E proprio quest’anno, il vettore ha registrato una crescita record nel Paese, con un aumento di oltre il 40% della capacità rispetto al 2019. Oltre a operare le rotte maggiormente strategiche con aeromobili più grandi, la compagnia aerea ha anche aperto nuove rotte, come quella da Austin a Cozumel e, a partire da novembre, un nuovo collegamento da Città del Messico e Monterrey a New York.\n\nAmerican conta più di 1.100 membri dipendenti basati in Messico, il maggior numero al di fuori degli Stati Uniti; due uffici prenotazioni a Città del Messico e Monterrey, quattro centri di vendita biglietti a Città del Messico, Monterrey, Guadalajara e León, e un Admirals Club all’aeroporto internazionale Benito Juárez di Città del Messico.",
    "Il centenario dell’ambasciata del Messico": "L'aumento è di oltre un punto percentuale. Tanti anche allo sportello unico per avere il duplicato della tessera elettorale. Dove si è votato di più.",
    "Terremoto, sisma di magnitudo 6,8 in Messico centrale": "Terremoto, sisma di magnitudo 6,8 in Messico centrale 22 settembre 2022\n\nResidenti della capitale scendono in strada dopo la scossa"
}