{
    "La CNI collante tra Slovenia e Italia": "Il Presidente del Governo sloveno, Robert Golob ha ricevuto i deputati delle Comunità Nazionali Italiana e Ungherese al Parlamento di Lubiana, rispettivamente Felice Žiža e Ferenc Horváth. Nel corso di un colloquio, durato oltre un’ora, sono stati affrontati temi di scottante attualità per le due etnie e si è discusso su come impostare la futura collaborazione con la coalizione di governo. “Al primo ministro abbiamo presentato i principali progetti che desideriamo realizzare e che sono stati approvati di recente anche dal Consiglio della CAN Costiera” ha rilevato Žiža. “Siamo partiti dal coinvolgimento mio e del mio collega ungherese, nei preparativi per l’approvazione di leggi che richiedono alla Camera la maggioranza assoluta, quindi 60 voti, nonché di altre normative che la nuova coalizione di maggioranza sta preparando. Grande attenzione è andata ai rapporti della Slovenia con le nostre Nazioni d’origine. Entrati nel dettaglio delle nostre richieste, si è discusso in particolare dei capitoli riguardanti l’informazione, con il consolidamento di Radio e TV Capodistria, con riferimento alle risorse umane, giornalisti e tecnici, sempre in numero insufficiente, dopo l’emorragia che ha fatto perdere il 25 p.c.dei posti di lavoro negli ultimi anni. È stata ricordata la necessità di una maggiore autonomia per i programmi italiani e ungheresi e un loro sostegno diretto da parte del governo. Nel comparto istruzione torneremo a chiedere l’elevazione delle competenze linguistiche per i docenti delle nostre scuole che non hanno concluso almeno due livelli della verticale scolastica in italiano, con l’abilitazione al livello di Lingua materna. Con il capogruppo del Movimento libertà alla Camera, Borut Sajovic e la Segretaria di Stato presso il Gabinetto del premier, Maja Kociper, abbiamo concordato la preparazione di un vasto programma di collaborazione, che svilupperemo gradualmente durante questa legislatura o anche la prossima. Sono tornato a ricordare a Golob il piano di stretta cooperazione tra Italia e Slovenia, tramite un fondo che finanzi progetti legati allo sviluppo della CNI in Slovenia e della Comunità slovena in Italia. Riguarderebbero scuola, cultura, patrimonio storico-culturale ed altro, come del resto concordato lo scorso anno dai precedenti Esecutivi di Italia e Slovenia, ma non realizzato sino in fondo. La Comunità ungherese, invece, ha attuato le intese con l’Ungheria. Al premier Golob è stato chiesto, inoltre, d’includere nelle delegazioni slovene che conferiscono con omologhi italiani, il rappresentante della CNI e che in queste occasioni non sia mai dimenticata la posizione degli sloveni che vivono in Italia. La firma dell’accordo con il governo è attesa nel giro di un mese circa” ha concluso il dottor Žiža.\n\nS'informano i gentili lettori che tenuto conto delle disposizioni dell'articolo 94 della Legge sui media elettronici approvata dal Sabor croato (G.U./N.N. 111/21) viene temporaneamente sospesa la possibilità di commentare gli articoli pubblicati sul portale e sui profili sociali La Voce.hr.",
    "Slovenia, sciopera la Radio televisione slovena": "La radio televisione della Slovenia dice no alle pressioni sui dipendenti del programma informativo, no alle minacce all'autonomia giornalistica e redazionale. La RTV e il sindacato chiedono il dialogo sociale e nuove trattative con al dirigenza di un ente che da tempo è in grave crisi. Riprendiamo il comunicato sindacale e quello della redazione informativa di Radio Capodistria che ha aderito allo sciopero\n\nOggi sciopero alla RTV di Slovenia, per dire no alle pressioni ed alle discriminazioni esercitate nei confronti dei dipendenti del programma informativo di TV Slovenia e del Centro multimediale;\n\nper contrastare le minacce all’autonomia giornalistica e redazionale, messa in forse dagli interventi arbitrari e non professionali della dirigenza nel programma;\n\nper dire che la direzione sta distruggendo l’immagine del servizio pubblico, che con l’aiuto del Consiglio di programma sta inasprendo la situazione nella casa;\n\nper ribadire che da più di un anno siamo di fronte ad una crisi gestionale dell’ente;\n\nper chiedere dialogo sociale, un’intesa sulla politica dei quadri e finanziamenti stabili;\n\nper ribadire che non c’è progresso nelle trattative sindacali con la dirigenza.\n\nScioperiamo perché svolgiamo con professionalità il nostro lavoro, perché siamo il servizio pubblico e perché vogliamo che si ponga fine allo smantellamento della RTV.\n\nFirmato: Il Comitato di sciopero dei sindacati giornalistici della RTV di Slovenia.\n\n-------------------------------------------------------------------------------------------------------\n\nLa redazione informativa di Radio Capodistria aderisce allo sciopero indetto dai sindacati di categoria ed esprime preoccupazione per la situazione nell’ente. In questa occasione su vuol porre l’accento sul fatto che dopo tanti anni e vane promesse il segnale della nostra emittente non è ancora diffuso nel traforo di Monte San Marco. Si rileva altresì la necessità di arrivare ad una serie di adeguamenti contrattuali all’interno della redazione, considerato che alcuni colleghi svolgono nuove e più gravose mansioni.",
    "Slovenia Green Wellness Route, itinerario e percorso della via del benessere": "Una via del benessere alla scoperta del patrimonio naturale e delle migliori località termali della Slovenia.\n\nSi chiama Slovenia Green Wellness Route il nuovo percorso ciclo-turistico ufficialmente inaugurato a ottobre 2022. L’itinerario misura 640 chilometri, che si possono dividere in 16 tappe, ognuna della lunghezza media di 40 chilometri da percorrere su superfici miste, con più di due terzi su strade asfaltate.\n\nÈ un percorso ad anello che parte e arriva nella capitale Lubiana, costeggia le Alpi di Kamnik e della Savinja, si estende fino alla pianura pannonica e verso il confine meridionale, lungo il fiume sloveno più lungo, il Sava. Nelle soste ci si rilassa nelle migliori terme e spa del Paese.\n\nUn’esperienza unica che riunisce i punti di forza della Slovenia: ciclismo, natura, cultura, enogastronomia e benessere. Il “Paese più sostenibile del mondo” propone quindi un nuovo modo di viaggiare, più responsabile ed ecologico, per ringiovanire il corpo, la mente e l'anima.\n\nSlovenia Green Wellness Route, itinerario e percorso della via del benessere\n\nLubiana – Kamnik\n\nKamnik – Ljubno/ Rečica\n\nLjubno/ Rečica - Velenje\n\nVelenje – Zreče\n\nZreče - Maribor\n\nMaribor – Lenart/Sveta Ana\n\nLenart/Sveta Ana - Moravske Toplice\n\nMoravske Toplice – Ljutomer/ Jeruzalem\n\nLjutomer/ Jeruzalem – Ptuj\n\nPtuj – Rogaška/ Podčetrtek\n\nRogaška/ Podčetrtek – Brežice/ Čatež\n\nBrežice - Kostanjevica na Krki\n\nKostanjevica na Krki – Novo Mesto\n\nNovo Mesto – Laško\n\nLaško – Celje/ Šentjur/ Žalec\n\nRitorno a Lubiana\n\nLa Slovenia Green Wellness Route è promossa dall’Ente per il Turismo Sloveno, in collaborazione con l’Associazione delle Terme Slovene, il Consorzio Green Slovenia, le destinazioni partecipanti e Visit GoodPlace, agenzia specializzata in tour sostenibili in bicicletta. Scoprite l’itinerario della Slovenia Green Wellness Route e poi deciderete se percorrerlo tutto o solo alcune tappe.\n\nLubiana – Kamnik\n\nPartite da Lubiana e concedetevi del tempo per scoprire la capitale slovena. Quindi iniziate il percorso che si dirige verso nord per raggiungere, dopo circa 30 chilometri, Kamnik, suggestivo borgo del nord della Slovenia.\n\nIncuneata ai piedi delle Alpi di Kamnik-Savinja e circondata dalla valle di Kamniška Bistrica, dall'insediamento di pastori di Velika Planina, dalla valle di Tuhinj e a poca distanza dalla valle di Logar, Kamnik è un paradiso naturale che affascina qualsiasi visitatore. Dopo una giornata trascorsa a pedalare rilassatevi alle Terme Snovik, un complesso di piscine coperte e all'aperto, sauna finlandese, bagno turco e un’area per massaggi.\n\nKamnik – Ljubno/ Rečica\n\nLa Slovenia Green Wellness Route prosegue verso est per circa 35 chilometri, seguendo in gran parte il panoramico fiume Dreta, fino alla città di Ljubno ob Savinji. È un caratteristico borgo incastonato nelle Alpi, lungo il fiume Savinja, dove vedere la chiesa di San Giacomo del XV secolo nel vicino villaggio di Okonina. Qui si tiene l'annuale Coppa del Mondo di salto con gli sci femminile. Si continua poi pedalando nella campagna qui rinomata per il rafting e la pesca. Per una sosta andate all'Herbal Glamping Ljubno oppure continuate per 8 km fino al Camping Menina vicino alla città di Rečica ob Savinji.\n\nPer chi ama il benessere c'è un'area termale con massaggi e trattamenti per il corpo. Visitate la tradizionale fattoria e mulino di Brineč dove fare una passeggiata lungo un rilassante sentiero nel bosco. Chi è alla ricerca di attività più adrenaliniche può fare kayak, rafting e SUP oltre ai tour in bicicletta. Per avere una vista dall'alto del paesaggio, lanciatevi con il parapendio e o nelle escursioni panoramiche in aereo.\n\nLjubno/ Rečica - Velenje\n\nProseguendo per 40 km lungo il percorso si arriva Velenje, uno dei luoghi più interessanti da visitare in Slovenia. Ex città mineraria, questa città sul lago è un mix di diverse epoche storiche. A Velenje vedrete l'imponente statua di Josip Broz Tito, alta 10 metri e collocata in Piazza Tito. Poi andate al castello di Velenje, risalente al XIII secolo, situato in cima alla collina.\n\nUna visita al Museo delle Miniere di Carbone della Slovenia può essere interessante per comprendere l'industria che ha reso questo luogo uno dei più importanti del Paese. Infine fate un tuffo nel sublime lago di Valenje. Nella regione di Velenje ci sono due centri benessere. A nord-ovest di Velenje, le Terme Topolšica con piscine, massaggi, un elegante hotel, appartamenti per famiglie e un centro medico. A sud-est di Velenje sorgono invece le speciali Terme Dobrna. La sorgente qui è stata menzionata per la prima volta nel 1403. Oggi a pochi passi da sentieri escursionistici e piste ciclabili, troverete un boutique hotel, eleganti suite, bagni termali, saune, piscine e ottimi ristoranti.\n\nVelenje – Zreče\n\nIl tragitto da Velenje alla zona di Rogla-Pohorje - che comprende i comuni di Oplotnica, Slovenske Konjice, Vitanje e Zreče - è uno dei luoghi più panoramici e rilassanti dell'itinerario. La regione, nota per la stazione sciistica di Rogla sui monti Pohorje, è costituita da dolci colline che offrono panorami suggestivi sulla campagna. Quindi potrete pedalate tra fattorie e centri termali. L'agriturismo EKO Urška è un luogo ideale per mangiare, dormire e stare a contatto con la natura. La Gola di Oplotnica e il suo percorso didattico sono una piacevole pausa dalla bicicletta. Può essere interessante la visita al Centro di Tecnologie Spaziali di Noordung. Poi andate sulla cima del Rogla Peak (1.517 metri) e sulla torre del Pot med krošnjami Pohorje, che si innalza di altri 37 metri e offre panorami incredibili. Fate una sosta nelle cantine Zlati Grič e rigeneratevi alle Terme Zreče. Il complesso comprende un centro di cura, un villaggio di saune, una palestra e piscine termali. Per la notte potreste prenotare all'Hotel Atrij, quattro stelle.\n\nZreče - Maribor\n\nDa Zreče la Slovenia Green Wellness Route porta a Maribor, la seconda città più grande della Slovenia. Questa tappa si snoda lungo facili tratti asfaltati e ghiaiosi, seguendo a volte la pista ciclabile lungo il fiume Drava. A Maribor rilassatevi alle favolose Terme Maribor. Ma scoprite anche la vite più antica del mondo, quella della varietà Žametovka, che ha più di quattro secoli ed è riconosciuta dal Guinness dei primati.\n\nTroverete la sua Casa e il suo Museo, dove è possibile degustare il vino qui prodotto. Maribor offre inoltre eccellenti bistrot e ristoranti menzionati nella guida Michelin, come lo stellato Hiša Denk, nel villaggio di Zgornja Kungota. Fate un giro in città e visitate il Museo Provinciale di Maribor, i teatri, le gallerie d'arte, la sinagoga e la Zona Tezno, costruita durante la Seconda guerra mondiale. Al Drava Center potete noleggiare una canoa o una tavola da paddle. Per ammirare il paesaggio dall’alto poi prendete la funivia che vi porterà sul crinale di Pohorje.\n\nMaribor – Lenart/Sveta Ana\n\nPedalando tra sentieri tranquilli e dolci colline si raggiunge Lenart. A distanza di chilometri, vedrete la torre panoramica di Maister, alta 17 metri, che offre un’incredibile vista sulla campagna sottostante e su Austria, Croazia e Ungheria.\n\nLa torre prende il nome dall'eroe sloveno Rudolf Maister. Per approfondire la storia visitate il Museo Maister. Proseguendo lungo l'itinerario si arriva a Sveta Ana, dove vedere la chiesa di Sant'Anna, risalente al XVIII secolo. Poi fate una pausa alla Casa del tè Kolarič, dove i proprietari coltivano, servono e vendono il tè. Accomodatevi nella loro \"casa hobbit\" costruita sul fianco della collina. Concludete la giornata alla cantina Hafner, che produce 10 varietà di vino, tra cui il pinot nero rosé frizzante.\n\nLenart/Sveta Ana - Moravske Toplice\n\nQuesta tappa si addentra nel cuore dell'incredibile regione del Pomurje, nell’estremità nord-orientale della Slovenia, in direzione dell'Ungheria. La zona è spesso chiamato Slovenia Pannonica Termale per le sue numerose sorgenti.\n\nDopo aver attraversato il fiume Mura, ci si dirige verso il capoluogo e la città principale della regione, Murska Sobota. Poi si prosegue verso Moravske Toplice dove rilassarsi in alcuni dei migliori centri termali del Paese. Forse il più famoso è quello delle Terme 3000, che è il più grande e uno dei più attrezzati del Paese. Un'altra chicca è rappresentata dalle vicine Terme Vivat: un complesso di piscine esterne e interne, mondo delle saune, salone di massaggi thailandesi e un centro medico.\n\nMoravske Toplice – Ljutomer/ Jeruzalem\n\nPedalando si entra poi nella regione della Prlekija. Questa ottava tappa si snoda intorno e sotto la zona sudorientale di Murska Sobota e poi accanto al lago Soboško jezero, dove ci si può rinfrescare con una nuotata, un giro in barca o un'esperienza di stand-up paddleboard. Sulla spiaggia troverete l’Expano Pavilion che è un museo, un'esperienza di apprendimento interattivo e una clubhouse con caffè. Da qui si continua a pedalare attraverso il Prekmurje (lato orientale della Mura), superando il fiume ed entrando nella regione del Pomurje, sul lato occidentale della Mura. L’itinerario ci riporta nella zona della Prlekija e in due delle località più belle dell'intero percorso: Ljutomer e Jeruzalem.\n\nLjutomer è una cittadina accogliente con piazze generose, bistrot, musei, enoteche e caffè. Non perdete la Chiesa di San Janez Krstnik e il Museo di Ljutomer, che si trova accanto al Municipio. Un'attrazione speciale è il Museo Trotter di Ljutomer, che illustra la storia delle corse di cavalli della città. A sud, circondata da colline, si trova l'idilliaca campagna ricoperta di vigneti che circonda Jeruzalem. Andate al centro informazioni turistiche, con la sua eccellente enoteca, per capire il piano migliore per visitare i vigneti. Entrate poi nella Chiesa di Nostra Signora del Dolore prima di rimettervi in bici. Finite la giornata al Bioterme di Mala Nedelja, centro termale con parco acquatico e glamping.\n\nLjutomer/ Jeruzalem – Ptuj\n\nLa nona tappa dell’itinerario prosegue verso sud-ovest fino a Ptuj, la città più antica della Slovenia. Potrete ammirare il magico lago di Ptuj, le strade acciottolate, i castelli e i festival su vino, cibo e arte. La città è stata abitata già nel III millennio a.C.. I Celti lasciarono la loro impronta durante l'Età del Ferro e poi i Romani costruirono in questa zona un importante insediamento militare.\n\nIl Medioevo ha portato stabilità nella regione e ha reso Ptuj ciò che è oggi: a quel periodo risalgono il monastero domenicano, il monastero minorita e la chiesa di San Giorgio. Si potrebbe soggiornare al Panorama Bed and Breakfast con vista sulla città e sul castello, poi visitare il Museo regionale di Ptuj, fare birdwatching ed escursionismo. Ma non dimenticatevi del vino. Questa è una rinomata regione vinicola e una visita alla cantina Ptujska Klet è d'obbligo. Poi concludete la giornata alle Terme Ptuj, dove non perdere il mondo delle saune Flavia e le piscine Vespasianus.\n\nPtuj – Rogaška/ Podčetrtek\n\nLa Slovenia Green Wellness Route prosegue verso sud-ovest lungo il confine croato. Da Ptuj pedalate fino alla città di Rogaška Slatina, dove si trova uno dei più antichi siti termali del Paese. La prima testimonianza delle sorgenti risale al 1141. Passeggiando nel parco termale, visitate la Sala dell'acqua di Minear per provare la rinomata acqua minerale da cui si ricava la nota acqua Donat Mg, che ha il più alto contenuto di magnesio al mondo.\n\nIn seguito, si consiglia una passeggiata alla storica Sala dei Cristalli e un trattamento di bellezza presso il centro estetico Kozmetika Afrodita. Ma Rogaška Slatina non è solo terme e sorgenti. Si può visitare il Museo del Palazzo di Ana, percorrere la meravigliosa strada del vino e scoprire la lunga tradizione del vetro alla vetreria Rogaška. L'itinerario si dirige poi verso Podčetrtek, città circondata dalla natura, dove dedicarsi alle terme, alle esperienze gastronomiche e alla scoperta della foresta e della montagna. Rilassatevi a Jelenov greben, una fattoria a conduzione familiare con ottima cucina e una specie di zoo con circa 100 cervi e mufloni in libertà. Assaggiate uno dei dolci fatti a casa all’Olimje Chocolate Shop. Scoprite poi l’apicoltura alla fattoria Kozmus. Terminate alle Terme Olimia Resort.\n\nRogaška/ Podčetrtek – Brežice/ Čatež\n\nL'undicesimo giorno si snoda lungo il confine croato fino all'angolo sud-orientale della Slovenia, spesso costeggiando i fiumi Sava e Krka. Pedalando attraverserete il villaggio di Brezovica in Bizeljsko. Qui fate una sosta alla Repnica Najger, dove Aljoška Najger Runtas e la sua famiglia hanno trasformato una grotta, un tempo utilizzata per conservare verdure, in una cantina per produrre i loro vini. Proseguite verso la città slovena di Brežice, dove passeggiare nel centro storico. Vedrete diverse chiese antiche, ma non perdete il bellissimo Castello di Brežice, che ospita il Museo Posavje Brežice. Esplorate poi il vicino villaggio di Čatež. A poca distanza si trovano inoltre due noti centri termali: le Terme Čatež con il più grande parco acquatico della regione e le più intime Terme Paradiso.\n\nBrežice - Kostanjevica na Krki\n\nUna delle tappe più brevi della Slovenia Green Wellness Route porta a una delle destinazioni più belle: Kostanjevica na Krki, conosciuta come la città più piccola della Slovenia. Situata su un'isola nel mezzo del fiume Krka, Kostanjevica na Krki è una suggestiva cittadina medievale che nel tempo ha attratto artisti e viaggiatori di ogni sorta. La città è famosa anche per i suoi festival, per la sua produzione vinicola e come meta rilassante. Non perdete il Museo d'Arte Božidar Jakac, che si trova in un monastero cistercense del XIII secolo.\n\nKostanjevica na Krki – Novo Mesto\n\nIl percorso prosegue lungo il fiume Krka fino a Novo Mesto, capoluogo della regione della Dolenjska, amato dai ciclisti, dove ogni anno si conclude il Giro di Slovenia che si tiene a giugno. Nella città fondata nel XIV secolo visitate il centro storico e il Museo della Dolenjska. Per quanto riguarda la natura, i ciclisti possono prendersi una pausa dalla bici per fare escursioni, pescare nel Krka e passeggiare sulle colline intorno a Trška Gora, una delle più famose località vinicole del Paese.\n\nDopo aver fatto il pieno di energia, recatevi alle Terme Krka nella vicina Otočec, dove si trova l'Otočec Castle Hotel, una struttura Relais & Châteaux situata su un'isola della Krka. Infine, concludete la giornata al ristorante stellato Hiša Fink.\n\nNovo Mesto – Laško\n\nLa quattordicesima tappa porta a Laško, una città spesso associata alla birra. Pedalando da Novo Mesto verso nord, lungo i fiumi Krka, Laknica, Hinja, Sava e Savinja, si passa per Šmarješke Toplice, un altro centro termale della Bassa Carniola. Potreste fare una pausa rigenerante prima di ripartire. Una volta arrivati a Laško godetevi il centro storico, ricco di chiese e belle architetture, e il Museo di Laško. Non potete perdere un tour della birra prima di scoprire l’altro punto forte della città, le terme. Rimske terme, situato appena a sud del centro città, è un resort con bagni termali, saune, piscine, fitness e un salone di bellezza. Appena a nord del centro di Laško, si trova invece il complesso Thermana Laško che offre diverse possibilità di alloggio, piscine, saune, un centro ayurvedico, un'incredibile gastronomia e strutture mediche e terapeutiche. In fondo, a Laško il filo conduttore che lega la birra alle terme è l'acqua.\n\nLaško – Celje/ Šentjur/ Žalec\n\nL'ultima vera tappa porta alla scoperta di tre affascinanti mete green. Celje vanta il più grande castello medievale della Slovenia. Šentjur conquista con la sua rilassante piazza centrale Zgornji trg e con il vicino lago Slivniško jezero. A ovest di Celje, i ciclisti rimarranno affascinati da Žalec: una città dalla grande sensibilità ecologica immersa in un bellissimo paesaggio caratterizzato dalla coltivazione di erbe, piante di ogni varietà e luppolo usato per la birra. Tra i siti più importanti di Žalec ci sono l'Ecomuseo della coltivazione del luppolo e dell'industria della birra in Slovenia, la Necropoli romana di 2.000 anni fa e la Casa Savin, dove nacque il musicista e generale Risto Savin.\n\nRitorno a Lubiana\n\nQuando la Slovenia Green Wellness Route sta per concludersi avrete diverse opzioni. La prima è quella di continuare a pedalare per altri 35 chilometri fino a Velenje per completare l'anello di 16 tappe. Poi si può prendere il treno per tornare a Lubiana. La seconda è prendere il treno di un’ora e mezzo direttamente da Celje a Lubiana. In ogni caso, all’arrivo nella capitale slovena, brindate al viaggio e immergetevi nelle acque termali.\n\nMappa e cartina\n\nSul sito ufficiale trovate il dettaglio della mappe e cartina di ciascuna tappa.\n\nAutore: Francesca Ferri\n\nFoto: ©Slovenia Green Wellness Route",
    "La Slovenia taglia i prezzi di benzina e diesel": "La Slovenia taglia i prezzi di benzina e diesel\n\nDa martedì 27 saranno più economici soprattutto nelle stazioni di servizio fuori dall’autostrada: super a 1,353 euro, gasolio a 1,603",
    "Slovenia al voto, corsa a due per le presidenziali": "Manca poco meno di un mese alle elezioni presidenziali in Slovenia che dovranno stabilire chi subentrerà all’attuale Borut Pahor, incandidabile in quanto ha già due mandati alle spalle. Dopo le recenti elezioni politiche che hanno segnato la vittoria del Movimento Libertà e la conseguente nomina a Premier del suo leader Robert Golob al posto di Janez Jansa gli interrogativi si basavano su chi all’interno della nuova maggioranza di centro sinistra, che comprende anche i socialdemocratici e Levica, portasse nuovamente la sua sfida al Partito democratico (aldilà del nome di centro destra). Dalle candidature finora presentate non è emersa una scelta unitaria della coalizione di Governo. Anzi in una prima fase i candidati erano addirittura tre: Marta Kos per il Movimento Libertà, Milan Brglez per il socialdemocratici (da cui proviene il Presidente uscente Pahor) e Miho Kordis per Levica. Ma ecco che, dopo pochi giorni dalla data di possibile presentazione delle candidature, si era riscontrata la rinuncia della Kos. Questo fatto inaspettato, trattandosi della scelta del partito più grande, è stato attribuito agli esiti di un sondaggio che la vedeva perdente nei confronti dell’avvocatessa Natasa Pirc Musar, indipendente che si era proposta grazie alle firme raccolte dai suoi sostenitori. Ma c’è anche chi sostiene che si sia trattato di una mossa concordata con lo stesso Golob, resosi conto di non poter monopolizzare con il suo partito anche la Presidenza della Repubblica con il pericolo di ripercussioni negative all’interno della sua maggioranza di Governo per il risentimento dei suoi alleati. Fatto sta ed è che a pochi giorni dalla scadenza dei termini il Movimento Libertà, vincitore delle ultime elezioni politiche, non ha un suo candidato per la Presidenza della Repubblica. Non si trova in questa situazione invece il Partito democratico dell’ex Primo Ministro Jansa che ha scelto di appoggiare Anze Logar , suo ex ministro degli Esteri. Logar sta viaggiando molto bene nei sondaggi confermando lo zoccolo duro del suo partito soprattutto nei centri rurali, tradizionalmente conservatori, e per ora ponendosi in poule position per la sfida del ballottaggio che avverrà quindi giorni dopo il voto di domenica 23 ottobre. Sono da registrare inoltre, oltre a quelle citate le candidature del sindaco di Kocevje Vladimir Prebilic, sostenuto dagli ambientalisti, di Janez Cigler Kralj per Nuova Slovenia e del musicista Gregor Bezensek, tutte e tre con scarse probabilità di affermazione. L’elenco definitivo però si saprà solo dopo il tre ottobre data limite fissata per il ritiro delle candidature. Sono invece già scaduti i termini per gli elettori sloveni che, il giorno delle votazioni, saranno temporaneamente all’estero, di poter esercitare il loro diritto presso le ambasciate o per posta. Anche se il Presidente della Repubblica ha in Slovenia un ruolo soprattutto di rilievo istituzionale, non sarà indifferente ai fini interni ed internazionale la persona che sarà eletta: in sostanza se ci sarà una conferma politica della coalizione che esprime l’attuale e nuovo Governo Golob o un ritorno del centro destra ristabilendo quella alternanza della precedente legislatura.\n\nAlessandro Perelli",
    "Barcolana: regata anche da Slovenia a vigilia Coppa Autunno - Sport": "(ANSA) - TRIESTE, 23 SET - Si è chiuso questa mattina, con la presentazione a Capodistria, focalizzata sulla \"Go to Barcolana from Slovenia - I feel Slovenia\", il roadshow di Barcolana54 Presented by Generali all'estero, dopo le tappe di Monaco di Baviera, Vienna e Berlino. La Slovenia continua ad avere un ruolo centrale nell'evento sia attraverso le gesta sportive di numerosi timonieri e skipper che vi hanno partecipato negli anni sia con l'organizzazione della \"Go To Barcolana from Slovenia - I Feel Slovenia\", promossa in collaborazione con il Club Nautico Triestino Sirena, la Federvela Slovena e l'Unione delle associazioni sportive slovene in Italia.\n\nLa partenza della regata è prevista sabato 8 ottobre, vigilia della Coppa d'Autunno, da Pirano con arrivo nel pomeriggio davanti a piazza Unità d'Italia a Trieste, seguito dal tradizionale ricevimento degli equipaggi e premiazione, un evento che ha ispirato anche la \"Go to Barcolana da Ravenna - Trofeo Hera\", regata di avvicinamento dall'Adriatico occidentale, da Ravenna a Trieste. \"La Go to Barcolana from Slovenia - I Feel Slovenia - ha commentato il direttore di Barcolana Piero Zecchini - è uno degli eventi ai quali siamo più legati, tanto da spingerci a sviluppare regate con lo stesso format. Ai velisti sloveni è stato rivolto il nostro invito a partecipare alla Go to Barcolana From Slovenia: un modo divertente e sicuro di raggiungere Trieste alla vigilia di Barcolana\".\n\nIntanto la macchina organizzativa di Barcolana è a pieno ritmo per quanto riguarda altri due eventi collegati: Barcolana Sea Chef by Prosecco DOC, in programma a Portopiccolo il 4 ottobre, e \"Barcolana Sea Summit verso gli Stati Generali della sostenibilità dell'Alto Adriatico e dell'Europa Centrale\", in collaborazione con la Regione Friuli Venezia Giulia.\n\nProtagonisti di Sea Chef saranno gli chef Matteo Metullio & Davide De Pra, Emanuele Scarello, Eugenio Boer, Tomas Kavcic, Alessandro Gavagna, Andrea Canton, Iside de Cesare, Graziano Prest, con ospite Franco Favaretto. \"Barcolana Sea Chef è uno degli eventi più amati dal nostro pubblico - ha commentato il presidente della Società velica di Barcola e Grignano, Mitja Gialuz - e abbiamo 10 stelle Michelin presenti\". (ANSA).\n\n",
    "Elezioni: premier sloveno, nessun timore da cambio governo - Altre News - Nuova Europa": "Elezioni: premier sloveno, nessun timore da cambio governo Dichiarazioni di Orban, Morawiecki, Fiala\n\n(ANSA) - TRIESTE, 26 SET - \"Sono convinto che il semplice cambio di direzione di un governo all'interno della Ue non possa in alcun modo essere qualcosa di cui dovremmo preoccuparci seriamente, perché l'Unione si basa sugli stessi valori\", quelli alle fondamenta \"dell'ordine del dopoguerra in cui non c'è spazio per il fascismo\". Lo ha detto il primo ministro sloveno Robert Golob, riferendosi ai risultati delle elezioni in Italia. Lo riporta l'agenzia di stampa slovena STA.\n\nGli italiani hanno \"scelto per se stessi il miglior governo\" , ha detto Golob, che si è congratulato con i vincitori delle elezioni in Italia. Secondo quanto riporta la STA, il primo ministro sloveno ha inoltre detto di attendersi che il dialogo tra Slovenia e Italia continuerà normalmente anche dopo il voto di ieri e ha definito \"una piccola vittoria che ci rende ottimisti\" la rielezione della senatrice dem Tatjana Rojc, esponente della minoranza slovena. (ANSA).\n\n\n\n\n\nOrban scrive a centrodestra, non vedo l'ora di collaborare\n\nViktor Orbán \"ha inviato lettere\" a Giorgia Meloni, Matteo Salvini e Silvio Berlusconi in cui \"si congratula con loro per i risultati elettorali\".\n\n\"Attendo con ansia la nostra futura collaborazione per preservare la pace nei nostri Paesi e in Europa, per far ripartire l'economia europea e per alleviare la crisi\n\nenergetica\", scrive il premier ungherese. Lo ha scritto su Twitter Balázs Orbán direttore politico del premier.\n\nSempre oggi nuovo affondo del premier ungherese, Viktor Orbán, contro le sanzioni dell'Ue alla Russia \"imposte dalle élite di Bruxelles\". \"La Russia ha guadagnato 158 miliardi di entrate, metà delle quali, 85 miliardi, è stata pagata dai paesi dell'Ue\" ha attaccato il premier, sottolineando come l'arma delle sanzioni si sia ritorta contro gli europei. \"Non c'è da stupirsi che in alcuni Stati membri il popolo arrabbiato stia cambiando i governi che sostenevano le sanzioni\" ha detto Orban, salutando\n\ncon un \"Avanti ragazzi!\" il risultato delle elezioni in Italia.\n\n\"La posizione ungherese sulle sanzioni è stata espressa apertamente in ogni forum, le nostre argomentazioni sono state ignorate e le sanzioni sono state imposte a tutti i Paesi dell'Ue\" ha proseguito il premier, lamentando la 'mancanza di democraticità' nella decisione dell'Ue di introdurre delle misure restrittive contro Mosca. \"I popoli non sono stati consultati\", ha detto ancora Orban, confermando in Parlamento quanto annunciato nei giorni scorsi, ossia l'organizzazione di una consultazione in Ungheria sulle misure restrittive dell'Ue contro la Russia. \"Le sanzioni di guerra\" avrebbero \"trasformato un conflitto locale in una guerra economica mondiale\" e causato \"un drastico aumento dei prezzi dell'energia\" per questo, ha spiegato Orban, \"non è l'economia, ma le decisioni politiche a Bruxelles ad essere responsabili\" del quadro attuale. \"Nel settore dell'energia l'Europa è un nano, la Russia un gigante. Questa è la prima volta che vediamo un nano punire un gigante\" ha attaccato il premier, che è tornato a chiedere il cessate il fuoco in Ucraina e \"negoziati di pace immediati\". \"Finché le sanzioni sono in vigore, il compito più importante dell'Ungheria\n\nè garantire un approvvigionamento energetico sicuro\", ha puntualizzato Orban, facendo un bilancio delle misure messe in campo da Budapest per affrontare la crisi energetica, da integrare, se necessario, con nuovi interventi a sostegno di famiglie, imprese e investimenti. E a proposito di investimenti, soprattutto in campo energetico, Orban è tornato ad attaccare l'Ue: \"se i burocrati di Bruxelles non ci daranno i soldi che hanno promesso, li troveremo da un'altra parte\", ha concluso.\n\n\n\n\n\nPremier ceco, ansioso collaborare con Meloni in Ue\n\n\"Complimenti a Giorgia Meloni per la sua vittoria alle elezioni italiane! Attendo con ansia la futura collaborazione sulla politica europea nel gruppo Ecr\". Lo scrive in un tweet il premier ceco Petr Fiala, che in Europa milita nei Conservatori e Riformisti, come Fdi. La Repubblica Ceca, fino a dicembre, sarà presidente di turno dell'Ue.\n\nPremier Polonia, 'grande vittoria' in voto Italia\n\nIl primo ministro polacco Mateusz Morawiecki ha commentato oggi la \"grande vittoria\" alle elezioni del partito Fratelli d'Italia di Giorgia Meloni. \"Grande vittoria! Congratulazioni!\", ha scritto Morawiecki su Facebook, usando degli 'emoji' per suggerire che i due paesi saranno ora più forti insieme.\n\nIl partito al governo in Polonia, Diritto e giustizia (PiS) e Fratelli d'Italia fanno entrambi parte del Gruppo dei Conservatori e dei Riformisti Europei. \"Sono contento che un\n\npartito del gruppo ECR si stia assumendo la responsabilità\" di governo \"in un'altra nazione europea\", ha twittato anche Beata Szydlo, membro del PiS ed ex premier.",
    "Slovenia: pronostico, formazioni e dove vederla in TV e streaming": "Svezia e Slovenia si sfideranno Martedì 27 Settembre 2022 alle ore 20:45, in un match valido per la 6ª giornata del Gruppo B4 di Nations League. Qui analizzeremo le migliori quote, i nostri consigli sul pronostico, le probabili formazioni, dove vedere Svezia – Slovenia in TV e streaming e le ultime notizie sulla partita.\n\nQuote e consigli sul pronostico Svezia – Slovenia del 27/09/2022 – Match di ritorno\n\nPronostico Svezia – Slovenia, 1X2: Svezia @1,70 – Eurobet\n\nUltima giornata di Nations League anche per Svezia e Slovenia che in occasione della 6a giornata, si affrontano in un match che vale per 3 punti ma non solo. La retrocessione avverrà per una delle due formazioni, visto che le prime 2, Norvegia e Serbia non possono piú esser raggiunte. Sará un match che secondo il parere dei nostri esperti va verso la vittoria di Kulusevski e compagnia, con la quota dell'1 data al momento ad un buon 1,70!\n\nVISITARE EUROBET\n\nPronostico Svezia – Slovenia, Goal/No Goal: Goal @1,80 – Codere\n\nOptiamo invece per la rete di entrambe le formazioni quando si parla di Goal e No Goal con la quota in questione, il Goal dunque, dato al momento ad un buon 1,80!\n\nVISITARE CODERE\n\nPronostico Svezia – Slovenia, Over/Under 2,5: Under 2,5 @1,85 – Goldbet\n\nMatch invece che per quanto riguarda la somma totale di reti, va verso l'Under 2,5 con una quota data a 1,85 che potrebbe variare nelle prossime ore.\n\nVISITARE GOLDBET >>\n\nLe quote di Svezia – Slovenia\n\nQuote 1X2 fornite da Bet365, soggette a cambiamenti nel tempo:\n\nSvezia , quota: 1,70\n\n, quota: 1,70 Pareggio , quota: 3,70\n\n, quota: 3,70 Slovenia, quota: 4,80\n\nLe probabili formazioni di Svezia – Slovenia\n\nFormazione Svezia (3-4-3): Olsen, Lindelof, Hien, Sundgren, Augustinsson, Cajuste, Svanberg, Claesson, Forsberg, Gyökeres, Kulusevski.\n\nAllenatore: Andersson\n\nIndisponibili: Isak Formazione Slovenia (4-4-2): Oblak, Karnicnik, Balzi, Bijol, Sikosek, Stojanovic, Gnezda, Kurtic, Verbic, Sporar, Sesko.\n\nAllenatore: Kek\n\nIndisponibili: Crnigoj\n\nQuando si gioca Svezia – Slovenia\n\nLa partita Svezia – Slovenia si gioca Martedì 27 Settembre 2022 alla Friends Arena di Solna in Svezia.\n\nPartita : Svezia – Slovenia\n\n: Svezia – Slovenia Data: 27 Settembre 2022\n\n27 Settembre 2022 Stadio: Friends Arena, Solna, Svezia\n\nDove vedere Svezia – Slovenia in TV e streaming: Sky o DAZN?\n\nIl match Svezia – Slovenia verrá trasmesso in diretta TV su Sky Sport Football tramite Diretta Gol. Sarà possibile vedere il match anche in diretta streaming su Now TV, scaricando l'app oppure accedendo al sito della piattaforma tramite i propri dispositivi mobili (pc, tablet e smartphone). Per gli utenti Sky disponibile anche Sky Go.\n\nOrario di Svezia – Slovenia e dove vederla: tutte le info",
    "Prefetto Gorizia incontra Console Slovenia in vista Go!2025 - Politica - Nuova Europa": "Prefetto Gorizia incontra Console Slovenia in vista Go!2025 Ricordata collaborazione Vvf-Gasilci durante incendi Carso\n\n(ANSA) - GORIZIA, 23 SET - Il Prefetto di Gorizia, Raffaele Ricciardi, ha ricevuto oggi il Console Generale della Repubblica di Slovenia a Trieste, Gregor Šuc.\n\n\n\nNel corso del colloquio - riporta una nota della Prefettura - si sono ripercorse le diverse ragioni a fondamento dei consolidati rapporti di amicizia e vicinanza tra i due Paesi, in particolare nell'ambito di una realtà, qual è quella isontina, connotata dalla natura transfrontaliera e di ponte verso la Mitteleuropa e i Balcani.\n\n\n\nIl Prefetto e il Console Generale hanno convenuto sull'opportunità rappresentata da \"GO!2025 Nova Gorica e Gorizia -Capitale europea della cultura 2025\" quale motore di un'ulteriore collaborazione tra le due città nel percorso dell'integrazione europea. Entrambi hanno inoltre ricordato la proficua collaborazione che i Vigili del fuoco italiani ed i Gasilci sloveni hanno vicendevolmente assicurato in occasione degli incendi che hanno interessato il Carso nel corso dei mesi di luglio ed agosto.\n\n\n\nÈ stata inoltre rimarcata la necessità di implementare l'attuazione della legge n. 38/2001 a tutela della comunità linguistica slovena della Regione Friuli Venezia Giulia. (ANSA).\n\n\n\n\n\n© Copyright ANSA - Tutti i diritti riservati",
    "Tlc: Slovenia verso neutralità tecnologica - Politica - Nuova Europa": "Tlc: Slovenia verso neutralità tecnologica Apertura a Huawei e altri colossi cinesi per gare d'appalto\n\n(ANSA) - LUBIANA, 24 SET - Il governo sloveno sembra aver ammorbidito le proprie posizioni riguardo la legge sulle comunicazioni elettroniche, in contrasto con l'esecutivo precedente del premier conservatore Janez Janša, che voleva escludere progressivamente le apparecchiature Huawei dal mercato delle infrastrutture di telecomunicazioni, in linea con gli interessi degli Stati Uniti. Dopo che il governo Jansa aveva pianificato di etichettare come ad alto rischio i fornitori cinesi per escluderli dalla partecipazione a future gare di appalto per la rete 5G, l'attuale esecutivo di orientamento liberale guidato da Robert Golob ha adottato in commissione parlamentare la proposta di una nuova legge sulle comunicazioni elettroniche. Secondo le nuove disposizioni, che seguono le orme di Germania, Austria e Finlandia, si va verso la neutralità tecnologica come previsto anche dalle norme europee, mossa che permetterà ai colossi tecnologici cinesi di rientrare nelle gare d'appalto. Come ha affermato l'ufficio governativo per la comunicazione, in merito alla questione della sua posizione nei confronti di Huawei e dei suoi interessi nella fornitura di apparecchiature per telecomunicazioni nella creazione di una rete 5G sul territorio dell'Ue, \"chiariamo che deve essere garantita a tutti i fornitori parità di condizioni e che il governo non ha alcuna posizione prefabbricata nei confronti di alcun fornitore, effettivo o potenziale, di apparecchiature per le telecomunicazioni\". La legge in questione è già stata discussa in commissione e sarà votata dall'Assemblea nazionale nei prossimi giorni. (ANSA).\n\n\n\n\n\n© Copyright ANSA - Tutti i diritti riservati",
    "Velasco: \"L'Italia ha gli occhi della tigre, ma con la Slovenia sarà dura\"": "L'ex c.t. azzurro \"legge\" la semifinale del Mondiale di volley: \"Non dobbiamo fare l'errore di sentirci avvantaggiati. La partita con la Francia è stata una, qui sarà un’altra storia\"\n\nDal nostro inviato Gian Luca Pasini\n\nIl primo ottobre 1990 l’Italia allenata di Julio Velasco vinceva il primo Mondiale. Quel giorno iniziava una storia che a distanza di molto tempo continua.\n\nQuando l’Italia ha vinto il primo Mondiale nessuno degli azzurri era nato, non ci sono legami anagrafici, ce ne sono di un altro tipo?\n\n\"Io credo che il legame con la storia ci sia sempre. Non solo con la Nazionale degli anni ‘90, ma anche con quelle che sono venute dopo. L’Italia, molto spesso, è riuscita a stare lì ai vertici. Poi non ha preso l’oro, è vero, ma è rimasta quasi sempre nei piani alti. Siamo in una élite. E quando c’è qualcosa in più di questo, si può puntare a vincere. Io non ho mai parlato di crisi perché non lo penso. Non puoi parlare di crisi se perdi una semifinale. È un errore culturale-sportivo. Per questo sono sempre stato fiducioso sulla pallavolo italiana maschile e femminile. Perché il movimento italiano è molto forte e queste Nazionali lo rispecchiano. Dobbiamo solo tutelare le società più piccole\".\n\nVelasco che partita sarà Italia-Slovenia?\n\n\"La Francia ha mostrato con il Giappone che non era ai massimi livelli, mentre la Slovenia ha fatto vedere con l’Ucraina di avere fatto una gran partita. Perché gli ucraini sono stati un avversario tosto. E quindi l’Italia dovrà fare un ulteriore miglioramento dal mio punto di vista\".\n\nEsempio?\n\n\"Le battute sbagliate sono state troppe e soprattutto nel momento sbagliato. Poi il muro va benissimo, ma l’Italia deve difendere di più. Perché la Slovenia secondo me è una squadra molto forte\".\n\nVentiquattro anni senza il podio mondiale possono essere un peso per questa squadra o quando si è in partita a tutto questo non si pensa mai?\n\n\"Io mi auguro che non lo siano. Non ci sarebbe motivo perché questa cosa accada. Loro non sono responsabili della storia. Loro sono responsabili solo del presente. Il famoso motto 'lo sport è qui e ora' si riferisce proprio a questo. Quello di prima non conta e quello che può accadere nemmeno. I ragazzi devono pensare solo a questa gara. La dietrologia del passato e la dietrologia del futuro non gli deve appartenere. È 'solo' una partita, non si gioca per la storia della pallavolo italiana. Sarebbe un errore clamoroso\".\n\nMancano un po’ le sue frasi che avevano dietro una filosofia: lei in questa squadra vede gli occhi di tigre?\n\n\"Sì, li vedo. Ed è importantissimo che ci siano nei momenti di difficoltà. Non che ci siano solo nei momenti in cui le cose vanno bene. E questa gara metterà alla prova questo aspetto. Se la Slovenia gioca come ha fatto vedere, io credo che ci saranno momenti duri. Ed è normale che sia così, è una semifinale mondiale. Bisogna crederci sempre. Questo per me sarà la chiave. Quando giochiamo meglio e quando giochiamo peggio\".\n\nContro la Francia l’Italia ha giocato una gara di una intensità pazzesca. Si può replicare? Gli azzurri potrebbero avere sprecato troppe energie?\n\n\"Non credo che una gara come quella tolga energia. Anzi. Le partite difficili che si vincono danno carica. A condizione che a livello inconscio non si commetta l’errore di dire: abbiamo battuto la Francia che è più forte della Slovenia quindi siamo avvantaggiati. La partita con la Francia è stata una, qui sarà un’altra storia. La Slovenia è forte e quando l’abbiamo battuta, è stato al tiebreak. Bisogna prepararsi a una partita intensa e di sofferenza\".\n\nIn un Paese che di solito si critica tanto, a volte disfattista, queste Nazionali che vincono sono una bella immagine dell’Italia? Al di là dei risultati.\n\n\"Credo che in generale lo sport italiano lo sia: la Nazionale di nuoto, quelle di pallanuoto, l’Italia di calcio all’Europeo. Lo sport italiano sta dimostrando che noi abbiamo una gioventù che merita il nostro riconoscimento, il nostro rispetto. il nostro appoggio. E che lo sport azzurro è ad altissimo livello mondiale, come del resto lo è questo Paese. Gli italiani perdono consapevolezza che vivono in un Paese fra i più ricchi del mondo. Questo è un peccato. Che poi sia un Paese imperfetto lo sappiamo tutti. Ma non dobbiamo dimenticare i nostri privilegi, questa deve essere la nostra forza. E pensiamo sempre che gli altri hanno di più e che gli altri sono meglio: lo sopporto molto poco e lo ricordo spesso ai ragazzi che alleno. Sarà perché vengo da un Paese con più problemi\".",
    "La Slovenia rinuncia ad acquistare altri Boxer 8x8": "Il Governo di Lubiana ha comunicato che non procederà oltre nell’acquisto dei veicoli blindati Boxer 8×8, ritirandosi dal relativo programma gestito da OCCAR, l’Organizzazione congiunta per la cooperazione in materia di armamenti.\n\nIl contratto per l’acquisto di 45 BKV 8×8 del valore di 281,5 milioni di euro IVA esclusa è stato firmato l’11 maggio 2022 e comprende un pacchetto logistico, costi di sviluppo e costi di gestione del progetto. Tale valore non comprende le apparecchiature per il sistema di comunicazione C4I, che è stimato essere almeno 13,5 milioni di euro IVA esclusa. Qualsiasi aumento dell’inflazione annuale deve essere aggiunta al valore totale del contratto. Per rimborsare i costi di sviluppo, la Slovenia deve pagare 7,2 milioni di euro ad altri Paesi e 3 milioni di euro per i costi amministrativi.\n\nAll’inizio di giugno 2022, il Ministro della Difesa ha ordinato un riesame di audit interno sulla fattibilità dell’appalto BKV 8×8. Nell’ambito dell’opportunità, l’audit interno ha verificato se le procedure di acquisto fossero state condotte in modo tale che la selezione del veicolo Boxer fosse economica, che il processo di acquisto fosse efficiente e che l’acquisto fosse andato a buon fine.\n\nDalle risultanze dell’audit è emerso che non è possibile esprimere un parere sull’economia dell’acquisto del BKV 8X8 Boxer, poiché i prezzi di altri veicoli che soddisfano le norme applicabili non sono stati elaborati, né la fattibilità di acquistarli. I risultati dell’audit mostrano anche che il processo di acquisto è stato parzialmente efficace.\n\nPertanto, la Difesa Slovena potrà risparmiare almeno 400 milioni di euro ottimizzando le spese, riducendo l’acquisto del numero pianificato di BKV 8×8 (in origine 136), selezionando un fornitore possibilmente più economico e procedendo all’aggiornamento dei 30 BKV 8×8 esistenti.\n\nPeraltro, rimane aperta la questione di completare le dotazioni del Battaglione Medio di Fanteriae del Battaglione Medio di Ricognizione e Combattimento che nei piani dell’Esercito Sloveno avrebbero dovuto ricevere i 136 Boxer 8×8 preventivati.\n\nFonte e foto Ministero della Difesa della Slovenia",
    "SLOVENIA: Le stanze segrete dell’hotel Jama di Postumia": "L’hotel Jama di Postumia (Postojna) fu costruito con gran dispendio di moderni materiali e design all’avanguardia nel 1971. Ufficialmente per accogliere turisti e ospiti illustri in una delle località più frequentate della Jugoslavia dell’epoca, da cittadini dell’est come dell’ovest, ma vi erano anche altre ragioni. Tito era all’apice del suo riconoscimento internazionale e anche se la tenuta interna della Federazione scricchiolava sempre più rumorosamente, l’immagine pubblica che il leader jugoslavo vendeva in patria e all’estero era ancora sfavillante.\n\nNel giro di breve tempo ricevette nell’hotel personalità della politica come lo scià Reza Pahlavi e la moglie Farah Diba, ma anche attori, sportivi, membri dell’establishment, debitamente mescolati ai numerosi turisti. Dopo la sua morte, nel 1980, il lustro della località non svanì, anzi il numero dei visitatori crebbe considerevolmente, come né prima né dopo sarebbe più stato. Che Postumia non fosse una località qualunque e potesse nascondere qualche segreto era però chiaro fin da allora. Situata su un confine strategico tra est e ovest, ma allo stesso tempo parte di un paese terzo, in relazione dialettica con Mosca, formalmente amico dell’Occidente e leader dei paesi non allineati, poteva prestarsi a differenti funzioni e accogliere, senza troppo distinguo, flussi di persone comuni, spie, denaro, informazioni.\n\nEra tutto assolutamente verosimile, ma non verificato, né tanto meno comprovato. Ci pensò la storia a fermare d’un tratto questo mondo di passaggi, bottiglie di champagne e panini consumati in coda all’ingresso delle grotte. Nel 1991 la guerra lampo che consegnò la Slovenia all’indipendenza segnò anche la chiusura dell’hotel Jama e un drastico calo di visite; vennero ancora gli americani e alcuni asiatici, non certo gli europei ben consci del massacro che si stava consumando pochi chilometri più a sud.\n\nLa struttura rimase abbandonata fino al 2016 quando fu rilevata e ristrutturata. Durante i lavori, nei seminterrati fu scoperta una porta chiusa con un grosso lucchetto, che fu molto semplice aprire. Più difficile fu mettere immediatamente a fuoco quel che celava. Quattro stanze comunicanti, debitamente attrezzate per la realizzazione di intercettazioni telefoniche e ambientali, contenevano anche comode poltrone e micro-soppalchi con brandine. Mancavano finestre così come la cucina e un bagno, ma evidentemente a questo sopperivano adeguatamente i servizi offerti dalla struttura alberghiera. Come in una sceneggiatura anni settanta, le spie operavano camuffati da ospiti dell’hotel e, nel caso in cui fossero stati scoperti nelle stanze segrete, come scattanti James Bond avrebbero potuto imboccare una via di fuga che immetteva direttamente nelle grotte. Qui, mescolati alla folla di rumorosi turisti, avrebbero guadagnato la salvezza e l’anonimato.\n\nLe migliaia di ospiti che frequentarono per circa vent’anni l’hotel Jama furono dunque spiati, registrati, controllati, certo non tutti con la medesima acribia, ma nessuno ne fu potenzialmente immune. I servizi segreti jugoslavi operavano né più né meno dei loro omologhi nei paesi satelliti di Mosca. Sebbene Tito avesse rotto con l’Unione sovietica, peraltro per riavvicinarsi ai tempi del disgelo, non ne aveva certo rigettato i metodi di controllo e repressione. Gli oppositori politici nel 1948 finirono nel campo di internamento di Goli Otok, negli anni settanta l’oppressione fu meno violenta, ma lo spionaggio fu incrementato e le tecniche raffinate.\n\nOggi le stanze, conservate esattamente come furono ritrovate, sono visitabili attraverso un percorso interattivo che si dipana all’interno dell’hotel. Un’audioguida accompagna in un labirinto di stanze, voci registrate originali (solo una fu presa nell’hotel, le altre provengono dall’Archivio della Slovenia), passaggi segreti e oggetti impolverati. Voci in tutte le lingue (una ancora oggi non è stata identificata e si invita i visitatori ad avvisare qualora la riconoscano) si sovrappongono in un caos gracchiante: un uomo con un marcato accento dell’est chiede in italiano di un tale Marco, gli vuole parlare di qualcosa che non può dire al telefono; un cittadino jugoslavo si pronuncia sulle tensioni fra le repubbliche della federazione a invita a trattamenti più omogenei, se si vogliono evitare rivolte popolari; un interrogatorio degenera fra urla e rumori secchi; una persona rientra in casa e le microspie catturano i suoni dei passi, del traffico fuori dalla finestra, di quei gesti spontanei che ognuno compie quando crede di essere protetto nella propria intimità.\n\nIn poco più di un’ora si è rapiti in una dimensione parallela, in cui tutto pare possibile, ma anche inverosimile. A tratti sembra persino un gioco, un divertimento come nei film di spie anni settanta, se non fosse che quell’epoca fu tutto tranne che un gioco, la Guerra Fredda partorì le sue vittime, le esistenze furono spesso sconvolte e nessuno poté dirsi pienamente innocente.\n\n—\n\nfoto concessa dall’autrice",
    "Slovenia Germania 3-1, il risultato del primo ottavo di finale ai Mondiali di volley": "È la Slovenia padrone di casa la prima squadra qualificata ai quarti di finale del Mondiale di volley. Come già accaduto nel girone eliminatorio (la formula consentiva già agli ottavi di incontrare squadre del proprio raggruppamento), Urnaut e compagni battono 3-1 i tedeschi con i parziali di 25-18, 25-19, 21-25, 25-22 e volano ai quarti dove affronteranno la vincente di Olanda-Ucraina\n\nCon il risultato di 3-1 (25-18, 25-19, 21-25, 25-22 i parziali), la Slovenia batte la Germania e vola ai quarti di finale dei Mondiali di volley. Protagonista assoluto dell’incontro l’opposto Klemen Cebulj, vecchia conoscenza del campionato italiano, con 19 punti. I padroni di casa, che davanti ad un pubblico straordinario hanno affrontato la stessa Germania già battuta nel girone eliminatorio per via della particolare formula di questo Mondiale, adesso giocheranno contro la vincente dell’ottavo tra Olanda e Ucraina.",
    "Consiglio Europa, bene tutela minoranza italiana in Slovenia - Altre News - Nuova Europa": "Consiglio Europa, bene tutela minoranza italiana in Slovenia Report: 'Con quella ungherese gode di riconoscimento speciale'\n\n(ANSA) - STRASBURGO, 22 SET - La minoranza italiana, insieme a quella ungherese, è quella che è meglio protetta dalle leggi e gode di più 'vantaggi' in Slovenia. Lo rivela l'ultimo rapporto del comitato consultivo sulla Convenzione quadro per la protezione delle minoranze nazionali, organo del Consiglio d'Europa. Le minoranze italiane e ungheresi sono le uniche riconosciute come \"comunità nazionali\" nella Costituzione slovena, a differenza della comunità Rom, dei gruppi che parlano il tedesco e delle minoranze albanese, bosniache, croate, macedoni, montenegrine e serbe. Questo offre loro dei vantaggi che il comitato vorrebbe fossero estesi alle altre comunità. Ad esempio, nei comuni in cui vivono le minoranze italiana e ungherese, tutti gli enti pubblici hanno l'obbligo di comunicare e lavorare in lingua italiana o ungherese quando ne viene fatta richiesta o quando una persona, non solo un membro di una minoranza, utilizza una delle due lingue. Questo vale anche per i procedimenti giudiziari. I moduli amministrativi, le procedure, gli atti, i siti web e le insegne degli edifici sono bilingui e i dipendenti pubblici ricevono un bonus per il bilinguismo. Inoltre lo Stato sloveno, attraverso il ministero della Cultura, continua a sostenere finanziariamente i programmi culturali proposti dalle minoranze italiane e ungheresi. Nel 2021, gli stanziamenti ammontavano a 485.630 euro per il programma culturale ungherese e a 356.191 euro per quello italiano. L'italiano è infine l'unica lingua insegnata a tutti i livelli e anche quella che gode del maggiore numero di ore di programmazione televisiva e radiofonica attraverso un canale specifico dell'emittente pubblica. A questo proposito la minoranza italiana ha informato il Comitato consultivo delle difficoltà di reclutamento di giornalisti di lingua italiana, un punto su cui Strasburgo raccomanda alle autorità slovene di fare progressi. (ANSA).\n\n\n\n\n\n© Copyright ANSA - Tutti i diritti riservati",
    "La Slovenia trasferisce alla Ucraina 28 carri armati M-55 S1 e la Germania altri 4 semoventi PzH-2000": "La Slovenia ha deciso di trasferire alla Ucraina 28 carri armati M-55 S1.\n\nL’M-55 S1 è una profonda rivisitazione del carro armato sovietico T-55; nella versione slovena sono stati installati il cannone britannico L7 da 105 mm, la protezione aggiuntiva esterna ERA israeliana, un nuovo motore, nuovi sistemi computerizzati di controllo del fuoco e una serie di ulteriori miglioramenti.\n\nLa Germania fornirà in cambio alla Slovenia 35 camion ad alta mobilità MAN HX 8X8 e cinque cisterne per acqua anche esse sullo stesso telaio 8×8.\n\nDa parte sua, la Germania cederà all’Ucraina un’altra batteria di semoventi d’artiglieria pesante PzH-2000, quattro esemplari con dotazione di munizionamento.\n\nLa Germania ha curato la fase iniziale dell’addestramento degli artiglieri ucraini destinati ad operare con i PzH-2000.\n\nIn totale l’Ucraina disporrà di 22 PzH-2000 ceduti dalla Germania (14) e Paesi Bassi (8) mentre la Lituania curerà la manutenzione di questi potenti semoventi d’artiglieria pesante.\n\nIl PzH-2000 è dotato di sistema di caricamento automatico ed un alto livello di automazione di tutti i sistemi; è armato con cannone da 155/52 mm con una dotazione 60 proiettili di artiglieria e 228 cariche in grado di tirare a 30 km con il munizionamento ordinario.\n\nPochi giorni fa, il Governo Tedesco ha annunciato il prossimo trasferimento all’Ucraina di una coppia di MLRS M270 MARS II che si andranno ad aggiungere ai primi tre esemplari annunciati ad agosto scorso.",
    "Maltempo, rischio di allagamenti in Slovenia sul litorale e nei bacini di Kolpa, Reka e Krka": "",
    "Il paradiso dei rifiuti delle aziende nei boschi in Slovenia: «Roba lì sotto da 20 anni, tonnellate di pellame, gomma, plastica...»": "Il paradiso dell'immondizia e dello smaltimento abusivo dei rifiuti era poco dopo il confine. Le aziende venete avevano trovato la loro gallina dalle uova d'oro in Slovenia: senza nessuna autorizzazione, avevano scaricato nei boschi 1.700 tonnellate di materiali di ogni genere tra pellame, gomma, plastica. Al termine di una lunga indagine dei carabinieri è arrivata la misura cautelare (obbligo di dimora) per 9 persone (su un totale di 26 indagati): Salvatore D'Alba, 51 anni, di Monfalcone (Go), Graziano Biasetto, 61 anni, di Ponzano Veneto (Tv), Corrado Donà, 53 anni, di Sant'Angelo di Piove di Sacco (Pd), Enrico Castellanelli, 54 anni, di Prevalle (Bs), Giorgio Lovato, 62 anni, di Arzignano (Vi), Mattej Bizjak, 35 anni, di Capodistria (Slovenia), Dejan Velkov, 39 anni, di Volvera (To), Stefano Babetto, 51 anni, di Castelfranco Veneto (Tv) e Roberto Giacomazzi, 67 anni, di Riese Pio X (Tv).\n\nIndagine partita da una lite\n\n\n\nE pensare che l'inchiesta era nata, il 14 settembre 2019, da un intervento per sedare una lite in un centro direzionale dismesso a Torri di Quartesolo (Vi). La scaramuccia era passata subito in secondo piano quando i militari si erano invece resi conto che lì c'erano ben due container maleodoranti di rifiuti, in particolare pellame. I carabinieri avevano scoperto che l'accordo con la ditta milanese proprietaria del centro era che venisse a ritirarli in seguito Giorgio Lovato. Da qui, quindi, erano partiti gli approfondimenti investigativi: intercettazioni telefoniche, telecamere nascoste per riprendere l'arrivo dei camion che caricavano la merce, pedinamenti in vecchio stile. Ne erano emersi i contatti tra Lovato (che attualmente si trova in carcere per un'altra vicenda) e Salvatore D'Alba per smaltire i rifiuti della Felappi recupero materiali Srl di Artogne (Bs), riconducibile a Corrado Donà. In queste conversazioni, come scrive il gip del tribunale di Venezia nell'ordinanza, emerge «la forsennata ricerca di luoghi ove scaricare camion di rifiuti». Con il covid, però, la Felappi aveva chiuso i battenti, lasciando il ruolo di centro principale di stoccaggio all'azienda trevigiana Cartotecnica Zanatta (gestita da Biasetto). Per la gestione dei trasporti e il reperimento dei luoghi dove conferire i rifiuti c'erano due assi: da una parte quello di Lovato e Alba, dall'altra quello trevigiano della coppia Babetto-Giacomazzi. D'Alba, Biasetto, Donà e Castellanelli procacciavano i rifiuti da smaltire illecitamente, trovavano i trasportatori, i depositi, e predisponevano i documenti falsi.\n\n\n\nCamion di rifiuti caricati a strati\n\n\n\nIl sistema era sempre lo stesso: per essere al di sopra di ogni sospetto, in caso di controlli, i camion venivano caricati a strati. In alto quello dei rifiuti innocui, in basso e nascosti quelli più pericolosi. «Questa roba qua è da vent'anni che ce l'hanno lì sotto il monte - dicono in un'intercettazione del 4 marzo 2020 Donà e Castellanelli, nel parcheggio della Felappi - il prezzo deve essere più alto». I documenti falsi indicano come destinataria dei rifiuti la Zagreb Petrol, ditta che si trova in Croazia. I camion, come scoperto dalla polizia slovena, non arriveranno mai a Zagabria: quei carichi sono finiti in terreni agricoli o in boschi, appunto in Slovenia.\n\n\n\nTraffico illecito di rifiuti: era una attività organizzata\n\n\n\nLa gip Claudia Gualtieri parla nell'ordinanza di «attività organizzata per il traffico illecito di rifiuti», con una «struttura volta a realizzare il commercio illegale». Il colonnello Enrico Risottino, comandante del gruppo per la tutela ambientale e la transizione ecologica di Venezia, che ha competenza su Veneto, Friuli, Trentino Alto Adige ed Emilia Romagna, pur non entrando nel merito dell'inchiesta, sottolinea la collaborazione tra le forze di polizia estere e l'Europol in questa operazione. «Si è tenuto inoltre recentemente un meeting - aggiunge - per un progetto internazionale di cooperazione per contrastare il traffico di rifiuti, e il nostro Paese farà da capofila».",
    "Terremoti: cooperazione Italia-Slovenia su progetto tutela edifici con fondi FESR": "23/09/2022 -\n\nLa sinergia di competenze ed esperienze tra Italia e Slovenia per una iniziativa dedicata alla protezione sismica degli edifici e alla salvaguardia delle persone, basata su soluzioni avanzate per la tutela del costruito grazie all’impiego mirato di moderni materiali compositi fibro-rinforzati. Si tratta del progetto ‘Constrain - Condivisione e applicazione di strategie innovative per la protezione sismica di edifici in muratura’, presentato oggi durante l’evento “Cooperazione Interreg tra Italia e Slovenia” all’Hotel Savoia di Trieste, nell’ambito della Giornata europea della Cooperazione.‘Constrain’ vede coinvolti gli atenei di Trieste e Lubiana, affiancati nel progetto a quattro aziende, due italiane e due slovene. Protagonista, tra esse, il gruppo friulano Fibre Net , specializzato nello sviluppo e nella definizione di sistemi strutturali per il consolidamento statico e sismico di edifici e di infrastrutture esistenti. La collaborazione, durata più di due anni, è stata finanziata, nell’ambito del Programma Interreg V-A Italia-Slovenia 2020-2024, con 744mila euro di fondi Fesr per lo sviluppo regionale, su un budget totale di 875mila euro.Nel corso dell'evento triestino, infatti, si sta facendo un bilancio della programmazione chiusa due anni fa, ma viene presentato anche il nuovo Programma Interreg VI-A Italia-Slovenia 2021-2027, approvato dalla Commissione europea il 3 agosto scorso.Il progetto cui Fibre Net ha dato un contributo decisivo si focalizza sugli edifici in muratura maggiormente esposti al rischio terremoti, problema naturalmente sentito anche in Slovenia, Paese peraltro caratterizzato da tipologie di costruito molto simili a quelle italiane. I materiali compositi, realizzati attraverso l’unione tra resine termoindurenti e fibre di vetro e di carbonio, rappresentano o fanno parte di soluzioni tecniche a limitata invasività e di rapida esecuzione, con ottime prestazioni meccaniche e di durabilità, anche in ambienti estremamente aggressivi.Fibre Net ha contribuito apportando al progetto le proprie competenze maturate in 15 anni di ricerca e sviluppo su tecniche e materiali innovativi studiati per garantire la protezione sismica degli edifici; ‘Constrain’ permette quindi di chiudere il cerchio attraverso lo sviluppo di nuovi sistemi costruttivi che prevedono interventi soltanto all’esterno delle abitazioni, ottenendo comunque livelli di miglioramento antisismico di rilievo.Le esperienze e il know-how condivisi tra i due Paesi hanno condotto, tra l’altro, alla costruzione di un intero edificio in scala reale, assieme ad altri campioni di prova accessori, realizzati e testati per la valutazione dell’efficacia delle tecniche di intervento. A completamento della campagna sperimentale e dell’elaborazione dei dati acquisiti, si sta procedendo verso la definizione di applicativi di calcolo analitico e numerico.“La Cooperazione territoriale europea è una delle chiavi di volta delle Politiche di coesione. Per noi - spiega Andrea Zampa, Ceo e Direttore tecnico di Fibre Net - è stato molto importante e proficuo intavolare una collaborazione transfrontaliera con le imprese e i ricercatori sloveni, una sinergia in grado di condurre a un avanzamento e un miglioramento delle tecniche di consolidamento antisismico degli edifici. Lavorare per il bene dei nostri territori, portare valore aggiunto e alzare la qualità della vita delle comunità è, in fondo, l’obiettivo più importante che un’azienda come la nostra possa perseguire”.",
    "Viaggio nella cultura enogastronomica della Slovenia": "Pubblicità\n\nLa cultura gastronomica della Slovenia\n\nCollocata in quella parte d'Europa stretta tra Italia, Austria, Ungheria e Croazia, la Slovenia vanta una ricca tradizione gastronomica, influenzata proprio dalla sua particolare posizione geografica. La cucina slovena, infatti, si è sviluppata sotto la suggestione di tre diverse tradizioni: quella alpina, quella mediterranea e quella dell’Europa orientale, soprattutto della pianura Pannonica. Un patrimonio che esprime una grande stratificazione, con ventiquattro regioni culinarie nate grazie alla particolare struttura del territorio, e un ventaglio di piatti nazionali con diverse specialità: dalla carne (in particolare di maiale), ai prodotti della terra – che hanno un ruolo centrale nella filosofia gastronomica slovena – senza dimenticare le specialità della costa adriatica; inoltre, ogni regione slovena produce vari tipi di pane, come l’antico pane lievitato, il kolac. Sono i prodotti tipici del territorio a dare sapore e carattere ai piatti, come il sale delle saline adriatiche slovene, il miele prodotto dalle specie autoctone di api, gli oli tipici delle diverse regioni e, naturalmente, il vino.\n\nUna nuova meta culinaria\n\nFino a poco tempo fa, però, la cucina slovena era ancora poco conosciuta a livello internazionale. Tuttavia, negli ultimi anni il paese è diventato una meta enogastronomica molto apprezzata, tanto da essere dichiarato European Gastronomic Region del 2021. Il merito va anche a una generazione di chef che fa un uso innovativo delle materie prime del territorio, come Ana Roš (2 stelle Michelin) del ristorante Hiša Franko vicino a Kobarid, Uroš Štefelin di Hisa Linhart (1 stella Michelin) e Tomaz Kavcic con la sua Gostilna pri Lojzetu nella Vipava Valley (1 stella Michelin). Sono loro ad aver acceso i riflettori su questa parte d'Europa, dando visibilità anche ai molti ristoranti che propongono ricette tradizionali.\n\nPubblicità\n\nParte fondamentale della cultura culinaria slovena sono i “gostilna”, dei locali tradizionali che si trovano su tutto il territorio e propongono le specialità regionali tipiche e, con il loro modello di gestione famigliare, rappresentano uno dei migliori modi per scoprire la tradizione locale.\n\nNel territorio sono inoltre presenti quasi 500, tra agriturismi e aziende agricole che offrono un servizio di ristorazione che parte dai prodotti dei campi limitrofi, secondo la filosofia molto diffusa del “from field to fork”. Inoltre sono presenti oltre 150 rifugi alpini dove gustare le zuppe tipiche come “enolončnice” (gulash) e “ričet” (minestra di orzo bollito con fagioli) – e le malghe, da cui provengono i formaggi con denominazione di origine protetta come il “bovški sir”, il “trnič” e il “tolminc”.\n\nPubblicità\n\nL’anima verde della Slovenia\n\nFa parte della cultura slovena – e non per seguire le nuove tendenze ma per tradizione – l’utilizzo di ingredienti freschi provenienti da agricoltori locali e di materie prime tipiche della zona. In generale questa attitudine è parte dello spirito verde del paese, sempre più impegnato verso la sostenibilità delle filiere e uno sviluppo che abbia il minor impatto ambientale possibile. È così che è nato il marchio Slovenia Green Cuisine, assegnato a quelle attività che si distinguono nel perseguire gli obiettivi sistematici di sostenibilità in campo gastronomico. In questo momento in Slovenia, che è anche stata la prima nazione a essere dichiarata, nella sua interezza, Green Destination of the World, sono presenti 42 attività con certificazione Green Cuisine.\n\nIl tipico miele sloveno\n\nIn Slovenia si produce molto miele da api autoctone. Tra i paesi dell’Unione Europea, è al primo posto con cinque apicoltori ogni mille abitanti e il miele sloveno ha guadagnato l’indicazione geografica protetta garantita dall’Unione europea. Le api sono allevate nelle tipiche arnie slovene, chiuse con delle particolari tavolette di legno dipinte, chiamate ”končnica”. I mieli tipici della Slovenia sono il miele di acacia, di fiori, di tiglio, di castagno, di abete, di abete rosso e di bosco, oltre a quelli con denominazione di origine protetta, ovvero il Kočevski gozdni med (miele di bosco di Kočevje), che proviene dalle incontaminate foreste del paese, e il Kraški med (miele del Carso), che arriva da un’area del Carso ricca di erbe medicinali.\n\nIl vino sloveno\n\nLe particolari condizioni climatiche e la diversità dei territori hanno reso la Slovenia un luogo particolarmente vocato alla produzione di una grande varietà di vino. Sebbene la superficie totale della nazione sia abbastanza ridotta (la Slovenia è più piccola di sei regioni italiane) la doppia influenza mediterranea e continentale ha favorito la creazione di tre importanti regioni vinicole, Primorska, Podravje e Posavje, suddivise a loro volta in nove distretti vinicoli.\n\nNella Primorska, sul litorale sloveno, i vini arrivano da assolati vigneti di varietà regionali e autoctone: sul Goriška brda (Collio Goriziano) e nella Valle di Vipava è diffusa la ribolla (rebula), oltre ai vini autoctoni delle varietà klarnica, zelen, pinela e vitovska garganja. Tra i rossi, le cui viti sono coltivate con successo fino al mare, ci sono barbera, merlot, entrambi i cabernet e i vini tipici locali, il refošk/refosco e il teran/terrano. Nel Podravje la specialità autoctona è la ranina. Sempre tra i bianchi vengono vinificati il riesling renano, il riesling italico, lo šipon e il traminer aromatico, mentre tra le varietà a bacca rossa ci sono il franconia/modra frankinja e il pinot nero/modri pinot. Nella regione vinicola del Posavje – la più orientale – vengono prodotti i vini dalle varietà rumene plavec, kraljevina, žametna črnina e il più caratteristico cviček, un vino fresco di colore rosso chiaro.\n\nTra i prodotti della tradizione slovena ci sono anche il caratteristico distillato di frutta “sadjevec”, la bevanda alcolica al miele “medica”, il liquore ai mirtilli “borovničevec”, le acquaviti alle erbe aromatiche “žganja z zelišči”, la grappa casereccia di vinaccia d’uva “tropinovec”, il “kraški brinjevec” (la grappa al ginepro del Carso) e il “brkinski slivovec” (grappa di prugne dei Brkini) e il liquore di Terrano “teranov liker”.\n\nwww.slovenia.info/it/",
    "Incetta di podi e medaglie per il Tsks Belluno in Slovenia": "I karateki del maestro Roberto Bacchilega hanno rubato la scena sia nella specialità del kata che in quella del kumite.\n\nOri, argenti e bronzi. Incetta di podi e medaglie per il Tsks Belluno al rientro sul tatami dopo il periodo estivo. In Slovenia, alla gara “Kranj 2022”, il gruppo bellunese ha saputo togliersi diverse soddisfazioni. Era da un po’ di mesi che gli atleti non gareggiavano, ma non se n’è accorto nessuno. Anzi. I karateki del maestro Roberto Bacchilega hanno rubato la scena sia nella specialità del kata che in quella del kumite. Una serie di prestazioni di ottimo livello, in un contesto importante e contro avversari di indubbio valore.\n\n«Sono molto orgoglioso di loro», afferma Bacchilega, direttore tecnico della società, «e anche parecchio soddisfatto per come hanno affrontato questa prova. Abbiamo raccolto molti riconoscimenti, frutto di lavoro e dedizione negli allenamenti. Si trattava dell’esordio stagionale sul tatami e questi piazzamenti fanno ben sperare per il prossimo futuro».\n\nEcco nel dettaglio tutti i risultati.\n\nKata. Medaglia d’oro. Gabriele Lam (Cadetti), Greta De Pauli (Juniores e prova a squadre), Martina Ciliotta e Nicole Fusari (prova a squadre). Medaglia di bronzo. Gabriele Lam (Juniores), Nicole Fusari (Seniores), Emiliano Pais Becher (Seniores), Pietro Nassivera (Juniores), Letizia Zanetto (Esordienti). Ad un passo dal podio anche Giada Gaspari e Giulia Cecconi, quarte al termine dei combattimenti.\n\nKumite. Medaglia d’oro. Matteo Perino (Senior -84 kg). Medaglia d’argento. Lorenzo Pontil Scala (categoria 11 anni -35 kg). Medaglia di bronzo. Loris Da Rin (Junior -68 kg), Sinisa Brocilovic (Senior -75 kg e Senior Open), Matteo Perino (Senior Open). Buona anche la prova di Pietro Cerri.",
    "Zoz-Lazzarini-Beltrame: tris di vittorie lussarine nel salto in Slovenia": "Oggi a Trzic, in Slovenia, si è disputata la terza tappa del circuito Alpe Adria di salto con gli sci, presenti 140 giovani atleti.\n\nSono arrivate ben tre vittorie per lo Sci CAI Monte Lussari: Christofer Zoz nell’Under 10 maschile, Caterina Lazzarini nell’Under 10 femminile (primo successo per lei) e Samuele Beltrame nell’Under 12 maschile.\n\nNell’Under 10 maschile terzo posto per Elia Beltrame e nell’Under 12 femminile secondo posto per Lucrezia Del Bianco.\n\nGli altri piazzamenti dei lussarini, anch’essi allenati da Marco Beltrame e Roberta D’Agostina:\n\nUNDER 10 maschile\n\n6.Martin Zelloth\n\n8.Lionel Kudra\n\nUNDER 10 femminile\n\n11. Sofija Petterin\n\n15. Emily De Luca\n\nUNDER 12 maschile\n\n7. Jacopo Laurenti\n\nSabato prossimo, 1° ottobre, il circuito Alpe Adria farà tappa a Tarvisio.\n\n(nella foto da sinistra Zoz, S.Beltrame e Lazzarini con la coppa riservata ai vincitori)",
    "Slovenia, il governo punta sul fotovoltaico: al via un piano nazionale per le grandi centrali": "Slovenia, il governo punta sul fotovoltaico: al via un piano nazionale per le grandi centrali MAURO MANZIN",
    "7 settembre 2022": "Slovenia - Ucraina\n\nWorld Championship – Segui LIVE su Eurosport l'incontro di Pallavolo tra Slovenia e Ucraina. La partita è in programma il 7 settembre 2022 alle 21:00. La nostra diretta ti offre aggiornamenti minuto per minuto e dettagli sui momenti più importanti.\n\nVisita i profili dettagliati di Slovenia e Ucraina. Leggi gli ultimi aggiornamenti di Pallavolo: calendari, risultati, classifiche.",
    "La Slovenia è un paradiso termale perfetto per tutta la famiglia": "A soli due passi dall’Italia, la Slovenia è la patria della salute e del benessere, ma è anche in grado di offrire diverse esperienze stimolanti per chi viaggia con i più piccoli.\n\nIl potere dell’acqua in estate e in inverno\n\nSe l’obiettivo è quello di rilassarvi ma anche coinvolgere la famiglia in una vacanza all’insegna del divertimento, la Slovenia, tra laghetti e attraenti parchi acquatici, è adatta sia per l’estate, che per l’inverno. Una bella nuotata nei parchi termali, indossando il costume dopo una giornata sugli scii, a pochi chilometri di distanza è un’idea per distendere i muscoli. Le terme slovene, rinomate in tutto il mondo, hanno infatti una moltitudine di aree acquatiche all’aperto e al coperto perfette per nuotare in tutte le stagioni dell’anno, non lontano dalle stazioni sciistiche.\n\nCome rilassarsi con tutta la famiglia\n\nAree acquatiche al coperto e all’esterno, per tutte le stagioni. Mentre ci si rilassa con un massaggio o nuotando con il partner nelle piscine termali, i bimbi hanno a disposizione parchi acquatici e scivoli, seguiti dagli animatori locali. Esatto, proprio nello stesso complesso. Ma le proprietà benefiche delle acque slovene sono rinomate (e comprovate) dalla notte dei tempi: spesso la tradizione racconta di leggende e storie che danno spazio a parchi tematici e divertenti mascotte, rispondendo all’esigenza di benefici terapeutici, relax e divertimento di tutta la famiglia. Quante volte avete pensato che questi bisogni fossero inconciliabili?\n\n5 ragioni per cui non farete più a meno delle terme in Slovenia\n\nSicuramente la varietà della proposta dei vari parchi acquatici e termali è unica: uno diverso dall’altro e spesso a tema.\n\nTutte le strutture termali della Slovenia sono provviste di moderne piscine con acqua termale o acqua di mare a varie temperature, anche in funzione dei diversi periodi dell’anno.\n\nC’è grande varietà di parchi acquatici per far divertire i più piccoli: tra questi c’è anche un primato mondiale, il primo scivolo d’acqua a vantare un anello a 360 gradi. Tra giochi, cascate, pareti d’acqua e l’animazione, il divertimento per i piccoli è assicurato.\n\nNon va dimenticato il lato relativo al wellness: la presenza delle acque termali aiuta chi ha problemi alla pelle e alla circolazione. Le vasche idromassaggio e i massaggi vi regaleranno un completo relax.\n\nPer tenersi in forma, oltre alle terme, è possibile seguire una dieta salutare e praticare sport grazie a corsi di fitness mirati.\n\niO Donna ©RIPRODUZIONE RISERVATA",
    "Slovenia: oggi leader Balcani a summit su integrazione Ue - Altre News - Nuova Europa": "Slovenia: oggi leader Balcani a summit su integrazione Ue Nell'ambito dell'Iniziativa Brdo-Brioni\n\n(ANSA) - BELGRADO, 12 SET - Il presidente sloveno Borut Pahor ospiterà oggi il vertice dell'iniziativa Brdo-Brioni, a Brdo pri Kranju, in Slovenia. Tutti i leader dei Balcani occidentali dovrebbero partecipare alla riunione, che è vista come un'opportunità per analizzare la situazione della regione e sollecitare l'Ue ad accelerare il processo di allargamento ai Balcani. Tuttavia, è improbabile che i leader adottino una dichiarazione congiunta dopo che la sua stesura del documento ha rivelato divisioni aperte tra i leader, in particolare sulla Bosnia ed Erzegovina, ha anticipato l'agenzia di stampa slovena STA. Vertici simili nell'ambito dell'iniziativa Brdo-Brioni si tengono su base annuale dal 2013. (ANSA).\n\n\n\n\n\n© Copyright ANSA - Tutti i diritti riservati",
    "Volley mondiali, le pagelle di Italia-Slovenia: Lavia il migliore, Balaso e Giannelli fondamentali. De Giorgi da 9": "I nostri giudizi dopo la semifinale con la Slovenia: Romanò cresce alla distanza, Anzani impressionante\n\nL'Italia campione d'Europa spezza un lungo tabù e torna in finale ai Mondiali di pallavolo per la prima volta dal 1998, quando gli Azzurri conquistarono il terzo titolo iridato consecutivo. Ecco le nostre pagelle della semifinale dominata con un netto 3-0 (25-21, 25-22, 25-21) contro la Slovenia.",
    "Slovenia in Inverno: itinerario, mete e attività da provare": "Piccola ma ricca di attrazioni tra storia e natura la Slovenia è una popolare destinazione di viaggio in ogni stagione dell’anno che durante l'inverno tocca l’apice della sua bellezza trasformandosi in un vero paese delle meraviglie.\n\nI suoi paesaggi invernali, il minor numero di turisti e le opportunità di praticare attività sportive a contatto con la natura innevata regalano una lunga serie di suggestioni uniche.\n\nSlovenia in Inverno: itinerario, mete e attività da provare\n\nLubiana\n\nPirano\n\nGrotte di San Canziano\n\nLago di Bled\n\nParco Nazionale del Triglav\n\nMiniera di mercurio Idrija\n\nIl Parco naturale delle saline di Sicciole\n\nLago di Bohinj\n\nGrotte di Postumia\n\nVillaggi Igloo\n\nMonte Triglav\n\nGola di Mlačca\n\nTerme Dobrna\n\nConcentrati in poca estensione territoriale la Slovenia vanta numerosi siti protetti dall'UNESCO, montagne imponenti, città storiche, paesi e castelli medievali, chiese antiche e una costa spettacolare.\n\nLe tappe da non mancare quando si visita sono la capitale Lubiana, la città costiera di Pirano, le Grotte di San Canziano, il Lago di Bled con tanto di castello gotico inserito in una spettacolare cornice di montagne innevate e il Parco Nazionale del Triglav. Da vedere ci sono anche: la Miniera di mercurio Idrija, il Parco naturale delle saline di Sicciole, il Lago di Bohinj e le Grotte di Postumia.\n\nDa dicembre a marzo, ci sono infinite opportunità per conoscere le attrazioni slovene lontano dai grandi flussi turistici estivi e a tariffe più vantaggiose, elementi che permettono di scoprire la natura incontaminata della Slovenia con un'escursione con le ciaspole, i villaggi di igloo, castelli innevati, i pittoreschi mercatini di natale e tante meravigliose località sciistiche nelle Alpi Giulie dove praticare ogni tipo di sport invernale, come scalare il Monte Triglav, la vetta più alta della Slovenia, sciare nel Parco Nazionale del Triglav o provare lo snowboard e lo sci di fondo.\n\nNella stagione fredda le colline e le foreste si tingono di bianco mentre le cime innevate delle Alpi Giulie creano uno scenario da cartolina con i laghi alpini di Bled e Bohinj, che regalano panorami romantici e fiabeschi grazie alla speciale luce che riflette sul bianco della neve.\n\nL'inverno è anche un ottimo periodo per visitare le numerose grotte della Slovenia che rimangono aperte al pubblico o per una gita nelle pittoresche cittadine della costa, dove il clima invernale è molto più mite. Dicembre offre la possibilità di girovagare e fare acquisti in uno dei caratteristici mercatini di Natale come quelli allestiti tra le strade acciottolate di Lubiana, da esplorare tra una visita ai suoi musei e gallerie e una tazza di cioccolata. Quando le temperature scendono a Lubiana, le luci scintillanti si accendono lungo le sponde del fiume Ljubljanica con giochi di luce a tema che rallegrano il centro storico della città.\n\nL'intero mese di dicembre è ricco di eventi gratuiti, tra cui concerti e una festa per il conto alla rovescia di Capodanno nelle piazze della città. La fiera in piazza Mestni è considerata uno dei migliori mercatini di Natale d'Europa, piena di prodotti artigianali, cibo di stagione e splendidi oggetti di artigianato.\n\nClima in Slovenia in inverno\n\nDi norma Il tempo in inverno in Slovenia fa registrare temperature medie diurne tra gli 0 e i 3 °C con precipitazioni occasionali, mentre le località principali si trovano in luoghi più freddi dove le temperature scendono a -2 °C. Gennaio è considerato l'inizio della stagione sciistica con l'inizio di una lenta crescita graduale delle temperature medie, specialmente quelle diurne.\n\nDove andare in Inverno in Slovenia\n\nLa Slovenia in inverno è uno scrigno ricco di opportunità turistiche, sportive e culturali da trovare con il piacere della scoperta in un ambiente ovattato dalla neve e ammantato da un’atmosfera magica.\n\nTra i motivi principali per visitare la Slovenia in inverno c’è sicuramente la possibilità di dedicarsi agli sport invernali, di cui il paese sembra essere un vero paradiso in terra.\n\nNumerosi comprensori sciistici sloveni offrono divertimento sulla neve per tutte le generazioni, gli stati di forma fisica e le capacità sugli sci, grazie a piste eccellenti, anche dentro parchi nazionali, con viste mozzafiato sulle cime e le valli circostanti, e tutti i servizi necessari.\n\nLa sua posizione, nell'area alpina delle Alpi Giulie, consente una lunga stagione invernale da dicembre ad aprile con infinite possibilità di scelta tra stazioni di sci e snowboard in zone come Vogel (con vista sul lago di Bohinj), Kranjska Gora, Bled, Krvavec, Pohorje (con una delle piste da sci illuminate più lunghe d'Europa), Cerkno, Kanin, Golte, Kope, Soriska planina, Velika planina e Stari Vrh a 2.000 m di altitudine.\n\nLo sci di fondo e le ciaspolate sono le altre attività da praticare sugli altipiani innevati come quello boscoso di Pokljuka, tra i laghi di Bled e Bohinj, che ospita ogni anno la Coppa del Mondo.\n\nUna delle attività più spettacolari e insolite da praticare in Slovenia in inverno è l’arrampicata su ghiaccio quando diverse cascate d’acqua ghiacciano lasciando il posto a emozionanti escursioni di arrampicata. Muniti di ramponi e piccozze si può partire per elettrizzanti spedizioni guidate immerse nella natura ghiacciata arrampicandosi sulle cascate naturali nella valle del Tamar, nella valle del Trenta e nella valle del Logar o nella pittoresca gola di Mlačca.\n\nL’inverno e la neve rendono unici alcuni dei paesaggi alpini sloveni da vedere anche senza sci ai piedi come il lago innevato di Bled dal suo punto panoramico più alto di Mala Osojnica, la chiesa di San Tommasi tra i luoghi panoramici iconici della Slovenia o i paesaggi innevati della Gola di Mostnica.\n\nAltri luoghi di rara bellezza sono il lago Bohinj nella valle di Bohinj nelle Alpi Giulie il più grande dell'intero paese che in inverno ghiaccia creando una luccicante superficie a specchio su cui si organizzano anche eventi occasionali di curling, balli di gruppo, pattinaggio sul ghiaccio e partite di hockey.\n\nIl lago di Bled è circondato dal Parco nazionale del Triglav e sulle sue acque si può navigare fino alla caratteristica isola di Pletna dove esprimere un desiderio mentre si suona la campana nell'abside della Chiesa dell'Assunzione di Maria.\n\nIl piccolo villaggio di Postumia nasconde il suo tesoro invernale sottosuolo, in alcuni giorni a dicembre le sue rinomate grotte sotterranee vengono aperte al pubblico per esplorare uno spettacolo unico di stalattiti e stalagmiti formatesi nel corso di milioni di anni tra cui ammirare una magica esposizione di presepi, con attori e musicisti che danno vita all'intera storia della natività illuminata da migliaia di luci. Lo spettacolo presenta 150 artisti ed è uno dei più grandi eventi di Natale che prende forma lungo un sentiero di 5 chilometri all'interno della grotta più famosa della Slovenia. Una volta tornati in superficie poi si può godere della vista sul castello di Predjama, una fortezza rinascimentale unico eretta in modo impressionante sul lato di una grotta.\n\nIgloo e terme\n\nInverno e ghiaccio in Slovenia permettono anche di vivere una simpatica esperienza fuori dal convenzionale visitando i singolari villaggi di igloo che vengono costruiti da zero ogni anno con la possibilità di alloggiarvi dentro.\n\nAll’interno del suggestivo Parco Nazionale del Triglav, a Kranjska Gora Resort e Pokljula è possibile esplorare un'intricata rete di tunnel che collega tra loro veri villaggi di ghiaccio costruiti quando le temperature scendono sotto lo zero. Al loro interno si trovano bar, punti ristoro, saune, aree comuni e suite romantiche dove passare la notte, qui inoltre gli ospiti possono imparare a costruire il proprio igloo, fare sci di fondo e intraprendere escursioni con le racchette da neve al chiaro di luna.\n\nChi invece volesse abbandonarsi al relax totale può optare per uno dei numerosi centri termali della Slovenia, grazie a strutture sparse per tutto il paese e attive anche in inverno con piscine di acqua termale curativa, trattamenti di salute e bellezza specializzati.\n\nAlcune delle terme più popolari sono le Terme Dobrna, a nord di Celje che esistono dal 1403, le Terme Ptuj, le Terme Topolsica (adagiate nel proprio bosco) e Zrece, vicine alle piste da sci del Pohorje.\n\nMappa e cartina\n\nAutore: Giorgio Calabresi",
    "Euro U20-M: domani l’esordio degli azzurrini contro la Slovenia": "Montesilvano. Giornata di vigilia per la Nazionale Under 20 maschile che domani farà il proprio esordio ai Campionati Europei di categoria in programma a Montesilvano e Vasto dal 17 al 25 settembre.\n\nGli azzurrini guidati dal tecnico Matteo Battocchio sono stati inseriti nella Pool I, che sarà ospitata al Palazzetto dello Sport Corrado Roma di Montesilvano, e affronteranno Polonia, Serbia, Slovacchia, Francia e Slovenia. La Pool II, che si giocherà al Pala BCC di Vasto, è composta da Belgio, Repubblica Ceca, Portogallo, Bulgaria, Finlandia e Grecia.\n\nBoninfante e compagni scenderanno in campo domani sera alle ore 20 per affrontare la Slovenia nella prima giornata della competizione.\n\nLungo e articolato il percorso di preparazione della Nazionale Under 20 nel corso di questa etate.\n\n“In questi mesi la squadra non solo è cresciuta ma è cambiata radicalmente – spiega il tecnico Matteo Battocchio -. I giocatori hanno fatto degli step importanti perché lavorare per quattro mesi senza lo ‘stress’ della competizione settimanale, ma avendo la possibilità di potersi concentrare solo sulla crescita fisica, tecnica, è stato un passaggio molto importante per questi ragazzi. Sono stati quattro mesi di lavoro bello, gratificante e molto intenso. Credo che consegniamo a questi ragazzi una differenza tra il prima e il dopo davvero notevole”.\n\nNon solo lavoro di preparazione. Nel corso dell’estate gli azzurrini hanno giocato una serie di amichevoli e partecipato all’European Youth Olympic Festival (EYOF) a Banská Bystrica in Slovacchia al termine del quale hanno conquistato la medaglia d’oro.\n\n“Nel corso dell’EYOF abbiamo avuto modo di vedere alcune delle squadre che parteciperanno a questo Europeo e di sfidarne due che prendono parte anche alla rassegna continentale – prosegue Battocchio -. Ma in un paio mesi, a questa età, i cambiamenti sono tanti: noi non siamo gli stessi e mi aspetto che anche le altre squadre non siano le stesse. Abbiamo avuto nel frattempo una serie di gare uno stage molto interessante con il Brasile e mercoledì scorso un’amichevole con la Repubblica Ceca. Al di là dei risultati che fanno sempre piacere, anche se abbiamo perso qualche set di troppo, abbiamo vinto tutte le partite e con tutti i giocatori che sono stati protagonisti. Questo è l’aspetto principale. Non tanto il risultato per questa squadra, quanto per il movimento della pallavolo in queste due fasce d’età perché credo che stia a significare che ci sono tantissimi ragazzi, anche se non sono entrati nella rosa degli Europei, con tanta qualità”.\n\nDa domani la Nazionale Under 20 sarà in campo per affrontare questi Campionati Europei di categoria.\n\n“Credo che sarà un Europeo molto complicato perché abbiamo un girone tosto, con due squadre di primissimo livello e un’altra nazionale molto interessante – conclude Battocchio -. Non c’è da pensare molto in là, ma occorre pensare una partita alla volta. Sappiamo di essere in un girone tosto ma sappiamo anche che siamo all’Europeo e se vuoi arrivare fino in fondo, toste o non toste, le squadre devi affrontarle tutte e devi giocare contro anche a quelle più forti. Dobbiamo pensare una gara alla volta: ora siamo focalizzati sulla Slovenia, che sarà il nostro primo avversario, e da lì in poi analizzeremo una squadra e una partita alla volta man mano che si presenterà”.\n\nI 14 azzurrini\n\nPalleggiatori: Mattia Boninfante, Alessandro Fanizza\n\nOpposto: Alessandro Alberto Bovolenta\n\nSchiacciatori: Luca Porro, Mattia Orioli, Gaetano Penna, Federico Roberti, Riccardo Iervolino\n\nCentrali: Ionut Alin Ambrose, Cosimo Balestra, Mattia Eccher, Nicolò Volpe\n\nLiberi: Gabriele Laurenzano, Matteo Staforini\n\nLo staff è composto da Matteo Battocchio (primo allenatore), Nicolò Zanni (secondo allenatore), Giorgio Sabbadin (assistente allenatore), Roberto Vannicelli (medico), Francesco Bettalico (fisioterapista), Annalisa Pinto (scoutman), Mattea Tosetti (team manager).\n\nFORMULA - Al termine della prima fase le prime due squadre di ogni girone giocheranno semifinali incrociate e le finali per l’assegnazione delle medaglie al Palazzetto dello Sport Corrado Roma di Montesilvano. Le formazioni che finiranno la fase a gironi al terzo e quarto posto, invece, proseguiranno l’Europeo con le partite per stabilire la classifica dal 5° all’8° posto al Pala BCC di Vasto.\n\nDIRETTA – Tutte le gare della fase a pool e le semifinali e finali 5°-8 posto saranno trasmesse in diretta streaming sul canale YouTube della Federazione Italiana Pallavolo (QUI). Le semifinali e le finali 1°-4 posto saranno trasmesse sulla piattaforma CEV EuroVolley.TV.\n\nBIGLIETTI - Tutti gli interessati ad assistere alle semifinali e finali in programma a Montesilvano sabato 24 e domenica 25 settembre potranno acquistare i tagliandi al seguente link: https://fipav.mybookingplatform.it/prenotazione . Sono previste tariffe speciali per i tesserati FIPAV, che potranno acquistare i biglietti a un prezzo ridotto. Nelle altre giornate di gare, invece, l'accesso agli impianti è gratuito.\n\nINGRESSO DISABILI: Per l'ingresso alle due giornate di semifinali e finali sia il disabile che accompagnatore avranno diritto all'ingresso gratuito. Tali posti, per ragioni di sicurezza e accessibilità, sono idonei alle particolari esigenze di circolazione delle carrozzine e delle persone con difficoltà motorie. Per ricevere accredito (ingresso gratuito) sarà necessario inviare una mail entro e non oltre le ore 16 del 20/09/2022 all'indirizzo abruzzo@federvolley.it dove dovrà essere indicato il nome della persona disabile e dell'accompagnatore. Il 24/25 settembre i biglietti omaggio potranno essere ritirati all'ingresso del PalaSport Corrado Roma, via Settimo Torinese, Montesilvano (Pescara).\n\nPrezzi\n\nSemifinali (24 settembre)\n\nIntero 10 € /Tesserati FIPAV 5 €\n\nFinali (25 settembre)\n\nIntero 20 € /Tesserati FIPAV 10 €\n\nIL CALENDARIO\n\nPool I – Italia, Polonia, Serbia, Slovacchia, Francia e Slovenia\n\nPalazzetto dello Sport Corrado Roma - Montesilvano\n\n1ª Giornata – 17 settembre 2022\n\nOre 15.00 Serbia – Francia\n\nOre 17.30 Polonia – Slovacchia\n\nOre 20.00 Slovenia – Italia\n\n2ª Giornata – 18 settembre 2022\n\nOre 15.00 Serbia – Polonia\n\nOre 17.30 Slovacchia – Slovenia\n\nOre 20.00 Francia – Italia\n\n3ª Giornata – 19 settembre 2022\n\nOre 15.00 Slovenia – Serbia\n\nOre 17.30 Polonia – Francia\n\nOre 20.00 Italia – Slovacchia\n\n4ª Giornata – 21 settembre 2022\n\nOre 15.00 Polonia – Slovenia\n\nOre 17.30 Francia –Slovacchia\n\nOre 20.00 Serbia – Italia\n\n5ª Giornata – 22 settembre 2022\n\nOre 15.00 Slovenia – Francia\n\nOre 17.30 Slovacchia – Serbia\n\nOre 20.00 Italia - Polonia\n\nPool II – Belgio, Repubblica Ceca, Portogallo, Bulgaria, Finlandia e Grecia\n\nPala BCC - Vasto\n\n1ª Giornata – 17 settembre 2022\n\nOre 15.00 Portogallo – Grecia\n\nOre 17.30 Repubblica Ceca – Finlandia\n\nOre 20.00 Bulgaria – Belgio\n\n2ª Giornata – 18 settembre 2022\n\nOre 15.00 Portogallo – Repubblica Ceca\n\nOre 17.30 Finlandia – Bulgaria\n\nOre 20.00 Grecia – Belgio\n\n3ª Giornata – 19 settembre 2022\n\nOre 15.00 Bulgaria – Portogallo\n\nOre 17.30 Repubblica Ceca - Grecia\n\nOre 20.00 Belgio – Finlandia\n\n4ª Giornata – 21 settembre 2022\n\nOre 15.00 Repubblica Ceca – Bulgaria\n\nOre 17.30 Grecia – Finlandia\n\nOre 20.00 Portogallo – Belgio\n\n5ª Giornata – 22 settembre 2022\n\nOre 15.00 Bulgaria - Grecia\n\nOre 17.30 Finlandia – Portogallo\n\nOre 20.00 Belgio – Repubblica Ceca\n\nSemifinali 5°-8° posto – 24 settembre 2022\n\nPala BCC - Vasto\n\nOre 17.30 – JMF31 – 3ª Pool I – 4ª Pool II\n\nOre 20.00 JMF32 – 3ª Pool II - 4ª Pool I\n\nFinali 5°-8° posto – 25 settembre 2022\n\nPala BCC - Vasto\n\nOre 9.30 Perdente JMF31 – Perdente JMF32\n\nOre 12.30 Vincente JMF31 – Vincente JMF32\n\nSemifinali 1°-4° posto – 24 settembre 2022\n\nPalazzetto dello Sport Corrado Roma - Montesilvano\n\nOre 17.30 – JMF33 - 1ª Pool I - 2ª Pool II\n\nOre 20.00 – JMF34 - 1ª Pool II - 2ª Pool I\n\nFinale 3°-4° posto – 25 settembre 2022\n\nPalazzetto dello Sport Corrado Roma - Montesilvano\n\nOre 17.30 Perdente JMF33 – Perdente JMF34\n\nFinale 1°-2° posto – 25 settembre 2022\n\nPalazzetto dello Sport Corrado Roma - Montesilvano\n\nOre 20.00 vincente JMF33 – Vincente JMF34",
    "Dopo la Slovenia, ora anche Cipro attacca l’aceto balsamico": "Ascolta la versione audio dell'articolo\n\n2' di lettura\n\nIn Europa non si fermano gli attacchi nei confronti delle Dop italiane. Dopo i tentativi della Croazia di insidiare la Doc del Prosecco, e dopo la sfida lanciata dalla Slovenia all’aceto balsamico di Modena, ora anche Cipro si aggiunge alla lista: così come fece un anno fa Lubiana, il 22 giugno scorso Nicosia ha notificato alla Commissione europea la legge che introduce la possibilità di chiamare “aceto balsamico” una miscela di aceto, mosto d'uva e zucchero prodotta dalle imprese locali.\n\nIl Consorzio di tutela dell’aceto modenese, che ha appreso della notifica solo in questi giorni, è insorto: «È in atto un attacco inaudito da parte dei Paesi europei, che cercano di appropriarsi del nome e sfruttare il successo dell'originale prodotto modenese Igp conosciuto e consumato in tutto il mondo». Come nel caso della Slovenia, l’Italia può fare opposizione a Bruxelles. Ma il tempo a disposizione è molto poco: i tre mesi per presentare le contromosse scadono il 22 settembre, troppo poco per poter preparare i documenti necessari. Proprio per questo il Consorzio di tutela ritiene di estrema gravità il fatto che il ministero dell’Agricoltura abbia comunicato soltanto il 7 di settembre quando avvenuto nelle sedi europee, «anzi in verità non lo ha ancora comunicato formalmente, visto che la scoperta da parte del Consorzio è stata del tutto casuale», scrive il consorzio in un comunicato duro.«Tra giugno e luglio scorso - afferma Mariangela Grosoli, presidente del consorzio - il caso sloveno era sui media, sulla bocca di tutti e sul tavolo del governo per la procedura di infrazione finalmente autorizzata dal Consiglio dei ministri: proprio per questo dispiace verificare la scarsa attenzione data dagli uffici del MIipaaf a questo caso del tutto simile a quello sloveno».\n\nLoading...\n\nIl caso dell’aceto balsamico è rilevante non solo perchè pone all’Italia il problema di difendere una produzione che oggi ha un valore di mercato di un miliardo di euro, ma anche perché rischia di diventare il cavallo di Troia con cui smantellare tutto il sistema delle Dop che ogni anno incassano 17 miliardi di euro e hanno reso famoso il made in Italy nel mondo.\n\n",
    "Confine Slovenia-Croazia: smantellati 4 km di filo spinato": "Confine Slovenia-Croazia: smantellati 4 km di filo spinato\n\nCambio di rotta del governo sloveno Golob nella politica sulla gestione dei flussi migratori. Via il “muro”, intensificati i controlli di polizia. Salgono gli arrivi da India e Cuba\n\nMAURO MANZIN",
    "Capitale cultura Ue:Fvg,avanti su Agenda Urbana con Slovenia - Friuli V. G.": "(ANSA) - TRIESTE, 05 SET - Un tavolo di lavoro ad hoc sarà costituito per coordinare la programmazione dell'Agenda Urbana sviluppata congiuntamente in vista della Capitale europea della Cultura da Gorizia e Nova Gorica. Dell'investimento, che per parte italiana ammonta a 4 milioni, sarà responsabile il Gect GO. E' il risultato dell'incontro di oggi a Nova Gorica alla presenza del ministro sloveno per lo Sviluppo e politica di coesione europea, Aleksander Jevšek, e dell'assessore regionale alle Finanze con delega ai Fondi comunitari, Barbara Zilli, prima riunione istituzionale e tecnica dopo l'insediamento del nuovo Governo sloveno. L'incontro - spiega una nota della Regione - è stato l'occasione per presentare lo stato di avanzamento dell'Investimento territoriale integrato (Iti) transfrontaliero congiunto proposto nell'area della piazza Transalpina da parte dei Comuni di Gorizia e Nova Gorica alla presenza delle due Autorità di gestione dei fondi Fesr, la Regione Fvg e lo Stato sloveno. \"La visita del ministro ha sancito la comune visione di intenti sulla valorizzazione dei rispettivi Comuni e sulla volontà di attuare i progetti in un'ottica di sussidiarietà - ha osservato Zilli - nella consapevolezza che i piccoli centri siano cuore e motore della crescita dell'intero territorio. Per la Regione Fvg, i lavori di oggi hanno certificato \"una grande collaborazione e unità di intenti tra Fvg e Slovenia e rappresentano un incentivo a continuare a investire sulla coesione tra i popoli e sui progetti che valorizzino aree dismesse, rendendo questo territorio simbolico di nuovo centro di una visione comune di sviluppo sociale, culturale e economico\". Il ministro Jevšek ha assicurato, come riporta una nota della Regione Fvg, \"che si farà interlocutore attivo nel quadro della nuova programmazione 21-27 e nel finanziamento, dopo aver toccato con mano la consistenza dei progetti pensati per quest'area, particolarmente meritori in quanto ripensano la vocazione di aree degradate e ripristinano il patrimonio storico culturale che sono stato orgoglio delle due realtà\". (ANSA).\n\n",
    "Euro U20-M: buon esordio degli azzurrini, 3-0 alla Slovenia": "Montesilvano. Buon esordio della Nazionale Under 20 maschile ai Campionati Europei di categoria che hanno preso il via oggi a Montesilvano e Vasto in Abruzzo. Questa sera al Palazzetto dello Sport Corrado Roma di Montesilvano gli azzurrini guidati dal tecnico Matteo Battocchio si sono imposti 3-0 (25-27, 18-25, 16-25) sulla Slovenia.\n\nDopo un avvio faticoso nel primo set, gli azzurrini sono riusciti a trovare un buon ritmo e una buona continuità. Vinto ai vantaggi il primo parziale Boninfante e compagni hanno conquistato agevolmente la seconda e la terza frazione chiudendo con una vittoria la prima giornata della rassegna continentale. Tra le fila dell’Italia hanno chiuso il match in doppia cifra l’opposto Alessandro Alberto Bovolenta con 13 punti (1 ace, 1 muro, 39% in attacco) e lo schiacciatore Luca Porro con 12 punti (44% in attacco).\n\nPrima del fischio di inizio del match è stato osservato un minuto di silenzio in memoria delle vittime dell’alluvione che ha colpito le Marche nelle scorse ore.\n\nDomani sera la Nazionale Under 20 tornerà in campo alle 20 al Palazzetto dello Sport Corrado Roma di Montesilvano per sfidare la Francia nella seconda giornata dei Campionati Europei di categoria.\n\nCRONACA – Per la gara d’esordio alla rassegna continentale under 20 maschile il tecnico Matteo Battocchio sceglie il sestetto con la diagonale Boninfante-Bovolenta, gli schiacciatori Orioli e Porro, i centrali Balestra e Volpe e il libero Laurenzano.\n\nPer la Slovenia coach Jernej Rojc si affida allo starting six composto da Vinkovic, Fink, Mujanovic, Bračko, Krzic, Najdic e al libero Okroglic.\n\nIn avvio di partita è la Slovenia a portarsi in vantaggio (6-3) con gli azzurrini che faticano a trovare il giusto ritmo. Bovolenta e Orioli a segno (7-6), la Slovenia si disunisce e l’Italia riporta il match in parità (8-8). La gara imbocca quindi i binari dell’equilibrio con le due formazioni che procedono appaiate per il resto del set (20-20). Nel finale due ace di Bracko spingono avanti la Slovenia (23-20) che conquista il primo set point (24-21), gli azzurrini annullano e portano il match ai vantaggi (24-24). La Slovenia è più imprecisa, l’Italia capitalizza e chiude a proprio favore il primo set (25-27).\n\nLa seconda frazione si apre con le due formazioni che procedono punto a punto (6-6). Porro, Orioli (un ace per lui) e Bovolenta a segno girano l’inerzia del set e l’Italia, trovata buona continuità, piazza il break che vale il +6 (6-12). Un time out rimette in corsa la Slovenia che accorcia (9-12), ma la rimonta non si compie e gli azzurrini rimangono in vantaggio (10-14). L’Italia continua a macinare buon gioco e punti (13-19) e conquista agevolmente anche il secondo set (18-25).\n\nAl rientro in campo sono nuovamente Boninfante e compagni a passare in vantaggio (4-7) e a dettare il ritmo della gara (6-12). Gli azzurrini trovano continuità e buona efficacia e allungano il passo (7-14). La Slovenia prova a reagire (12-16), ma è decisa la ripartenza dell’Italia che si riporta a +7 (13-20) e conquista set e partita (16-25).\n\nMATTEO BATTOCCHIO (il video dell’intervista è disponibile QUI): “Più che un esordio in salita è stato un esordio difficile, contro una squadra che ha giocato molto bene. La Slovenia ha vinto il girone di qualificazione con risultati importanti e sapevamo che sarebbe stata dura. Abbia fatto qualche imprecisione che non è da noi, ma sono state davvero poche, loro hanno giocato bene e noi siamo stati davvero bravi a vincere contro un avversario così. Domani ci aspetta un’altra gara dura: la Francia è una squadra forte. Oggi ha perso 3-0 e per rimanere in corsa per le semifinali domani deve assolutamente vincere. Ci sono giocatori di primissimo livello e dobbiamo pensare di giocare noi”.\n\nIONUT AMBROSE (il video dell’intervista è disponibile QUI): “Ci siamo posti l’obiettivo di sbagliare il meno possibile e di mettere in difficoltà gli avversari e piano piano cercheremo di migliorare il nostro gioco. La Francia è una buonissima squadra, ci aspettiamo di fare una bella partita e sicuramente combatteremo su ogni pallone”.\n\nLUCA PORRO (il video dell’intervista è disponibile QUI): “Sapevamo che la Slovenia avrebbe difeso molto e infatti all’inizio abbiamo avuto qualche difficoltà a fare punto, poi ci siamo un po’ distesi e siamo riusciti a portarla a casa. Alla fine del primo set sapevamo che potevamo fare di più in tutti i fondamentali e piano piano siamo cresciuti. Speriamo domani ci sia lo stesso pubblico per sostenerci anche contro la Francia: sarà una partita difficile perché loro oggi hanno perso e domani sicuramente sarà dura”.\n\nSLOVENIA-ITALIA 0-3 (25-27, 18-25, 16-25)\n\nSLOVENIA: Vinkovic 4, Fink 1 Mujanovic 12, Bračko 11, Krzic 7, Najdic; Okroglic (L), Ranc, Kozar, Marovt, Jancic (L). Ne: Prevorcnik, Oman, Snedec. All. Rojc.\n\nITALIA: Orioli 6, Balestra 1, Boninfante 5, Porro 12, Volpe 4, Bovolenta 13; Laurenzano (L), Ambrose 5, Penna 3, Staforini, Iervolino. Ne: Eccher, Fanizza, Roberti (L). All. Battocchio.\n\nARBITRI: Maia (POR), Cevik (TUR)\n\nDURATA SET: 32’, 24’, 22’.\n\nSLOVENIA: 3 a, 17 bs, 4 mv, 28 et.\n\nITALIA: 4 a, 14 bs, 5 mv, 24 et.\n\nDIRETTA – Tutte le gare della fase a pool e le semifinali e finali 5°-8 posto saranno trasmesse in diretta streaming sul canale YouTube della Federazione Italiana Pallavolo (QUI). Le semifinali e le finali 1°-4 posto saranno trasmesse sulla piattaforma CEV EuroVolley.TV.\n\nBIGLIETTI - Tutti gli interessati ad assistere alle semifinali e finali in programma a Montesilvano sabato 24 e domenica 25 settembre potranno acquistare i tagliandi al seguente link: https://fipav.mybookingplatform.it/prenotazione . Sono previste tariffe speciali per i tesserati FIPAV, che potranno acquistare i biglietti a un prezzo ridotto. Nelle altre giornate di gare, invece, l'accesso agli impianti è gratuito.\n\nINGRESSO DISABILI: Per l'ingresso alle due giornate di semifinali e finali sia il disabile che accompagnatore avranno diritto all'ingresso gratuito. Tali posti, per ragioni di sicurezza e accessibilità, sono idonei alle particolari esigenze di circolazione delle carrozzine e delle persone con difficoltà motorie. Per ricevere accredito (ingresso gratuito) sarà necessario inviare una mail entro e non oltre le ore 16 del 20/09/2022 all'indirizzo abruzzo@federvolley.it dove dovrà essere indicato il nome della persona disabile e dell'accompagnatore. Il 24/25 settembre i biglietti omaggio potranno essere ritirati all'ingresso del PalaSport Corrado Roma, via Settimo Torinese, Montesilvano (Pescara).\n\nPrezzi\n\nSemifinali (24 settembre)\n\nIntero 10 € /Tesserati FIPAV 5 €\n\nFinali (25 settembre)\n\nIntero 20 € /Tesserati FIPAV 10 €",
    "Croazia-Slovenia, rapporti ottimi e Schengen un ulteriore incentivo": "“I rapporti tra la Slovenia e la Croazia sono molto buoni, la collaborazione si sta rafforzando in tutti i settori. Con l’avvento del nuovo governo a Lubiana non c’è stato alcun cambiamento nelle relazioni bilaterali. Ora siamo soltanto più maturi. Credo che si sia fatta strada la consapevolezza che possiamo risolvere le questioni aperte a tempo debito”. Lo ha dichiarato il capo della diplomazia di Zagabria, Gordan Grlić Radman, in un’intervista concessa all’agenzia STA. “Le questioni aperte tra i due Paesi risalgono al periodo della dissoluzione dell’ex Stato comune, in particolare quelle riferite al confine che all’epoca non era definito con precisione né sulla terraferma né sul mare. Penso però che questo contenzioso non debba gravare sull’insieme dei rapporti tra i due Paesi amici e che i cittadini di entrambi gli Stati percepiscano l’esistenza di un clima positivo a livello bilaterale, grazie al quale sarà possibile risolvere le rimanenti questioni aperte”, ha sottolineato ancora Gordan Grlić Radman che lunedì e martedì ha partecipato ai lavori del Forum strategico di Bled.\n\nSono lieto che la Slovenia appoggi gli sforzi della Croazia per aderire all’Area di Schengen. L’entrata di Zagabria nello Spazio senza frontiere gioverà anche a Lubiana. La Croazia, impegnata in prima linea a bloccare le migrazioni illegali, non difende solamente i suoi confini, ma anche le frontiere dell’Unione europea”, ha rilevato il capo della diplomazia, aggiungendo che Zagabria può fare affidamento sul sostegno di Lubiana anche per quanto concerne l’ingresso nell’OCSE, l’Organizzazione per la cooperazione e lo sviluppo economico.",
    "Under 15, Slovenia-Italia 1-3: vittoria in rimonta per i ragazzi di Favo": "Inizia dalla Slovenia la nuova stagione per la formazione Under 15. La formazione allenata dal commissario tecnico Massimiliano Favo sarà impegnata in un doppio test contro i pari età sloveni. Primo impegno questo pomeriggio alle ore 17.00 all'\"jdovščina City Stadium\" di Ajdovščina (Slovenia) mentre, giovedì alle ore 11:00, gli azzurrini saranno protagonisti presso lo Stadio Comunale \"Gino Colaussi\" di Gradisca d'Isonzo (GO). Segui la gara su MondoPrimavera.\n\nLA CRONACA\n\nCentra la vittoria in rimonta l'Italia Under 15 nella prima dei due test amichevoli contro la Slovenia. In terra slovena la formazione allenata dal commissario tecnico Massimiliano Favo si trova in svantaggio colpita da Hocevar nel recupero del primo tempo ma nella ripresa rientra in campo con la giusta intensità e trova subito il pareggio con la zampata di Camarda sul tiro-cross di D'Agostino. Al 72' arriva il raddoppio su cross da calcio d'angolo di Bagordo; Blini sul secondo palo approfitta di un'uscita a vuoto di Vehovec e deposita in rete. Nel recupero arriva il tris con Ballabio che risolve un batti e ribatti e deposita in rete. Giovedì si torna in campo, alle ore 11.00, a di Gradisca d'Isonzo (GO).\n\nIL TABELLINO DI SLOVENIA-ITALIA UNDER 15\n\nMarcatori: 40'+1 Hočevar (S), 47' Camarda (I), 72' Blini (I), 80'+4 Ballabio (I).\n\nSlovenia: Vehovec; Mehle, Videnović, Šimnovec, Mihajlović; Blaško (41' Matjašec), Viher; Premrl (46' Kranjc), Letonja (57' Belovič), Vodušek (70' Kostić); Hočevar (62' Durmiši). A disp.: Gobec, Handanovič, Mlekuž, Kurjaković, Hlade, Dobrnjič. All.: Vugdalič.\n\nItalia: Marcaccini (62' Nava); Patitucci (62' Tavanti), Bovio (77' Lissi), Natali, Bolis (41' Marello); D'Agostino (62' Comotto), Bagordo, Grisoni Fasana (62' Ballabio); Piá (62' Blini); Campaniello (62' Carrara), Camarda (77' Modugno). A disp.: Ferronato, Palma, Lontani. All.: Favo.\n\nArbitro: Žiga Bizjak (Slovenia).\n\nFonte: tuttonazionali.com",
    "La politica opposta dei muri di confine di Lituania-Polonia e Slovenia": "Bruxelles – Due politiche migratorie completamente agli antipodi, che convivono nello stesso momento e nella stessa Unione Europea. A est, Polonia e Lituania hanno completato i rispettivi muri al confine con la Bielorussia, coprendo oltre 700 chilometri, mentre a sud la Slovenia ha iniziato e sta portando avanti lo smantellamento delle barriere di filo spinato che dal 2015 sono rimaste in piedi per impedire l’attraversamento della frontiera con la Croazia da parte delle persone migranti lungo l’ultimo tratto della rotta balcanica.\n\nGli ultimi segmenti della barriera fisica al confine tra Lituania e Bielorussia sono stati ultimati da Vilnius a fine agosto, a poco più di un anno dall’annuncio di spesa di 41 milioni di euro (lievitato poi a circa 50) per la costruzione di una barriera di filo spinato con la Bielorussia. La motivazione utilizzata dal governo lituano è stata la cosiddetta “guerra ibrida” (come è stata definita non solo dai Baltici, ma anche da Bruxelles) condotta dall’autoproclamato presidente bielorusso, Alexander Lukashenko, e caratterizzata dall’organizzazione di viaggi per i cittadini dei Paesi del Medio Oriente e dall’Africa subsahariana verso Minsk e di lì verso le frontiere dell’Ue. Ma a causa della mancanza di sufficiente filo spinato per coprire i 550 chilometri di confine (i restanti 130 sono ‘assicurati’ da barriere naturali come fiumi e laghi), le autorità lituane sono dovute ricorrere alla solidarietà di altri Paesi membri e, parallelamente, sono state tra le più attive tra i Ventisette per spingere le istituzioni Ue a finanziare i muri alle frontiere esterne dell’Unione con fondi comunitari. “La barriera fisica aiuterà la guardia di frontiera a combattere più efficacemente l’immigrazione clandestina e i crescenti flussi migratori registrati quotidianamente”, ha dichiarato la premier lituana, Ingrida Šimonytė.\n\nÈ stato completato invece in meno di sette mesi “il più grande investimento infrastrutturale nella storia” della guardia di frontiera della Polonia, sempre al confine con la Bielorussia (e per le stesse ragioni della Lituania). L’ultimo tra i muri costruiti lungo il confine esterno dell’Ue è lungo 186 chilometri, è alto 5,5 metri, è dotato di rilevatori di movimento e telecamere termiche ed è costato complessivamente 1,6 miliardi di złoty (351 milioni di euro). Oltre alla barriera d’acciaio, dal settembre dello scorso anno Varsavia ha inviato migliaia di truppe e agenti di polizia per rafforzare il controllo dell’area, chiudendo l’accesso a una striscia di terra larga tre chilometri a giornalisti e organizzazioni non governative che monitorano i pushback (respingimenti illegali di persone con diritto alla protezione internazionale ai confini dell’Unione Europea) effettuati dalle forze polacche. Non si può non rilevare la contraddizione polacca nel respingimento violento di poche migliaia di persone migranti lungo il settore settentrionale del confine orientale e l’enorme sforzo di solidarietà e accoglienza a poche decine di chilometri più a sud nei confronti dei rifugiati ucraini in fuga dall’invasione russa.\n\nContemporaneamente, a meno di mille chilometri di distanza, il nuovo governo di Lubiana ha invertito una rotta in politica migratoria che ormai durava da più di sette anni. Tra le primissime misure annunciate a giugno dal centrosinistra verde e liberale del premier Robert Golob è comparso anche lo smantellamento della barriera di filo spinato lunga 116 chilometri sul confine tra Slovenia e Croazia. Il muro d’acciaio era stato voluto nell’autunno 2015 dall’allora premier centrista Miro Cerar ed era stato prolungato fino alla lunghezza attuale dal successore Marjan Šarec. Era poi diventato il pilastro della politica del leader nazionalista Janez Janša in carica dal 2020 alla primavera del 2022, perfettamente in linea con le spinte verso la chiusura delle frontiere e il respingimento illegale di persone migranti in buona parte del perimetro esterno dell’Unione nell’ultimo decennio.\n\nDopo le promesse i lavori sono iniziati in piena estate al valico di di confine di Krmačina (presso Metlika) e sono attualmente in corso. Le motivazioni del riorientamento della politica migratoria slovena sono state fornite dalla ministra degli Interni, Tatjana Bobnar, con un focus più marcato sul rispetto dei diritti umani e dello Stato di diritto: “È inaccettabile che quel filo spinato diventi un elemento costante della politica confinaria“, dal momento in cui “i fatti hanno dimostrato che questa barriera non ha arrestato affatto il flusso di migranti, ma ha invece influito negativamente sulla vita a ridosso del confine, provocando peraltro la morte di persone e animali”. Lo stesso premier Golob ha sottolineato che la priorità deve diventare il miglioramento della gestione dei centri per richiedenti asilo, che al momento è “critica, perché il precedente governo [guidato da Janša, ndr] non ha voluto affrontare il problema”.\n\nCome dimostrato dal rapporto tra muri innalzati e abbattuti nel 2022 ai confini esterni dell’Ue (736 chilometri contro 116), quella della Slovenia rimane un’eccezione non seguita da nessun altro Paese membro che negli ultimi anni abbia costruito barriere per respingere le persone migranti in arrivo lungo la rotta balcanica, bielorussa o del Maghreb. Secondo stime approssimative (arrotondate per difetto) la lunghezza complessiva dei muri sul continente europeo – o costruiti dai Paesi europei – è pari a 1700 chilometri, la stessa distanza da un capo all’altro dell’Ue, da Lisbona a Varsavia. Oltre ai più recenti in Lituania e Polonia, anche in Lettonia è in fase di costruzione una barriera in filo spinato di 136 chilometri (con la Bielorussia), a cui si sommano quelle dei Baltici e della Norvegia con la Russia e con l’exclave di Kaliningrad. Nella penisola balcanica tra il 2014 e il 2015 sono stati costruiti muri da Grecia, Bulgaria, Macedonia del Nord, Slovenia e Ungheria per arrestare quella che solo un anno più tardi sarebbe stata definita la “crisi dei migranti”, mentre dal 2020 anche la Serbia ha iniziato i lavori per costruire una barriera al confine meridionale con la Macedonia del Nord: in totale si superano gli 850 chilometri, sottratto il tratto in smantellamento in Slovenia. Più contenuti i muri delle exclave spagnole nel Nord Africa di Ceuta e Melilla (teatro comunque di numerose tragedie umanitarie), quello che dal 1974 separa in due l’isola di Cipro, i “muri della pace” dell’Irlanda del Nord (che dovrebbero essere abbattuti nel 2023) e la recinzione francese che conduce al porto di Calais, porta verso il Regno Unito.",
    "30 agosto 2022": "Slovenia - Germania\n\nWorld Championship – Segui LIVE su Eurosport l'incontro di Pallavolo tra Slovenia e Germania. La partita è in programma il 30 agosto 2022 alle 20:30. La nostra diretta ti offre aggiornamenti minuto per minuto e dettagli sui momenti più importanti.\n\nVisita i profili dettagliati di Slovenia e Germania. Leggi gli ultimi aggiornamenti di Pallavolo: calendari, risultati, classifiche.",
    "Eurobasket: Luka Doncic e la Slovenia si sbriciolano ai quarti, vince la Polonia": "Perdono a sorpresa i campioni in carica, battuti a sorpresa dalla Polonia per 90-87 che domina nel primo tempo e poi ha la forza di vincere in volata un match in cui la Slovenia non ha mai trovato ritmo. Anche Luka Doncic non incide come al solito, uscito per raggiunto limite di falli e autore di 14 punti con 15 tiri dal campo: troppo poco per trascinare i suoi in semifinale\n\nContinua la caduta dei giganti in un Europeo che ha visto uscire di scena nel giro di pochi giorni prima Nikola Jokic (per mano dell’Italia di Pozzecco), poi Giannis Antetokounmpo e ora anche Luka Doncic - i tre grandi leader e i favoriti nella corsa al titolo continentale. Ad alzare bandiera bianca per ultima è stata la Slovenia, partita con tutti i favori del pronostico nel match contro la Polonia che ha trovato la forza di vincere due volte un testa a testa dominato nei primi 20 minuti di gioco. All’intervallo lungo infatti + +16 Polonia, letteralmente ribaltata nella terza frazione dal 24-6 di parziale con cui la Slovenia sembrava aver ritrovato la rotta. Nel finale però grazie ai 26 punti di Ponitka e i 16 a testa di Slaughter e Sokolowski è la Polonia ad avere la meglio e prendersi la semifinale contro la Francia - che nel tardo pomeriggio ha superato l’Italia dopo un tempo supplementare.",
    "Gasolio da Slovenia e Croazia, Iva per 14,4 milioni evasa nei distributori del centro Italia": "Gasolio da Slovenia e Croazia\n\nL’associazione criminale operava attraverso 7 società che commercializzavano gasolio per autotrasporto proveniente dalla Slovenia e Croazia. La base da cui muovevano le attività illecite era presso una società del pistoiese che svolgeva le funzioni di deposito per lo stoccaggio del carburante. Le altre sei aziende si dedicavano all’acquisto del carburante dai due Paesi e alla rivendita presso alcuni distributori di cui detenevano la proprietà e che erano contraddistinti da un proprio marchio.\n\nIl prestanome\n\nIl sistema criminoso adottato era quello tipico delle società cartiere, tutte fittiziamente amministrate da meri prestanome.\n\nLa società di Roma, quella oggetto di quest’ultima verifica che ha portato a scoprire la colossale evasione, emetteva lettere di intenti simulando il possesso dello status di esportatore abituale, così da trattenere l’IVA sulla rivendita senza versarla nelle casse dello Stato.\n\nQuella dell’amministratore unico residente a Napoli era la società individuata per la commercializzazione del carburante ai clienti dei distributori presenti in Umbria, Toscana e Lazio in totale evasione IVA.\n\nL’accertamento dell’ADM\n\nL’accertamento concluso dai funzionari del nucleo antifrode di Perugia, sulla base dei libri contabili e degli accertamenti seguiti ai sequestri, ha consentito di accertare una evasione pari a circa 7,3 milioni di euro per l’anno 2016 e a ca. 7,0 milioni di euro per il 2017 (per un totale di 14.395.275 euro). Le sanzioni applicate vanno da un minimo di 15,1 milioni di euro a un massimo di 30,2 milioni di euro.\n\n“Si tratta di un’attività di indagine operativa e amministrativa complessa che oltre al brillante risultato conseguito dalla Procura della Repubblica di Pistoia ha messo in evidenza le capacità di ADM e della Guardia di Finanza di saper operare in sinergia. Il risultato di quest’ultima verifica fiscale dimostra le capacità operative e il grado di specializzazione dei funzionari del nucleo antifrode di Perugia” dichiara il Direttore Territoriale ADM per la Toscana l’Umbria, Roberto Chiara.\n\n(foto generica d’archivio)",
    "La Slovenia archivia un’estate più che positiva. L’outdoor resterà protagonista": "Un’estate 2022 che ha tutto il sapore di una ripresa positiva: la Slovenia, pur mancando ancora i numeri decisivi del mese di agosto, anticipa un bilancio più che soddisfacente anche per l’intero anno. Come spiega Aljosa Ota, direttore dell’ente sloveno per il turismo in Italia: “Il trend è stato decisamente positivo, soprattutto a cominciare da giugno. Abbiamo riscontrato, in particolare, aumenti significativi dai mercati del Centro Europa, con Germania, Austria, Ungheria e Olanda che hanno addirittura superato i numeri del 2019”.\n\nBene anche i flussi dall’Italia “che si è riconfermata terzo mercato a livello globale per numero di arrivi stranieri”. Unico neo all’orizzonte, le possibili conseguenze sulla propensione al viaggio del costante rincaro dell’energia “che certamente impatterà sui prezzi dei viaggi e sarà un fattore che determinerà l’andamento della stagione invernale”.\n\nNel frattempo il focus della promozione resta concentrato sull’outdoor, “con tanti prodotti, tra cui 605 chilometri di sentieri da percorrere in bici, la Juliana Bike Trail”.",
    "Mongolfiere: piloti monregalesi ai mondiali in Slovenia": "La Città delle mongolfiere si conferma nel suo ruolo: ai Campionati mondiali di palloni ad aria calda, il 24th Hot Air Balloons World Championship, organizzati dalla FAI (Federazione Aeronautica Internazionale), Mondovì c’è. Con due nomi: un team fra i partecipanti, con Gianfranco e Filippo Curti (zio e nipote, e insieme a loro nella squadra c’è anche Emanuele Ghio) e uno addirittura in Giuria, Paolo Oggioni. Entrambi sono stati in passato presidenti dell’Aeroclub Mongolfiere di Mondovì. Il Campionato si è concluso ieri, venerdì 23 settembre, e si è svolto in Slovenia, nella cittadina di Murska Sobota.\n\nOGGIONI È UNO DEI TRE GIURATI\n\nLe gare sono cominciate sabato 17 settembre e si chiuderanno giovedì 22: «Sempre due voli al giorno – ci dice Oggioni –, con molteplici “task”, ovvero prove o obiettivi, al giorno. La competizione è tiratissima: qua volano i migliori al mondo, sono gare fantastiche. Si effettuano manovre da gara con palloni “racer”, mongolfiere molto diverse e molto più veloci di quelle con cui si effettua un volo turistico». Oggioni, da membro della Giuria, questa volta è costretto a… restare a terra. Qual è il ruolo di un giurato? «Il nostro compito è vigilare sulla correttezza dello svolgimento di ogni gara. Sono i giurati che, in casi di reclami o proteste da parte dei partecipanti, vagliano la situazione». Al Campionato partecipano 103 piloti da tutto il mondo: dalla Norvegia al Sud Africa, dal Canada al Giappone passando per tutta l’Europa. Sono stati esclusi, per decisione della Federazione internazionale, tutti i piloti russi (ai quali è stata chiusa la licenza). Figurano invece tra gli iscritti anche due piloti dall’Ucraina. «Le gare si svolgono al mattino molto presto – dice ancora Oggioni –, il decollo è dalle 6,30 alle 7. Essere qui a rappresentare il proprio Paese fra i migliori al mondo è una cosa importantissima». I piloti italiani sono due: Guido Montemurro, dalla Toscana, e Gianni Curti, da Mondovì.\n\nCURTI VOLA CON UNA MONGOLFIERA “FATTA IN CASA”\n\nE che la competizione sia ststa davvero al top ce lo conferma anche Filippo Curti, fra i più giovani piloti in Italia, che ai Campionati vola come “navigatore” per lo zio Gianfranco: «Per noi è un’esperienza fantastica, semplicemente fantastica – ci racconta –. Stiamo effettuando voli e gare in un contesto completamente diverso rispetto a quello a cui siamo abituati. Abbiamo visto alcuni palloni alzarsi o abbassarsi a una velocità che noi, abituati a muoverci con tempi completamente diversi, non avevamo mai immaginato». Ai Campionati del mondo si accede per merito: entrano i piloti posizionati nelle migliori posizioni del ranking mondiale. Alcuni dei piloti ai primi posti hanno rinunciato (il valdostano Charbonnier, Oggioni stesso e un altro monregalese, ovvero John Aimo) aprendo il posto per Curti. La curiosità: la squadra vola con una mongolfiera costruita “in casa” proprio da Gianfranco: «Il nostro pallone si sta comportando benissimo – ci dicono –, è ottimo e ben bilanciato. Alcune gare si svolgono ancora in modo “classico”: marker in stoffa e croce distesa per terra. Altre, con la posizione rilevata dalla strumentazione elettronica». Ma a fare la differenza non è solo l’abilità del pilota, quanto i team a terra: «Ci sono piloti che sono qua con squadre di meteorologi a terra, team che studiano i venti e che danno indicazioni dettagliatissime… noi, purtroppo, non abbiamo una simile forza».\n\nIl Campionato è stato vinto dallo svizzero Stefan Zeberli. Curti si è classificato al 94° posto.",
    "Slovenia:intesa con Berlino per veicoli militari per Ucraina - Politica - Nuova Europa": "Percorso: ANSA Politica > Slovenia:intesa con Berlino per veicoli militari per Ucraina\n\nSlovenia:intesa con Berlino per veicoli militari per Ucraina Lubiana invierà 28 carri armati M55S, riceverà 40 mezzi tedeschi\n\n(ANSA-STA) - ROMA, 19 SET - Il primo ministro sloveno Robert Golob e il cancelliere tedesco Olaf Scholz hanno raggiunto lunedì un accordo sullo scambio di veicoli militari per l'Ucraina. La Slovenia invierà all'Ucraina 28 carri armati M55S e riceverà in cambio 40 veicoli da trasporto di fabbricazione tedesca. (ANSA-STA).\n\n\n\n\n\n© Copyright ANSA - Tutti i diritti riservati",
    "Falce e martello sul Carso, simbolo riemerso dopo il rogo in Slovenia": "Lo hanno avvistato per la prima volta dall'alto e solo dal cielo è osservabile. Il devastante incendio che ha colpito il Carslo sloveno questa estate ha bruciato migliaia di ettari di vegetazione, riportando alla luce vecchi simboli che sembravano essere scomparsi, nascosti dalla vegetazione. Sulle alture di Renče, è così possibile osservare l'effige della falce e martello ritornata alla luce in mezzo alle piante bruciate, a lato strada, ma soltanto se si vola o si affidano le foto a un drone.\n\n\n\nIl fotografo goriziano Alvio Massari è così giunto sul posto, dopo aver ricevuto alcune segnalazioni, ma da terra è impossibile individuare chiaramente il posto in cui si trova l'immagine, retaggio dell'epoca comunista. A poca distanza, anche un'altra scritta come quella che appare sulla cima del monte Sabotino con il nome di Tito. La stessa contro cui si era scagliato l'assessore regionale alla Difesa dell'ambiente, Fabio Scoccimarro, esprimendo delusione per la mancata distruzione dell'opera nel rogo.\n\n\n\nGià in quell'occasione, erano state diverse le foto delle fiamme che lambivano la scritta composta da pietere, posta lungo la strada. L'area si trova lungo il percorso che va dal Fajti Hrib all'altura del Lešenjak.\n\n\n\nFoto di Alvio Massari\n\nRimani sempre aggiornato sulle ultime notizie dal Territorio, iscriviti al nostro canale Telegram , seguici su Facebook o su Instagram ! Per segnalazioni (anche Whatsapp e Telegram) +39 328 663 0311.",
    "#Eurobasket 2022: Doncic è troppo per la Germania, la Slovenia batte i padroni di casa": "Partita tra Germania e Slovenia già decisiva per determinare l’ordine di passaggio del turno nel girone di Colonia, con entrambe le squadre già qualificate agli ottavi.\n\nQUINTETTO GERMANIA: Wagner, Voigtmann, Theis, Schroeder, Weiler-Babb.\n\nQUINTETTO SLOVENIA: Tobey, Blazic, Cancar, G. Dragic, Doncic.\n\nPronti via, sulla palla a due di inizio gara Tobey ricade male su un piede dell’arbitro girandosi la caviglia, e deve lasciare il campo (rientrerà dopo pochi minuti).\n\nLa tensione è alta e si sente, dopo i primi 3 minuti il punteggio è ancora sul 2-2; gli sloveni trovano canestri facili da sotto, mentre i padroni di casa si affidano alla lunetta (con risultati alterni) per rimanere a contatto. Una tripla di Zoran Dragic segna il massimo vantaggio del quarto per gli sloveni sull’11-17, e grazie a un paio di magie del fratello maggiore Goran e del solito Doncic gli slavi chiudono il primo quarto avanti di 7 (14-21).\n\nUna tripla di Tobey apre le danze del secondo periodo portando la doppia cifra di vantaggio slovena, la Germania fatica tantissimo a metà campo e coach Herbert prova a schiarire le idee ai suoi con un time-out, ma l’emorragia pare non arrestarsi e un’altra tripla di Tobey e un canestro col fallo di Doncic (marcato dai lunghi tedeschi) fissano il 17-31 sul tabellone a 6 minuti dall’intervallo. Nella confusione dell’attacco tedesco Schroeder segna due triple in fila che danno coraggio e infiocchettano un parziale di 8-0, ma la scintilla è spenta da 5 punti di Doncic.\n\nA metà gara la Germania è dietro per 36-44 con 7 perse di squadra, lo scout di Doncic dice già 17+7 rimbalzi mentre l’unico in doppia cifra tra i padroni di casa è Schroeder a quota 10.\n\nIl secondo tempo si apre sulla falsa riga del primo: da una parte Doncic a inventare e i suoi compagni a tirare sui suoi scarichi, dall’altra parte ci si affida a Schroeder e Wagner; dopo 4 minuti la Germania rosicchia metà del distacco (46-50), abbiamo di nuovo una partita, anche se qualche errore di troppo della Germania da oltre l’arco porta il punteggio a 10 minuti dal termine sul 55-61 per la Slovenia.\n\nMaodo Lo è molto meno preciso di quanto ci abbia abituato in settimana al contrario di Goran Dragic, e la Germania dopo 1 minuto si ritrova ancora una doppia cifra da rimontare (55-65). Una bella tripla di Obst fa scattare tutto il palazzetto in piedi per il nuovo -5 tedesco, ma Doncic oggi ha un 1vs1 immarcabile e fa impazzire i poveri Thiemann e Schroeder, a 5 minuti dalla sirena gli slavi sono ancora a +9 (66-75).\n\nA 2 minuti dal termine la gara sembra ormai avviata verso una comoda vittoria slovena, ma Doncic fa 0/2 ai liberi e dall’altra parte Obst infila un’altra bomba, Germania di nuovo a -5 (77-82). Schroeder cerca 2 punti in velocità, ma Doncic gli prende il tempo e gli stampa il lay-up contro il tabellone, segue un minuto di battaglia pura in cui Dragic segna dal centro area, Maodo Lo infila una triplona, Doncic forza malamente da tre e sul +5 sloveno a 30 secondi dalla fine Wagner sbaglia due tiri in fila. Negli ultimi secondi gli animi si scaldano leggermente, la Slovenia vince dopo aver guidato per quasi tutta la gara e raggiunge Germania e Francia a quota 3 vittorie, si dovrà aspettare l’ultima giornata per conoscere la classifica finale del gruppo B.\n\nGermania-Slovenia 80-88 (14-21, 22-23, 19-17, 25-27)\n\nMVP: Luka Doncic\n\nGermania: Lo 13, Giffey 3, Weiler-Babb, Voightmann 4, Wagner 8, Theis 8, Schroeder 19, Wobo 3, Hollatz NE, Thiemann 8, Obst 14, Sengfelder NE.\n\nCoach: Herbert.\n\nSlovenia: Blazic 7, Cancar 2, Doncic 36, G. Dragic 18, Z. Dragic 3, Tobey 10, Dimec, Muric 1, Nikolic 2, Prepelic 9, Rupnik NE, Samar NE.\n\nCoach: Sekulic.",
    "Slovenia, oggi treni gratis per la Settimana europea della Mobilità": "22.09.2022 – 07.01 – Nell’occasione della Settimana europea della Mobilità, i treni della Slovenia saranno gratis da utilizzare: si tratta proprio di oggi, giovedì 22 settembre. La scelta di una giornata feriale pregiudica un reale utilizzo di quest’opportunità, ma rappresenta comunque uno sforzo da parte dello stato per incentivare mezzi di trasporto sostenibili. Il Ministro delle Infrastrutture Bojan Kumer ha annunciato l’iniziativa lo scorso lunedì, affermando che “invito chiunque a usare i treni, non solo questo giovedì, ma tutto l’anno”. Kumer ha infatti sottolineato che il numero di chilometri percorso dai cittadini via treno continua ad aumentare, mentre contemporaneamente vanno diminuendo i chilometri percorsi con l’automobile. Oltre 100 municipalità slovene hanno aderito alla cosiddetta “European Mobility Week“. Tuttavia c’è ancora spazio per un miglioramento, ha osservato il segretario del Ministro Kumar, Alenka Bratušek rimproverando come il 70% dei viaggi in Slovenia venga fatto utilizzando l’automobile e quasi la metà con un singolo passeggero a bordo e per meno di due chilometri di distanza. La mobilità sostenibile, tanto in FVG quanto in Slovenia, sembra insomma essere una priorità dell’amministrazione locale.\n\nIl direttore generale dell’operatore ferroviario nazionale Slovenske Železnice Dušan Mes ha osservato che la qualità è fondamentale per convincere i cittadini a provare il treno e ha approvato in tal senso gli sforzi per migliorare le ferrovie slovene che sono in molti casi invecchiate; il caso esemplare per la Venezia Giulia è il treno Trieste-Vienna, dove proprio il passaggio in Slovenia appare come il più lento e soggetto a ritardi.\n\nDal 2014 fino alla fine del 2023, lo stato intende finanziare o co-finanziare più di 100 progetti dediti alla sostenibilità, per un valore superiore ai 250 milioni, il che si tradurrà in 12,50 milioni all’anno, ha concluso Kumer.\n\n[z.s.]",
    "Slovenia ultimo confine, dove ogni mese 150 migranti vengono rispediti indietro": "CAPODISTRIA (Slovenia) - Poco più del 25 per cento dei migranti che percorrono la rotta balcanica in territorio sloveno vengono fermati e rispediti in Croazia. A dirlo sono i dati forniti dal Dipartimento di polizia di Capodistria che ha diffuso le statistiche in merito a rintracci, protezione internazionale, permanenza nei centri per stranieri e paese di provenienza relativi ai primi otto mesi di quest'anno. Leggendo i dati si apprende che ad essere fermate sono state 5.176 persone. Di queste, 3.438 hanno richiesto protezione internazionale mentre 517 migranti sono stati collocati presso strutture di permanenza. In 1.221 casi (152 ogni mese) le persone sono state riconsegnate alla polizia croata.\n\nNazionalità e dettagli\n\nDal punto di vista delle nazionalità, la maggior parte dei rintracci riguardi persone provenienti dall'Afghanistan (1.269) e dal Pakistan (878); dall'India e e dal Bangladesh sono arrivate, rispettivamente, 517 e 510 migranti; subito dietro la Turchia, con 406 persone ed infine il Nepal con 340. All'appello mancano 1.256 persone (secondo il Dipartimento di polizia di Capodistria tutte di altre nazionalità). Sono numeri importanti che, confrontati con quelli del 2021, fanno segnare un raddoppio degli arrivi. Tra l'1 gennaio e il 31 agosto dell'anno scorso i migranti rintracciati dalla polizia di Capodistria erano stati 2.648.\n\nLa rotta è d'oro\n\nLa rotta balcanica però è anche e soprattutto un'occasione di lucro per i trafficanti di esseri umani. Sempre in questi primi otto mesi gli agenti sloveni hanno lavorato ad indagini che hanno portato in carcere 55 persone. Gli ultimi due passeur finiti dietro le sbarre sono due cittadini serbi, rispettivamente di 31 e 37 anni, individuati sulla strada tra Rižana e Gračišče nella notte del 31 agosto. Gli agenti di Capodistria sono giunti sul posto grazie ad una segnalazione di un residente nella zona di Sirči, a poche centinaia di metri dal confine con la Croazia.\n\nComplici non ancora rintracciati\n\nQualcuno però riesce a farla franca. Assieme ai due cittadini serbi c'era anche una terza persona che, a bordo della sua autovettura, è riuscito a dileguarsi e a far perdere le proprie tracce. Dopo averli arrestati, la polizia ha perquisito l'abitazione di Isola d'Istria, località dove vivono i due passeur dal febbraio di quest'anno. Durante l'operazione gli agenti hanno sequestrato dispositivi elettronici ed altri oggetti \"rilevanti per il procedimento penale\". Gli investigatori sono convinti che in questo caso vi sia la presenza di complici non ancora rintracciati. Per i due passeur il gip ha ordinato la loro custodia in carcere.",
    "Slovenia: stelle scacchi Lodici e Sonis a torneo Nova Gorica - Altre News - Nuova Europa": "Slovenia: stelle scacchi Lodici e Sonis a torneo Nova Gorica Con loro oltre cento scacchisti da tutto il mondo\n\n(ANSA) - BELGRADO, 16 SET - Lo scacchista italiano ventiduenne, Lorenzo Lodici (rating 2559 punti), che ha rappresentato la nazionale italiana alle ultime Olimpiadi e il ventenne Francesco Sonis sono fra le stelle della 26/ma edizione del torneo di scacchi Hit Open 2022, che si terrà dal 16 al 22 settembre si svolgerà a Nova Gorica, in Slovenia. Al torneo è prevista la partecipazione di oltre cento scacchisti provenienti da 23 paesi del mondo, tra cui l'India, Singapore e gli Stati Uniti. Organizzatore è il Club scacchistico locale, con l'iniziativa sostenuta dalla società Hit di Nova Gorica in qualità di partner e sponsor. Tra i giocatori sono attualmente iscritti nove grandi maestri provenienti dall'Italia, dalla Danimarca, dalla Slovenia, dall'Austria, dalla Serbia e dalla Croazia. (ANSA).\n\n\n\n\n\n© Copyright ANSA - Tutti i diritti riservati",
    "Mondiali Wollongong: assenze pesanti, Slovenia punta su Pogacar - Ciclismo": "(ANSA) - ROMA, 12 SET - Il due volte vincitore del Tour de France, Tadej Pogacar, sarà il capitano della squadra della Slovenia ai Mondiali di ciclismo su strada in Australia, una compagine composta da soli sei corridori a causa dell'assenza per infortunio del campione olimpico Primoz Roglic, vittima di una brutta caduta alla Vuelta, del vincitore della Milano-Sanremo 2022 Matej Mohoric e anche di Luka Mezgec, a sua volta infortunatosi al Giro di Spagna \"Non saremo in grado di imporre il ritmo perché ci mancano due corridori ma abbiamo grandi aspettative\", ha detto il tecnico, Uros Murn, presentando la squadra a Lubiana. Oltre a Pogacar, che ieri ha ottenuto la sua 44a vittoria da professionista al Gran Premio di Montreal, la Slovenia schiererà Jan Tratnik, Jan Polanc, Domen Novak, David Per e Jaka Primozic (ANSA).\n\n",
    "Zoz e Beltrame battono tutti nell’Alpe Adria di salto in Slovenia": "Oggi si è svolta a Zirovnica, in Slovenia, una gara valevole per il circuito Alpe Adria di salto con gli sci; in gara più di 80 atleti da Austria, Italia e Slovenia.\n\nCinque i podi targati Sci CAI Monte Lussari: vittoria per Samuele Beltrame e Christofer Zoz rispettivamente negli Under 12 e Under 10, secondo posto per Lucrezia Del Bianco nelle Under 12 femminile.\n\nNegli Under 10 maschile, oltre alla vittoria di Christofer, c’è anche il terzo posto di Martin Zelloth; e ancora quarto Elia Beltrame, sesto Giacomo Guerra.\n\nNell’Under 10 femminile, terzo posto per Caterina Lazzarini e quarto per Carolina Fragiacomo (esponente del Bachmann), stessa posizione occupata da Jacopo Laurenti nell’Under 12 maschile.\n\n(in copertina il podio U10 maschile)",
    "INTERREG ITALIA-SLOVENIA 14-20: 21/09/22 Aperte le iscrizioni all'evento di lancio del nuovo programma Interreg VI-A Italia-Slovenia 2021-2027 in occasione della Giornata europea della Cooperazione": "Sono aperte le iscrizioni all’evento “COOPERAZIONE INTERREG TRA ITALIA E SLOVENIA: SCOPRI I PROGETTI EUROPEI E LE OPPORTUNITÀ FUTURE”, che, come annunciato su questo sito, si terrà a Trieste presso l’hotel Savoia Excelsior Palace il 21 settembre 2022, Giornata europea della Cooperazione.\n\nNel corso dell'evento, organizzato nell’ambito del Programma Interreg Italia-Slovenia, saranno presentati i risultati dei progetti della programmazione 2014-2020 e il nuovo programma Interreg VI-A Italia-Slovenia 2021-2027, approvato dalla Commissione europea il 3 agosto 2022.\n\nL'evento si svilupperà attraverso sessioni tematiche che coinvolgeranno principalmente coloro che hanno reso e rendono possibile la cooperazione tra Italia e Slovenia attraverso la realizzazione di progettualità di alto livello a beneficio del territorio.\n\nSarà possibile partecipare sia alla conferenza principale, che alle iniziative collaterali come la “Fiera della Cooperazione Interreg”, in cui i partecipanti avranno la possibilità di testare sul campo quanto realizzato dai progetti durante la programmazione 2014-2020 attraverso confronti diretti con i beneficiari e dimostrazioni pratiche dei prodotti e attività finanziate come piccoli esperimenti, utilizzo di bici e auto elettriche, stand dimostrativi, esposizioni fotografiche, realtà virtuali, materiali promozionali e video divulgativi e molto altro…\n\nÈ prevista anche \"l’Area del Dialogo”, uno spazio dedicato all’incontro e confronto tra gli operatori del settore, potenziali partner e i cittadini e uno spazio informativo per i giovani interessati ad una esperienza di cooperazione attraverso l’iniziativa IVY – Interreg Volunteer Youth .\n\nL’evento sarà l’occasione per presentare alla cittadinanza il contributo del Programma Interreg Italia-Slovenia allo sviluppo del territorio, nonché un’opportunità di incontro per eventuali futuri beneficiari che affronteranno le nuove sfide e opportunità della futura cooperazione.\n\nDurante l’intera durata delle conferenze sarà assicurata l’interpretazione simultanea dall'italiano allo sloveno e viceversa.\n\nLa partecipazione all’evento è gratuita. Per motivi organizzativi è richiesta la pre-iscrizione on line da effettuarsi tramite il presente modulo online entro e non oltre domenica 18 settembre.\n\nQui sotto è possibile scaricare il programma dell’evento, che include ulteriori dettagli."
}