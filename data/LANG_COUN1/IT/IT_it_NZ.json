{
    "E' sempre Nuova Zelanda: un altro Championship agli All Blacks più \"scarsi\"": "Nonostante un paio di cadute fragorose, i maestri \"tutti neri\" travolgono l'Australia e vincono l'ottava edizione (su dieci a quattro partecipanti) della prestigiosa competizione dell'emisfero Sud. L'Argentina impedisce agli Springboks il bonus che avrebbe significato la vittoria del torneo\n\nRoberto Parretta\n\nAlla fine del torneo più combattuto dal giorno dell’ingresso dell’Argentina nel 2012, con un paio di sconfitte sul groppone che ne avevano fatto presagire un crollo, con tanto di possibile traumatico cambio di guida tecnica, gli All Blacks sono riusciti comunque a vincere il Rugby Championship dell’emisfero sud. Un successo arrivato grazie al 40-14 di questa mattina sull’Australia ad Auckland e poi grazie proprio ai Pumas, sconfitti per 38-21 dal Sudafrica a Durban, ma capaci di impedire agli Springboks campioni del mondo di conquistare il bonus offensivo e i 39 punti di margine che servivano per spuntarla sui neozelandesi. Che hanno chiuso al primo posto con 19 punti, a +1 sul Sudafrica e davanti ad Australia (10) e Argentina (9).\n\nSudafrica-Argentina 38-21 — A Durban si parte con il Sudafrica che sa che per vincere il torneo serve una grande impresa. All’11’ viene annullata dal Tmo la meta di Eben Etzebeth, che sfonda alla bandierina dalla maul, ma che è davanti a Siya Kolisi quando riceve la palla e quindi separato dal trenino che gli apre la strada. Troppa indisciplina comunque fra i Pumas e così all’ennesima infrazione, stavolta da mischia ordinata sulla linea dei 22, arriva il cartellino giallo per il flanker Marcos Kremer. E’ poi un altro fallo (il settimo) a permettere agli Springboks di chiedere mischia sotto i pali al 19’: i Pumas sono travolti e a schiacciare in coda al pack è il numero 8 Jasper Wiese. Gli argentini non hanno altre armi per arginare la pressione sudafricana e al 27’ arriva un altro giallo per Juan Martin Gonzalez. Seconda superiorità e seconda meta: dalla touche a 5 metri la maul si fa strada lentamente, ma dal fianco sinistro parte come una freccia Kolisi che vola a schiacciare. Frans Steyn le trasforma entrambe e al 38’ infila un formidabile piazzato da 55 metri. Allo scadere arriva però la meta dei Pumas: Gonzalez raccoglie per primo un pallone calciato da Santiago Carreras nei 22 avversari, poi il flanker serve con un offload la stessa apertura che difende il possesso a terra, sul raggruppamento arriva Tomas Lavanini che raccoglie e si allunga a schiacciare. Emiliano Boffelli trasforma per il 17-7 sul quale si va al riposo.\n\nE l’Argentina riparte benissimo: al 47’ appena oltre metà campo Gonzalo Bertranou ricicla da una ruck per Carreras, che a sua volta serve Gonzalez, che, appostato sull’out di sinistra, con una finta verso l’interno mette a sedere Willie le Roux, aprendosi così un’inaspettato corridoio verso la meta (che Boffelli trasforma). E’ pur sempre +3, ma il Sudafrica deve praticamente ricominciare da zero. Al 55’ da una touche profonda nei 22 la maul sudafricana sfalda la difesa argentina, che per impedire la meta ormai fatta ricorre al fallo professionale: meta tecnica e giallo per il centro Jeronimo de la Fuente. Al 60’ una spinta a Gonzalez, che poi provoca una pericolosa caduta in aria di Juan Imhoff, costa il giallo a Etzebeth. Passano 5 minuti e il giallo arriva anche per Faf de Klerk, entrato in campo da un paio di minuti, che fa cadere una maul: così, con il ritorno in campo di de la Fuente, i Pumas hanno una doppia superiorità. La situazione, rispetto al primo tempo, è completamente ribaltata, con i campioni del mondo che commettono 7 falli in 9 minuti ma che, soprattutto, sembrano ormai aver accettato l’idea di avere perso il torneo. E arriva inevitabile la meta: la firma Matias Moroni, liberato in totale solitudine a sinistra, dopo il grande lavoro degli avanti che sfalda la linea sudafricana. La trasformazione di Boffelli vale il -3. Almeno la partita, però, i sudafricani vogliono vincerla e al 72’ la maul diretta in meta è affossata illegalmente da Joel Sclavi: seconda meta tecnica assegnata dall’arbitro e altro giallo stavolta per il pilone argentino. A tempo scaduto i sudafricani continuano ad attaccare, creano superiorità a destra, Makazole Mapimpi scava il break e serve Canon Moodie, che a sua volta libera all’interno la corsa in meta di Kurt-Lee Arendse: Steyn trasforma per il 38-21 finale, ma c’è poco da festeggiare a Durban, visto che il titolo vola in Nuova Zelanda.\n\nNuova Zelanda-Australia 40-14 — Sembrerebbe iniziare meglio per i Wallabies all’Eden Park di Auckland, ma al 2’ il cartellino giallo alla seconda linea Jed Halloway, che rovescia pericolosamente Dalton Papalii, cambia subito l’inerzia del match. Anche se gli All Blacks non approfittano della superiorità numerica. Lo score lo sblocca Richie Mounga su piazzato al 22’, quando in campo regna un fragile equilibrio, con la meta che arriva a stretto giro di posta: la firma Will Jordan, che, servito da un corto passaggio di Beauden Barrett (che oggi gioca estremo, con il fratello Jordie primo centro), si infila nello spazio che gli australiani lasciano libero appena fuori dai 22 per involarsi quasi senza ostacoli (e Mounga trasforma). Al 27’ arriva la seconda meta: l’assegna l’arbitro Andrew Brace dopo che da una touche gli All Blacks arrivano con la maul a pochi passi dalla linea, con gli australiani che riescono a difendersi solo affossandola irregolarmente con Dave Porecki (con conseguente giallo al tallonatore). I Wallabies alla mezz’ora troverebbero anche la meta con Marika Koroibete, che però prima di schiacciare alla bandierina pesta la linea laterale. E al riposo si va così sul 17-0. A inizio ripresa i neozelandesi allungano: prima con la meta di Sam Whitelock, che sfonda da corta distanza sotto i pali, poi con quella di Codie Taylor, che finalizza il lavoro della maul da una touche a 5 metri. Mounga trasforma la prima e in mezzo ci mette anche un piazzato. La meta australiana arriva al 60’ e gran parte del merito va a Pete Samu, che scava il decisivo break sull’out di sinistra e va poi per il passaggio interno, che, dopo il tocco di Jordan, arriva comunque nelle mani di Folau Faingaa, che riesce ad andare oltre la linea (con la trasformazione di Bernard Foley). Agli All Blacks serve però mettere al sicuro il punto di bonus e dopo 5 minuti arriva la meta di Taukeiaho, identica a quella di Taylor. Mounga stavolta non trasforma, poi al 76’ infila un piazzato. Allo scadere l’Australia trova la seconda meta con Jordan Petaia, che riceve un passaggio corto e alto di Nic White per tuffarsi sotto i pali (Foley trasforma). E la Bledisloe Cup resta comunque in Nuova Zelanda, come accade ormai ininterrottamente dal 2003. Per il Championship, invece, bisognerà aspettare l’alba della domenica neozelandese: ma stavolta ne sarà valsa la pena. Si tratta dell’ottava affermazione (su 10 edizioni) della Nuova Zelanda da quando il torneo è a quattro (anche se la vittoria di un anno fa resta “monca” per l’assenza degli Springboks, bloccati a casa dalle restrizioni anti Covid).",
    "Rovanperä e Toyota in Nuova Zelanda per il titolo mondiale. Ogier torna con la Gr Yaris e Bertelli debutta con la Ford Puma": "AUCKLAND – Kalle Rovanperä può vincere in Nuova Zelanda il suo primo titolo mondiale di rally e diventare anche il più giovane pilota della specialità ad aggiudicarselo. Da quando ha avuto l'aritmetica possibilità di conquistare l'alloro iridato il giovane finnico ha però mosso la classifica solo con i punti del power stage: 5 in Belgio (62esimo) e 4 in Grecia (15esimo). Prima della prova della Vallonia, ossia nei precedenti 8 rally el 2022, Rovanperä aveva collezionato un quinto posto quale peggior risultato. Se si tratti di sfortunate coincidenze o di paura di vincere lo si capirà solo nell'isola settentrionale del paese dell'Oceania.\n\nAl volante della sua Toyota Gr Yaris ha ancora 53 punti di vantaggio da amministrare: in palio ce ne sono ancora 90 perché questa prova restano ancora quella spagnola e quella giapponese. La scuderia nipponica si presenta in forze al Repco Rally New Zealand (29 settembre - 2 ottobre) perché oltre ai “soliti” Elfyn Evans, il quarto della generale, e Takamoto Katsuta, schiera anche il campione in carica, Sébastien Ogier (che non aveva corso in Grecia, dove c'era invece Sébastien Loeb), forse per un non solo simbolico passaggio del testimone.\n\nSullo sterrato neozelandese si correranno 17 stage spalmati su quattro giorni. Giovedì sera (alle 7 di mattina italiane) si comincia con la prova spettacolo di 1.400 metri a Auckland. Venerdì si prosegue con sei cronometrate (circa 156 km) e sabato si va avanti con altrettante (poco più di 88 km) prima della conclusione di domenica (4 frazioni per meno di 30,5 km). Dopo la mancata partecipazione al Rally di Svezia (era concomitante con la Milano Fashion Week in cui era impegnata Prada), Lorenzo Bertelli debutta nel Wrc 2022 con la Ford Puma plug-in proprio dall'altra parte del mondo. La scuderia M-sport ha iscritto anche Craig Breen e Gus Greensmith.\n\nNessuna sorpresa in casa Hyundai, che nel Wrc2 si affida al campione “kiwi” Hayden Paddon e che nella classe regina si affida al (quasi) consueto terzetto: Ott Tänak, Thierry Neuville (il secondo e il terzo della classifica provvisoria) e Oliver Solberg. Per essere un rally che rischia di essere storico, quello della Nuova Zelanda è scarsamente partecipato: gli iscritti sono meno di 30, di cui 10 nel Wrc1 e 12 nel Wrc2.",
    "Nuova Zelanda, arrestata una donna per l'omicidio dei due bambini trovati nelle valigie": "È stata arrestata una donna per il presunto omicidio dei due bambini i cui cadaveri sono stati trovati l’11 agosto all’interno di una coppia di valigie acquistate online, da una famiglia ignara, in un magazzino dell’usato a Auckland, in Nuova Zelanda. La donna, 42enne di origine coreana, arrestata in Corea del Sud, però, ha continuato a negare ogni responsabilità, a ripetere: «Non l’ho fatto».\n\nLa Nuova Zelanda ha chiesto l'estradizione della donna, che è cittadina della Nuova Zelanda e, secondo Lee Soo-jung, professore di psicologia forense alla Kyonggi University di Seoul, è probabile che il governo sudcoreano la conceda prontamente. La sospettata sarà sottoposta a un esame presso l'alta corte di Seoul per valutare se debba essere estradata, e intanto le autorità della Corea del Sud e della Nuova Zelanda stanno indagando insieme sulla vicenda.\n\nSecondo i media coreani, dopo aver ricevuto una richiesta dall'Interpol e dai colleghi della Nuova Zelanda, la polizia sudcoreana ha rintracciato la sospettata monitorando la sua attività telefonica e le cartelle cliniche, e analizzando le riprese delle telecamere a circuito chiuso vicino all'edificio in cui si trovava. In base alle ricostruzioni, la donna – il cui nome è tenuto nascosto – ha lasciato la Nuova Zelanda nel 2018, dopo avere acquisito la cittadinanza neozelandese, e si è trasferita in Corea del Sud.\n\nIl ministero della Giustizia sudcoreano ha confermato in un comunicato stampa che l'Alta Procura di Seoul ha anche effettuato una perquisizione a casa della donna.\n\nI corpi dei bambini erano nascosti in due valigie di dimensioni simili, che sono rimaste in deposito per diversi anni, probabilmente tra i tre e i quattro. L’autopsia ha confermato che i resti appartengono a due bambini in età scolare, tra i 5 e i 10 anni. I piccoli sono anche stati identificati, ma i loro nomi non sono stati rivelati perché il medico legale ha emesso un ordine provvisorio di non pubblicazione, su richiesta della famiglia.",
    "The Rugby Championship: la Nuova Zelanda vince in Australia allo scadere e “vede” il titolo": "È iniziata oggi la quinta e penultima giornata della Rugby Championship e a Melbourne sono scese in campo Australia e All Blacks. Due squadre divise da un solo punto in classifica (10 la Nuova Zelanda, 9 per Australia, come Argentina e Sudafrica) e che si giocavano tantissime chance di vincere il titolo. Ecco come è andata.\n\nSoffre subito l’Australia, che sbaglia sul calcio d’avvio, poi altro fallo vicino alla linea di meta e All Blacks che premono. Maul devastante da touche al 4’ e arriva la meta di Samisoni Taukei’aho per lo 0-7 iniziale. Continua a spingere la Nuova Zelanda e al 9’ ottiene un fallo piazzabile, ma Jordie Barrett non trova i pali. Australia molto fallosa in questa prima parte del match e al 12’ è Richie Mo’unga ad andare sulla piazzola e punteggio che sale sullo 0-10. Prova a reagire l’Australia, ma i Wallabies non riescono a mettere troppa pressione agli avversari e nulla di fatto.\n\nInsiste, però, l’Australia che ora ha più il pallino del gioco in mano e al 18’ un fallo neozelandese nei propri 22 metri manda Bernard Foley sulla piazzola per il 3-10. Continuano a spingere i Wallabies e poco dopo va oltre Andrew Kellaway. Il TMO, però, non conferma il contatto del pallone con il terreno dopo l’ottimo placcaggio di Reiko Ioane e meta annullata. Non è annullata, invece, quella al 25’ di Robert Valetini che riceve palla da Jake Gordon e va oltre per il 10-10. All Blacks in confusione e un minuto dopo cartellino giallo per Dalton Papali’i per in avanti volontario. Spinge l’Australia in superiorità numerica, una lunghissima azione di più fasi a un passo dalla linea di meta e alla fine la Nuova Zelanda si salva con una grande difesa e che obbliga alla fine al fallo gli avversari. Contrattaccano gli All Blacks, sorprendono l’Australia che si salva con un fallo di Tom Wright che viene ammonito. E nella stessa azione brutto fallo di Darcy Swain visto dal TMO e altro giallo e Wallabies in 13 per 10 minuti. E in superiorità va oltre dalla maul ancora una volta Samisoni Taukei’aho, ma perde l’ovale prima di schiacciare e nulla di fatto. All Blacks che in doppia superiorità commettono una serie di errori banali e non sfruttano il buon momento e si va al riposo sul 10-10.\n\nEquilibrio che viene, però, spezzato nella prima parte della ripresa. Al 42’ è di nuovo Samisoni Taukei’aho ad andare oltre, ma questa volta la meta è valida e Nuova Zelanda che torna in vantaggio sul 10-17. Prova a tenere viva l’Australia Foley dalla piazzola al 48’, ma arriva un nuovo giallo per l’Australia a Jake Gordon. E subito dopo va in meta Richie Mo’unga al termine di una rapida azione neozelandese per il 13-24. Questa volta l’inferiorità numerica costa cara all’Australia che al 55’ subisce la quarta meta, questa volta con Will Jordan che prende un pallone calciato perfettamente da Beauden Barrett e va fino in fondo per il 13-33.\n\nMatch praticamente chiuso, ma Australia che non vuole alzare bandiera bianca e al 62’ va in meta con Andrew Kellaway che riceve da Foley dopo una mischia. Wallabies scatenati ora che sono in parità numerica e scatenato Kellaway che al 67’ riceve la palla al largo, si invola, batte Mo’unga e schiaccia per il 27-31 che riapre tutto. Al 71′ piazzato per Mo’unga per il +7 neozelandese sul 27-34. Match non‌ ancora chiuso e a 76′ un bello scambio Koroibete e Samu manda il secondo in meta e parità sul 34-34. Al 78′ piazzato di Foley per il 37-34, ma a tempo scaduto chance per gli All Blacks e Jordie Barrett schiaccia per il 37-39 finale e Nuova Zelanda che vede il titolo.\n\nFoto: LaPresse",
    "Rally Nuova Zelanda – Moncet: “Sarà la prima volta per noi, ma siamo fiduciosi”": "Rally Nuova Zelanda – Moncet: “Sarà la prima volta per noi, ma siamo fiduciosi” Tanak e Neuville hanno già corso in terra neozelandese, ma molti anni fa\n\nRally Nuova Zelanda, finalmente. Tutti lo aspettavano, inutile nasconderlo. Per gli addetti ai lavori, per i piloti, e per gli appassionati, il rally Nuova Zelanda ha sempre avuto un fascino particolare, e vederlo finalmente al via è sicuramente una emozione.\n\nSarà la prima volta per Hyundai Motorsport da queste parti, ma Julien Moncet non si tira certo indietro, e sprona i suoi per continuare nell’incredibile momento stagionale:\n\nAnche se non abbiamo mai corso in Nuova Zelanda prima d’ora siamo fiduciosi per la gara, e c’è grande entusiasmo dopo l’1-2-3 raccolto in Grecia. Il risultato sottolinea ancora una volta la bontà del progetto i20 N Rally1, ed è stato il giusto riconoscimento per l’impegno che il team ha messo da inizio anno. La Nuova Zelanda sarà un altro evento su terra, il fondo su cui abbiamo raccolto tre dei quattro successi stagionali, e anche se sarà difficile visto il livello degli avversari, un evento nuovo potrebbe comunque livellare le prestazioni. L’affidabilità sarà importantissima, e speriamo ovviamente di continuare in questo fantastico momento.\n\nOtt Tanak ha già corso invece da queste parti, ma è stato molti anni fa. L’estone ha però ottimi ricordi, e dopo le scaramucce a livello politico delle ultime settimane rimettersi in macchina farà sicuramente bene.\n\nHo corso in Nuova Zelanda dieci anni fa e ho buoni ricordi, quindi non vedo l’ora di essere di nuovo lì. Ho guardato molti video per rinfrescarmi la memoria e le strade sembrano bellissime. C’è un sacco di pendenza positiva nelle curve, di camber a favore, e sembra siano state fatte proprio per il rally. Non abbiamo ovviamente potuto fare nessun tipo di test, e questo vuol dire che azzeccare il setup non sarà facile. Dovremo fare il possibile per imparare tutto nello shakedown e adattarci di conseguenza. Speriamo di riuscire a trarre il 100% dalla macchina e portare a casa un gran risultato.\n\nAnche Thierry Neuville ha già assaporato in passato le speciali neozelandesi. Il belga, dopo aver finalmente portato a casa il primo successo stagionale, sarà sicuramente più leggero, e potrà pensare prima di tutto a godersi l’incredibile scenario che attende gli equipaggi.\n\nDa bambino ho sempre sognato di correre un giorno in Nuova Zelanda, quando guardavo i video di Colin McRae e Carlos Sainz. Mi è sempre sembrato il rally con lo scenario più bello del mondiale. Sono stato fortunato abbastanza da correrci nel 2012 ed è stato incredibile. Le strade sono molto scivolose al primo passaggio, con molto grip invece nel secondo. Serve una macchina molto precisa in inserimento, e sarà sicuramente difficile aggiustare subito tutto. Faremo del nostro meglio.\n\nEvento totalmente nuovo invece per Oliver Solberg. Dani Sordo, che lo ha sostituito nell’ultima gara, ha portato a casa l’ennesimo podio della stagione, ma anche Oliver arriva da un ottimo risultato nella precedente uscita in Belgio. L’obiettivo è continuare a fare bene, ovviamente divertendosi.\n\nPer me sarà la prima volta in Nuova Zelanda, e sono veramente eccitato all’idea. Le strade sembrano incredibili e tutto l’evento sembra veramente bello. Ovviamente non sappiamo cosa aspettarci, ma spero di riuscire ad essere subito veloce, con un buon bilanciamento, e un buon ritmo. La stagione è stata piena di alti e bassi, ma l’ultima gara siamo andati bene visto che siamo arrivati quarti assoluti. Il nostro obiettivo ora e continuare ad imparare, continuare a spingere, e sperare di portare a casa un buon risultato per il team.",
    "Nuova Zelanda, la premier Ardern sull’indipendenza dalla monarchia britannica: «Succederà prima che io muoia»": "La Nuova Zelanda non adotterà alcuna misura, almeno nel breve termine, per diventare una repubblica in seguito alla morte della regina Elisabetta II. Ma, prima o poi, lo diventerà. Lo ha detto lunedì 12 settembre la prima ministra Jacinda Ardern rispondendo ai giornalisti che le hanno chiesto se il cambiamento del monarca britannico avrebbe stimolato discorsi sul repubblicanesimo nel Paese. Ardern, che si è più volte espressa a favore di uno stato repubblicano per l’ex colonia britannica, ha detto che l’abbandono della monarchia da parte della Nuova Zelanda è inevitabile, e succederà «nel corso della mia vita», ma che non è un’attuale priorità del suo governo. «Non la vedo come una misura a breve termine o qualcosa che sarà all’ordine del giorno prossimamente», ha affermato, dicendo di non vedere nemmeno nei cittadini l’esigenza di affrontare la questione. «Non ne ho mai sentito l’urgenza. Ci sono così tante sfide che dobbiamo affrontare. Questo è un dibattito ampio e significativo e non penso che dovrebbe verificarsi o si verificherà così velocemente». Anche lo scorso maggio, la prima ministra aveva rilasciato una dichiarazione simile: «Sono stata molto chiara sul fatto che, nonostante sia una repubblicana, non credo che nel “qui-e-ora” del mio mandato questo sia un tema che i neozelandesi sentono in maniera particolare».\n\nI movimenti indipendentisti nel Commonwealth\n\nLa Nuova Zelanda fa parte del Commonwealth, ossia l’organizzazione intergovernativa che riunisce i 15 “regni”, incluso il Regno Unito, che considerano il monarca britannico il loro capo di Stato, nonostante in molti casi il ruolo sia in gran parte cerimoniale. Sono parte del Commonwealth anche l’Australia, il Canada e molti dei Paesi caraibici, oltre ad altri tre piccoli Stati del Pacifico: le Isole Solomone, Tuvalu e la Papua Nuova Guinea. In tutto il mondo, ci si è chiesti se la morte della regina Elisabetta II avrebbe riacceso in alcuni Paesi l’impulso indipendentista, considerando anche il fatto che Carlo III è tenuto meno in considerazione. Ma questo, appunto, non sembra essere il caso della Nuova Zelanda, nonostante il movimento repubblicano del Paese spinga da tempo sulla questione. Sulla stessa linea d’onda anche la vicina Australia, dove il primo ministro Anthony Albanese, che in precedenza ha espresso il suo sostegno alla repubblica, ha detto che il suo governo laburista non ha in programma di indire un referendum. Al contrario, il governo di Antigua e Barbuda, nei Caraibi, ha annunciato che terrà un referendum per diventare una repubblica nei prossimi tre anni.\n\nContinua a leggere su Open\n\nLeggi anche:",
    "Rugby. L’Italia femminile al mondiale, oggi vola in Nuova Zelanda": "Mille le suggestioni che suscita un Mondiale di rugby ospitato in Nuova Zelanda e, in campo senior, dopo due spedizioni maschili (1987 e 2011) tocca alle Azzurre tentare la scalata alla Coppa partendo da un anno di meraviglie e il 5° posto nel ranking grazie alla recente vittoria a Biella sulla Francia.\n\nObiettivo non nascosto di passare ai quarti, chimera sinora per i maschi. Ieri la presentazione all’Olimpico dove Giovanni Malagò (Coni) e Vito Cozzoli (Sport e Salute) hanno lanciato l’avventura davanti al vicepresidente Fir Giorgio Morelli che quel primo Mondiale ’87 fece da giocatore con il presidente Innocenti.\n\nOggi le 32 ragazze selezionate da Andrea Di Giandomenico pigliano il volo per la Nuova Zelanda dove il 9 ottobre nel cuore maori di Whangarei affronteranno gli Usa nel primo dei tre match del girone. Con gli Stati Uniti che ci seguono a ruota nel ranking e il Canada che sta davanti al 4° posto, completa la poule il Giappone al 13° ma capace recentemente di battere l’Irlanda illustra assente dalla Coppa eliminata nel torneo di Parma che l’anno scorso promosse direttamente le Azzurre. Gli altri due match si giocheranno ad Auckland il 16 (Canada) e il 23 ottobre (Giappone).\n\nLa suggestione porta a dire che la spedizione Azzurra ricorda quella del 1987 per la condizione professionale di dilettanti, corretta solo da pochi mesi da una borsa di studio mirata alla Coppa.\n\nMa è più vicina a quella del 2011 di Parisse & co., perché ha tante giocatrici in club europei ed è frutto del rugby moderno, per professionalità, metodi di allenamento e pure esposizione mediatica. I tifosi vedranno tutte le partite grazie alla Rai che, ieri, ha annunciato i diritti sia per questo Mondiale che per quello maschile l’anno prossimo in Francia, e anche a Sky.\n\nDue le novità fra le 32 della rosa (18 avanti e 14 trequarti) fondata sui blocchi di Valsugana (11)e Villorba (6) oltre al manipolo sparso tra Francia e Inghilterra (7).\n\nSono 12 le venete di nascita (solo Rovigo non è rappresentata) fra cui la neo capitana Elisa Giordano, 32 anni di Mirano, da 11 anni in Nazionale. Ha come vice Melissa Bettoni.\n\nGiordano prende i gradi da Manuela Furlan che, seconda novità, aveva annuciato lo stop alla carriera dopo l’infortunio subito nel primo test d’agosto contro le Bleus a Nizza. La triestina aveva subìto una distorsione al ginocchio destro con lesione del legamento crociato anteriore e del legamento collaterale mediale. Da paura e lacrime in campo. «Manuela non è in viaggio premio» ha detto il ct «sta recuperando e la scommessa è di vederla in campo. La responsabilità della scelta è mia».\n\nLa rosa delle Azzurre. Piloni:Francesca Barro, Lucia Gai, Gaia Maris, Michela Merlo, Sara Seye, Emanuela Stecca e Silvia Turani. Tallonatori: Melissa Bettoni e Vittoria Vecchini. II linee Giordana Duca, Valeria Fedrighi, Isabella Locatelli e Sara Tounesi. III linee: Ilaria Arrighetti, Giada Franco, Elisa Giordano, Francesca Sgorbini e Beatrice Veronese. Mediani di mischia: Sara Barattini e Sofia Stefan. Mediani di apertura: Veronica Madia ed Emma Stevanin. Centri: Beatrice Campomaggi, Alyssa D'Incà, Beatrice Rigoni e Michela Sillari. Ala e estremi: Manuela Furlan, Francesc Granzotto, Maria Magatti, Aura Muzzo, Vittoria Ostuni Minuzzi e Sofia Rolfi.",
    "Australia e Nuova Zelanda: in arrivo etichette energetiche per gli alcolici": "La Food Standards Australia New Zealand (FSANZ) potrebbe modificare il Food Standard Code australiano e neozelandese per richiedere l'etichettatura energetica delle bevande alcoliche. Secondo quanto riferito, il FSANZ sta valutando se l'etichettatura debba essere \"on o off package\" e come debbano essere calcolate le informazioni sulle calorie nell'ambito della consultazione con l'industria, il pubblico e altri soggetti. Il consiglio di amministrazione dovrebbe prendere una decisione entro la metà di marzo 2023 e, in caso di approvazione, verrà inviata una notifica alla riunione dei ministri dell'Alimentazione nel corso dello stesso mese, con l'accettazione del codice a metà del 2023 se non verranno richieste ulteriori revisioni.\n\nLa sintesi dell'analisi e della proposta della FSANZ è disponibile qui, mentre il calendario è disponibile qui.",
    "Nuova Zelanda, non solo kiwi: il futuro è nell'avocado": "lunedì 29 agosto 2022\n\nNon è un Paese con le condizioni climatiche perfette per l’avocado, ma la sua coltivazione sta dando ottimi risultati. In dieci anni, si legge sulla testata Nzherald, le vendite del frutto esotico in Nuova Zelanda sono salite da 70 a 240 milioni di dollari e l’industria ora ha gli occhi puntati su un fatturato di 1 miliardo di dollari entro il 2040.\n\n\n\n\n\n“I nostri coltivatori possono produrre circa 40mila tonnellate di avocado all’anno”, interviene Nick Gould, fisiologo vegetale neozelandese. Per lui l'ambizioso obiettivo del settore di 1 miliardo di dollari entro il 2040 è improbabile che venga raggiunto senza una forte dose di cambiamento guidato dalla scienza per superare le sfide.\n\n\n\n\n\n\n\n\n\n\n\n\n\nAlcuni frutteti, ad esempio, faticano a gestire la putrefazione della frutta, il che porta all'antiestetico marrone che si trova spesso all'interno dell’avocado, mentre c'è anche un problema con il portamento irregolare, un fenomeno in cui gli alberi che fruttificano pesantemente un anno possono avere molte difficoltà di produzione l’annata successiva.\n\n“C'è un'enorme opportunità in Nuova Zelanda perché gli avocado sono un alimento straordinario e altamente nutriente\", afferma Jen Scoular, amministratore delegato di New Zealand Avocado. \"I mercati di alto valore, come la Thailandia e la Corea, amano molto i nostri, ma abbiamo bisogno di molta più ricerca per continuare a far crescere il settore\".\n\n\n\n\n\nQuello che si sta cercando di fare è incoraggiare una maggiore crescita dei fiori e ottenere più frutti. “Un albero di avocado potrebbe avere più di un milione di fiori, ma anche in una buona annata, solo lo 0,1% di essi si trasforma in frutto. Stiamo lavorando per comprendere il clima locale sulla salute dei fiori, i loro tempi e il trasferimento del polline per sviluppare sistemi di gestione del frutteto che migliorino l'allegagione\", afferma ancora Gould.\n\n\n\n\n\n\n\n\n\n\n\n\n\nCome parte del programma di ricerca Avovantage finanziato da NZ Avocado, il team di patologia vegetale di Plant & Food Research di Phil Elmer ha cercato di capire come i marciumi prendono piede e come questo potrebbe essere mitigato attraverso le pratiche di gestione del frutteto.\n\n\"Il nostro obiettivo è dimostrare che il controllo del marciume post-raccolta è possibile in un frutteto utilizzando le migliori pratiche\", afferma Elmer. \"Ma deve essere pragmatico ed economico o i coltivatori non lo faranno\".\n\n\n\n\n\nAnche se un avocado esce dal frutteto in buone condizioni, potrebbe essere molto diverso quando finisce nel nostro piatto. Per questo motivo, Plant & Food Research sta lavorando a nuovi approcci per la gestione della conservazione della frutta durante il trasporto.\n\nÈ una ricerca tempestiva dati i continui ritardi di spedizione causati dal Covid-19 e che la Nuova Zelanda sta trasportando sempre più avocado via mare in territori più distanti rispetto al mercato tradizionale dell'Australia.\n\n\n\n",
    "Nuova Zelanda, mangia vongole raccolte in spiaggia e si risveglia paralizzata": "È l'incubo vissuto di Kim Taia, donna neozelandese , che era stata salvata in ospedale dopo 12 ore di paralisi . La donna, senza rendersene conto - secondo quanto riporta Nzherald - ha ingerito il veleno paralizzante dei bivalvi, una biotossina presente in natura - è prodotta da una micro alga - che può contaminare vongole e molluschi. È successo a Maketu , in Nuova Zelanda, sulla costa della baia dell'Abbondanza, nell'Isola del Nord.\n\nLa storia -\n\naveva ingerito delle vongole che aveva raccolto sulla spiaggia di Little Wahi\n\nmi sentivo stordita\n\nNon riuscivo a parlare chiaramente\n\nvertigini\n\nperdere la sensibilità alle mani e alle braccia\n\nDopo essersi ripresa dall'\"incidente\", la donna ha voluto condividere la sua esperienza per mettere in guardia la popolazione dal mangiare molluschi non controllati. Kim, a Maketu. E le aveva mangiate senza preoccuparsi troppo delle conseguenze. Ma il giorno dopo si era risvegliata con dei dolori: \"La mia testa ha iniziato a intorpidirsi e- ha raccontato -e mi chiedevo cosa c'era che non andava, avevo le, ma poi ho iniziato a\". Quando aveva avvertito che la situazione stava peggiorando e che non riusciva più a parlare, il figlio aveva chiamato immediatamente l'ambulanza. Ricoverata in ospedale, la donna aveva raccontato che si sentiva \"come sotto anestesia\": \"Mi sentivo sempre più debole, il mio respiro stava rallentando e pensavo che sarei morta. Non riuscivo a respirare\". Poi i medici erano riusciti a salvarla.\n\nChe cos'è il veleno paralizzante dei bivalvi -\n\nSTX\n\nsaxitossina\n\nsindrome da molluschi bivalvi\n\nlievi formicolii ed intorpidimento delle labbra sino ad una paralisi respiratoria a tutti gli effetti\n\nè l'espressione meno conosciuta che indica la, o: si tratta di una potente tossina marina idrosolubile, sintetizzata da alghe microscopiche, note come dinoflagellati. La STX è tra i responsabili della(o PSP, acronimo di Paralityc Shellfish Poisoning), che causa sintomi variabili da, con prognosi infausta. E, in casi gravi, può essere letale.",
    "Quel precedente di Grillo jr. La Nuova Zelanda lo cacciò": "Certo, quella notte nessuno ha sentito nulla. Né la mamma, né la colf, né l'amica di famiglia che dormiva vicino. Certo, la vicina dice che la mattina dopo una delle ragazze che avevano passato la notte con Ciro Grillo e i suoi amici era a fumare sul patio della villa, in accappatoio, «e sembrava tranquilla». Ma a fare irruzione nell'udienza di ieri nel processo per stupro al figlio di Beppe Grillo e ai suoi tre amici è invece la chat che i difensori di una delle presunte vittime sottopongono a Pavin Tadjik, madre di Grillo junior. La chat racconta che il figlio del fondatore dei 5 Stelle non è il bravo ragazzo che i difensori cercano di accreditare. Perché già pochi anni prima Ciro dovette abbandonare precipitosamente dalla Nuova Zelanda, dove era in viaggio con la scuola, in seguito alle attenzioni inaccettabili che aveva rivolto alla giovane figlia di un docente. Ed è un precedente che rischia di pesare sul convincimento dei giudici chiamati a valutare quanto avvenne il 17 luglio 2019 nella casa dei Grillo in Costa Smeralda.\n\nLa Tadjik ha appena finito di rispondere alle domande del procuratore Gregorio Capasso, ribadendo di non avere sentito niente di strano, e di avere visto i ragazzi all'indomani del tutto tranquilli. Per il controesame va al banco Dario Romano, collega del difensore di parte civile Giulia Bongiorno. Il legale chiede conto alla Tadjk dei messaggi inviati nell'agosto 2017, quando il ragazzo è in vacanza-studio al McLeans college di Auckland. Ci sono i messaggi di Ciro agli amici, «cavoli durissimi in Nuova Zelanda». Dopo le pesanti avances alla ragazza, il giovane avrebbe anche minacciato i responsabili della scuola. «Hanno parlato anche di polizia. In Nuova Zelanda minacciare qualcuno è gravissimo», gli scrive la madre comunicandogli che deve immediatamente rientrare in Italia. «Ciro non c'è niente da fare, ti vogliono espellere con foglio di via, forse anche con la polizia se tu fai resistenza. A meno che tu non venga via di tua spontanea volontà, hanno già deciso che perderai il processo anche se tu ti scuserai o hai ragione».\n\nIeri di fronte alla contestazione del legale della vittima, lady Grillo prima cerca di negare, poi di minimizzare. Ma intanto la chat entra nelle carte del processo. È a quelle carte che fa riferimento l'avvocato Romano quando, uscendo dal processo a porte chiuse, spiega che «dall'udienza di oggi sono emerse forti contraddizioni» e di averle contestate, «anche con atti documentali». Quanto alle deposizioni ascoltate in aula, secondo cui dalla villa non arrivavano né grida né richieste di aiuto, «il fatto che i testimoni sentiti oggi non abbiano sentito nulla dice Romano - non ha alcuna rilevanza». «Non stiamo parlando - aggiunge il difensore della ragazza - di uno stupro avvenuto per strada, ma di una persona che non era neanche nelle condizioni di urlare».\n\nNel braccio di ferro tra versioni contrapposte, sarebbe stato disponibile - se le indagini fossero state condotte diversamente - un testimone elettronico e inoppugnabile. Poche ore dopo la notte di sesso - volontario o forzato - la ragazza milanese passò a Porto Cervo a comprare le sigarette al «Caffè degli artisti». Era serena, come dicono i testi di ieri, o provata? Il barista, Ivano Carta, dice di non ricordarla. Il locale ha delle telecamere di sicurezza. Peccato che quando i pm mandarono i carabinieri a prelevare i file erano già stati cancellati. Per forza: dal presunto stupro erano passati due anni. Ma si può?",
    "La Nuova Zelanda": "Il direttivo di AIS Valle D'aosta ha organizzato una serata alla scoperta dei vini neozelandesi con Guido Invernizzi. Una serata da non perdere.Ci saranno 8 vini molto particolari e di difficile reperibilità, rappresentativi di tutto il territorio della Nuova Zelanda, raccontati da un grandissimo comunicatore, uno dei più titolati relatori AIS, insegnante di enologia all'Università del Piemonte Orientale, nonché massimo esperto italiano del territorio neozelandese.\n\nI posti sono limitati. Prenotazione\n\n*****\n\nGuido Invernizzi",
    "Se in Nuova Zelanda sono le pecore, in Francia, a gestire il verde tra i filari, ecco i maiali": "Tra i filari della Nuova Zelanda, il vigneto più green del mondo, aiutato in questo da un clima a dir poco fortunato, pascolano migliaia di pecore, che, nel Paese del Pacifico, sono di gran lunga la popolazione più numerosa: 30 milioni, contro gli appena 4 milioni di umani. In Italia, invece, non è così comune, se non in qualche azienda a conduzione biologica e biodinamica, incontrare pecore usate come tosaerba ecologici, perlopiù dove le condizioni meteo e climatiche consentono l’inerbimento. Non sono gli unici animali presenti in vigna, dove può succedere di incontrare oche e polli usati per mangiare i parassiti, cavalli e muli al posto dei trattori, o rapaci - come falchi, civette e gufi - per tenere lontani gli stormi.\n\nQuello che, invece, non si era mai visto, sono i maiali. Non una razza qualunque, ma il Kunekune, originario della Nuova Zelanda (anche lui) e dalla fisionomia perfetta per il duro lavoro in vigna: piccolo, testa perennemente bassa, si presta a più lavori. A sperimentarne l’uso tra i filari è stata, un paio di mesi fa, un’azienda di Bordeaux, Fabrice Privat, grazie alla consulenza di Olivier Zébic.\n\nChe ha spiegato a “Vitisphere” i punti di forza del Kunekune: “a seconda del sistema di potatura, l’uso dei maiali può garantire la lavorazione del manto erboso tra i filari anche quando la chioma è in crescita, a differenza delle pecore”. Mangiano di tutto, e possono seguire anche una dieta esclusivamente a base di vegetali, ma non sono destinati a “lavorare” tutta la vita. Dopo un paio di stagioni, infatti, rischiano di diventare troppo grandi, e di rivelarsi un pericolo per i grappoli d’uva. A quel punto, la fermata successiva è al banco macelleria ...\n\nCopyright © 2000/2022",
    "Australia e Nuova Zelanda hanno annunciato la loro fedeltà al re Carlo III": "1878583\n\nAustralia e Nuova Zelanda hanno annunciato la loro fedeltà al re Carlo III, che e' gia' salito al trono dopo la morte della regina Elisabetta II d'Inghilterra.\n\nNelle cerimonie ufficiali tenutesi in Australia e Nuova Zelanda, Carlo III fu dichiarato re di entrambi i paesi.\n\nIl governatore generale australiano, David Hurley, ha annunciato di aver accettato il regno di Carlo III e gli ha promesso fedeltà durante la cerimonia nella capitale, Canberra , seguito dallo sparo di 21 colpi di cannone.\n\nIl primo ministro Anthony Albanese ha annunciato che il 22 settembre sarà dichiarato giorno di lutto in memoria di Elisabetta II.\n\nUna cerimonia ufficiale si è tenuta presso il parlamento della capitale, Wellington, a nome dell'ascesa al trono del re Carlo III della Nuova Zelanda.\n\nil primo ministro Jacinda Ardern all'ingresso dell'edificio del parlamento prima della cerimonia, ha annunciato di aver accettato Carlo come nuovo re.\n\nLa regina Elisabetta II, morta giovedì, era il capo di stato di 16 paesi, tra cui Canada, Inghilterra, Australia, Nuova Zelanda e molti altri grandi e piccoli paesi dei Caraibi e dell'Oceano Pacific.\n\nAnche in Canada si e' tenuto una cerimonia per annuncşare la fedelta' al re del Paese nordamericano. \"Sua reale altezza, il principe Charles Phillip Arthur George e' ora, dopo la morte della nostra ultima sovrana, il re Carlo III, per la grazia di Dio, del Regno Unito, Canada e per gli altri possedimenti e territori\" si e' scritto nella dichiarazione.",
    "Nuova Zelanda, le reclute omaggiano la regina: la tradizionale danza haka in suo onore": "A poche ore dalla morte della regina Elisabetta II alcune giovani reclute del ministero della difesa della Nuova Zelanda si sono esibite nella tradizionale danza haka in suo omaggio davanti al War Memorial di Auckland.",
    "Championship, riscatto Nuova Zelanda: Argentina travolta": "HAMILTON (Nuova Zelanda) - Importante vittoria della Nuova Zelanda nel Rugby Championship . Gli All Blacks surclassano 53-3 l' Argentina all' FMG Stadium di Hamilton nella sfida della quarta giornata, riscattando così la sconfitta subita la scorsa settimana proprio contro i Pumas . Sette le mete realizzate dai padroni di casa con De Groot, Clarke, Ioane, Jordie Barrett e Beauden Barrett . Ai sudamericani, dopo l'exploit di sette giorni fa, rimane la magra consolazione del piazzato di Boffelli che evita un umiliante zero nel tabellino.\n\nRugby, l'Irlanda batte ancora una volta gli All Blacks nel test match di Wellington\n\nAll Blacks, Foster può sorridere\n\nL'importante e salutare vittoria ottenuta contro una malcapitata Argentina consente alla Nuova Zelanda di guardare al prossimo futuro con rinnovate ambizioni. La situazione però si era complicata quasi irrimediabilmente per gli All Blacks: il pesante scivolone maturato una settimana fa proprio contro la Seleccion aveva fatto scricchiolare la panchina del tecnico Ian Foster che, almeno per il momento, continuerà a essere l'allenatore dei tre volte campioni del mondo. La vittoria scacciacrisi consente alla Nuova Zelanda di rientrare in corsa per il Rugby Championship: gli All Blacks raggiungono provvisoriamente la vetta della classifica a quota 10 punti, davanti ad Australia - attesa a breve dallo scontro diretto con il Sudafrica - e Argentina. La Nuova Zelanda è tornata e fa sul serio: il sogno è confermarsi campioni, mettendo così le mani sul 19° titolo della loro storia.",
    "96 colpi di cannone, cosi' la Nuova Zelanda rende omaggio a Elisabetta II - Mondo": "96 colpi di cannone, cosi' la Nuova Zelanda rende omaggio a Elisabetta II",
    "Missione in Nuova Zelanda per il Liceo “Crespi” di Busto Arsizio": "Una delegazione dal Liceo “Crespi” di Busto si trova in questi giorni in Nuova Zelanda per partecipare ad un evento internazionale sostenuto dal Ministero dell’Istruzione: una maratona progettuale che metterà gli studenti in gioco su temi quanto mai attuali ed urgenti, ovvero il rapporto dell’Uomo con la Natura. Sono cinque le scuole italiane che partecipano all’iniziativa, ciascuna rappresentata da un docente; per il Liceo Crespi il professore Luca Belotti, accompagnato da due studenti.\n\nOggi – lunedì 29 agosto – i ragazzi sono stati ricevuti dall’Ambasciatore Italiano in Nuova Zelanda, il dottor Francesco Calogero. Nella bella sede dell’ambasciata a Wellington, insieme al Ministro dell’Educazione Neozelandese, dopo i saluti istituzionali si è parlato di problemi ambientali e dei possibili interventi globali. I ragazzi si stanno preparando ad entrare nel vivo della loro maratona progettuale e l’ambasciatore li ha incoraggiati a immaginare un futuro più sano.\n\nEcco qualche informazione in più sul progetto:\n\nIl “DEP – Digital Exchange Program” è un programma ideato e promosso dal Convitto Nazionale “Paolo Diacono” di Cividale del Friuli come parte integrante della strategia di internazionalizzazione del Piano Nazionale Scuola Digitale del Ministero dell’Istruzione. Il programma, esteso nel triennio 2018-2022, promuove l’organizzazione di numerosi eventi per studenti e docenti provenienti da tutto il mondo.\n\nIl DEP si fonda sull’implementazione di percorsi innovativi di formazione basati sull’approccio Challenge Based Learning (CBL), vere e proprie maratone di co-progettazione dove gruppi di studenti, appartenenti a scuole e paesi differenti, si confrontano tra loro per ideare e proporre soluzioni innovative rispetto a problemi ed opportunità legate agli obiettivi dell’Agenda 2030 per lo Sviluppo Sostenibile. Il programma prevede la collaborazione tra le scuole italiane innovative e le comunità internazionali, con l’obiettivo di sviluppare negli studenti capacità di affrontare problemi globali e quindi impegnarsi alle sfide del futuro. Il metodo adottato in ogni workshop sollecita i ragazzi alla consapevolezza nei confronti delle sfide globali e li rende attori del cambiamento attraverso lo scambio di conoscenze, il contatto con studenti di altre culture, la promozione di reti internazionali finalizzate ad una azione condivisa su obiettivi sostenibili.\n\nE’ partita la missione di cooperazione internazionale in Nuova Zelanda dal 25 agosto al 5 settembre per la realizzazione del laboratorio Hack for the Rights of Nature 2022, dedicato alle nuove frontiere del diritto ambientale:\n\nDEP – Humans as Nature\n\nPartecipano all’incontro con gli studenti neozelandesi del Whanganui District le cinque scuole italiane:\n\nConvitto Nazionale “Paolo Diacono”, promotore dell’evento\n\nLiceo “Daniele Crespi”, Busto Arsizio\n\nLiceo “Giacomo Leopardi”, Macerata\n\nI.I.S. “Duni-Levi”, Matera\n\nI.I.S. “Eugenio Bona”, Biella\n\nIl workshop verterà sulla legislazione ambientale che sempre più numerose comunità locali ed amministrazioni pubbliche mirano a prendere in considerazione per proteggere i propri territori, per dare voce alla Natura e per riconoscere i suoi diritti.",
    "Addio a tutte le restrizioni Covid anche in questo Paese": "Fonte: iStock Fiordland National Park, Nuova Zelanda\n\nUn Paese che potremmo definire magico, una zona del mondo che si trova esattamente dalla parte opposta della nostra, un territorio che regala panorami immensi, spiagge da sogno e una qualità di vita abbastanza elevata. Di questo e di molto altro vi vogliamo parlare, ma non prima di avervi dato la buona notizia: anche questo Paese ha eliminato tutte le restrizioni Covid.\n\nNuova Zelanda, le regole di viaggio\n\nIl Paese in questione è la Nuova Zelanda che, dopo mesi, ha finalmente riaperto le sue frontiere a tutti i viaggiatori, senza alcuna distinzione. Il 90% dei cittadini, di età pari o superiore a 12 anni, è adesso vaccinato con almeno due dosi. Condizione che permette di riaccogliere i turisti provenienti da tutto il mondo in sicurezza.\n\nIl primo ministro, Jacinda Ardern, ha fatto sapere che è stata eliminata l’obbligatorietà del vaccino per i turisti in arrivo e la necessità di eseguire un autotest una volta atterrati in Nuova Zelanda. Abolita persino la mascherina, anche se è bene sapere che le singole strutture possono ancora decidere di adottarla.\n\nStop ai dispositivi di protezione delle vie respiratorie anche sui voli nazionali e internazionali, ma la Air New Zealand, compagnia di bandiera del Paese, continuerà comunque a fornirli ai clienti che preferiscono indossarli.\n\nPer viaggiare verso la Nuova Zelanda, quindi, attualmente c’è bisogno di avere un passaporto con validità residua, rispetto alla data prevista per la partenza, di almeno 3 mesi.\n\nÈ necessario, inoltre, richiedere una “Electronic Travel Authority” (NZeTA) prima di partire, che è obbligatoria per tutti i viaggiatori in transito in Nuova Zelanda anche qualora quest’ultima non fosse la destinazione finale del viaggio.\n\nSe la vostra villeggiatura sarà inferiore ai 90 giorni, non avrete bisogno di un visto turistico. Sono richiesti, tuttavia, alcuni requisiti come il biglietto di andata e ritorno.\n\nPerché fare un viaggio in Nuova Zelanda\n\nCi sono tanti motivi per cui vale la pena fare un viaggio in Nuova Zelanda, ma il primo in assoluto è che è la destinazione perfetta per chi ama la natura. Da queste parti, infatti, i paesaggi sono magnifici e tutto sembra un vero e proprio paradiso in terra.\n\nSpiagge che si stendono a vista d’occhio, laghi incastonati nei massicci montani, colline verdi che creano profili perfetti e così via. Insomma, in molte situazioni pare quasi che qui l’uomo non sia mai arrivato.\n\nUn altro motivo per cui vale la pena fare un viaggio in Nuova Zelanda è la cultura locale che, come potete immaginare, è completamente diversa dalla nostra. Ciò non toglie che abbia un fascino assolutamente irresistibile. Questa, del resto, è la terra del popolo Maori e nella parte centrale dell’Isola del Nord ci sono le maggiori testimonianze storiche di questa popolazione. Una cultura millenaria fatta di guerrieri, cacciatori e navigatori, arrivata fino ai giorni nostri ancora in tutta la sua ricchezza.\n\nL’altra ragione per cui dovreste assolutamente organizzare un viaggio in Nuova Zelanda è che, difficilmente, incontrerete orde di turisti. Da queste parti, infatti, si vive all’insegna della tranquillità e delle emozioni intense. Essendo poi molto lontana da tutto, non è mai presa d’assalto dai viaggiatori.\n\nLa Nuova Zelanda, inoltre, è il Paese perfetto per gli amanti degli animali. Qui vive, per esempio, il kiwi, un uccello difficilmente osservabile, ma anche il pinguino dagli occhi gialli. Senza lasciare in secondo piano i mammiferi marini, come il simpatico delfino hector.\n\nInfine, la Nuova Zelanda è uno dei migliori Paesi in cui viaggiare soprattutto per gli appassionati dell’universo “Hobbit” e del “Signore degli Anelli”. Sono diversi, infatti, i posti magnifici del Paese in cui sono state girate le due trilogie.\n\nCinque cose da vedere assolutamente in Nuova Zelanda\n\nÈ veramente complicato scegliere solo cinque cose da vedere assolutamente in Nuova Zelanda. Del resto, questo è un Paese dai paesaggi incantati e dalla mille possibilità all’aria aperta e non solo. Nonostante ciò ci abbiamo provato.\n\nIl primo luogo che vi consigliamo è Auckland, la principale città del Paese e dove si può fare di tutto di più. La sua particolarità più interessante è che è costruita su un vulcano. Passeggiandovi scoprirete un bel mix di antico e moderno, di palazzi coloniali e grattacieli. Interessanti anche i musei, così come la Sky Tower che regala una vista davvero mozzafiato.\n\nFonte: iStock\n\nStraordinario anche il Parco Nazionale di Abel Tasman, probabilmente uno dei più spettacolari del mondo. Qui l’attrazione principale è l’Abel Tasman Coast Track, la passeggiata più famosa e più frequentata tra le lunghe camminate che si possono fare nel Paese. Un percorso contrassegnato in maniera chiara che vi permetterà di ammirare la natura più incredibile che esista. Il tutto passeggiando attraverso foreste e scogliere, fino ad arrivare a meravigliose spiagge incontaminate.\n\nPoi Marlborough Sounds, nell’Isola Sud, un posto dove la natura dà il meglio di sé. Da queste parti, infatti, la costa è movimentata da chilometri e chilometri di fiordi che si insinuano nella costa montuosa e collinare. Dei paesaggi che vi resteranno nel cuore per sempre e delle zone dove scoprire la tipica tranquillità neozelandese.\n\nUn altro luogo da non perdere in Nuova Zelanda è il ghiacciaio Franz Josef che vanta una lunghezza di 12 km e che è situato a soli 300 metri sul livello del mare. Si può visitare in diversi modi: a piedi camminando sul ghiaccio, dal cielo in elicottero o con escursioni nella parte anteriore. Molto particolari anche le diverse cascate che si notano lungo la strada.\n\nInfine, il Milford Sound che è un famosissimo fiordo che si trova all’interno del Fiordland National Park. Vi basti pensare che, secondo i neozelandesi, è “l’ottava meraviglia del mondo” se non la più bella. Vi ritroverete al cospetto di pareti rocciose e cascate che si gettano nel mare, qualcosa di davvero fuori dal comune.\n\nInsomma, la Nuova Zelanda è un Paese che vale assolutamente la pena scoprire soprattutto ora che sono state, finalmente, eliminate tutte le norme Covid.\n\nPer maggiori informazioni e chiarezza sui requisiti di ingresso vi invitiamo a contattare l’ambasciata del Paese e a visionare il sito ViaggiareSicuri, un servizio del Ministero degli Affari Esteri e della Cooperazione Internazionale.\n\nFonte: iStock",
    "Nuova Zelanda in difficoltà, è il momento di entrare sul kiwi?": "Dopo un primo trimestre in cui le indicazioni contrastanti arrivate dai consumi (-3,2%) e dal settore servizi (+2,7%), che rappresenta due terzi dell’economia, avevano spinto il Pil in rosso dello 0,2%, l'indicatore nel secondo trimestre è tornato a salire.\n\nNonostante le vendite al dettaglio del secondo quarto del 2022 abbiano evidenziato un rosso del 2,3%, tra aprile e giugno il Pil ha scongiurato la caduta in recessione tecnica con una crescita trimestrale dell'1,7%.\n\nSe da questo punto di vista la caduta in recessione sembrerebbe esser stata evitata, il deficit delle partite correnti si conferma, con un -7,7%, in deciso territorio negativo (il -8,8% del primo trimestre ha rappresentato il dato peggiore dal 2008).\n\nNuova Zelanda: riflettori puntati sulla banca centrale\n\nIl rallentamento economico cinese sta pesando sulla seconda economia oceanica, fortemente dipendente dalla domanda di commodity in arrivo da Pechino.\n\nL’appuntamento a questo punto è fissato per il 5 ottobre, quando la banca centrale sarà chiamata a decidere sul livello dei tassi. Il mercato continua a stimare un rialzo nel costo del denaro di 50 punti base al 3,5% ma le curve swap hanno ridimensionato nettamente il picco previsto sui tassi dal 4,5% al 4%.\n\nPer il kiwi, ovvero il rapporto di cambio NzdUsd, la caduta è ormai ininterrotta da sei mesi consecutivi. Se il minimo intramese di 0,55 di marzo 2020 è ancora lontano, una chiusura di settembre sotto 0,59 riporterebbe il dollaro neozelandese a livelli, sempre di chiusura, che non si vedevano dal 2009 confermando graficamente un’inversione definitiva della tendenza bullish che ha accompagnato il cambio NzdUsd negli ultimi 20 anni.\n\nCome nel caso del dollaro USA, anche in quello con il dollaro australiano a pesare è il restringimento del differenziale tra i tassi. La contrazione dello spread tra Aud e Nzd ha favorito la divisa australiana che ha vissuto un 2022 all’insegna del bull market.\n\nCome ben visibile a livello grafico, ci troviamo di fronte ad una resistenza chiave. La storia degli ultimi sette anni consiglierebbe un trade \"sell Aud buy Nzd\". In caso di break sopra 1,13, il kiwi che entrerebbe in una fase decisamente negativa da assecondare con una classica operazione di stop and reverse.\n\nIl consiglio in questi casi è sempre quello di tentare di cavalcare la tendenza di lungo periodo (quindi il trading range) ponendo una grande attenzione agli stop loss che devono essere rigidi e soprattutto rispettati.",
    "Australia e Nuova Zelanda monarchia o repubblica: si riaccende il dibattito contro Re Carlo": "Alessandra Zavatta 22 settembre 2022 a\n\na\n\na\n\nCresce anche in Australia e Nuova Zelanda la voglia di staccarsi dalla Corona inglese. I due Paesi, \"colonne\" del Commonwealth, hanno riconosciuto Carlo III come nuovo Capo di Stato subito dopo la morte della regina Elisabetta. Ma la scomparsa della sovrana ha riacceso il dibattito.\n\nRe Carlo III mette “a dieta” il regno: le prime drastiche decisioni\n\nIl primo ministro australiano, Anthony Albanese, è un repubblicano, e subito dopo essere stato eletto, lo scorso maggio, ha nominato Matt Thistlethwaite come assistente per coordinare il percorso di transizione dalla monarchia alla nuova forma istituzionale. La settimana precedente alla morte di Elisabetta II, in un'intervista all'agenzia di stampa Bloomerg, ha dichiarato che \"il Paese diventerà una repubblica dopo la scomparsa della regina\", non escludendo un futuro referendum sulla questione. Salvo poi tornare, in parte, sui propri passi dopo l'incontro tenuto da re Carlo con i Paesi del Commonwealth. \"Il referendum non è una priorità per il primo mandato di tre anni di questo governo\", ha affermato. \"Ora è il momento per noi di rendere omaggio alla vita di Elisabetta, una vita di dedizione e lealtà che include il popolo australiano\". Il clamore è sopito ma la porta alla repubblica non è chiusa.\n\nFuggi fuggi dalla corona britannica, quali Paesi vogliono lasciare Carlo III\n\nNella vicina Nuova Zelanda il primo ministro Jacinda Ardern ha sottolineato come il suo governo \"non perseguirà la trasformazione in repubblica dopo la morte della regina\". Ma ha ipotizzato che il cambiamento costituzionale sia \"probabile\" se non \"inevitabile\". \"C'è stato un dibattito per un certo numero di anni - ha rivelato la premier - Non credo accadrà in tempo brevi ma penso sia lì che si dirigerà la Nuova Zelanda. E credo che probabilmente accadrà nel corso della mia vita. Le relazioni tra i Paesi del Commonwealth non finiranno ma si evolveranno nel tempo\".\n\nIn Canada, dove con la morte della regina nei giorni ha ripreso forza il movimento repubblicato, il primo ministro Justin Trudeau ha chiarito con un post su Twitter: \"Mentre continuiamo a piangere la perdita della sovrana più longeva del Canada, Sua Maestà la Regina Elisabetta II, guardiamo al futuro con Re Carlo III come sovrano\".",
    "Nuova Zelanda senza più restrizioni di viaggio, né test né mascherine": "La Nuova Zelanda ha rimosso tutte le restrizioni di viaggio, segnando così “una pietra miliare” lungo il tracciato della ripresa del turismo.\n\nIl Primo Ministro Jacinda Ardern ha eliminato l’obbligo del vaccino e la necessità di effettuare un test dopo l’arrivo. Rimosse anche le norme sull’utilizzo della mascherina, anche se le singole strutture possono ancora imporlo. “È giunto il momento di voltare pagina in tutta sicurezza nella gestione del Covid-19 e di vivere senza le misure straordinarie che abbiamo finora utilizzato”, ha dichiarato Ardern.\n\nLe norme sulle mascherine cesseranno anche per i voli internazionali e nazionali.\n\nAir New Zealand ha comunque precisato che continuerà a fornire mascherine ai passeggeri che desiderino indossarle.\n\nNel Paese è vaccinato circa il 90% dei cittadini di età pari o superiore ai 12 anni con almeno due dosi.",
    "Sabato 24 settembre": "",
    "Nuova Zelanda: ma il TMO stava dormendo? Incredibile errore al video decide un match": "La sfida di NPC tra Tasman e Wellington è stata indelebilmente segnata da una meta che doveva essere cancellata\n\nChissà cos’avrà pensato David Campese dopo il suo recente atto d’accusa al rugby moderno: in Nuova Zelanda una partita dell’NPC è stata decisa da un nettissimo errore del TMO. L’episodio controverso è accaduto in Tasman-Wellington, gara che ha chiuso la quinta giornata e che metteva in palio punti importanti per entrambe le formazioni.\n\nLeggi anche: David Campese, arbitro e TMO stanno rovinando il rugby\n\nL’episodio in questione è successo al 28’ del primo tempo, con un ovale allargato da Wellington sulla sinistra per il disperato tentativo di Connor Garden-Bachop di schiacciare nonostante la difesa di Sevu Reece. Garden-Bachop è riuscito a schiacciare ma, passando dal TMO, si vede chiaramente (ribadito anche dai telecronisti di Sky Nuova Zelanda) come l’ala dei Makos tocchi con la mano oltre la linea per il buon intervento difensivo del trequarti dei Lions.\n\nGuarda anche: Il rissone scoppiato in Australia-Sudafrica dopo la meta di Mapimpi\n\nIn mezzo allo sbigottimento generale però la segnatura è stata concessa, e come detto è risultata decisiva visto che il match si è concluso sul 19-22 per la formazione giallonera. Ecco il momento dell’azione incriminata:\n\nPer essere sempre aggiornato sulle nostre news metti il tuo like alla pagina Facebook di OnRugby e/o iscriviti al nostro canale Telegram. Per studiare, ripassare o verificare il regolamento del gioco del rugby, invece, clicca qui.\n\nonrugby.it © riproduzione riservata",
    "Enel verso la Nuova Zelanda, punta ai contatori smart del gruppo Vector": "All'indomani delle storiche elezioni politiche che hanno portato alla netta vittoria di un governo di destra, gli analisti di Banca Akros fanno il punto della situazione sui dossier caldi a Piazza Affari che il nuovo esecutivo dovrà prendere in mano a breve. Il partito che ha ottenuto il maggior numero di preferenze, Fratelli d'Italia, ha oltre il 26%, la Lega di Matteo Salvini l'8,8%, Forza Italia con Silvio Berlusconi l'8,3% circa.\n\nSecondo gli analisti, \"il ruolo di Forza Italia potrebbe essere cruciale per la coalizione di centro e fornire qualche garanzia a livello internazionale\n\nsullealleanze e sulla posizione nei confronti dell'Europa\". Il Partito Democratico \"si è sostanzialmente indebolito a circa il 19%, mentre il Movimento 5 Stelle (15,5%%) ha ottenuto buoni punteggi rispetto ai sondaggi di opinione\".\n\nPer cominciare, il dossier banche\n\nMa quali sono i dossier che il governo Meloni dovrà affrontare a breve? Prima di tutto le \"banche, esposte ai rendimenti in salita del debito italiano, i Btp, a causa dei loro ingenti portafogli in obbligazioni e per il costo del finanziamento\". Per queste ragioni, gli istituti di credito sono \"vulnerabili a un peggioramento delle prospettive economiche. Il cambio di governo e gli appelli di...;",
    "Rally, Sébastien Ogier torna in gioco in Nuova Zelanda": "Sébastien Ogier tornerà nel Mondiale Rally 2022 in Nuova Zelanda per l’appuntamento che vivremo nel primo week-end di ottobre. L’otto volte campione del mondo sarà a bordo della propria Yaris #1 dopo aver partecipato nel 2022 alle gare di Monte-Carlo, Portogallo e Kenya.\n\nIl portacolori di Toyota non si ritroverà nuovamente in scena contro il connazionale Sébastian Loeb, alfiere di M-Sport (Ford) che ha deciso di rimettersi alla prova nel FIA World Rally Championship questo fine settimana in occasione della competizione che si svolgerà in Grecia.\n\nIl nativo di Gap ha rilasciato in una nota: “Le strade neozelandesi sono tra le migliori al mondo per i rally, mi sono innamorato della natura di quei luoghi. Anche se non gareggio da molto tempo sono sicuro che posso essere competitivo. Spero di ottenere nelle nuove vittorie nella mia carriera”.\n\nIl transalpino verrà nuovamente sostituito in Grecia da Esapekka Lappi, finnico che sarà al via con la terza vettura ufficiale schierata dal brand giapponese. Ovviamente occhi puntati sul finlandese Kalle Rovanpera, vincitore lo scorso anno in quel di Lamia che può matematicamente chiudere i giochi per la lotta al Mondiale 2022.\n\nFoto. LPS",
    "Il governo neozelandese vuole che tutti i documenti ufficiali siano scritti semplici": "Caricamento player\n\nAlla fine di agosto in Nuova Zelanda è stato approvato in seconda lettura il cosiddetto “Plain Language Bill”, un disegno di legge che prevede di sostituire il lessico generalmente complesso e ingarbugliato dei documenti ufficiali con un linguaggio più semplice, familiare e comprensibile. La proposta ha generato un dibattito piuttosto intenso tra i deputati neozelandesi e deve ancora essere approvata in via definitiva: secondo il Partito Laburista al governo, che la sostiene, se diventerà legge contribuirà a garantire un diritto democratico di base, cioè la migliore comprensione degli atti ufficiali.\n\nL’obiettivo del Plain Language Bill (che si può tradurre come “proposta di legge del linguaggio semplice”) è usare parole facili da capire e frasi costruite ordinatamente per comunicare in maniera più diretta con il pubblico. Prevede che tutte le comunicazioni del governo siano «chiare, concise, ben organizzate e adatte» a essere capite da chi le legge, perché possa comprendere e sfruttare meglio le informazioni che cerca. La proposta riguarda anche comunicazioni e procedure come le richieste di permesso di soggiorno, le pratiche di divorzio e l’accesso ai sussidi statali.\n\nFin dagli anni Settanta i movimenti per l’adozione di un linguaggio più semplice si sono diffusi in diversi paesi, tra cui Regno Unito, Stati Uniti e Canada: nel 2010 negli Stati Uniti fu approvato il “Plain Writing Act”, che prevede che tutti i documenti ufficiali destinati al pubblico siano «scritti con chiarezza» (nei paesi anglofoni un linguaggio considerato semplice è quello che per esempio usa frasi da massimo 15-20 parole, verbi in forma attiva anziché passiva e parole comuni al posto di quelle del gergo tecnico).\n\nAnche in Italia nel corso dell’ultima legislatura una proposta con obiettivi simili era arrivata a essere discussa in parlamento: un gruppo di deputati aveva infatti chiesto l’introduzione di una misura che permettesse di spiegare meglio le leggi già approvate, spesso scritte con un linguaggio oscuro e difficile da capire per chi non è del mestiere. La proposta di legge era stata poi affidata alla commissione Affari Costituzionali della Camera, che però finora non l’ha presa in esame.\n\nAnche in Nuova Zelanda il tema della semplificazione del linguaggio riceve da tempo grande attenzione, ed esistono perfino premi che vengono assegnati a chi propone il migliore tentativo di trasformazione di una frase troppo complessa. Di recente uno dei premi è andato a chi ha sostituito una comunicazione del dipartimento di Statistica del governo:\n\nNell’arco dell’anno abbiamo testato la prontezza all’innovazione e l’adattabilità ai cambiamenti dell’organizzazione, apportato cambi significativi al nostro sistema di assegnazione delle priorità e agli approcci agli investimenti, siamo passati a un’operatività basata sulle attività e abbiamo visto un riscontro delle squadre di tutto [il dipartimento di] Statistica nel dedicare tempo alle attività per contrastare i punti critici per la clientela e quelli al suo interno.\n\ncon una versione decisamente più semplificata:\n\nAbbiamo verificato quanto la nostra organizzazione sia pronta per innovarsi e fare cambiamenti. Abbiamo anche cambiato il nostro approccio rispetto alle priorità e agli investimenti, e siamo passati a uno stile di lavoro flessibile per il nostro staff. In risposta, lo staff si è concentrato sul risolvere le proprie criticità e quelle della clientela.\n\nLa deputata laburista Rachel Boyack, che ha presentato la proposta di legge, ha osservato che i neozelandesi hanno il diritto di capire in maniera chiara cosa il governo stia chiedendo loro di fare e quali siano i loro diritti. Secondo Boyack, quando il governo comunica in un modo che le persone non capiscono, può succedere che queste non sfruttino i servizi a loro disposizione e non riescano a partecipare a pieno alla vita sociale, perdendo così la fiducia nelle istituzioni.\n\nChi sostiene la legge dice che la sua approvazione è una questione di giustizia sociale e democrazia: in particolare, servirebbe a migliorare l’accesso alle informazioni di certe categorie di persone, come quelle che parlano inglese come seconda lingua (tra cui i migranti), quelle con disabilità o gli anziani. Permetterebbe però anche di facilitare la riscossione delle tasse e risparmierebbe ai dipendenti degli uffici pubblici e a quelli dei call center moltissime richieste di chiarimenti.\n\nNon tutti però sono d’accordo: alcuni politici dell’opposizione ritengono infatti che i controlli che dovrebbero essere introdotti per verificare la comprensibilità dei documenti genererebbero nuovi costi e nuova burocrazia.\n\nAnche i linguisti sembrano divisi sul tema. Molti sostengono che a livello generale una comunicazione più semplice e diretta comporti senz’altro effetti positivi, mentre altri ritengono che un’eccessiva semplificazione del linguaggio non aiuti necessariamente a rendere più efficace o trasparente la comunicazione con il pubblico.\n\n– Leggi anche: C’è chi vorrebbe cambiare nome alla Nuova Zelanda",
    "Come giocare a FIFA 23 in anticipo: problema di accesso anticipato con il cambio del fuso orario della Nuova Zelanda": "I giocatori di FIFA 23 che hanno preordinato la Ultimate Edition possono accedere al gioco un giorno prima del periodo di accesso anticipato utilizzando un metodo estremamente semplice.\n\nFIFA 23 è al culmine del rilascio con i possessori della Ultimate Edition che accederanno al 27 settembre e il resto della community entrerà in gioco il 30 settembre.\n\nOvviamente, entrare in FIFA 23 il più rapidamente possibile è estremamente importante, soprattutto se sei un fan della modalità Ultimate Team e vuoi stare al passo con la concorrenza.\n\nTuttavia, i giocatori che hanno preordinato la Standard Edition sono bloccati fino al rilascio ufficiale. I possessori della Ultimate Edition possono effettivamente accedere un giorno prima del periodo di accesso anticipato del 26 settembre.\n\nCiò è reso possibile utilizzando il metodo della Nuova Zelanda, una tecnica che ha funzionato con il precedente FIFA viene lanciato e può essere utilizzato anche in FIFA 23.\n\nCome giocare a FIFA 23 prima dell’accesso anticipato su Xbox\n\nEA SportsIl metodo New Zealand è possibile solo su Xbox Series X/S e Xbox One.\n\nPer utilizzare il metodo Nuova Zelanda, devi prima aver preordinato la Ultimate Edition del gioco. Dovrai anche giocare su un Xbox Uno e Xbox serie X/Spoiché queste console ti consentono di modificare la tua posizione dal menu delle impostazioni.\n\nQuindi, devi solo seguire i semplici passaggi seguenti e giocherai a FIFA 23 prima di chiunque altro:\n\nVai al menu Impostazioni su Xbox One o Xbox Series X/S\n\nVai alla sezione Sistema\n\nScegli la scheda Lingua e posizione\n\nCambia la tua posizione in Nuova Zelanda\n\nRiavvia la tua console\n\nLancia FIFA 23 Ultimate Team\n\nSeguendo questi passaggi dovresti darti l’accesso a FIFA 23 il 26 settembre, un giorno prima dell’inizio del periodo ufficiale di accesso anticipato.\n\nCome giocare a FIFA 23 prima dell’accesso anticipato su PlayStation\n\nEA SportsIl periodo di accesso anticipato inizia ufficialmente il 27 settembre per i possessori della Ultimate Edition.\n\nPer i giocatori PlayStation, il metodo è leggermente diverso e prevede invece l’utilizzo della prova gratuita di FIFA 23 che richiede un abbonamento a EA Play.\n\nAssicurati di aver preordinato la Ultimate Edition di FIFA 23\n\nVai al PlayStation Store\n\nTrova FIFA 23 nel negozio\n\nGli utenti di EA Play avranno la possibilità di utilizzare la loro “prova di accesso anticipato”\n\nUsalo e avrai accesso a FIFA 23 il 26 settembre per 10 ore\n\nSe vuoi vedere una dimostrazione del metodo dai un’occhiata NepentheZ clip qui sotto.\n\nEcco come giocare a FIFA 23 su PS5 in questo momento, in qualsiasi regione. #FUT23 #FIFA23 pic.twitter.com/8fSXzEKCqJ — NepentheZ (@NepentheZ) 26 settembre 2022\n\nSi spera che questo ti abbia dato accesso a FIFA 23 in anticipo e ti abbia permesso di iniziare a costruire la tua squadra su Ultimate Team.\n\nICONE FIFA 23 | FIFA 23 FUT Heroes | Spiegazione del crossplay di FIFA 23 | Le migliori tattiche personalizzate, meta formazioni e istruzioni per i giocatori di FIFA 23 | Squadre TOTW di FIFA 23: Spiegazione della Squadra della Settimana",
    "Gli Anelli del Potere: le riprese della seconda stagione anche in Nuova Zelanda": "La produzione de Gli Anelli del Potere tornerà anche in Nuova Zelanda per la seconda stagione\n\nA quanto pare Amazon non ha abbandonato del tutto la volontà di girare Gli Anelli del Potere in Nuova Zelda.\n\nPrima di entrare nel dettaglio della notizia, vi ricordiamo che potete ricevere in anteprima e con puntualità tutte le nostre News iscrivendovi gratuitamente al canale Telegram per essere sempre aggiornato https://t.me/teleblogit.\n\nLo scorso anno infatti, Amazon decise di abbandonare la Nuova Zelanda per dirigere i nuovi episodi della serie nel Regno Unito. Una decisione non presa a cuor leggero, motivata dalle difficoltà nel gestire a distanza una produzione durante il periodo della pandemia.\n\nA quanto pare però la Nuova Zelda non è stata effettivamente abbandonata come si pensava e grazie ad una scheda di prodizione diffusa online dai siti FellowshipOfFans e TheOneRing, apprendiamo che parte dei nuovi episodi verranno girati anche lì.\n\nNello specifico il calendario presenta tre location principali che ospiteranno i set della seconda stagione: Edinburgo, in Scozia. Water Oakley (ai Bray Studios) nei pressi di Londra e infine Auckland, in Nuova Zelanda,\n\nLe riprese della seconda stagione inizieranno ufficiale il 7 ottobre 2022.",
    "Il corto \"Corpo e Aria\" in Nuova Zelanda: ora il regista siciliano Patanè punta agli Oscar": "Il film breve è stato selezionato al \"Show Me Shorts\", festival qualificante agli Oscar e considerato una delle più importanti vetrine al mondo per i cortometraggi\n\nAdv\n\n\n\n\"Corpo e Aria\", il nuovo corto diretto dal regista siciliano Cristian Patanè è pronto a volare in Nuova Zelanda. Dopo essere stato in America con Bogoshorts in Colombia e al Santa Barbara International Film Festival in California, entrambi appuntamenti qualificanti agli Oscar, il film breve è stato selezionato al \"Show Me Shorts\", altro festival qualificante agli Oscar e considerato una delle più importanti vetrine al mondo per i cortometraggi.Interpretato da un'altra siciliana, Selene Caramazza, attrice protagonista insieme all'attore Francesco Colella. Direttore della fotografia è Daniele Ciprì.Targato Insolita Film in associazione con Barburka Production, il corto indaga sulla morte, riportandone in luce la discussione, soprattutto in un momento in cui, a causa della pandemia, siamo stati distaccati dal “contatto” con la morte.«I riti esistono da prima della nostra storia e resistono anche nelle società laiche. La morte è uno dei momenti cruciali in cui gli esseri umani si ritrovano sugli aspetti fondamentali della propria esistenza. Quel tempo, scandito dal rito, è uno dei momenti più sacri nella vita di tutti; questi riti vanno protetti, soprattutto ora che il covid li ha messo a repentaglio», dichiara Patanè.Il cortometraggio si è distinto in importanti kermesse sia in Europa (Landshut a Monaco, Les Nuit Med a Bastia, Fastnet a Cork, ma anche in America (DC Shorts di Washington), e ora affronta la sua tappa più importante in Nuova Zelanda, Auckland, ad Ottobre per il \"Show Me Shorts film festival\", considerato uno di più importanti appuntamenti al mondo per i cortometraggi.Oltre ad essere un festival “Oscar qualifying”, che permetterebbe al corto di Patanè d’essere visionato e valutato dalla giura degli Academy statunitensi, è anche un importante hub distributivo che ha la mission di diffondere i corti selezionati in tutto il mondo attraverso festival e network tv che sono partner dell’evento.«Siamo felici per gli importanti risultati che sta raggiungendo il nostro film. La sua universalità si sta facendo apprezzare in tutto il mondo e il passaparola ha iniziato a portare i suoi frutti», dichiara Nicoletta Cataldo, produttrice assieme a Patanè per Insolita Film.",
    "Nuova Zelanda: crescono morti e feriti per armi da fuoco (illegali)": "All’indomani della strage di Christchurch, le autorità neozelandesi, capeggiate dalla primo ministro Jacinda Ardern, hanno provveduto a mettere in piedi una monumentale operazione di confisca (dietro indennizzo) per le cosiddette “armi d’assalto”, a favore della sicurezza di tutti i cittadini. O almeno questo è quanto è stato raccontato loro. Nella realtà dei fatti, che è un po’ diversa dagli auspici e dalla demagogia, sta di fatto che nel 2022 la Nuova Zelanda affronta una delle più elevate recrudescenze in fatto di omicidi e lesioni con armi da fuoco. Nel periodo tra il 1° gennaio e il 31 luglio 2022, infatti, si sono verificati 10 omicidi, laddove nell’intero 2021 erano stati 11. Nello stesso periodo del 2022, si sono verificati 300 casi di lesioni per armi da fuoco, laddove nell’intero 2021 erano state 298. Il dato è ancor più significativo considerando che, a parte omicidi e lesioni, i reati connessi alle armi da fuoco sono in generale calo sul territorio nazionale: nel 2021 erano già calati del 7 per cento rispetto all’anno precedente, nei primi sette mesi del 2022 si è registrato un ulteriore calo dell’1 per cento. Confrontando, invece, i dati relativi agli ultimi 12 mesi con il decennio precedente, si evidenzia una crescita del 53 per cento nei delitti commessi con armi da fuoco e di ben il 327 per cento per quanto riguarda le lesioni con armi da fuoco.\n\nL’aumento della violenza con armi da fuoco (di provenienza illegale) è particolarmente grave nella capitale Auckland (ma si è verificata anche in altri quattro distretti) e, secondo le autorità comunali, questo è in gran parte dovuto all’aumento degli scontri tra le nuove gang criminali, come i Comancheros. Il problema si è anche acuito, sempre secondo le autorità cittadine, da quando hanno cominciato a essere deportati in Nuova Zelanda i cittadini che erano emigrati in Australia, ma sono stati espulsi perché condannati a pene detentive superiori a 12 mesi (secondo la sezione 501 dell’Australia migration act, da cui la definizione dei deportati con il termine “501s”).\n\nIl consigliere comunale Alf Filipaina, ha commentato: “la tendenza che si vede per le strade è quella di appartenenti alle gang che non solo sono più favorevoli a portare addosso le armi, ma sembrano anche particolarmente felici di usarle”.",
    "Microsoft e Activision Blizzard: Australia e Nuova Zelanda rinviano i verdetti sull’acquisizione.": "Gli organi preposti all’antitrust australiano e quello neozelandese hanno deciso di rimandare il verdetto sull’approvazione dell’acquisizione di Activision Blizzard da parte di Microsoft.\n\nLa commissione dei kiwi non è nuova al rinvio, infatti la richiesta di valutazione è stata presa in esame per la prima volta il 27 luglio con la data del responso fissata all’11 agosto, poi rinviata al 2 settembre e ancora al 9, per poi essere rinviata ancora all’11 novembre.\n\n(FYI) New Zealand has delayed it's decision again on the Microsoft/ABK deal to Nov 11th 🇳🇿\n\n\n\nSource:https://t.co/hvZVDhPE3t\n\n\n\nCredit to @eXtas1stv for the find 👏 pic.twitter.com/07qpEj7jp0 — Idle Sloth💙💛 (@IdleSloth84) September 9, 2022\n\nPer favore, per vedere questo contenuto abilita targeting cookies. Modifica impostazioni cookie\n\nL’antitrust australiano ha iniziato le indagini il 16 giugno per poi dichiarare il verdetto il prossimo 15 settembre. Tuttavia poche ore fa l’Australian Competition & Consumer Commission ha annunciato che la procedura è stata sospesa in attesa di ricevere nuove informazioni da Microsoft, con la data ancora da definire.\n\nTutte le nazioni, com’è ovvio, stanno valutando la portata di questa acquisizione in quanto è una mossa epocale da parte di Microsoft quindi ci si muove con molta cautela per evitare errori che poi avrebbero gravi ripercussioni sul mercato, nonostante i tentativi di tranquillizzare tutti portati avanti da Phil Spencer.\n\nNon ci resta che attendere e capire come andrà a finire.",
    "Carlo III è stato nominato ufficialmente re dell’Australia e della Nuova Zelanda": "Lunedì 12 settembre 2022 - 08:01\n\nCarlo III è stato nominato ufficialmente re dell’Australia e della Nuova Zelanda\n\nEntrambe le cerimonie erano pure formalità\n\nCONDIVIDI SU:\n\n\n\n\n\n\n\n\n\n\n\n\n\n\n\n\n\n\n\n\n\nRoma, 12 set. (askanews) – Il re Carlo III è stato ufficialmente nominato monarca di Australia e Nuova Zelanda domenica 11 settembre, durante le cerimonie tenute in questi due paesi per celebrare la sua ascesa al trono.A Canberra, il governatore generale David Hurley ha proclamato che “il principe Carlo Filippo Arthur George è re Carlo III, per grazia di Dio, re d’Australia”.In una cerimonia simile a Wellington, il primo ministro Jacinda Ardern ha salutato Charles, dicendo che “ha una lunga predilezione per la Nuova Zelanda e ha costantemente dimostrato il suo profondo interesse per la nostra nazione”.Entrambe le cerimonie erano pure formalità. Queste due ex colonie britanniche sono state indipendenti per decenni, ma mantengono il monarca britannico come capo di Stato.Il primo ministro australiano Anthony Albanese, che questa settimana partirà per Londra per partecipare ai funerali di Elisabetta II, ha annunciato che il 22 settembre sarà festa nazionale in Australia per commemorare la regina.Vgp/Int14",
    "La serie de Il Signore degli anelli è stata girata in Nuova Zelanda: le location della prima stagione": "La serie de Il Signore degli anelli è stata girata in Nuova Zelanda: le location della prima stagione Dal 2 settembre 2022 arrivano su Amazon Prime Video i primi episodi della serie “Il Signore degli Anelli: gli Anelli del Potere”, prequel della trilogia de Il signore degli anelli, e, come il film, è ambientata in Nuova Zelanda.\n\nA cura di Clara Salzano\n\nLe location della serie Il Signore degli anelli – gli anelli del potere – Credit Prime Video\n\nDal 2 settembre 2022 arriva su Prime Video la nuova serie di Amazon Il Signore degli anelli – gli Anelli del potere basata sul romanzo di J.R.R. Tolkien e prequel della trilogia de Il Signore degli anelli. La serie segue la storia della forgiatura degli anelli e racconta le leggende della Seconda Era della Terra di Mezzo che si svolgono migliaia di anni prima delle vicende narrate in Lo Hobbit e Il Signore degli Anelli di J.R.R. Tolkien. Come nei film originali, Il Signore degli anelli – gli anelli del potere è stato girato negli stessi paesaggi mistici della Nuova Zelanda. È già stata anche confermata una seconda stagione della serie, le cui riprese inizieranno a ottobre 2022 nel Regno Unito. Tra scogliere rocciose, foreste lussureggianti e spiagge spettacolari, scopriamo le location della nuova serie Amazon Prime Video.\n\nUna scena de Il Signore degli anelli – gli anelli del potere – Credit Prime Video\n\nLe location in Nuova Zelanda\n\nNella nuova serie Il Signore degli Anelli: Gli Anelli del Potere di Prime Video, personaggi noti e altri nuovi si preparano a combattere il ritorno del male nella Terra di Mezzo attraversando le profondità più oscure delle Montagne Nebbiose, le maestose foreste degli elfi di Lindon fino all'isola del regno di Númenor. I fan della trilogia di Tolkien rivedranno quindi luoghi già conosciuti.\n\nFrame da Il Signore degli Anelli: Gli Anelli del Potere – Credit Prime Video\n\nI produttori esecutivi Patrick McKay e John D. Payn hanno voluto appositamente creare una continuità visiva della serie prequel di Lo Hobbit e Il Signore degli Anelli con i film ed è per questo che hanno scelto di girare in Nuova Zelanda. Cercavano appunto \"un luogo maestoso, con coste, foreste e montagne incontaminate\".\n\nLeggi anche Dove è stata girata Prisma: le location della serie tra Latina e Sabaudia\n\nUn’ambientazione de Il Signore degli anelli – gli anelli del potere\n\nLe scene girate a Auckland\n\nAmazon ha speso circa 1 miliardo di dollari per la serie rendendola la serie TV più costosa mai realizzata. Gran parte del budget è stata spesa per i set in modo da renderli il più reale possibile come le riprese svolte presso i Kumeu Film Studios e gli Auckland Film Studios.\n\nUna scena della serie costruita negli Studios\n\nInizialmente la produzione voleva girare negli stessi luoghi dei film originali, che sono stati girati a Wellington, ma, quando sono state realizzate le riprese de Il Signore degli anelli – gli anelli del potere, quei set erano occupati per le riprese dei sequel di Avatar.\n\nLe scene ricostruite di The Lord of the Rings: The Rings of Power\n\nLe scene nel Golfo di Hauraki\n\nLe riprese sella nuova serie Amazon ispirata al romanzi di JRR Tolkien sono state realizzate anche nei dintorni di Auckland e di preciso nel Golfo di Hauraki e nel Parco Marino sull'Isola del Nord. Questi luoghi sono stati la casa del popolo Maori a lungo e sono caratterizzati da spiagge di sabbia nera incastonate tra alte cime montuose, perfette come ambientazione de Il Signore degli anelli – gli anelli del potere.\n\nLe scene sull’Isola del Nord\n\nLe altre scene vicino a Auckland\n\nNei dintorni di Auckland sono state realizzate anche altre riprese come quelle che vedono ambientazione nel villaggio balneare di Piha famoso per la sua sabbia nera, il mare spettacolare e il promontorio vulcanico di Lion Rock, direttamente sulla spiaggia. Questa location è caratterizzata anche da una fitta foresta pluviale subtropicale nelle vicinanze, con il suo paesaggio aspro e la scenografica cascata Kitekite a tre livelli e le Fairy Falls .\n\nLa foresta di Piha ne Il Signore degli anelli – gli anelli del potere\n\nLe riprese sul Monte Kidd\n\nNella prima stagione de Il Signore degli Anelli: Gli anelli del potere gli attori dovranno attraversare le Montagne Nebbiose che nella realtà corrispondono alle montagne innevate del Monte Kidd dove gli attori della serie sono stati visti scalare.\n\nLe montagne innevate del Monte Kidd\n\nLe location nel Regno Unito\n\nLe ambientazioni delle storie ispirate ai romanzi di J.R.R. Tolkien sono inevitabilmente legate ai paesaggi della Nuova Zelanda, dove appunto è stata girata la prima stagione di The Rings of Power.\n\nTuttavia Amazon ha annunciato, una settimana dopo la conclusione delle riprese della prima stagione della serie, che probabilmente verrà spostata nel Regno Unito la produzione della seconda stagione de Il Signore degli Anelli: Gli anelli del potere.",
    "Dopo la Finlandia, Nuova Zelanda e Libano accedono alla World Cup 2023": "Il giorno dopo che la Finlandia è stata la prima squadra della zona europea a conquistare il diritto di disputare la fase finale della World Cup 2023 e la Costa d'Avorio nella zona africana, dal torneo asiatico sono arrivate altre due formazioni.\n\nLa Nuova Zelanda, dopo aver superato la Giordania, ha atteso il risultato della gara seguente: la vittoria delle Filippine sull'Arabia Saudita ha convalidato il biglietto per la sesta apparizione consecutiva alle finali del torneo.\n\nIl loro miglior risultato nella manifestazione risale al 2002, quando i neozelandesi sono arrivati ​​​​fino alle semifinali. Quella squadra del 2002 comprendeva l'Hall of Famer della FIBA ​​Pero Cameron, che ora è l'allenatore capo della squadra attuale.\n\nLa vittoria delle Filippine ha permesso al Libano di andare in campo alla ricerca della vittoria decisiva, che è puntualmente arrivata ai danni dell'India. Questa sarà la quarta apparizione dopo tre qualificazioni consecutive dal 2002 al 2010.\n\nLe due squadre raggiungono nell'elenco dei partecipanti i due co-ospitanti Filippine e del Giappone come squadre dell'Asia e dell'Oceania nella FIBA ​​Basketball World Cup 2023.",
    "Veronica Madia: \"Siamo pronte per il Mondiale in Nuova Zelanda\" - Video": "L’Italia ha vinto e convinto lo scorso 9 settembre contro la Francia, con il risultato di 26 a 19, disputando nella Cittadella del Rugby di Biella una gara da incorniciare. Conclude così nel migliore dei modi preparazione alla Rugby World Cup al via a meno di un mese in Nuova Zelanda.\n\nLa formazione transalpina tra le favorite alla conquista della Coppa del Mondo, in quanto terza forza del ranking internazionale, nell’ultimo test-match prima della partenza per la rassegna iridata non è stata in grado di contenere la straripante velocità e attitudine all’attacco delle Azzurre guidate da Andrea Di Giandomenico, orfane della capitana Manuela Furlan, fermata da un infortunio al ginocchio nel precedente incontro di una settimana prima.\n\nL’Italdonne, con questo significativo successo, voleranno in Nuova Zelanda da quinte nel ranking mondiale. Tra le giocatrici che maggiormente si sono messe in vista va segnalata Veronica Madia, punta di diamante delle Furie Rosse (prima squadra femminile della Rugby Colorno) che al termine degli ottanta minuti di gioco si è meritata il titolo di “player of the match”.\n\nVeronica racconta della partita disputata dalla propria squadra: “sono soddisfatta della mia prestazione ma soprattutto di quella della squadra. Abbiamo messo a frutto i numerosi raduni che in questo ultimo anno la FIR ha deciso di organizzare per consentirci di arrivare alla Rugby World Cup preparate e competitive. Inoltre con la vittoria conseguita ai danni della Francia, da settime nel ranking mondiale abbiamo guadagnato due posizioni”. Ed aggiunge pensando alla Coppa del Mondo: “Ora ci attende la presentazione della squadra a Roma il 21 settembre quindi voleremo in Nuova Zelanda dove ci auguriamo di rimanere il più a lungo possibile, per realizzare un sogno che abbiamo costruito con sacrifici quotidianamente da anni, conciliando gli impegni del lavoro con la passione per la palla ovale”. Veronica conclude pensando al proprio club: “Le Furie Rosse inizieranno il Campionato di Eccellenza femminile il prossimo 19 novembre. Confido di dare il mio contributo al club nella quale sono cresciuta e a cui lego il mio successo in Nazionale. Il Club per la stagione 2022/2023 si è impreziosito, con il recente inserimento nello staff tecnico, di giocatori della prima squadra dell’HBS Colorno in qualità di aiuto allenatori in supporto all’head coach Plinio Sciamanna. Loro ci consentiranno di migliorare su numerosi aspetti del gioco.”\n\nTest-match internazionale\n\nItalia-Francia 26-19\n\nMarcatrici: p.t. 8’ m. Fall tr. Drouin (0-7); 30’ m. Gros tr. Drouin (0-14); 34’ m. Bettoni (5-14); 38’ m. Sillari tr. Rigoni (12-14); s.t. 5’ m. Ostuni-Minuzzi tr. Rigoni (19-14); 29’ st. Llorens (19-19); 34’ m. Punizione Italia (26-19)\n\nItalia: Ostuni-Minuzzi; Muzzo, Sillari (1’ st. D’Incà), Rigoni, Magatti (28’ st. Granzotto); Madia (38’ st. Stevanin), Stefan; Giordano, Sgorbini (23’ st. Arrighetti), Locatelli (15’ st. Franco); Duca, Fedrighi; Gai (20’ st. Seye), Bettoni (cap, 27’ st. Vecchini), Maris (33' st. Stecca). All. Di Giandomenico\n\nFrancia: Jacquet; Llorens, Menager M., Drouin, Boulard; Queyroi , Bourdon (7’ st. Sansus, 13’ st. 20’ st. Tremouliere); Gros (16’ st. Mayans), Menager R. (23’ st. Forlani), Feleu; Fall, Ferer; Bernadou (1’ st. Joyeux), Sochat (cap, 7’ st. Touye), Deshaye (21’ st. Brosseau). All. Darracq\n\nArbitro: Neville (Irlanda)\n\nNote: terreno in ottime condizioni, mille spettatori circa. Cartellini: 34’ st. giallo Queyroi (Francia). Player of the Match: Madia (Italia). Calciatrici: Droun (Francia) 2/3; Rigoni (Italia) 2/3",
    "Garbett titolare con la Nuova Zelanda, superata di misura dall'Australia": "Allenamento mattutino anche per il Napoli, che sta preparando la sfida di sabato contro il Torino. Nel centro sportivo di...\n\nMario Balotelli si appresta a tornare in Italia? Secondo quanto ha riportato Seriebnews, ci starebbe pensando...\n\nSean Sogliano è stato intervistato in esclusiva da TorinoGranata.it. Sogliano da calciatore giocava nel ruolo di...",
    "Come saranno investiti i soldi di Silver Lake sul rugby di base in Nuova Zelanda?": "La NZRU ha le idee ben chiare su come impiegare i 7,5 milioni (su 120 totali) destinati a 450 realtà locali\n\nDopo aver firmato l’accordo di partnership nel giugno 2022, nelle prossime settimane la New Zealand Rugby Union (NZRU) comincerà a reinvestire nel rugby di base una parte dei 200 milioni di dollari neozelandesi (circa 120 milioni di euro) ricevuti da Silver Lake, la società di private equity statunitense entrata in affari con la Federazione al termine di una lunga e turbolenta trattativa.\n\nDa martedì 7, infatti, la Federazione e i suoi 26 distaccamenti provinciali hanno aperto le procedure per le richieste di finanziamento da parte dei club interessati, per le quali sono stati messi a disposizione 7,5 milioni di dollari in totale, ovvero il 3,75% circa della cifra sborsata da Silver Lake.\n\nL’obiettivo è quello di rilanciare le società rugbistiche che compongono la base della piramide ovale neozelandese, rafforzando il loro ruolo nelle comunità in cui sono inserite. Come riporta Stuff, i 450 club potenzialmente interessati potrebbero ricevere entro la fine di ottobre una somma tra i 10000 e i 40000 dollari neozelandesi in base al numero dei giocatori tesserati, ma con alcune restrizioni molto precise sull’uso da fare di questi finanziamenti.\n\n– Leggi anche: il calendario completo dei test match internazionali nell’estate 2022\n\nSecondo i piani della Federazione neozelandese, infatti, i club potranno utilizzare i fondi messi a disposizione per lavori come l’implementazione di campi sintetici o miglioramenti ai sistemi d’illuminazione (per utilizzare i campi non solo alla luce del giorno), e in generale dunque per le strutture delle proprie club house.\n\nIl general manager del rugby di base della Federazione, Steve Lancaster, ha spiegato poi nel dettaglio per cosa non potranno essere spesi questi fondi. “Non per pagare giocatori, staff o viaggi per la squadra, perché il rischio per questi ultimi è che i soldi vengano spesi senza che nessun altro ne possa beneficiare. Non vogliamo essere tassativi su quello che si potrà fare, ma vogliamo esserlo su cosa non si potrà fare con questi soldi”.\n\nCarl Moon, amministratore delegato della Waikato Rugby Union, una delle province neozelandesi, si è espresso così sulle necessità del rugby di base locale. “Abbiamo bisogno di strutture di qualità che ci permettano di organizzare allenamenti di gruppi di diverse età in più momenti della settimana, in modo da distribuire meglio le attività. Potremo soddisfare anche quello che i nostri tesserati ci richiedono, ovvero maggiore flessibilità ed essere meno costretti a impegni al sabato e nel fine settimana”.\n\nPer essere sempre aggiornato sulle nostre news metti il tuo like alla pagina Facebook di OnRugby e/o iscriviti al nostro canale Telegram. Per studiare, ripassare o verificare il regolamento del gioco del rugby, invece, clicca qui.\n\nonrugby.it © riproduzione riservata",
    "Nuova Zelanda: barca contro balena, cinque le vittime": "Sono cinque le vittime della sciagura avvenuta questa mattina al largo di Goose Bay a Kaikōura, in Nuova Zelanda, dove una barca con 11 persone a bordo si è capovolta dopo essersi scontrata con una balena.\n\nLe ricerche sono state interrotte quando i sommozzatori hanno trovato altre tre corpi senza vita all’interno dell’imbarcazione. In precedenza ne erano stati trovati due e sei persone erano state tratte in salvo.",
    "96 colpi di cannone, così la Nuova Zelanda rende omaggio a Elisabetta II": "09 settembre 2022 Link Embed\n\nhttps://video.repubblica.it/mondo/96-colpi-di-cannone-cosi-la-nuova-zelanda-rende-omaggio-a-elisabetta-ii/425270/426224 Copia <iframe class=\"rep-video-embed\" src=\"https://video.repubblica.it/embed/mondo/96-colpi-di-cannone-cosi-la-nuova-zelanda-rende-omaggio-a-elisabetta-ii/425270/426224&width=640&height=360\" width=\"640\" height=\"360\" frameborder=\"0\" scrolling=\"no\"></iframe> Copia\n\n96 colpi di cannone, così la Nuova Zelanda rende omaggio a Elisabetta II\n\nIl Royal Regiment of New Zealand Artillery ha omaggiato la regina Elisabetta con 96 colpi di cannone, tanti quanti gli anni della sovrana morta nel pomeriggio dell'8 settembre a Balmoral. Il saluto alla monarca più longeva della storia britannica è andata in scena a Wellington.",
    "Stacey Farrell Architect Reflections un'architettura residenziale in Nuova Zelanda": "In Nuova Zelanda, in uno scenario incantevole in prossimità della città di Queenstown, l'architetta Stacey Farrell e il suo studio hanno firmato il progetto di una casa per vacanze per un cliente artista e la sua famiglia con tre ragazzi. Sono questi i luoghi che hanno fornito le scenografie naturali per celebri produzioni cinematografiche come \"il Signore degli Anelli\" o \"le Cronache di Narnia\", paesaggi naturali importanti e protetti da norme vincolanti in merito ai materiali, all'inclinazione del tetto e ai colori consentiti. Il sito, una vasta area pianeggiante con una vista a 360° sulle montagne e con stagni che riflettono il paesaggio e il cielo, è stato di grande ispirazione per l'architetta Stacey Farrell che ha deciso di accogliere la sfida e realizzare una casa dall'estetica contemporanea, efficiente dal punto di vista termico e a bassa manutenzione, per poterla lasciare chiusa per lunghi periodi dell'anno.\n\n\n\nL'idea principale del progetto era, infatti, realizzare una residenza accogliente per le vacanze, ma con la possibilità di usarla anche come una casa in cui vivere a tempo pieno e che potesse crescere con la famiglia.\n\nDa qui l'idea di sviluppare delle aree distinte collegate da una galleria dove sono esposti i dipinti di grandi dimensioni del committente artista. La forma tradizionale a timpano scelta dall'architetta soddisfa i vincoli normativi presenti per l'area e per conferire alla casa un aspetto contemporaneo, la grondaia è stata nascosta alla vista in modo da avere dei margini netti e puliti per i volumi. Per ridurre gli interventi di manutenzione si è fatto un uso limitato del legno ed è stato adottato un rivestimento metallico colorato per il tetto e per le pareti. L'organizzazione in volumi individuali garantisce privacy ai diversi membri della famiglia e allo stesso tempo stabilisce per ogni ambiente una connessione visiva con il paesaggio. La disposizione dei diversi corpi di fabbrica, accuratamente progettata dall'architetta Stacey Farrell, salvaguarda la privacy dei diversi occupanti della casa, ospiti, genitori e bambini, gli uni rispetto agli altri. La vista sullo stagno principale, sul sole a nord e sulle montagne, sono garantiti per ogni ambiente della casa grazie alle vetrate a tutta altezza e a studiate aperture che permettono di creare un profondo dialogo visivo e armonioso tra vita quotidiana e paesaggio.\n\n\n\n(Agnese Bifulco)\n\n\n\nImages courtesy of Stacey Farrell Architect, photos by Ben Ruffell\n\n\n\nProject Name: Reflections\n\nType: Residential\n\nLocation: New Zealand\n\nClient: Private\n\n\n\nProject team: Stacey Farrell Architect https://staceyfarrell.com/\n\n\n\nDetails\n\nProject size: 240 m2\n\nSite size: 7648 m2\n\nCompletion date: 2014\n\nBuilding levels: 1\n\n\n\nPhotos: Ben Ruffell\n\nGALLERY",
    "Gioia Mondiale: l’Italia batte la Romania e vola in Australia e Nuova Zelanda. Bertolini: “Siamo nella storia”": "Nazionale A Femminile\n\nLe Azzurre vincono l’ultima gara del girone: le reti di Giacinti e Boattin rendono inutile la goleada della Svizzera (15-0 sulla Moldova), costretta ai play off\n\nmartedì 6 settembre 2022\n\nDopo un percorso durato un anno, caratterizzato da grandi prestazioni, gioie e dalla provvidenziale rimonta sulla Svizzera, la Nazionale Femminile può finalmente festeggiare la qualificazione al Mondiale. A Ferrara l’Italia supera 2-0 la Romania conquistando il pass diretto per la competizione che si disputerà nell’agosto del 2023 in Australia e Nuova Zelanda. Serviva una scossa dopo il deludente Europeo di questa estate e la reazione delle Azzurre, come al solito, non si è fatta attendere. Nel primo tempo è arrivata la rete di Giacinti, nella ripresa il primo sigillo in Nazionale di Boattin che di fatto ha chiuso i giochi: dopo il fischio finale la squadra ha celebrato la seconda qualificazione consecutiva alla fase finale della competizione insieme ai circa 3mila spettatori presenti al ‘Mazza’, godendosi tra sorrisi, abbracci e qualche gavettone questa afosa ma perfetta serata di fine estate.\n\n“Siamo molto felici, è la prima volta nella nostra storia che ci qualifichiamo a due Mondiali di fila e sappiamo quanto sia importante per il movimento e per questo gruppo di ragazze - ha dichiarato la Ct a fine partita - per loro partecipare a una competizione simile è fantastico, penso che sia anche una forma di riscatto dopo l’Europeo e le lacrime di molte calciatrici lo testimoniano”.\n\nLa partita – Nel match che mette in palio il biglietto aereo per l’Oceania, Milena Bertolini conferma i 10/11 della formazione che quattro giorni fa ha travolto la Moldova. L’unica novità riguarda l’inserimento a centrocampo di Greggi, che prende il posto di Rosucci - una delle migliori nella gara di Chișinău - per dare maggior dinamismo alla squadra, priva delle infortunate Gama, Bergamaschi, Bonansea, Cernoia, Durante e Linari. Confermata quindi l’inedita coppia difensiva formata da Lenzini e Filangeri, in regia c’è Rosucci, mentre in attacco Bonfantini e Giacinti agiscono ai lati di capitan Girelli, autrice di una straordinaria tripletta nella gara d’andata.\n\nL’Italia inizia con il freno a mano tirato, sbaglia qualche appoggio di troppo e sembra accusare un pizzico di tensione, un mix di ingredienti che non permette alle Azzurre di proporre il solito gioco caratterizzato da qualità, palleggio e improvvise verticalizzazioni. I primi 25’ scorrono via senza grandi emozioni, serviva un episodio per sbloccare la partita che, puntuale, arriva poco prima della mezz’ora: Greggi con caparbietà recupera un pallone sulla trequarti avversaria e innesca Giacinti, brava nel controllo in corsa e nel successivo diagonale sinistro che non lascia scampo all’incolpevole Paraluta. Il gol sblocca l’undici di Milena Bertolini, che da quel momento aumenta il ritmo riuscendo a presentarsi con maggiore continuità nei pressi della porta avversaria. Prima dell’intervallo arrivano i tentativi di Giacinti, Boattin e Caruso, le cui conclusioni si spengono però sul fondo senza impensierire l’estremo difensore romeno.\n\nLa notizia dell’8-0 della Svizzera sulla Moldova dopo solo 45 minuti scuote ulteriormente le Azzurre, che rientrano in campo con maggiore aggressività e con il desiderio di chiudere quanto prima la partita e, di conseguenza, il discorso qualificazione. Giugliano e Greggi si alternano in cabina di regia e tentano di innescare le attaccanti, che però faticano a trovare dei varchi nel muro difensivo eretto dal tecnico Cristian Dulca.\n\nNell’altra metà campo, invece, Giuliani fa da spettatrice non pagante e incita le compagne di reparto, che continuano a interrompere con decisione le rare incursioni della Romania, mai realmente pericolosa. Al 65’ Giugliano dribbla la sua marcatrice e ci prova dalla lunga distanza, ma il tiro della centrocampista è troppo centrale e viene bloccato con sicurezza da Paraluta. Due minuti dopo Bertolini fa entrare Glionna al posto di Bonfantini e sostituisce Greggi con Rosucci, chiamata a fare da schermo davanti alla difesa per complicare ancora di più il lavoro offensivo delle avversarie.\n\nLa svolta arriva al 73’, è quello il momento in cui l’Italia di fatto conquista l’agognato pass mondiale. Al termine di un’azione iniziata sulla sinistra da Giacinti, il pallone viene respinto dalle romene e finisce sui piedi di Boattin, che fa partire un sinistro molto potente da circa 20 metri che piega le mani al portiere avversario dando il via all’esultanza liberatoria delle calciatrici italiane. Per l’esterno della Juventus si tratta della prima rete in azzurro, festeggiata mandando baci alla tribuna dove siedono la famiglia e le sue compagne di club e di Nazionale Gama, Bonansea e Salvai. Milena Bertolini, rinfrancata dal doppio vantaggio, concede minuti a Galli e Cantore e la meritata standing ovation a Girelli e Caruso, applaudite da tutto lo stadio che ormai vede il traguardo a un passo e si appresta a celebrare la quinta vittoria su cinque gare disputate al ‘Mazza’ dalle Azzurre.\n\nAl triplice fischio inizia la festa delle calciatrici tra balli e foto di gruppo. L’Australia e la Nuova Zelanda attendono la Nazionale di Milena Bertolini, che avrà poco meno di un anno di tempo per prepararsi al torneo iridato. Le Ragazze Mondiali sono tornate.",
    "Da Milano alla Nuova Zelanda: ecco la Settimana per la pace dei “Russi liberi”": "ROMA – “‘Pace per l’Ucraina, libertà per la Russia’. E’ questo il nostro slogan, perché il primo Paese ha subito un’invasione mentre nel secondo c’è un governo corrotto che reprime i diritti”. Nataly Rigvava è un’attivista di origine russa, esponente della Comunità dei Russi liberi di Milano. L’agenzia Dire la contatta mentre è in corso in oltre venti città del mondo una settimana di solidarietà dal titolo ‘Il futuro senza terrore e guerre’, iniziata sabato 3 settembre, e che si concluderà il prossimo 11 settembre.\n\nUn’iniziativa indetta in coordinamento con altre comunità di “russi liberi” che nel mondo si sono spontaneamente create a partire dall’arresto dell’oppositore Aleksey Navalny, a inizio 2021, e che si sono poi ingrandite e rafforzate all’indomani dell’offensiva avviata da Mosca sull’Ucraina. Da allora, si sono susseguiti sit-in di protesta coordinate tramite i social. A milano in particolare, i russi liberi hanno anche partecipato ai cortei degli ucraini “portando la bandiera russa priva della striscia rossa”, tiene a chiarire Rigvava, in riferimento alla bandiera bianco-blu-bianco adottata dagli oppositori di Putin.\n\nIL DIALOGO TRA GLI ATTIVISTI RUSSI E UCRAINI\n\nUn rapporto, quello con gli ucraiani, “di dialogo e fiducia costruito con rispetto e pazienza, che prosegue” afferma Rigvava, che aggiunge: “vogliamo ribadire che in Russia non tutta la popolazione è a favore della guerra. Ma chi critica le decisioni delle autorità sa che potrebbe essere arrestato, e anche se i detenuti di coscienza non sono molti, rischiano condanne pesanti. E chi è contrario, preferisce non parlare troppo della guerra neanche con noi residenti all’estero”.\n\nLa settimana per la pace è partita il 3 settembre e a Milano ha fatto tappa a piazza Mercanti, in una data densa di significato: “il 3 settembre del 2004 avvenne la strage di Beslan” ricorda l’attivista, citando l’intervento delle forze speciali russe che per liberare una scuola dell’Ossezia del nord presa in ostaggio da separatisti ceceni, aprirono il fuoco contro i ribelli. Negli scontri e nelle esplosioni che ne seguirono persero la vita 300 civili, di cui oltre la metà bambini. “Abbiamo commemorato quelle piccole vittime nonché le morti di oggi tra i bambini dell’Ucraina, entrambe provocate dalle scelte del presidente Putin”, accusa l’attivista.\n\nAllestito quindi nella piazza meneghina un banco di scuola intorno al quale “abbiamo sistemato delle candele, le foto delle vittime e degli striscioni con su scritto i crimini di cui è accusato Putin. Abbiamo attirato molta attenzione- assicura Rigvava- e molta gente si è fermata per chiederci informazioni e scambiare idee, anche opposte”.\n\nLA CAMPAGNA GUARDA ANCHE ALL’11 SETTEMBRE\n\nL’iniziativa ‘Il futuro senza terrore e guerre’, che prevede delle tappe anche in varie città dell’Europa, dell’Asia, e delle Americhe, nonché a Wellington e Auckland in Nuova Zelanda, si concluderà sabato 11 settembre in concomitanza con un’altra data significativa: gli attacchi negli Stati Uniti del 2001, perché “noi consideriamo la guerra di Putin un’azione terroristica” dice l’esponente dei russi liberi.\n\nUna settimana quindi per “chiedere la pace” ma “non lo stop dell’invio delle armi in Ucraina: noi siamo a favore, perché senza è impossibile porre fine a questo conflitto. Non possiamo permettere che la Russia occupi tutta l’Ucraina ed è normale che i paesi occidentali inviino armamenti: lo fanno anche per difendere i propri valori” conclude.\n\nLe notizie del sito Dire sono utilizzabili e riproducibili, a condizione di citare espressamente la fonte Agenzia DIRE e l’indirizzo www.dire.it",
    "Dalla Nuova Zelanda a Fregene, il ritorno di Claudio Barbuzza": "Claudio Barbuzza\n\nSono Claudio Barbuzza, alcuni mi conoscono già, quelli che sono qui a Fregene da molti anni. Per quelli che non sanno chi sono aggiungerò qualche piccola nota. Credo di rappresentare il windsurf locale come pioniere, insieme a pochi altri, comunque il primo ad aver iniziato a diffondere questo meraviglioso sport nella nostra località. Ho iniziato nel 1980 al Miraggio club per concludere nel 2013 presso il Lido, tramandando la passione per il mare e il vento che hanno guidato la mia vita fino ad ora.\n\n\n\nOggi ho 63 anni, ho iniziato a 19, ancora oggi vivo le mie uscite in mare con entusiasmo in un rapporto che matura e cambia con il tempo. Avevamo i capelli lunghi biondi , ne abbiamo persi tra le onde e il vento del nostro litorale. Sono diventato istruttore presso la nostra associazione sportiva A.S. Fregene Vela Surf, che ho avuto l’onore di dirigere per 35 anni, formando tanti tanti allievi, molti di essi oggi a loro volta insegnano nelle diverse strutture quello che in parte ho trasmesso con le mie conoscenze e modo di fare.\n\nHo portato allievi ad alti livelli agonistici sfiorando le Olimpiadi, alcuni coltivano tutt’oggi la passione il rispetto e l’amore per il windsurf e il surf. Avendo anche fatto parte del direttivo della F.I.SURF come rappresentante dei tecnici Federazione Italiana Surf, ho avuto modo di formare istruttori e come coach allenare la Nazionale Italiana Open e Juniores, nonché far parte dei pannelli giudici nelle gare nazionali e internazionale di surf fino al 2013.\n\nOggi sono tornato qui a Fregene dove la mia storia ha avuto inizio e dove c’è stato il maggior sviluppo sia come atleta che come coach. Passando sotto la redazione di Qui Fregene ieri mattina, ho sentito il desiderio di salire le scale e suonare il campanello. Accolto in maniera affettuosa, ho avuto modo di scambiare qualche news con Fabrizio Monaco, il quale mi ha proposto di salutare i lettori con qualche riga.\n\nVivo dal 2008 in Nuova Zelanda con la mia compagna Veronica e mia figlia Maia ormai da 14 anni, fino al 2013 parzialmente, dove inizialmente ho collaborato con la Federazione Nazionale Surf New Zealand facendo parte della giuria dei circuiti di gare, la quale sponsorizzandomi mi ha permesso di avere un working visa che ci ha dato modo di vivere per il periodo iniziale di ambientamento.\n\nOggi, dopo aver avuto esperienze di diversa natura, lavoro come libero professionista nelle ristrutturazioni nel settore nautico e camping. La mia compagna insegna nelle scuole primarie ed è specializzata in autismo, attualmente ricercatrice per l’Università. Maia ha 21 anni, seguendo le orme del papà ama il mare, fa parte dei Lifeguard nel periodo estivo, in inverno lavora in strutture sciistiche, è al terzo anno di università studia Storia online.\n\nIo, dopo questi terribili tre anni nei quali sono dovuto stare, forzatamente, in NZ ho potuto maturare pensieri e opinioni in un Paese che ci ha tenuto dentro una bolla di vetro, abbiamo perso il lavoro e la libertà di scelta.\n\nSono tornato in Italia appena ho potuto, principalmente per abbracciare la mia famiglia, mia mamma che oggi ha 88 anni, mio fratello, mia sorella e gli amici veri, riannusare l’aria e il clima di Fregene scegliendo di arrivare verso la fine della frenetica e calda estate. Oltretutto, e non per ultimo, sono tornato per partecipare a due eventi sportivi di windsurf di interesse nazionale e internazionale. Il primo appena concluso a Vieste iniziato il 14 e finito il 18 settembre, dove ho avuto l’onore di far parte della categoria Legend dei pesanti classificandomi al 4° posto.\n\nOggi sono qui a mandare un caloroso saluto a tutti gli appassionati di windsurf e di surf che vivono il mare nel modo in cui noi abbiamo cercato di tramandarlo, con rispetto e amore in uno stile di vita semplice, vero vicino alla natura.\n\nVi invito a venire a trovarmi in New Zealand dove mi troverete, fino a che le forze lo permettono, davanti all’Oceano ad aspettare la prossima occasione per entrare in acqua per una ennesima nuova emozione. Forse mi leggerete ancora in un racconto a puntate che ha come titolo “6680958 La storia siamo Noi …” fatto di ricordi dei fatti e dell’inizio dell’evoluzione della nascita della nostra comunità surfiera di Fregene beach.\n\nClaudio a Vieste\n\nClaudio Buz",
    "Terremoto, forte scossa 5.8 in Nuova Zelanda": "MeteoWeb\n\nUn terremoto di magnitudo 5.8 è avvenuto in Nuova Zelanda alle 20:10 ora italiana, con epicentro in mare ed ipocentro individuato ad una profondità di 81 km.",
    "Balene: dalla Nuova Zelanda si spostano a sud": "A causa degli oceani che diventano più caldi, le balene si spostano a latitudini più basse.\n\nLe Università di Zurigo, Nuova Zelanda e Australia stanno svolgendo uno studio di collaborazione internazionale. Si tratta del fatto che balene blu e capodogli si sposteranno a latitudini più basse intanto che gli oceani si fanno più caldi. I ricercatori hanno già studiato un modello complesso relativo allo spostamento regionale dell’areale di balenottere azzurre e capodogli. Tutto in previsione dell’anno 2100 su differenti scenari di cambiamento climatico.\n\nLo studio comprova lo spostamento verso sud dell’habitat delle due specie. Esso aumenta di magnitudo con il riscaldamento dell’oceano. Il cambiamento climatico più grave già testato ha creato una perdita e una diminuzione del 61% e del 42% dell’habitat. Quest’ultimo adatto oggi a balenottere azzurre e capodogli. Esattamente nella parte settentrionale della Nuova Zelanda.\n\nIndipendentemente da quale degli scenari del cambiamento climatico diventi realtà, anche lo scenario migliore indica notevoli cambiamenti nella distribuzione dell’habitat adatto per capodogli e balenottere azzurre in Nuova Zelanda.\n\ndottoressa Katharina Peters dell’Università di Zurigo, responsabile della ricerca\n\nLa Nuova Zelanda, come le nazioni insulari, è veramente vulnerabile al cambiamento climatico sugli ecosistemi marini. I capodogli sono essenziali per economia locale e turismo in Nuova Zelanda. I capodogli e le balenottere azzurre sono importanti per l’ecosistema perché facilitano il trasferimento di nutrienti dalla profondità delle acque fino in superficie.\n\nL’industria dell’osservazione delle balene al largo di Kaikoura potrebbe essere potenzialmente a rischio a causa di avvistamenti sempre meno affidabili di capodogli al largo di quella costa in futuro. Tali cambiamenti nella distribuzione dei capodogli avrebbero un impatto socioeconomico dovuto alla dipendenza diretta e indiretta dalle attività di osservazione delle balene da parte dell’economia locale.\n\nprofessoressa Karen Stockin, al vertice il Cetacean Ecology Research Group della Massey University\n\nTali aree hanno il potenziale per fungere da rifugio climatico per entrambe le specie conoscere presto queste aree offre un’opportunità per una loro maggiore protezione in futuro, in particolare se si considera la collocazione di aree marine protette e la legislazione sull’esplorazione di petrolio e gas.\n\nFrédérik Saltré, autore senior e co-leader del Global Ecology Lab della Flinders University",
    "Per il Convitto di Cividale, progetti in Nuova Zelanda e Australia": "Il Convitto di Cividale sviluppa nuovi progetti internazionali\n\nPer il Convitto Nazionale Paolo Diacono si profila un inizio di anno scolastico all’insegna dell’internazionalità: il Rettore-Dirigente Scolastico Alberta Pettoello si trova impegnata in questi giorni prima in Nuova Zelanda, alla guida di una delegazione di scuole italiane in quanto dirigente della Scuola Polo per il Ministero dell’Istruzione per il progetto DEP, e poi in Australia per incontri finalizzati alla definizione di accordi istituzionali del Convitto Nazionale con lo Stato del Queensland.\n\nLa missione in Nuova Zelanda si inserisce nell’ambito del Progetto DEP (Digital Exchange Program), ideato dal Convitto nel 2018 nell’ambito del Piano Nazionale Scuola Digitale. Sotto l’ombrello del DEP, dal 2018 in poi il Convitto ha organizzato per conto del MI numerosi progetti didattici in Paesi europei ed extra-europei (tra cui Canada, India, Ecuador e Nepal) coinvolgendo studenti qualificati provenienti da numerose scuole italiane e internazionali. Dopo l’interruzione dovuta alla pandemia, nel corso dei sei mesi di EXPO Dubai 2020 nuovi progetti didattici sono stati organizzati nell’ambito del programma Education del MI all’interno di Padiglione Italia. In virtù di contatti istituzionali nati nell’ambito di EXPO con i rappresentanti governativi della Nuova Zelanda, in questi giorni un gruppo di studenti di 17-18 anni provenienti da cinque scuole italiane, tra cui il Convitto Nazionale di Cividale, si trova in Nuova Zelanda per il progetto “Humans as Nature”, sul tema dell’unione indissolubile dei diritti di natura e uomo, definito in collaborazione con il Ministero dell’Istruzione della Nuova Zelanda.\n\nLa rilevanza diplomatica della missione è confermata dal programma di incontri istituzionali che affiancano il laboratorio didattico, tra cui il saluto con l’ambasciatore della Nuova Zelanda in Italia Anthony Simpson; e a Wellington, gli incontri ufficiali presso l’Ambasciata d’Italia in Nuova Zelanda con l’ambasciatore Francesco Calogero, e presso Education New Zealand con il Presidente Mr Grant McPherson.\n\nOltre al Convitto, altri quattro istituti sono stati selezionati in rappresentanza della scuola italiana, per le loro attività di eccellenza: il Liceo Daniele Crespi di Busto Arsizio, l’Istituto Tecnico Eugenio Bona di Biella, il Liceo Leopardi di Macerata e l’Istituto Duni-Levi di Matera.\n\nCome ha osservato il Rettore-Dirigente Scolastico Alberta Pettoello, “si tratta di un’occasione unica di immersione in una cultura profondamente differente da quella europea, che può indicare una via preziosa verso la tutela del rapporto uomo-natura in termini di rispetto reciproco, pienamente in linea con la svolta verso sostenibilità e bellezza che il Convitto Nazionale ha intrapreso con i suoi nuovi Licei, il Liceo Scientifico per il Patrimonio Ambientale e il Liceo Classico per il Patrimonio Storico-Artistico”.\n\nDopo la Nuova Zelanda, il Rettore del Convitto sarà impegnata in Australia per una serie di incontri istituzionali. L’obiettivo è rafforzare i rapporti con le realtà educative del Queensland nell’ottica di riprendere e potenziare gli scambi e le collaborazioni con l’Australia fermati dalla pandemia. Già nel corso dell’estate sono stati riavviati i primi progetti di mobilità studentesca che hanno portato alcuni studenti del Convitto a trascorrere dei periodi di studio in Australia. Nel corso del prossimo anno scolastico l’istituto aprirà nuovamente le sue porte alla presenza di ospiti dall’Australia: sono attese infatti visite di delegazioni istituzionali, ospitalità di gruppi di studenti e inserimento di lettori e conversatori nella didattica e nella vita della comunità educativa, a supporto dell’apprendimento della lingua inglese.",
    "Sevens Series: a Los Angeles vince la Nuova Zelanda. L’Australia si laurea campione": "Si sono concluse le World Rugby Sevens Series e a Los Angeles a fare festa sono state Nuova Zelanda e Australia. Gli All Blacks 7s hanno conquistato la vittoria finale nella tappa americana, mentre con il terzo posto nel torneo gli australiani hanno vinto il titolo 2022.\n\nAustralia che chiude a 126 punti, precedendo di due punti il Sudafrica, che paga il clamoroso flop a Los Angeles, mentre al terzo posto salgono le Fiji con 122 punti. Quest’anno, ricordiamo, venivano considerati solo i 7 migliori risultati nelle nove tappe e, così, scivola al quarto posto l’Argentina, con la top 5 mondiale che viene chiusa dall’Irlanda.\n\nA Los Angeles, invece, percorso netto della Nuova Zelanda, che nei quarti di finale supera l’Irlanda, mentre l’Argentina cade e dice addio ai sogni di vincere il titolo. Avanza l’Australia con la vittoria che vale il titolo. In semifinale, infatti, i Wallabies 7s cadono con le Fiji, ma il successo nella finale per il terzo posto vale il sorpasso sui Blitzbokke. La Nuova Zelanda, invece, supera di misura le Samoa e in finale si impone 28-21 con le Fiji.\n\nLOS ANGELES 7S – QUARTI DI FINALE\n\nAustralia-Kenya 40-14\n\nFiji-USA 28-12\n\nSamoa-Argentina 24-19\n\nNuova Zelanda-Irlanda 29-14\n\nLOS ANGELES 7S – SEMIFINALI\n\nAustralia-Fiji 10-29\n\nSamoa-Nuova Zelanda 26-28\n\nLOS ANGELES 7S – FINALE\n\nFiji-Nuova Zelanda 21-28\n\nFoto: Mike Lee – KLC fotos for World Rugby",
    "Giornata di semifinali con nove barche azzurre in gara": "Giornata di semifinali con nove barche azzurre in gara\n\nNove equipaggi azzurri questa mattina si giocano la possibilità di continuare la loro corsa verso le medaglie. Tutte gare entusiasmanti per permettere alle formazioni azzurre di lottare per un posto nelle finalissime in programma i prossimi giorni. I resoconti:\n\nSINGOLO PESI LEGGERI FEMMINILE\n\nPrima semifinale – i primi tre in finale gli altri in finale B: 1. Romania 7.42.07, 2. Olanda 7.44.86, 3. Sudafrica 7.49.34, 4. Messico 7.51.40, 5. Iran 7.56.27, 6. Irlanda 7.56.88.\n\nSeconda semifinale – i primi tre in finale gli altri in finale B: Spagna e Stati Uniti davanti con l’Italia al quarto posto iniziale. Questa la fotografia delle prime battute di una gara avvincente che subito dopo vede al comando la barca kiwi seguita da quella greca, da una sorprendente Tunisia e quarta l’azzurra. Al passaggio dei primi 500 metri è ancora la Nuova Zelanda al comando seguita dalla Grecia mentre l’Italia va all’attacco della Tunisia e a ottocento metri riesce ad appaiarla. A metà gara l’Italia è terza dietro a Grecia e Nuova Zelanda, ma con gli USA che vanno all’attacco della terza posizione che rimane ancora italiana per il gioco delle prue. Nuova Zelanda e Grecia allungano ancora il distacco dalle inseguitrici con Buttignon alle prese con una coriacea statunitense che non demorde. Al passaggio dei 1500 metri l’Italia per due secondi è ancora al terzo posto. Sul finale la Nuova Zelanda vince e va in finale seguita al secondo posto dalla Grecia e al terzo posto dall’Italia. Italia in finale. 1. Nuova Zelanda 7.45.29, 2. Grecia 7.47.07, 3. Italia (Stefania Buttignon-Fiamme Oro/SC Timavo) 7.49.98, 4. USA 7.55.89, 5. Spagna 8.05.33, 6. Tunisia 8.07.44.\n\nSINGOLO PESI LEGGERI MASCHILE\n\nPrima semifinale – i primi tre in finale gli altri in finale B: 1. Svizzera 7.05.32, 2. Uruguay 7.05.75, 3. Slovenia 7.05.95, 4. Algeria 7.08.03, 5. Bulgaria 7.12.50, 6. Messico 7.16.46.\n\nSeconda semifinale – i primi tre in finale gli altri in finale B: Grecia, Italia e Australia sono le barche che si contendono subito la testa della gara. Al passaggio dei 500 metri è però la barca ellenica che inizia a prendere il largo seguita a ruota da Italia e Australia. Una lotta dura per la seconda posizione tra aussie e Italia che al passaggio dei 1000 metri vede prevalere Soares che si porta a ridosso della Grecia. Con un terzo di barca di vantaggio sull’Australia, la barca azzurra continua a martellare in acqua per non avere problemi con la Francia, che dalle retrovie inizia ad accorciare le distanze dall’Australia. L’ultima frazione prima del traguardo certifica la seconda posizione dell’Italia che allunga sull’Australia con quest’ultima attaccata dalla Francia. Il finale vede la vittoria della Grecia seguita dall’Italia con un secondo posto che gli vale la finale, mentre la Francia fiacca le resistenze aussie e si piazza al terzo posto e va in finale. 1. Grecia 7.02.46, 2. Italia (Gabriel Soares-Marina Militare) 7.05.24, 3. Francia 7.07.03, 4. Australia 7.08.20, 5. Gran Bretagna 7.08.80, 6. Svezia 7.24.31.\n\nDUE SENZA SENIOR FEMMINILE\n\nPrima semifinale – i primi tre in finale gli altri in finale B: 1. Romania 7.11.04, 2. Olanda 7.12.75, 3. Croazia 7.16.61, 4. Repubblica Ceca 7.19.49, 5. Irlanda 7.21.21, 6. Spagna 7.35.24.\n\nSeconda semifinale – i primi tre in finale gli altri in finale B: sono USA, Nuova Zelanda e Gran Bretagna le barche che dopo la partenza si posizionano nella zona passaggio turno, con l’Italia che inizia a lottare per rimanere attaccate alle battistrada. Al rilevamento del tempo della prima frazione l’Italia è quinta, mentre al comando si pone la Nuova Zelanda seguita da Stati Uniti e Gran Bretagna. Ma l’Italia non ci sta e cerca di ricuperare posizione attaccando l’Australia a una barca di distacco dalla Gran Bretagna terza. A 1000 metri il passaggio dell’Italia è al quarto posto a una barca dalla Gran Bretagna, mentre Nuova Zelanda e Stati Uniti sono saldamente nelle due posizioni. La barca azzurra, seppur coraggiosa inizialmente, prima dei 1500 metri si fa risucchiare nuovamente dall’Australia e transita quinta oramai fuori dalla zona passaggio. L’ultima parte è tutta neozelandese e statunitense con la Gran Bretagna terza e l’Australia quarta. L’Italia chiude al quinto posto e disputerà la finale B. 1. Nuova Zelanda 7.11.02, 2. USA 7.15.09, 3. Gran Bretagna 7.19.99, 4. Australia 7.26.99, 5. Italia (Alice Codato, Linda De Filippis-SC Gavirate) 7.38.15, 6. Canada 7.42.99.\n\nDUE SENZA SENIOR MASCHILE\n\nPrima semifinale – i primi tre in finale gli altri in finale B: una gara che vede subito la Romania al comando seguita dalla Polonia e dalla Gran Bretagna con l’Italia che coraggiosamente e con quarantotto colpi tenta di rimanere agganciata al gruppo di testa. Al passaggio dei 500 metri è la Gran Bretagna a transitare prima dopo aver superato la Romania che comunque continua ad attaccare. L’Italia è quinta in lotta con Polonia e Nuova Zelanda che dal terzo posto cerca di contrastare le due battistrada. Al passaggio dei 1000 metri la Romania risulta nuovamente al comando seguita dalla Gran Bretagna e dalla Nuova Zelanda mentre al quarto posto, davanti all’Italia, c’è la Polonia. Verso i 1300 metri il Sudafrica attacca l’Italia e transita quinto al passaggio dei 1500 metri, mentre al comando balza nuovamente la Gran Bretagna dopo aver attaccato la Romania, seguita per la zona passaggio dalla Nuova Zelanda. Sul traguardo la Gran Bretagna vince seguita dalla Romania e dalla Nuova Zelanda, mentre l’Italia chiude al sesto posto e quindi disputerà la finale B. 1. Gran Bretagna 6.28.57, 2. Romania 6.28.94, 3. Nuova Zelanda 6.34.96, 4. Sudafrica 6.38.60, 5. Polonia 6.41.32, 6. Italia (Davide Comini-Fiamme Oro/SC Moltrasio, Giovanni Codato-Fiamme Oro/SC Gavirate) 6.41.35.\n\nSeconda semifinale – i primi tre in finale gli altri in finale B: 1. Spagna 6.30.84, 2. Australia 6.32.15, 3. Serbia 6.34.84, 4. Lituania 6.38.95, 5. USA 6.44.55, 6. Austria 7.00.10.\n\nDOPPIO PESI LEGGERI FEMMINILE\n\nPrima semifinale – i primi tre in finale gli altri in finale B: 1. Gran Bretagna 6.58.67, 2. Irlanda 7.02.15, 3. Grecia 6.58.67, 4. Australia 7.07.51, 5. Canada 7.07.63, 6. Germania 7.17.62,\n\nSeconda semifinale – i primi tre in finale gli altri in finale B: con quarantasette colpi la barca azzurra si proietta in avanti e inizia a fare il ritmo insieme alla Francia, con Svizzera e Stati Uniti letteralmente attaccate alle due battistrada. Al passaggio della prima frazione l’Italia è terza dietro a USA e Francia con 88 centesimi di ritardo sulla barca transalpina. Una gara durissima con quattro barche per tre posti disponibili per la finale. Prima della metà gara, mentre Francia e Stati Uniti si contendono le prime due posizioni, Rodini e Cesarini cercano di rimanere al terzo posto attaccando le battistrada per mantenere a distanza la formazione elvetica che non molla. A mille metri la barca azzurra è terza con gli Stati Uniti che subito dopo prendono le distanze dalla Francia con la Svizzera che attacca la barca italiana. Al passaggio dei 1500 metri l’Italia passa punta a punta con la Svizzera al terzo posto, mentre USA e Francia sono ampiamente davanti. Il finale è rovente con la Svizzera che aumenta il ritmo e per soli 22 centesimi sopravanza l’Italia che si ferma al quarto posto, mentre superano il turno USA e Francia. Italia in finale B.\n\n1. USA 7.01.03, 2. Francia 7.04.23, 3. Svizzera 7.05.28, 4. Italia (Valentina Rodini-Fiamme Gialle, Federica Cesarini-Fiamme Oro/SC Gavirate) 7.05.50, 5. Cina 7.09.64, 6. Nuova Zelanda 7.16.96.\n\nDOPPIO PESI LEGGERI MASCHILE\n\nPrima semifinale – i primi tre in finale gli altri in finale B: gara da far tremare i polsi ai deboli di cuore con cinque barche praticamente sulla stessa linea, ma con l’Italia leggermente in testa nella prima parte di gara. Al passaggio dei primi 500 metri l’Italia ha una punta davanti alla Repubblica Ceca e alla Francia. Nulla è scontato perché subito dopo la repubblica Ceca sferra un attacco e in volata appaia l’Italia mentre la Francia è leggermente attardata. 39 colpi per l’Italia 38 per la Repubblica Ceca e punta a punta continuano la corsa verso i mille metri dove l’Italia con un ritardo dii 15 centesimi è seconda dietro alla formazione ceca ma davanti alla Francia. Prima dei 1500 metri le posizioni di passaggio sembrano delineate con il transito di Repubblica Ceca prima e Italia seconda a 1.45 di distacco e poi Francia e tutti gli altri avversari. Il finale è incandescente con la Francia che tenta un rientro, ma l’Italia reagisce e chiude al secondo posto volando in finale insieme ai padroni di casa con 1.27 di distacco. Italia in finale. 1. Repubblica Ceca 6.26.94, 2. Italia (Pietro Ruta-Fiamme Oro, Stefano Oppo-Carabinieri) 6.28.21, 3. Francia 6.28.81, 4. Spagna 6.33.08, 5. Belgio 6.35,31, 6. Norvegia 6.39.03.\n\nSeconda semifinale – i primi tre in finale gli altri in finale B: 1. Irlanda 6.24.41, 2. Svizzera 6.26.24, 3. Ucraina 6.30.20, 4. Portogallo 6.34.31, 5. Nuova Zelanda 6.36.35, 6. Germania 6.36.48.\n\nQUATTRO SENZA SENIOR FEMMINILE\n\nPrima semifinale – i primi tre in finale gli altri in finale B: Gran Bretagna e Irlanda le due barche che iniziano a darsi bordate per la prima posizione, ma la meglio è delle britanniche che ai primi 500 metri sono prime con l’Italia che, dopo la bagarre iniziale, transita quinta dietro Nuova Zelanda e Cina. Mentre la Gran Bretagna oramai è saldamente al comando, nelle retrovie Irlanda e Cina si danno sportellate per la seconda posizione, mentre al quarto posto c’è la Nuova Zelanda davanti all’Italia. Questo il passaggio di metà gara che rimane invariato anche al passaggio dei 1500 metri con l’Italia sempre quinta a oltre nove secondi di distacco dalla Gran Bretagna che vince la semifinale e va in finale insieme a Irlanda e Cina. Italia quinta in finale B. 1. Gran Bretagna 6.38.89, 2. Irlanda 6.40.85, 3. Cina 6.43.74, 4. Nuova Zelanda 6.46.07, 5. Italia (Aisha Rocek-Carabinieri/SC Lario, Giorgia Pelacchi-Fiamme Rosse/SC Lario, Laura Meriano-Carabinieri/SC Garda Salò, Chiara Ondoli-CC Aniene) 6.49.37, 6. USA 6.52.81.\n\nSeconda semifinale – i primi tre in finale gli altri in finale B: 1. Olanda 6.44.10, 2. Romania 6.46.14, 3. Australia 6.46.44, 4. Danimarca 6.48.55, 5. Polonia 6.57.45, 6. Francia 7.03.91.\n\nQUATTRO DI COPPIA SENIOR FEMMINILE\n\nPrima semifinale – i primi tre in finale gli altri in finale B: 1. Cina 6.28.87, 2. Ucraina 6.31.52, 3. Svizzera 6.31.97, 4. Lituania 6.37.64, 5. Polonia 6.41.88, 6. Nuova Zelanda 6.49.13.\n\nSeconda semifinale – i primi tre in finale gli altri in finale B: sono Olanda e Germania e Gran Bretagna a fare il ritmo di gara con Stati Uniti e Australia a inseguire, mentre l’Italia è quinta al passaggio dei 500 metri. Prima di metà gara la Gran Bretagna stacca l’Olanda di 1.42 con l’Australia terza e l’Italia sempre troppo attardata è quinta davanti alla Germania e dietro agli Stati Uniti. Mentre ai 1400 metri l’Australia va all’attacco dell’Olanda, la Gran Bretagna vola e a 1500 metri è nettamente prima con la formazione azzurra sempre quinta. Sul finale una punta a punta tra Olanda e Australia infiamma gli spalti, la Gran Bretagna vince con alle spalle proprio gli aussie che superano in volata gli olandesi. Italia quinta e in finale B. 1. Gran Bretagna 6.29.60, 2. Australia 6.32.11, 3. Olanda 6.32.35, 4. USA 6.38.80, 5. Italia (Silvia Terrazzi-SC Pontedera, Alessandra Montesano-Fiamme Gialle/SC Eridanea, Valentina Iseppi-CC Aniene, Clara Guerra-Fiamme Gialle/SC Pro Monopoli) 6.40.14, 6. Germania 6.43.70.\n\nQUATTRO DI COPPIA SENIOR MASCHILE\n\nPrima semifinale – i primi tre in finale gli altri in finale B: un’Italia arrembante si stacca dai blocchi e inizia a imporre il suo ritmo e al passaggio dei primi 500 metri è davanti all’Ucraina di 1.54. Una gara che vede la barca azzurra sempre al comando e a metà gara è ancora prima davanti all’Ucraina e Gran Bretagna di tre quarti di barca in aumento. Nella seconda parte di gara Gentili e compagni si staccano dagli inseguitori mentre crolla l’Ucraina e la Gran Bretagna ai 1500 metri è secondo seguita dall’Estonia. Una gara spettacolare che prima del traguardo si infiamma per il ritorno britannico che gli azzurri amministrano e vincono la semifinale che vale una finalissima che si annuncia straordinariamente combattuta. Italia in finale. 1. Italia (Nicolò Carucci-SC Gavirate, Andrea Panizza-Fiamme Gialle/SC Moto Guzzi, Luca Chiumento-Fiamme Gialle/SC Padova, Giacomo Gentili-Fiamme Gialle) 5.53.52, 2. Gran Bretagna 5.53.93, 3. Estonia 5.56.00, 4. Ucraina 5.56.81, 5. Norvegia 6.00.94, 6. Svizzera 6.03.12.\n\nSeconda semifinale – i primi tre in finale gli altri in finale B: 1. Polonia 5.48.18, 2. Romania 5.49.85, 3. Olanda 5.51.13, 4. Francia 5.59.40, 5. Lituania 6.02.46, 6. Cina 6.08.24.\n\nSpeciale Campionati Mondiali Assoluti, Pesi Leggeri e Pararowing – Racice"
}