{
    "GRESINI MOTO2 IN PARTENZA: ARAGON E POI DRITTI IN ASIA PER GIAPPONE E TAILANDIA": "News Moto2\n\nGRESINI MOTO2 IN PARTENZA: ARAGON E POI DRITTI IN ASIA PER GIAPPONE E TAILANDIA\n\n13 settembre 2022\n\nTrio Preview Dopo il gran premio di casa, i piloti della Gresini Racing Moto2 sono pronti a partire per una tripla avventura. La prima tappa sarà in Spagna, nel MotorLand di Aragon, una pista che ha regalato tante emozioni e bellissimi podi ad Alessandro Zaccone, nella categoria Moto2 del CEV nel 2020. Quest’anno si troverà di nuovo in sella ad una Moto2, ma questa volta nel mondiale; la voglia di replicare il risultato e ritrovare queste sensazioni è tanta per il pilota #61, che a Misano è ritornato alla zona punti.\n\nLa squadra Faentina si sposterà poi in Asia per le due tappe successive: il Twin Ring di Motegi in Giappone e il Buriram International Circuit in Tailandia, dove Filip Salač ha già corso, ma solo nella categoria moto3. Dovrà dunque riadattare i propri riferimenti per guidare al meglio la propria Kalex numero #12.\n\nLa Moto2 accenderà i motori venerdì alle ore 10:55 (GMT+2) con il primo turno di libere ad Alcañiz.\n\nFILIP SALAČ #12\n\n“Non sarà facile tornare in pista per noi dopo la forte caduta a Misano, avrò bisogno di un paio di giri per ritrovare la confidenza e accrescerla nel corso del weekend con l’obiettivo di portare a termine la gara dopo due zeri causati da delle grosse cadute. D’altra parte non vedo l’ora di partire per le gare asiatiche, sono stato lì l’ultima volta nel 2019 ed era stato bellissimo. Il circuito di Motegi mi piace molto e il sushi ancora di più! L’obiettivo di Giappone e Tailandia sarà lo stesso: quello di collezionare punti in entrambe”.\n\nALESSANDRO ZACCONE #61\n\n“Aragon mi piace molto, ci ho corso al CEV Moto2 dove ho vinto due gare. Sono sempre andato forte qui, anche in SuperSport, quindi sono davvero contento sia una delle tappe del mondiale. Per quanto riguarda le due gare asiatiche, saranno per me circuiti nuovi, sicuramente due piste molto belle viste da fuori e sono molto curioso di provarle in prima persona”.",
    "PER CAMILLA ALMICI C’È UN NOVEMBRE DA SOGNO COL MONDIALE IN TAILANDIA -": "Camilla Almici sta cercando di ritagliarsi uno spazio da protagonista nel tiro dinamico. La ventiquattrenne di Ghedi ha iniziato la sua carriera agonistica in questa disciplina da tre anni, un approccio forse tardivo ma che non ha impedito all’atleta bresciana di mettere in mostra una crescita di indubbio rilievo, che le ha permesso di inserirsi tra le protagoniste di questo sport che richiede grande precisione, freddezza e quella concentrazione che sembra diventata una prerogativa della giovane, ma già esperta tiratrice che guarda avanti con il fermo proposito di far continuare la sua crescita e raggiungere traguardi sempre più importanti. In ordine di tempo, il prossimo obiettivo per la Almici è il campionato italiano che si disputerà a fine settembre a Terni, ma nei suoi sogni c’è una grande sfida dietro l’angolo, visto che a fine novembre volerà in Tailandia per partecipare al campionato del mondo, un’opportunità di assoluto prestigio che fino a poco tempo fa rappresentava per l’atleta bresciana poco più di un bel desiderio, ma che, invece, è diventata ormai una splendida realtà grazie ad un crescendo di rendimento che l’ha posta al centro dell’attenzione generale e le ha fatto guadagnare la convocazione in azzurro per rappresentare l’Italia nella competizione iridata. In questi anni, Camilla Almici ha saputo costruire un palmarès di tutto rispetto, che evidenzia importanti vittorie a livello nazionale, ma anche successi internazionali, dalla vittoria ottenuta in una gara prestigiosa come l’Extreme, disputata in Repubblica Ceca, al primo posto nella “Master Series”, una gara internazionale di livello 3 che si è svolta a Napoli, passando per un altro alloro internazionale conquistato a Magione vincendo la “National Handgun” nella categoria Ladyes e nella classe C. Almici, bravissima nel sapersi concentrare, è un’atleta di valore che dispone di margini di crescita. Questo potenziale consente alla ventiquattrenne bresciana di guardare avanti con fiducia, di continuare a migliorare, di divertirsi e di regalare a tutti quelli che credono nelle sue qualità nuove soddisfazioni. Magari già dal campionato italiano di fine mese, nell’attesa, poi, del mondiale tailandese.",
    "SALAČ CHIUDE IN TOP10 IL GP DEL GIAPPONE, ZACCONE OUT": "News Moto2\n\nSALAČ CHIUDE IN TOP10 IL GP DEL GIAPPONE, ZACCONE OUT\n\n25 settembre 2022\n\nRACE – #JapaneseGP Splende finalmente il sole nel circuito di Motegi, dove la Gresini Racing Moto2 scende in pista per la sedicesima gara della stagione, che vede Filip Salač ritornare nella zona punti. Il pilota ceco che scattava dalla seconda fila, taglia il traguardo in decima posizione, conquistando 6 punti nella classifica di campionato, dove ora si trova 21°.\n\nGara breve invece per Alessandro Zaccone, che al quinto giro si ritrova a terra a causa di un contatto con un’altra moto. Il pilota numero #61, che corre per la prima volta in terra giapponese, si trova in difficoltà in frenata: proverà qualche modifica in vista del prossimo round in Tailandia.\n\n10° – FILIP SALAČ #12\n\n“Una gara davvero difficile: non sono riuscito a partire bene perdendo subito delle posizioni, tanto da ritrovarmi nono alla fine del primo giro. Poi al terzo mi si è chiusa davanti alla penultima curva, ho rischiato di cadere perdendo ancora qualche posizione e il contatto con il primo gruppo. Mi sono ritrovato a lottare con un paio di piloti, che sono riuscito a superare all’ultimo giro difendendo la TOP10. Ho spinto tanto nel finale, ma nel complesso non sono soddisfatto della mia gara: mi dispiace di non essere riuscito a dare il 100% in ogni giro, faticavo un po’ in frenata. Ora pensiamo alle prossime gare!”\n\nNC – ALESSANDRO ZACCONE #61\n\n“Purtroppo sono caduto a causa del contatto con un pilota. Mi dispiace perché faccio davvero tanta fatica in frenata: nei primi giri vengo superato da tanti piloti proprio perché non riesco a fermarmi. Proveremo qualche modifica al freno in Tailandia sperando di risolvere il problema”.",
    "DopoGP del Giappone a Motegi: Ahi! Pecco in terra e Aleix azzerato! [VIDEO]": "E Bastianini soltanto nono dietro a Quartararo che ora torna +18. A Motegi domina Miller davanti a Binder, Martin, Marquez quarto. Quanto hanno pesato le prove ridotte? Perché Pecco ha avuto tante difficoltà? Perché era così difficile superare? Che cosa è successo all’Aprilia? La nostra analisi stasera\n\nCon l’ingegner Bernardelle, lo Zam e Nico si tratterà di chiarire quali sono state le difficoltà di un fine settimana molto complicato per le prove ridotte e il meteo severo. E capire perché Motegi ha penalizzato soprattutto i piloti meglio piazzati nella classifica mondiale: Bagnaia, Aleix, anche Quartararo e Bastianini. L’errore di Bagnaia peserà sull’esito del campionato e sull’equilibrio della squadra? La vittoria di Jack Miller è una specie di beffa? E cosa è accaduto esattamente sull’Aprilia di Aleix Espargaro che ha gettato la gara? E perché Vinales così opaco?\n\nE ancora, la “depressione” di Fabio Quartararo, i team più pronti a indovinare le soluzioni per la gara, l’ottima KTM e la disastrosa domenica di Suzuki, il ritorno di Marquez con la pole sul bagnato e il quarto posto in gara: forse la Honda sta già trovando un miglior setting?\n\nCi sarà spazio anche per e altre classi e il bel secondo posto di Foggia in Moto3, per presentare la gara di domenica prossima 2 ottobre in Tailandia, soprattutto per rispondere alle vostre curiosità.\n\n\n\nQuesta sera alle 18 sul sito e sul canale YT di Moto.it!",
    "Firenze-Bangkok": "Lo scorso 15 settembre 2022 è stato ricordato a Bangkok, alla presenza dell'Ambasciatore d'Italia in Thailandia, S.E. Lorenzo Galanti - che ha trasmesso l'indirizzo di saluto del Sindaco Dario Nardella - l'artista fiorentino Corrado Feroci (1892-1962), conosciuto nel Paese come Silpa Bhirasri. Corrado Feroci ha avuto un ruolo centrale nella vita artistica della Thailandia, fra il 1923 ed il 1962, fra l'altro fondando la prima scuola d'arte del paese asiatico, modellata sull'Accademia di Belle Arti di Firenze: l'Università Silpakorn. Oltre al corpo docente e a numerosi studenti, presente alla cerimonia anche il presidente del Parlamento thailandese, Chuang Leekpai, ex allievo dell'artista fiorentino. Kynote speech dell'Ambasciatore Galanti sull'importanza della diplomazia culturale e proiezione del docufilm “Io e la porta magica. Alla scoperta dell’architettura italiana a Bangkok”, realizzato dalla nostra Ambasciata.",
    "In Tailandia il campione Wbc Pradabsri sicuro di battere Tanaka": "In Tailandia il campione Wbc Pradabsri sicuro di battere Tanaka\n\nRedazione 31 Agosto 2022\n\nTra poche ore in Tailandia a Ratchasima duello che si annuncia molto combattuto tra il campione WBC dei pesi paglia Panya Pradabsri (38-1, 23), alias Petchmanee CP Freshmart opposto al tosto guerriero giapponese Norihito Tanaka (20-8, 10) .\n\nEntrambi hanno raggiunto il peso di 47,627 In realtà Pradabsri fisicamente risulta in netto vantaggio sullo sfidante grazie alla sua altezza e corporatura.\n\nIl campione ha dichiarato.- Sono in gran forma e anche se tutti mi dicono che il giapponese è durevole e capace di rsprimere un gran ritmo punto a vincere prima del limite - Poi vedremo cosa porta sul ring -.-\n\nLo sfidante ha risposto \"Sono sollevato di aver superato il peso in modo sicuro. Porterò sicuramente la cintura in Giappone perchè i miei connazionali non hanno mai vinto un titolo mondiale in TailandiaAbbiamo un record spaventoso di 0-25-1 -Tocca a me iniziare il cambiamento-",
    "Consiglio Geoparchi UNESCO: per l’Italia tre riconferme e una estensione": "SATUN, 20 SETTEMBRE – Tre riconferme e un’estensione di territorio per i Geoparchi Italiani: i Parchi Nazionali delle Colline Metallifere Grossetane, del Cilento e Valle di Diano e Alburni e del Brenta Adamello hanno ottenuto la riconferma UNESCO nella 7° sessione del Consiglio dei Geoparchi Globali Unesco, svoltasi a Satun, in Tailandia, la settimana scorsa. Con il cosiddetto ‘cartellino verde’ ottenuto, cioè senza segnalazioni, questi tre geoparchi italiani manterranno il riconoscimento UNESCO per altri quattro anni, prima di un nuovo esame di riconvalida. Il Geoparco di Beigua ha invece visto accettata la propria richiesta di una sua estensione, inferiore al 10% del totale, rispetto al primo accreditamento UNESCO del 2005: entra a far parte di questo Geoparco anche il piccolo Comune di Urbe, in provincia di Savona, che, insieme ai Comuni di Sassello, Tiglieto, l’area metropolitana di Genova e la regione piedimontea, tracciano i nuovi confini del Geoparco. Con questa approvazione del Consiglio dei Geoparchi Globali UNESCO, l’area di Beigua passa così da 392,3 a 423,47 km2.\n\nNel corso della stessa riunione, il Consiglio ha anche deliberato la proposta, da sottoporre al board esecutivo dell’organizzazione delle Nazioni Unite nella sessione dell’anno prossimo, per la nomina di sette nuovi Geoparchi UNESCO: Ijen e Maros Pangkep in Indonesia, Aras in Iran, Waitachi Whitestone in Nuova Zelanda, Kinabalu in Malesia, Khorat in Tailandia e Bohol nelle Filippine.",
    "50 top pizza World 2022: una pizzeria torinese tra le migliori 100 pizzerie del mondo": "C'è anche una pizzeria torinese tra le migliori 100 pizzerie dell'edizione 2022 di 50 Top Pizza World. Una rappresentanza del nostro territorio all'insegna di una graduatoria dove sono presenti tutti i continenti con quaranta pizzerie italiane, venticinque in Europa, quindici negli Stati Uniti d’America, quindici dell’area Asia – Pacifico, quattro del Sud America e una dell’Africa. La classifica è stilata da 50 Top Pizza, guida online ideata e curata da Barbara Guerra, Albert Sapere e dal giornalista Luciano Pignataro. Le migliori pizzerie vengono giudicate dagli ispettori che collaborano al progetto che rispettano sempre l’anonimato.\n\nI Masanielli di Francesco Martucci a Caserta e Una Pizza Napoletana di Anthony Mangieri a New York hanno trionfato ex aequo come migliori pizzerie del mondo, il terzo posto se l'è aggiudicato Peppe Pizzeria di Giuseppe Cutraro, a Parigi, a cui va anche Il titolo di Pizza Maker of The Year.\n\nPatrick Ricci – Terra, Grani, Esplorazioni di San Mauro Torinese si è posizionata in 44esima posizione e il proprietario ha espresso così su Facebook tutta la sua soddisfazione:\n\n“Con piacere vi comunico che il mio ristorante ‘Terra, Grani e Esplorazioni’, è entrato ufficialmente nella classifica mondiale di 50 Top Pizza. Essere tra le 100 migliori pizzerie al mondo è sicuramente un bel risultato. Grazie a tutti per la fiducia e avanti tutta!”.\n\nSul sito di 50toppizza, dove consigliano di provare assolutamente la sua pizza C'era una volta in America, descrivono così il locale:\n\n\"Pizzeria situata in centro del paese con buona possibilità di parcheggio ambiente curato con arredo stile anni novanta climatizzato. Personale di sala disponibile e attento alle esigenze del cliente che fornisce spiegazioni esaurienti sulla filosofia del locale.Il locale propone delle pizze in modo diverso sia nel servizio che negli abbinamenti. Viene definito il tutto “controvento” in quanto le pizze vengono servita già tagliate in 8 pezzi e sul tavolo non sono presenti le posate in quanto si mangiano con le mani. Pizze molto curate con abbinamenti molto ricercati e con grande utilizzo di prodotti di qualità, impasti ben lievitati e cottura perfetta\".\n\n50 Top Pizza World 2022: la classifica completa\n\n1)I Masanielli – Francesco Martucci – Caserta, Italia\n\n2 ) Una Pizza Napoletana – New York, USA\n\n3) Peppe Pizzeria – Parigi, Francia\n\n4) 50 Kalò – Napoli, Italia\n\n5) 10 Diego Vitagliano Pizzeria – Napoli, Italia\n\n6) I Tigli – San Bonifacio, Italia\n\n7) Francesco & Salvatore Salvo – Napoli, Italia\n\n8) Seu Pizza Illuminati – Roma, Italia\n\n9) La Notizia 94 – Napoli, Italia\n\n10) Tony’s Pizza Napoletana – San Francisco, USA\n\n11) Ribalta NYC – New York, USA\n\n12) Fratelli Figurato – Madrid, Spagna\n\n13) 48h Pizza e Gnocchi Bar – Melbourne, Australia\n\n14) Bottega – Pechino, Cina\n\n15) 50 Kalò London – Londra, Inghilterra\n\n16) The Pizza Bar on 38th – Tokyo, Giappone\n\n17) 180g Pizzeria Romana – Roma, Italia\n\n18) Dry Milano – Milano, Italia\n\n19) Cambia-Menti di Ciccio Vitiello – Caserta, Italia\n\n20) Bæst – Copenaghen, Danimarca\n\n21) Sartoria Panatieri – Barcellona, Spagna\n\n22) I Masanielli – Sasà Martucci – Caserta, Italia\n\n23) Pizzeria Peppe – Napoli sta’ ca” – Tokyo, Giappone\n\n24) Le Grotticelle – Caggiano, Italia\n\n25) Qvinto – Roma, Italia\n\n26) Pepe in Grani – Caiazzo, Italia\n\n27) Razza Pizza Artigianale – Jersey City, USA\n\n28) 0′ Munaciello – Miami, USA\n\n29) Carlo Sammarco Pizzeria 2.0 – Frattamaggiore, Italia\n\n30) Spacca Napoli Pizzeria – Chicago, USA\n\n31) Song’ E Napule – New York, USA\n\n32) Via Toledo Enopizzeria – Vienna, Austria\n\n33) ‘O Scugnizzo – Arezzo, Italia\n\n34) Pizza Zulù – Fürth, Germania\n\n35) La Piola Pizza – Bruxelles, Belgio\n\n36) La Leggenda Pizzeria – Miami, USA\n\n37) Pizzana – Los Angeles, USA\n\n38) Crosta – Milano, Italia\n\n39) Kesté Fulton – New York, USA\n\n40) Pupillo Pura Pizza – Frosinone, Italia\n\n41) Apogeo – Pietrasanta, Italia\n\n42) La Cascina dei Sapori – Rezzato, Italia\n\n43) Peppina – Bangkok, Tailandia\n\n44) Patrick Ricci – Terra, Grani, Esplorazioni – San Mauro Torinese, Italia\n\n45) Pizza Massilia – Bangkok, Tailandia\n\n46) Pizzeria Panetteria Bosco – Tempio Pausania, Italia\n\n47) 400 Gradi – Lecce, Italia\n\n48) Denis – Milano, Italia\n\n49) Pizzeria Da Lioniello – Succivo, Italia\n\n50) Ti Amo – Buenos Aires, Argentina\n\n51) Kytaly – Ginevra, Svizzera\n\n52) La Balmesina – Barcellona, Spagna\n\n53) Pizza Strada – Tokyo, Giappone\n\n54) nNea – Amsterdam, Paesi Bassi\n\n55) Enosteria Lipen – Triuggio, Italia\n\n56) Officine del Cibo – Sarzana, Italia –\n\n57) Ken’s Artisan Pizza – Portland, USA\n\n58) Pizzeria Bianco – Phoenix, USA\n\n59) L’Orso – Messina, Italia\n\n60) Sbanco – Roma, Italia\n\n61) La Pizza è Bella Gourmet – Bruxelles, Belgio\n\n62) Fiata by Salvatore Fiata – Hong Kong, Cina\n\n63) Napoli on The Road – Londra, Inghilterra\n\n64) Frumento – Acireale, Italia\n\n65) Dante’s Pizzeria Napoletana – Auckland, Nuova Zelanda\n\n66) La Braciera – Palermo, Italia\n\n67) Malafemmena – Berlino, Germania\n\n68) Pizzeria Luca – Copenaghen, Danimarca\n\n69) Forno d’Oro – Lisbona, Portogallo\n\n70) 400° Laboratorio – Parigi, Francia\n\n71) Jay’s Artisan Pizzeria – Kenmore, USA\n\n72) Fandango – Potenza, Italia\n\n73) Pizzeria Mazzie – Bangkok, Tailandia\n\n74) Il Vecchio e il Mare – Firenze, Italia\n\n75) Pizzeria Le Parùle – Ercolano, Italia\n\n76) Ops – Brooklyn, USA\n\n77) A Pizza da Mooca – San Paolo, Brasile\n\n78) L’Antica Pizzeria – Londra, Inghilterra\n\n79) The Dough Bros – Galway, Irlanda\n\n80) San Gennaro – Zurigo, Svizzera\n\n81) Giovanni Santarpia – Firenze, Italia\n\n82) Spacca Napoli – Seoul, Corea del Sud\n\n83) Leggera Pizza Napoletana – San Paolo, Brasile\n\n84) Giangi Pizza e Ricerca – Arielli, Italia\n\n85) ‘O Ver – Londra, Inghilterra\n\n86) Forza – Helsinki, Finlandia\n\n87) BOB Alchimia a Spicchi – Montepaone, Italia\n\n88) Guillaume Grasso – Parigi, Francia\n\n89) Doppio Zero – San Francisco, USA\n\n90) BACI Trattoria & Bar – Hong Kong, Cina\n\n91) I Borboni Pizzeria – Pontecagnano Faiano, Italia\n\n92) CIAK – In The Kitchen – Hong Kong, Cina\n\n93) Sant’Isidoro – Pizza & Bolle – Roma, Italia\n\n94) Al Taglio – Sydney, Australia\n\n95) Surt – Copenaghen, Danimarca\n\n96) ‘O Fiore Mio – Faenza, Italia\n\n97) Pizzeria e Braceria L’Insieme – Tokyo, Giappone\n\n98) Futura Neapolitan Pizza – Berlino, Germania\n\n99) QT Pizza Bar – San Paolo, Brasile\n\n100) What the Crust – Cairo, Egitto",
    "GP Giappone 2022, Álex Márquez (Honda LCR): \"Sarebbe stata possibile la top ten ma con la nostra posizione di qualifica non era possibile\"": "MotoGP | GP Giappone 2022, Álex Márquez (Honda LCR): “Sarebbe stata possibile la top ten ma con la nostra posizione di qualifica non era possibile”\n\nSeguono le dichiarazioni di Álex Márquez (Honda LCR) al termine del GP Giappone 2022.\n\n“Penso che abbiamo svolto un buon lavoro, ma riguardo alla qualifica è stato un peccato perché partivamo troppo indietro. Abbiamo fatto la scelta corretta di gomme usando la Soft al posteriore, ma al primo giro c’era un grosso trenino e non ero in grado di superare e di approfittare della morbida al retrotreno. Ho fatto del mio meglio e dato il 100%, perciò non è andata male. Penso che oggi sarebbe stato possibile terminare in top ten ma con la nostra posizione di qualifica non era possibile. Ora continueremo a spingere e il prossimo weekend in Tailandia avremo un’altra opportunità per svolgere una gara solida”.\n\nImmagine di copertina: LCR Press Release",
    "Seoul International Drama Awards 2022 ~ Full d'Assi Magazine": "Seoul International Drama Awards 2022, nota anche come “Seoul Drama Awards” o “SDA 2022”, è una cerimonia di premiazione che si svolge con cadenza annuale.\n\nL’edizione di quest’anno, che si è svolta il 22 settembre presso la KBS Hall di Yeouido, a Seoul, ha visto la partecipazione di un totale di 225 drama e serie tv provenienti da 39 paesi.\n\nLe nominations per le varie categorie erano già state annunciate venerdì 5 agosto.\n\nI fan dei drama coreani provenienti da varie parti del mondo, inclusi Stati Uniti, Canada, Brasile, Messico, India, Singapore, Giappone, Malesia, Tailandia, Indonesia, Perù, Danimarca, Europa, Australia, Sud Africa e Nuova Zelanda, hanno seguito la cerimonia in diretta streaming sui canali web ufficiali del premio.\n\nQui di seguito l’elenco dei vincitori.\n\nCompetizione Internazionale\n\nMiglior Film Tv: “Nobody’s Child” (Francia) e “Take me home” (Germania);\n\nMiglior Mini Serie: “Anne” (Hong Kong) e “The Last Summers of the Raspberries” (Canada);\n\nMiglior Serie Drama: “Destan” e “Hidden Truth” (Turchia);\n\nCompetizione Internazionale Individuale\n\nMiglior Regista: Akim Isker per “Nobody’s Child”;\n\nMiglior Sceneggiatura: Heejung Han per “The King’s Affection”;\n\nMiglior Attore: Stephen Graham per “Help”;\n\nMiglior Attrice: Jodie Comer Graam per “Help”;\n\nPremio Speciale della Giuria: “The World Stands Still” (Germania);\n\nInvito Internazionale\n\nStar Asiatica Eccezionale: Wallace Chung (Cina) per “Because of Love”, Yusei Yagi (Giappone) per “My Beautiful Man”, Belle Mariano (Filippine) per “He’s into Her”, Krit Amnuaydechkorn (Tailandia) per “I Promised You the Moon” e Alice Ko (Taiwan) per “Rainless Love in a Godless Land”;\n\nIdol K-pop Eccezionale: Kang Daniel per “Rookie Cops”;\n\nKorean (Hallyu) Drama\n\nDrama Coreano Eccezionale: “The Red Sleeve” e “All of Us Are Dead”;\n\nAttore Coreano Eccezionale: Seonho Kim per “Hometown Cha-Cha-Cha”;\n\nAttrice Coreana Eccesionale: Jisoo per “Snowdrop”;\n\nO.S.T. Coreana Eccezionale: Youngwoong Lim per il brano “Love Always Run Away” O.S.T. del drama “Young Lady and Gentleman”;\n\nPremio Seoul Business Agency: “Our Beloved Summer”.\n\nYami",
    "Fratture d'anca, nel 2050 probabile raddoppio d'incidenza a causa": "Per quanto l'incidenza annuale delle fratture dell'anca sia diminuita nella maggior parte dei Paesi dal 2005 al 2018, un nuovo studio presentato nel corso del Congresso annuale dell’ASBMR (American Society of Bone and Mineral Research), condotto in 19 Paesi diversi del globo, ipotizza un raddoppio della velocità di insorgenza di nuovi eventi fratturativi in questo sito anatomico entro il 2050.\n\n\n\nStando agli autori di questo studio, l’aumento previsto delle fratture dell'anca sarebbe guidato dall'invecchiamento della popolazione, alla luce delle ultime proiezioni che ipotizzano un aumento fino a 4,5 volte del numero di ultra85enni tra il 2010 e il 2050.\n\n\n\nObiettivi e disegno dello studio\n\nLe precedenti rassegne internazionali sull’incidenza di fratture d'anca si erano basate, finora, su dati eterogenei risalenti a più di 10-30 anni fa, ricordano gli autori dello studio nel corso della presentazione del lavoro al congresso.\n\n\n\nDi qui l’implementazione di un nuovo studio di coorte retrospettivo internazionale, che ha utilizzato un protocollo comune a 19 Paesi/regioni, come descritto in un paper pubblicato su BMJ Open.\n\n\n\nNello specifico, i ricercatori hanno analizzato i dati relativi a pazienti adulti di età pari o superiore a 50 anni, ricoverati in ospedale per una frattura dell'anca, allo scopo di determinare: 1) l'incidenza annuale delle fratture d'anca nel periodo 2008-2015; 2) l'utilizzo di farmaci per il trattamento dell'osteoporosi ad un anno dalla frattura d'anca; 3) la mortalità per tutte le cause ad un anno dalla frattura d'anca.\n\n\n\nIn una seconda fase, hanno stimato il numero di fratture d'anca che potrebbero verificarsi dal 2030 al 2050, utilizzando le proiezioni di crescita demografica provenienti dalla Banca Mondiale degli Investimenti.\n\nI dati provengono da 20 database sanitari di 19 Paesi/regioni: Oceania (Australia, Nuova Zelanda), Asia (Hong Kong, Giappone, Singapore, Corea del Sud, Taiwan e Tailandia), Europa settentrionale (Danimarca, Finlandia e Regno Unito), Europa occidentale (Francia, Germania, Italia, Paesi Bassi e Spagna), Nord e Sud America (Canada, Stati Uniti e Brasile).\n\n\n\nLa popolazione giapponese aveva meno di 75 anni. I dati degli Stati Uniti provengono da due database: Medicare (età ≥ 65 anni) e Optum. La maggior parte dei database (13 su 20) copriva dal 90% al 100% della popolazione nazionale, mentre gli altri coprivano dal 5% al 70% della popolazione.\n\n\n\nRisultati principali\n\nDal 2008 al 2015, l'incidenza annuale delle fratture dell'anca è diminuita in 11 Paesi/regioni (Singapore, Danimarca, Hong Kong, Taiwan, Finlandia, Regno Unito, Italia, Spagna, Stati Uniti [Medicare], Canada e Nuova Zelanda).\n\n\n\n\"Una delle possibili ragioni per cui alcuni Paesi hanno registrato un calo relativamente elevato delle fratture d'anca suggerisce una migliore gestione dell'osteoporosi e delle cure post-frattura\", ha dichiarato Chor-Wing Sing in un comunicato stampa pubblicato dall'ASBMR. \"Migliori programmi di prevenzione delle cadute e linee guida più chiare per l'assistenza clinica hanno probabilmente fatto la differenza\".\n\n\n\nL’incidenza di frattura d’anca è aumentata in 5 Paesi (Paesi Bassi, Corea del sud, Francia, Germania e Brasile) mentre è rimasta stabile in 4 Paesi (Australia, Giappone, Thailandia e Usa).\n\n\n\nIl Regno Unito ha mostrato il tasso più elevato di ricorso a trattamento con farmaci anti-OP ad un anno dall’insorgenza di frattura d’anca (50,3%), mentre i tassi d’impiego di questi farmaci negli altri Paesi oscillavano tra l’11,5% e il 37%.\n\n\n\nUn numero minore di uomini è risultato in trattamento con farmaci per l’OP ad un anno rispetto alle donne (range: dal 5,1% al 38,2% versus 15%-54,7%).\n\n\n\nDal 2005 al 2018, i tassi di ricorso ai farmaci anti-OP ad un anno dall’insorgenza di una frattura d’anca si sono ridotti in 6 Paesi, aumentati in 4 e stabilizzati in 5 Paesi.\n\n\n\nQuanto alla mortalità per tutte le cause entro un anno dall’insorgenza di una frattura d’anca, questa è risultata più elevata nel sesso maschile rispetto a quello femminile (range: 19.2%-35,8% versus 12,1%-25,4%).\n\n\n\nPassando alle proiezioni d’incidenza di fratture d’anca, I ricercatori hanno stimato che, dal 2018 al 2050, l'incidenza delle fratture aumenterà complessivamente di 1,9 volte, più negli uomini (2,4 volte) che nelle donne (1,7 volte).\n\n\n\nRiassumendo\n\nNel commentare i risultati, i ricercatori hanno sottolineato la necessità di aumentare gli sforzi per contenere l’insorgenza di questa tipologia di frattture, aumentando la cooperazione tra operatori sanitari, politici e pazienti per prevenirne l’insorgenza e migliorare il divario di trattamento e l'assistenza post-frattura, soprattutto negli uomini e nelle persone anziane.\n\n\n\nL'invecchiamento della popolazione alimenterà l'aumento delle fratture dell'anca; di qui la necessità di ricorrere a trattamenti mirati alla loro prevenzione.\n\n\n\nNC\n\n\n\nBibliografia\n\nASBMR 2022 Annual Meeting. Presented September 9, 2022. Abstract 1017.\n\n\n\n\n\n",
    "Si è chiusa la prima edizione di Cosmoprof Cbe Asean": "La prima edizione di Cosmoprof CBE ASEAN aggiunge un nuovo tassello al network di appuntamenti internazionali di Cosmoprof. Bangkok, presso l’Impact Exhibition and Convention Center ha ospitato dal 15 al 17 settembre, la manifestazione che si è stata una vera e propria porta di ingresso per i mercati della bellezza nel Sud-Est asiatico. Una nuova occasione di ampliamento e potenziamento del proprio business all’estero per le aziende italiane, i cui prodotti sono riconosciuti e apprezzati in tutto il mondo per gli elevati standard di qualità, sicurezza e innovazione. Basti pensare che oltre il 40% della produzione viene destinato ai mercati internazionali.\n\nAttualmente l’export cosmetico italiano verso l’area ASEAN supera i 76 milioni di euro; un valore che ha registrato una ripresa di quasi due punti percentuali nel 2021, dopo la marcata contrazione del 2020 a seguito della pandemia. All’interno di quest’area, che comprende Birmania, Brunei, Cambogia, Filippine, Indonesia, Laos, Malesia, Singapore, Tailandia e Vietnam, Singapore si attesta come principale destinazione con oltre 54 milioni di euro (oltre +4% rispetto al 2020); seguono Vietnam (8 milioni di euro) e Malesia (4,5 milioni di euro). Seppur marginali in termini di peso a valore (entrambe con 3,7 milioni di euro), risultano interessanti in termini di dinamiche di crescita Indonesia e Tailandia: nel corso del 2021 la domanda di cosmetici made in Italy in questi Paesi è rispettivamente cresciuta del 16,6% e del 18,6% rispetto all’anno precedente. In particolare, per quanto riguarda la Thailandia occorre considerare che si tratta del polo produttivo beauty più importante nell’area del Sud-Est asiatico e può essere considerata l’accesso al mercato ASEAN.\n\nInfine, approfondendo i dati dell’export cosmetico italiano verso il mercato ASEAN dal punto di vista delle categorie merceologiche, la profumeria alcolica risulta in testa con una concentrazione di quasi il 60%, seguita dai prodotti per capelli (pari al 19% del totale per un valore di 14,6 milioni di euro) e dai cosmetici per la cura del viso e del corpo (15% del totale pari a 11,4 milioni di euro).",
    "Vicenzaoro, più di mille brand per l’edizione di settembre": "Vicenzaoro September apre i battenti con oltre mille brand espositori, un recupero ormai prossimo ai livelli del 2019. Il 35% delle aziende proviene da 28 Paesi esteri: Turchia, Germania, Spagna i più rappresentati. E tornano a Vicenza anche Cina e Hong Kong, India e Tailandia, per l’Asia. Circa 400 i buyer ospitati, provenienti da oltre 70 Paesi, grazie al supporto di Ice.\n\nDal oggi al 13 settembre, il salone internazionale dell’oreficeria e gioielleria di Italian Exhibition Group (Ieg) animerà il quartiere fieristico di Vicenza assieme a Vo Vintage, che si terrà invece fino all’11 settembre. Tra gli speaker della prossima edizione ci saranno imprenditori, istituzioni e influencer globali della gioielleria come Guido Grassi Damiani, presidente del Gruppo Damiani e del Comitato Etico di Assogemme, Julien Stervinou, head of Sustainable Innovation Lab for Watches & Jewelry di Kering, Iris Van der Veken, direttore esecutivo di Watch & Jewellery Initiative, Lynn Yeager, firma di Vogue USA e del New York Times, sino a Marianne Fisher e Ida Faerber, che rappresentano la quarta generazione di due marchi globali del commercio di gioielli antichi e vintage. Gli approfondimenti sulla gioielleria vintage si arricchiranno di confronti B2b rivolti agli operatori di settore.\n\nNei primi cinque mesi del 2022 il comparto orafo-argentiero-gioielliero ha registrato una crescita delle esportazioni in valore del 36,5%, attestandosi a poco meno di 4 miliardi di euro (elaborazioni Centro Studi di Confindustria Moda su dati Istat per Federorafi).\n\nVicenzaoro September potrà contare su un’offerta completa: la gioielleria di alta gamma e l’oreficeria, con le novità di collezione e il meglio della produzione made in Italy dai principali distretti manifatturieri nazionali e internazionali.\n\nL’industry orafo-gioielliera, come altre filiere globali, è attraversata dall’economia digitale che ne amplifica creatività e canali di vendita con le tecnologie blockchain e l’evoluzione del web nel metaverso. A delinearne gli effetti a medio termine sarà, domani, ‘Chromaverse. How the Metaverse and NFT´s are effecting Consumers and the Jewellery sector’, l’evento di Trendvison Jewellery + Forecasting condotto da Paola De Luca, creative director e co-founder con Ieg, in occasione della presentazione in anteprima del nuovo Trendbook 2024+.\n\nDomenica 11 settembre Ellen Joncheere, CEO di HRD Antwerp, e Gaetano Cavalieri, presidente della Confederazione mondiale della gioielleria (CIBJO) che patrocina l’iniziativa insieme ad Italian Exhibition Group, presenteranno invece la nuova edizione di HRD Design Awards, la cui premiazione sarà ospitata a Vicenzaoro January 2023, attraverso le idee creative per migliorare il settore sviluppate da tre giovani talenti, finalisti di passate edizioni del concorso.",
    "Potrebbe accadere una catastrofe. Te lo riassicuro": "Secondo i dati si stima che tra il 1963 e il 2012 quasi il 10% dei comuni italiani abbia subito danni causati da calamità naturali, per un costo complessivo pari allo 0,2% del Prodotto interno lordo. Nelle altre zone del mondo la situazione non è certo migliore: nei Paesi in via di sviluppo questi eventi incidono per quasi l’1,5% del Pil, in quelli emergenti circa il 3%, mentre in Europa centrale intorno all’1%. Poi ci sono i casi estremi, come le alluvioni in Tailandia del 2011 e il terremoto in Cile dell’anno seguente, costati rispettivamente il 12% e il 14% dei rispettivi Pil nazionali.\n\nNegli ultimi 40 anni i disastri naturali sono globalmente aumentati: secondo quanto riporta l’Ania (Associazione nazionale fra le imprese assicuratrici), più di due terzi delle abitazioni italiane è a rischio medio-alto di terremoti o alluvioni. “Nonostante ciò, soltanto la metà delle nostre case ha una copertura assicurativa e poco più del 5% di queste ha un’estensione di polizza a copertura degli eventi atmosferici di grande entità”, commenta Antonio Coviello dell’Istituto di ricerca su innovazione e servizi per lo sviluppo (Iriss) del Cnr di Napoli, docente universitario e autore del libro \"I rischi catastrofali. Azioni di mitigazione e gestione del rischio\" (Cnr Edizioni), uscito quest’anno. “Questa tipologia di assicurazione ha sicuramente un effetto indiretto sulla riduzione dei danni, poiché i premi assicurativi favoriscono l’introduzione di misure preventive e attribuiscono una quantificazione economica al rischio oltre a contribuire, finanziariamente parlando, alla ricostruzione nelle zone colpite da una calamità di origine naturale. È già stata introdotta in molti Paesi europei e in passato l’Ocse ha suggerito a tutti i Paesi membri di prevedere norme specifiche volte a facilitare interventi economici in tal senso. In Italia, a parte la necessità di incrementare gli investimenti pubblici in materia di prevenzione e monitoraggio del territorio, appare di grande importanza il ruolo dell’industria assicurativa nella difesa di famiglie e imprese”, aggiunge Coviello.",
    "Queste sono le città dove mangiare la pizza più buona del mondo (e la prima non è Napoli)": "Da Caserta a a New York passando per Parigi e finanche Tokyio. Trionfano le pizzerie nel mondo, ma dove mangiare la pizza più buona?\n\nQual è la città dove mangiare la migliore pizza del mondo? Facile dire Napoli, ma oramai la magnifica “arte del pizzaiolo” è qualcosa che va ben al di là dei confini partenopei, mantenendo (ma non sempre e non ovunque) una discreta autenticità e una qualità senza dubbio elevata. Per capire, allora, quali siano le città che ci portano a gustare una buonissima pizza in giro per il mondo, diamo uno sguardo alla classifica di 50 Top Pizza World 2022.\n\nUna di Caserta “I Masanielli” di Francesco Martucci, e un’altra di New York , “Una Pizza Napoletana” di Anthony Mangieri, trionfano ex aequo come Migliori Pizzerie del Mondo, mentre va all’estero anche il premio del terzo posto con “Peppe Pizzeria” di Giuseppe Cutraro, a Parigi, al quale è andato anche Il titolo di Pizza Maker of The Year.\n\nSono 40 le pizzerie italiane, 25 in Europa, 15 negli Stati Uniti d’America, 15 dell’area Asia – Pacifico, 4 del Sud America e 1 dell’Africa, a rappresentare tutti i Continenti: 50 Top Pizza World 2022 è stilata da 50 Top Pizza, guida online ideata e curata da Barbara Guerra, Albert Sapere e dal giornalista Luciano Pignataro, che seleziona in Italia e nel mondo le migliori pizzerie.\n\nEcco la classifica dei primi 50 del Top Pizza World 2022:\n\n1 I Masanielli – Francesco Martucci – Caserta, Italia\n\n1 Una Pizza Napoletana – New York, USA\n\n3 Peppe Pizzeria – Parigi, Francia\n\n4 50 Kalò – Napoli, Italia\n\n5 10 Diego Vitagliano Pizzeria – Napoli, Italia\n\n6 I Tigli – San Bonifacio, Italia\n\n7 Francesco & Salvatore Salvo – Napoli, Italia\n\n8 Seu Pizza Illuminati – Roma, Italia\n\n9 La Notizia 94 – Napoli, Italia\n\n10 Tony’s Pizza Napoletana – San Francisco, USA\n\n11 Ribalta NYC – New York, USA\n\n12 Fratelli Figurato – Madrid, Spagna\n\n13 48h Pizza e Gnocchi Bar – Melbourne, Australia\n\n14 Bottega – Pechino, Cina\n\n15 50 Kalò London – Londra, Inghilterra\n\n16 The Pizza Bar on 38th – Tokyo, Giappone\n\n17 180g Pizzeria Romana – Roma, Italia\n\n18 Dry Milano – Milano, Italia\n\n19 Cambia-Menti di Ciccio Vitiello – Caserta, Italia\n\n20 Bæst – Copenaghen, Danimarca\n\n21 Sartoria Panatieri – Barcellona, Spagna\n\n22 I Masanielli – Sasà Martucci – Caserta, Italia\n\n23 Pizzeria Peppe – Napoli sta’ ca” – Tokyo, Giappone\n\n24 Le Grotticelle – Caggiano, Italia\n\n25 Qvinto – Roma, Italia\n\n26 Pepe in Grani – Caiazzo, Italia\n\n27 Razza Pizza Artigianale – Jersey City, USA\n\n28 0′ Munaciello – Miami, USA\n\n29 Carlo Sammarco Pizzeria 2.0 – Frattamaggiore, Italia\n\n30 Spacca Napoli Pizzeria – Chicago, USA\n\n31 Song’ E Napule – New York, USA\n\n32 Via Toledo Enopizzeria – Vienna, Austria\n\n33 ‘O Scugnizzo – Arezzo, Italia\n\n34 Pizza Zulù – Fürth, Germania\n\n35 La Piola Pizza – Bruxelles, Belgio\n\n36 La Leggenda Pizzeria – Miami, USA\n\n37 Pizzana – Los Angeles, USA\n\n38 Crosta – Milano, Italia\n\n39 Kesté Fulton – New York, USA\n\n40 Pupillo Pura Pizza – Frosinone, Italia\n\n41 Apogeo – Pietrasanta, Italia\n\n42 La Cascina dei Sapori – Rezzato, Italia\n\n43 Peppina – Bangkok, Tailandia\n\n44 Patrick Ricci – Terra, Grani, Esplorazioni – San Mauro Torinese, Italia\n\n45 Pizza Massilia – Bangkok, Tailandia\n\n46 Pizzeria Panetteria Bosco – Tempio Pausania, Italia\n\n47 400 Gradi – Lecce, Italia\n\n48 Denis – Milano, Italia\n\n49 Pizzeria Da Lioniello – Succivo, Italia\n\n50 Ti Amo – Buenos Aires, Argentina\n\nNon perderti tutte le altre nostre notizie, seguici su Google News e Telegram\n\nFonte: 50 Top Pizza World 2022\n\nLeggi anche:",
    "Ascolta la storia raccontata in prima persona dai ragazzi nel documentario \"The Trapped 13: come siamo sopravvissuti\"": "Sul salvataggio dei dodici ragazzi e del loro allenatore dalla grotta di Tham Luang in Tailandia sono stati pubblicati libri, realizzati film e serie televisive, ma il documentario The Trapped 13: come siamo sopravvissuti ti permetterà di sentire per la prima volta la versione dei sopravvissuti. Il film in arrivo il 5 ottobre presenta in esclusiva i membri della squadra Wild Boars, mettendo in luce i dettagli intimi della loro incredibile lotta per la vita.\n\nPailin Wedel, passata alla storia per essere stata la prima thailandese ad aver vinto l'Emmy come Miglior documentario per Hope Frozen: si può vivere due volte? alla quarantanovesima edizione degli International Emmy Awards, presenta una storia allo stesso tempo avvincente e basata sui fatti. Insieme all'allenatore Eak e ad alcuni membri dei Wild Boars, il film propone anche racconti in prima persona di familiari dei ragazzi, esperti e funzionari locali, oltre a figure internazionali che hanno partecipato all'operazione di salvataggio, svelando nuovi dettagli sulla drammatica vicenda.\n\nInizialmente Wedel temeva che raccontare questo dramma sarebbe stato traumatico per i ragazzi ma, grazie a chiacchierate informali con loro e con le loro famiglie, ha scoperto che volevano davvero parlarne e per alcuni si è rivelato addirittura catartico.\n\n\"Le storie emerse sono piene di speranze, delusioni, perseveranza e persino senso dell'umorismo\", dice Wedel. \"Molti di loro si sono sentiti fraintesi e avevano cose da raccontare che nessuno ha mai sentito prima. È stato lì che ho capito che un documentario era non solo possibile, ma anche essenziale, dato che la loro prospettiva è cruciale per capire questa vicenda che è stata seguita in tutto il mondo\".\n\nGuarda il salvataggio dalla grotta dalla prospettiva dei ragazzi in dal 5 ottobre, solo su Netflix.",
    "DopoGP di Aragon. Sul filo del rasoio: fuoco in Ducati, gelo in Yamaha [VIDEO]": "Alta tensione: questa volta Bastianini batte di misura Bagnaia mentre Quartararo cade malauguratamente alla seconda curva e il suo vantaggio scende ancora. Giochi aperti anche per l’Aprilia con Aleix terzo. Il dominio Ducati, il rientro di Marquez, KTM vicina al podio\n\nTanto da analizzare per il nostro trio - Cereghini, Zam e Bernardelle - cominciando dal focoso rientro di Marc Marquez che provoca al primo giro, senza responsabilità diretta, l’eliminazione prima di Quartararo e poi di Nakagami. La Yamaha trema: il francese rischia, il vantaggio scende ancora, mancano cinque gare e Bagnaia è a -10. Tutto da rifare.\n\nDucati conferma il suo assoluto dominio tecnico: sei moto nelle prime otto caselle della griglia, la coppia dei piloti ufficiali 2023 che si gioca il successo come a Misano e staccando tutti. Quanto vale l’Aprilia, quante chances ha ora Aleix, dove ha inciampato Vinales. E ancora la KTM, la Suzuki, la Honda, le gomme, la sprint race che modificherà l’intero programma del fine settimana, il pasticcio del team di Biaggi.\n\nFino a Moto2 e Moto3, e alle considerazioni sulle piste extraeuropee che ci aspettano: è dal 2019 che piloti e squadre non tornano in Giappone come in Tailandia, Australia e Malesia. C’è chi non le conosce o quasi, molte di quelle piste lavorano poco, le condizioni saranno difficili e i tempi per il setting ridotti.\n\n\n\nA questa sera, alle 18, qui e sul canale YT di Moto.it.",
    "A Neive torna l’arte contemporanea di Ernesto Morales": "Per l’artista uruguaiano sarà un ritorno nel borgo storico di Neive: lo scorso anno, infatti, aveva esposto i suoi lavori a Neive e Barbaresco, dando inizio a un rapporto stretto e amichevole con questo territorio, sfociato nell’iniziativa benefica “L’Arte di Morales per l’Ucraina”.\n\n“Di tempo e di attesa” è una mostra che presenta un avanzamento della ricerca svolta da Ernesto Morales. I suoi orizzonti si ingrandiscono e vengono approfonditi attraverso evoluzioni di Nuvole, Foreste sempre più estese ed infiniti Cosmi. Il titolo di questa mostra allude alla radice filosofica e teorica della visione del mondo che Ernesto Morales elabora ed esprime nei confini del suo linguaggio pittorico. Sospendersi dalla velocità del presente induce ad un rallentamento del tempo che invita ad un’osservazione più attenta della realtà, permettendone un’immersione più profonda al suo interno. È un processo d’introspezione che tramite Nuvole, Foreste e Cosmi dilatati in atmosfere senza tempo fermano e mostrano ciò che di fatto è incontrollabile: l’infinito mutamento del nostro pensiero, dell’uomo e della natura.\n\n“Quando mi sono avvicinata per la prima volta alle opere di Ernesto ho pensato, quasi nell’immediato, che avessero un inspiegabile potere. Trasmettono un’energia benefica, una sorta di sentimento di protezione primordiale; come se ci fossero sempre state e stessero silenziosamente aspettando di essere scoperte. Credo che questo lavoro sia un percorso caratterizzato non solo dall’unicità delle opere, quanto da una ricerca culturale di divulgazione di quel “mondo delle idee” generato dalla mente senza tempo di Morales.” spiega Francesca Carbone, la giovane curatrice neivese.\n\nErnesto Morales è nato nel 1974 a Montevideo, in Uruguay e ha iniziato la sua carriera a Buenos Aires in Argentina. Nel 2006 si è trasferito a Parigi, per poi spostarsi definitivamente in Italia, prima a Roma e poi, dal 2011, a Torino. La sua carriera artistica lo ha condotto negli ultimi venti anni a realizzare mostre in musei e gallerie d’arte in molti Paesi, tra i quali Stati Uniti, Italia, Francia, Germania, Spagna, Ungheria, Cina, Singapore, Malesia, Tailandia, Argentina, Brasile, Messico e Uruguay. Ha partecipato a numerose fiere internazionali e tra il 2009 e il 2015 ha rappresentato istituzionalmente i Governi di Italia, Argentina e Uruguay con una serie di importanti esposizioni personali realizzate in vari musei. Nel 2019 viene allestita a New York la sua retrospettiva “Mindscapes” presso il Consolato Generale della Repubblica Argentina. La mostra “Di tempo e di attesa” rimarrà aperta nella Gart di Neive, fino al prossimo 27 novembre.",
    "Honda fa sul serio con l'elettrico: 10 moto e scooter entro il 2025": "Non sarà ancora andato giù a tutti ma l’elettrico rappresenta ben di più di un’alternativa al motore a combustione interna, anche per il mondo delle due ruote. Se prima erano pochi pionieri a credere nell’alimentazione ad elettroni, come Energica o Zero (di cui ho provato la prima maxi enduro), ora anche i grandi costruttori stanno spingendo sull’acceleratore. È il caso di Honda, che nell’ultimo brefing per la divisione moto ha anticipato piani di elettrificazione ambiziosi ma molto concreti: 10 tra moto e scooter elettrici entro il 2025 e la neutralità carbonica entro il 2040.\n\nHonda: le previsioni di vendita da oggi al 2030, l'elettrico crescerà fino al 15%\n\nPIÙ DI UNA VIA Ok, l’elettrico sarà forse predominante in futuro, ma anche Honda, come Ducati e tanti altri produttori di automobili pensa che non possa essere l’unica soluzione. Ecco perché, al fianco degli sviluppi sulla mobilità elettrica, la Casa di Tokyo continua a lavorare per rendere sempre più efficienti e meno inquinanti i suoi motori a combustione interna, magari alimentati con biocarburanti ed etanolo. Oltre al modello alimentato a flex-fuel con 100% di etanolo introdotto in Brasile Honda ha in programma di lanciare in India, uno dei suoi principali mercati moto, dei modelli flex‑fuel (E20) ovvero con una miscela di etanolo al 20% all'inizio del 2023 e dei modelli flex-fuel (E100) nel 2025.\n\nVEDI ANCHE\n\nCOSA VEDREMO Nonostante l’impegno a tenere in vita il motore a combustione interna è innegabile che anche Honda stia puntando forte anche sull’elettrico, come lascia intendere chiaramente l’idea di lanciare 10 nuovi modelli tra moto e scooter da qui a 2 anni. Honda ha già iniziato a collaborare con diversi enti di poste nazionali (Giappone, Vietnam e Tailandia) con l’Honda e: Businness Bike, un veicolo elettrico leggero dotato di batterie intercambiabili. Per l'uso privato, Honda ha in programma di lanciare due modelli EV commuter tra il 2024 e il 2025 tra Asia, Europa e Giappone. In concomitanza con questi progetti, alla luce dei continui progressi tecnologici e delle condizioni di mercato, Honda esplorerà altre opzioni di approvvigionamento dell’energia a fianco delle batterie intercambiabili. Ma non mancheranno nemmeno veicoli per la micro mobilità come le bici elettriche, con velocità inferiore a 25 km/h e scooter paragonabili a ciclomotori.\n\nLe moto elettriche Honda arriveranno presto, anzi, prestissimo\n\nPROMESSA DI DIVERTIMENTO Ovviamente il produttore numero uno al mondo di moto non poteva limitarsi ai soli scooter, Honda infatti sta sviluppando la piattaforma EV MOTO, da questa nuova base nasceranno tre nuovi modelli, pensati per il mercato di Giappone, USA ed Europa, tra il 2024 e il 2025 e una moto pensata per i più piccoli. L’obbiettivo di Honda è quello di garantire lo stesso piacere di guida che si prova sulle sue moto termiche, una sfida davvero impegnativa non facile nemmeno per produttori “nativi” come Energica o Zero. Se le sagome delle moto raffigurate nelle immagini fossero state scelte per darci qualche indizio potremmo vedere una naked, una custom e uno scooter ad alte prestazioni sulla falsa riga del Forza 750, ma occhio al depistaggio. Per riuscire a mantenere la sua Leadership Honda svilupperà e produrra i tre elementi cardine di un veicolo elettrico ovvero batterie, PCU e motori. Nel caso delle batterie Honda ha deciso di puntare forte sulle batterie solide, una tecnologia ancora in fase di sviluppo ma che potrebbe portare benefici ad un segmento ancora acerbo.\n\nPubblicato da Danilo Chissalè, 14/09/2022",
    "NFT, Contemporary and Digital Art in Times Square a New York. – Il blog di Carlo Franza": "In occasione di The Armory Show, Times Square si accende con le opere di oltre 50 artisti digitali, i migliori del panorama internazionale, tra cui X Copy, Trevor Jones, Aeforia, Billelis, Osf, Vexx, Grant Riven Yun, Jack Kaido, Jivinci, Henrik Uldalen, Kaiwan Shaban, Nate Hill, Tim Maxwell e Six N. Five.\n\nDal 5 all’ 11 settembre 2022, in occasione di The Armory Show, inaugura in Times Square a New York l’esposizione “NFT, Contemporary and Digital Art” a cura di Art Innovation Gallery, tra le prime gallerie italiane a organizzare mostre internazionali con una curatela innovativa.\n\n“NFT, Contemporary and Digital Art” porterà sulle Maxi Billboards di Times Square le opere di 56 artisti digitali tra cui i pionieri della crypto arte come XCopy, Trevor Jones, Aeforia, Billelis, Osf, Vexx, Grant Riven Yun, Jack Kaido, Jivinci, Henrik Uldalen, Kaiwan Shaban, Nate Hill, Tim Maxwell e Six N. Five, da oltre 20 paesi, tra cui Italia, Stati Uniti, Egitto, Sud Africa, Tailandia, Azerbaigian, Svizzera, Turchia, Regno Unito, Brasile, Francia, Olanda e Australia.\n\nGli spazi delle billboards, alte più di 20 metri e larghe più di 30 metri, si accenderanno con le opere d’arte digitali colorando la piazza più contemporanea e luminosa di New York: Times Square.\n\nGrazie all’altissima qualità tecnologica dei supporti, “NFT, Contemporary and Digital Art” ha lo scopo di consolidare e comunicare una nuova esigenza dei giovani artisti, la mostra inizia attraverso l’esperienza fisica e finisce nello spazio virtuale del “web 3”, il futuro del me rcato dell’arte Contemporanea e Digitale che si sta consolidando molto velocemente grazie alla tecnologia Blockchain.\n\n“Promoviamo la cultura dell’Arte Digitale sui Maxi LED-Wall in tutto il mondo – racconta Francesca Boffetti, fondatrice di Art Innovation Gallery – esponendo artisti “on-chain” e nelle principali città, la galleria mira a espandere la cultura della codifica creativa, colmando il divario tra arte e tecnologia. Art Innovation va oltre il concetto di luogo fisico, essendo di fatto la prima galleria che espone NFT in modo itinerante, consentendo agli Artisti di essere direttamente in contatto con il più vasto pubblico. La tecnologia blockchain è il futuro inevitabile, porta fiducia e trasparenza a ogni utente. Risolve molti problemi, a cominciare dall’autenticazione, trasparenza delle operazioni, provenienza storica e diritti di seguito.”\n\nIn mostra saranno esposte le opere di Trevor Jones, Billelis, Six N. Five, Aeforia, Osf, Grant Riven Yun, Vexx, XCopy, Zhuk, Oliver Pocsik, Diewiththemostlikes, Jack kaido, Yu Cai x Niro Perrone, Tim Maxwell, Nate Hill, Kaiwan Shaban, Cem Hasimi, Algomystic, Matteo Mauro, Daniel Martin, Henrik Uldalen, Genuine Human, Mattia Cuttini, Andrea Crespi, Jos, Ludovic Baron, Mattia Pannoni, Blade Runway, Abraham Yael, Nicola Scognamiglio, Artonymousartifakt, Roya Ghassemi Mattia Sarti, Melkio, Artur Gadzhiev, Migratinglines, Bruno Cerasi, Anastasia Mihaylova, Niccolò Casati, Andrew Mitchell, Giovanni de Benedetto, Pavel Demidovich, Studio Meeson, Alessandro D’Aquila, Rossana de Lorenzo, Artworksbyjahnvi, Jæn, Simon Dee, Thor Elias Engelstad, Sean Mundy, FuckYouBuyMe, Creaction, Jivinci, Ely X, Hivearium and Jan Bora.\n\nArt Innovation Gallery nasce nel 2022 con lo scopo di promuovere le migliori energie creative nel campo dell’arte digitale attraverso la creazione di un programma di mostre internazionali. Inoltre, per rispondere alle nuove esigenze del collezionismo, ogni opera, durante la mostra, sarà accompagnata da un codice QR che permetterà di ricevere tutte le informazioni sugli NFT.\n\nCarlo Franza",
    "Outdoor: approvata l’estensione del Beigua Unesco Geopark": "Un’altra buona notizia è diventata ufficiale: Urbe, con l’intero territorio comunale, entra a far parte del Beigua Unesco Global Geopapark.\n\nNel luglio scorso, a seguito dell’ingresso di Urbe nel Parco del Beigua per la porzione di territorio compresa tra il Passo del Faiallo e il Monte Fergione, l’Ente Parco aveva immediatamente avviato la procedura per richiedere al Consiglio dei Geoparchi Unesco l’estensione della superficie del Geoparco all’intero territorio comunale. Trattandosi di una estensione di superficie inferiore al 10%, la proposta è stata esaminata già nel Consiglio degli Unesco Global Geaoparks che si è tenuto a Satun (Tailandia) a inizio settembre e nei giorni scorsi è arrivato il parere positivo.\n\nDa oggi dunque il Beigua Unesco Global Geopark comprende undici comuni e una superficie complessiva di 42.376,43 ettari: si completa così un mosaico di valori geologici, ambientali e paesaggistici unici e si avvia una nuova fase che permetterà di coinvolgere anche Urbe nelle strategie di sviluppo del territorio, nella gestione coordinata della rete sentieristica e nella valorizzazione delle opportunità turistiche.\n\nGrazie al riconoscimento Unesco il territorio potrà beneficiare di una accresciuta visibilità e attrattiva, con ricadute anche sulla comunità locale e sulle filiere turistica e agroalimentare. La messa in rete degli operatori, anche attraverso i marchi identitari del Parco “Gustosi per natura” per le produzioni locali e “Ospitali per natura” per il settore ricettivo, potrà innescare collaborazioni all’interno del comprensorio, rafforzando l’asse costa-entroterra, ma anche favorire la partecipazione a progettualità di respiro più ampio, grazie alla collaborazione con la rete internazionale dei Geoparchi Unesco.",
    "Generali più forte nel mercato asiatico sale al 100% di Mpi": "TRIESTE. Generali ha completato l'acquisizione delle quote di maggioranza delle joint venture di Axa e Affin ed è salito al 100% di Mpi in Malesia, diventando così uno dei principali assicuratori danni del Paese asiatico, in linea con la strategia del gruppo triestino di rafforzare la propria posizione di leadership nei mercati ad alto potenziale.\n\nL’operazione è in continuità con il precedente piano triennale, che aveva visto la compagnia rafforzare la propria presenza e redditività attraverso una dozzina di operazioni tra acquisizioni (dal Portogallo alla Grecia, alla Polonia) e partnership strategiche.\n\nNel corso di quest’anno si sono concluse l’acquisizione di Cattolica Assicurazioni, con un esborso complessivo per circa 1,4 miliardi, e de La Médicale in Francia per 435 milioni di euro. Ora il Leone potrà integrare le attività nel mercato malese per arrivare a operare con due compagnie, vita e danni, e un unico brand, \"Generali Malaysia\", che si prevede venga lanciato a inizio 2023.\n\nIl Continente asiatico costituisce una delle aree di maggiore interesse per il Leone, dove è presente in otto Paesi: Cina, India, Tailandia, Malesia, Hong Kong, Filippine, Indonesia, Vietnam. Generali è stato il primo gruppo assicurativo occidentale ad approdare in Cina nel 2002, attraverso la compagnia Vita Generali China Life Insurance Company, in partnership con China National Petroleum Corporation.\n\nInoltre opera nell’area per mezzo di Guotai Amc, società di gestione del risparmio di cui detiene il 30% dal 2009 che gestisce fondi comuni d’investimento e piani pensionistici aziendali. Tornando all’ultimo annuncio, il Leone ha rilevato il 70% nella joint venture Axa Affin Life Insurance (49% da Axa e 21% da Affin) e il 53% circa in quella Axa Affin General Insurance (rispettivamente il 49,99% e il 3%).\n\nIn parallelo il gruppo guidato da Philippe Donnet ha portato dal 49 al 100% la partecipazione in Mpi Generali Insurans Berhad, acquisendo le azioni detenute da Multi-Purpose Capital Holdings Berhad (Mphb Capital), joint venture partner in Malesia. Il corrispettivo totale delle operazioni è pari a 262 milioni di euro, soggetto ad aggiustamenti al closing.\n\nIl gruppo italiano punta a integrare le attività di Mpi Generali e Axa Affin Generali Insurance per arrivare a detenere il 70% della società risultante dall’integrazione. Con il restante 30% sia della società vita, sia danni destinato a restare in capo ad Affin Bank.\n\nLe aziende continueranno a operare con i marchi attuali fino al lancio di un unico brand, “Generali Malaysia”, previsto all’inizio del 2023. «Le operazioni sono perfettamente in linea con la strategia ‘Lifetime Partner 24: Driving Growth’ di Generali, che prevede di rafforzare la nostra posizione di leadership nei mercati ad alto potenziale. Da oggi siamo uno dei maggiori assicuratori danni in Malesia, un Paese che presenta forti prospettive di crescita grazie a un’economia in sviluppo e a un tasso di penetrazione assicurativa ancora relativamente basso», commenta una nota Jaime Anchústegui Melgarejo, ceo international del gruppo.\n\nSecondo Rob Leonardi, regional officer di Generali Asia, si tratta di «un’opportunità unica per mettere a fattor comune i nostri talenti e le risorse per creare un unico brand che avrà le dimensioni, l’ampiezza e le capacità per competere in modo più efficace e redditizio nel mercato assicurativo malese, offrendo un servizio di maggior valore ai nostri clienti».",
    "iPhone 14 i dati social: i numeri, gli influencer": "L’annuncio di iPhone 14 ha fatto impazzire i social, qui trovate i dati del fenomeno online e i migliori influencer per #iPhone14, #iPhone14Pro, #iPhone14ProMax\n\nL’iPhone 14, con iPhone 14 Pro, iPhone 14 Pro Max e iPhone Plus, rappresenta una vera novità. Sono arrivate quelle caratteristiche tecniche che il pubblico si aspettava: dal display always-on alle chiamate di emergenza via satellite. L’evento di settembre di Apple non ha deluso, sono stati anche presentati gli Apple Watch serie 8, ma il centro dell’attenzione è stato l’iPhone 14 che ha infiammato i social.\n\niPhone 14 dati social\n\nLa presentazione dell’iPhone 14 è stato un grande evento anche a livello di social network, noi lo abbiamo analizzato grazie alla piattaforma specializzata TalkWalker, prendendo in esame gli hashtag ufficiale #iPhone14, #iPhone14Pro e #iPhone14ProMax\n\nSono stati pubblicati in 24 quasi 250 post che hanno generato un engagement di 1,1 milioni e una reach potenziale stratosferica: 5,7 miliardi\n\nDal punto di vista demografico sono state in maggioranza gli uomini (a livello mondiale) a commentare online l’iPhone 14 con il 59,2%. La fascia d’età più rappresentata sui social è quella tra i 25 e i 34 anni (48,1%) quasi la maggioranza assoluta, seguita da 18-24 con il 41% poi staccata la fascia da 35 a 44 anni (9,2%) e infine quella tra 55 e 54 con l’1,4%. Come Paesi più attivi sui social per l’evento Apple spiccano\n\nThailandia 31,6%\n\nUnited States 17,4%\n\nFrancia 8,3%\n\nIndia 6,6%\n\nGiappone 6,3%\n\nTurchia 4,9%\n\nNigeria 2,5%\n\nIndonesia 2,2%\n\nArabia Saudita 1,8%\n\nAltro 18,5%\n\nLa distribuzione geografica dei post social è evidente anche da questa mappa che indica in rosso i punti di attività social più intensi in cui spiccano Tailandia, USA, Europa, India, Giappone, Africa\n\niPhone 14 Top Influencers World Wide\n\nQui di seguito trovate i 100 account più influenti per #iPhone14 OR #iPhone14Pro OR #iPhone14ProMax. La classifica è ordinata per engagement ovvero in base al numero di interazioni raggiunte con tutti i post fatti durante la serata da ciascuna account.\n\niPhone 14 Top Influencer Italia\n\nQui di seguito trovate i 25 account più influenti per #iPhone14 OR #iPhone14Pro OR #iPhone14ProMax in Italia. La classifica è ordinata per engagement ovvero in base al numero di interazioni raggiunte con tutti i post fatti durante la serata da ciascuna account.\n\niPhone 14 Top Influencer USA\n\nQui di seguito trovate i 25 account più influenti per #iPhone14 OR #iPhone14Pro OR #iPhone14ProMax negli USA. La classifica è ordinata per engagement ovvero in base al numero di interazioni raggiunte con tutti i post fatti durante la serata da ciascuna account.\n\niPhone 14 i dati social: i numeri, gli influencer - Ultima modifica: da",
    "Caggiano, una pizzeria tra le migliori del Mondo . Ecco quale": "È stata svelata da qualche giorno la classifica più attesa del Mondo sulla pizza, 50 Top Pizza World, e a Caggiano troviamo una pizzeria nelle prime posizioni.\n\nPer la prima volta nella storia di 50 TOP, è stata presentata, nello splendido e prestigioso scenario di Palazzo Reale di Napoli, 50 Top Pizza World, la classifica che raccoglie le migliori 100 pizzerie del mondo. Nel Parco Nazionale del Cilento, a Caggiano, troviamo una grande eccellenza di territorio: La Pizzeria Le Grotticelle di Angelo Rumolo.\n\nA Caggiano la pizzeria di Angelo Rumolo tra le migliori pizzerie del Mondo\n\nRumolo, perla rara di questo splendido territorio, è riuscito a portare quella che era un’attività in un piccolo paese, nelle vette d’Italia e nel Mondo. Già presente nella classifica di 50 Top Pizza Italia con la posizione dodicesima, oggi è anche ventiquattresimo del Mondo.\n\nUna classifica senza eguali che ha messo in competizione i pizzaioli dell’intero globo: Italia, Europa, Asia Pacifico, America e Africa. Per questa prima edizione mondiale trionfano I Masanielli di Francesco Martucci, a Caserta, e Una Pizza Napoletana di Anthony Mangieri, a New York, che sono state elette ex aequo le migliori pizzerie del mondo. Al terzo posto Peppe Pizzeria di Giuseppe Cutraro, a Parigi.\n\n50 Kalò e 10 Diego Vitagliano Pizzeria, a Napoli, rispettivamente quarto e quinto, sesto posto per I Tigli, a San Bonifacio, settima la pizzeria Francesco & Salvatore Salvo, a Napoli, ottavo posto per Seu Pizza illuminati, a Roma, nono posto per La Notizia 94, a Napoli, e chiude la top ten, Tony’s Pizza Napoletana, a San Francisco. Quaranta pizzerie italiane, venticinque in Europa, quindici negli Stati Uniti d’America, quindici dell’area Asia – Pacifico, quattro del Sud America e una dell’Africa, vanno a comporre il quadro, per il 2022, e a rappresentare tutti i Continenti.\n\nLa classifica della Pizza World 2022\n\n50 Top Pizza World 2022, la classifica delle migliori pizzerie del mondo, è stilata da 50 Top Pizza, guida online ideata e curata da Barbara Guerra, Albert Sapere e dal giornalista Luciano Pignataro, che seleziona in Italia e nel mondo le migliori pizzerie. Una prima edizione densa di emozione e di grande soddisfazione per tutti i pizzaioli partecipanti e per i tre curatori:\n\n“Questa classifica – dicono – è frutto del lavoro annuale degli ispettori che collaborano a questo progetto e che hanno esaminato un enorme numero di pizzerie dislocate in tutto il mondo, rispettando sempre la forma dell’anonimato così come da policy della guida. È una sfida molto importante. Dopo aver presentato le guide di Europa, USA, Italia, Asia – Pacifico, la selezione del Sud America e quella africana, abbiamo invitato i capi classifica a Napoli e siamo arrivati alla classifica finale per il 2022.\n\nFederico Quaranta volto noto della Rai conduttore della serata, ecco i dettagli\n\nUna guida che nel suo insieme vede presenti tanti stili di pizza diversi, anche se ovviamente a farla da padrone è lo stile napoletano, classico e contemporaneo.\n\nNapoli su tutti, poi New York, Tokyo e San Paolo sono le grandi città della pizza nel mondo, in termini di qualità. Siamo particolarmente soddisfatti, perché questo giro del mondo della pizza ci ha davvero regalato grandi soddisfazioni”.\n\nA condurre la serata è stato Federico Quaranta, volto noto di Rai Uno, coadiuvato da Vittoria Dell’Anna, capo panel dell’area Asia – Pacifico.\n\nGrande attesa per i Premi Speciali, che hanno messo in luce, pizzaioli e pizzerie che si sono distinti nel 2022. • Giuseppe Cutraro, di Peppe Pizzeria a Parigi, è il Pizza Maker of the Year – Ferrarelle Award; •\n\nCiro Salvo di 50 Kalò, a Napoli e a Londra, si aggiudica Performance of the Year – Goeldin Award, per essere l’unico ad avere due pizzerie presenti in classifica;\n\n• Tony Gemignani, di Tony’s Pizza Napoletana a San Francisco, si aggiudica Source of Inspiration – Latteria Sorrentina Award;\n\n• Alla pizzeria I Tigli, di Simone Padoan a San Bonifacio, va il Consistent Quality – Robo Award;\n\n• Fratelli Figurato, a Madrid, si aggiudica Made in Italy – Pastificio Di Martino Award;\n\n• 48h Pizza e Gnocchi Bar, a Melbourne, si aggiudica il Best Wine Advocate – Prosecco DOC Award; • The Pizza Bar on 38th, di Tokyo, conquista il Best Customer Welcome 2022 – Solania Award;\n\n• Sartoria Panatieri, a Barcellona, si aggiudica il Best Format 2022 – Birrificio Fratelli Perrella Award;\n\n• A Ti Amo, Buenos Aires, va One to Watch – Mammafiore Award;\n\n• What the Crust, al Cairo, si aggiudica il Pioneer in Field Award 2022. “Con i premi speciali.\n\ncontinuano Barbara Guerra, Albert Sapere e Luciano Pignataro – abbiamo voluto dare risalto ad alcuni pizzaioli e pizzerie che si sono messi in luce per il loro lavoro, ed è davvero bello vedere tutti e cinque i continenti rappresentati anche in questi premi”.\n\nPartner dell’iniziativa: Birrificio Fratelli Perrella, Consorzio di Tutela del Prosecco DOC, Ferrarelle, Goeldlin, Latteria Sorrentina, Pastificio Di Martino, Robo 1938, Solania.\n\nEcco la classifica completa\n\nI Masanielli – Francesco Martucci – Caserta,\n\nItalia 1 Una Pizza Napoletana –\n\nNew York, USA 3 Peppe Pizzeria – Parigi,\n\nFrancia 4 50 Kalò\n\n– Napoli, Italia 5 10 Diego Vitagliano Pizzeria – Napoli,\n\nItalia 6 I Tigli – San Bonifacio,\n\nItalia 7 Francesco & Salvatore Salvo – Napoli,\n\nItalia 8 Seu Pizza Illuminati – Roma,\n\nItalia 9 La Notizia 94 – Napoli,\n\nItalia 10 Tony’s Pizza Napoletana – San Francisco,\n\nUSA 11 Ribalta NYC – New York,\n\nUSA 12 Fratelli Figurato –\n\nMadrid, Spagna 13\n\n48h Pizza e Gnocchi Bar – Melbourne, Australia\n\n14 Bottega – Pechino, Cina\n\n15 50 Kalò London – Londra, Inghilterra\n\n16 The Pizza Bar on 38th –\n\nTokyo, Giappone 171 80g Pizzeria Romana – Roma,\n\nItalia 18 Dry Milano – Milano,\n\nItalia 19 Cambia-Menti di Ciccio Vitiello – Caserta,\n\nItalia 20 Bæst – Copenaghen, Danimarca\n\n21 Sartoria Panatieri – Barcellona,\n\nSpagna 22 I Masanielli – Sasà Martucci – Caserta,\n\nItalia 23Pizzeria Peppe – Napoli sta’ ca” – Tokyo, Giappone\n\n24 Le Grotticelle – Caggiano,\n\nItalia 25 Qvinto – Roma,\n\nItalia 26 Pepe in Grani – Caiazzo,\n\nItalia 27 Razza Pizza Artigianale – Jersey City,\n\nUSA 28 0′ Munaciello – Miami,\n\nUSA 29 Carlo Sammarco Pizzeria 2.0 – Frattamaggiore,\n\nItalia 30 Spacca Napoli Pizzeria – Chicago,\n\nUSA 31 Song’ E Napule – New York,\n\nUSA 32 Via Toledo Enopizzeria – Vienna,\n\nAustria 33 ‘O Scugnizzo – Arezzo, Italia\n\n34 Pizza Zulù – Fürth,\n\nGermania 35 La Piola Pizza – Bruxelles,\n\nBelgio 36 La Leggenda Pizzeria – Miami,\n\nUSA 37 Pizzana – Los Angeles,\n\nUSA 38 Crosta – Milano,\n\nItalia 39 Kesté Fulton – New York,\n\nUSA 40 Pupillo Pura Pizza – Frosinone,\n\nItalia 41 Apogeo – Pietrasanta,\n\nItalia 42 La Cascina dei Sapori – Rezzato,\n\nItalia 43 Peppina – Bangkok,\n\nTailandia 44 Patrick Ricci – Terra, Grani, Esplorazioni – San Mauro Torinese,\n\nItalia 45 Pizza Massilia – Bangkok, Tailandia\n\n46 Pizzeria Panetteria Bosco – Tempio Pausania,\n\nItalia 47 400 Gradi – Lecce,\n\nItalia 48 Denis – Milano,\n\nItalia 49 Pizzeria Da Lioniello – Succivo,\n\nItalia 50 Ti Amo – Buenos Aires,\n\nArgentina 51 Kytaly – Ginevra, Svizzera\n\n52 La Balmesina – Barcellona,\n\nSpagna 53 Pizza Strada –\n\nTokyo, Giappone 54 nNea – Amsterdam,\n\nPaesi Bassi 55 Enosteria Lipen – Triuggio,\n\nItalia 56 Officine del Cibo – Sarzana,\n\nItalia – 57 Ken’s Artisan Pizza – Portland,\n\nUSA 58 Pizzeria Bianco – Phoenix, USA 59 L’Orso – Messina, Italia 60 Sbanco – Roma,\n\nItalia 61 La Pizza è Bella Gourmet – Bruxelles,\n\nBelgio 62 Fiata by Salvatore Fiata – Hong Kong,\n\nCina 63 Napoli on The Road –\n\nLondra, Inghilterra 64 Frumento – Acireale,\n\nItalia 65 Dante’s Pizzeria Napoletana – Auckland,\n\nNuova Zelanda 66 La Braciera – Palermo,\n\nItalia 67 Malafemmena – Berlino, Germania\n\n68 Pizzeria Luca – Copenaghen, Danimarca\n\n69 Forno d’Oro – Lisbona,\n\nPortogallo 70 400° Laboratorio – Parigi,\n\nFrancia 71 Jay’s Artisan Pizzeria – Kenmore,\n\nUSA 72 Fandango – Potenza,\n\nItalia 73 Pizzeria Mazzie – Bangkok,\n\nTailandia 74 Il Vecchio e il Mare – Firenze,\n\nItalia 75 Pizzeria Le Parùle – Ercolano,\n\nItalia 76 Ops – Brooklyn,\n\nUSA 77 A Pizza da Mooca – San Paolo,\n\nBrasile 78 L’Antica Pizzeria – Londra,\n\nInghilterra 79 The Dough Bros – Galway,\n\nIrlanda 80 San Gennaro – Zurigo,\n\nSvizzera 81 Giovanni Santarpia – Firenze,\n\nItalia 82 Spacca Napoli – Seoul,\n\nCorea del Sud 83 Leggera Pizza Napoletana – San Paolo,\n\nBrasile 84 Giangi Pizza e Ricerca – Arielli,\n\nItalia 85 ‘O Ver –\n\nLondra, Inghilterra 86 Forza – Helsinki,\n\nFinlandia 87 BOB Alchimia a Spicchi – Montepaone,\n\nItalia 88 Guillaume Grasso – Parigi,\n\nFrancia 89 Doppio Zero – San Francisco,\n\nUSA 90 BACI Trattoria & Bar – Hong Kong,\n\nCina 91 I Borboni Pizzeria – Pontecagnano Faiano,\n\nItalia 92 CIAK – In The Kitchen – Hong Kong,\n\nCina 93 Sant’Isidoro – Pizza & Bolle –Roma,\n\nIalia 94 Al Taglio – Sydney,\n\nAustralia 95 Surt – Copenaghen,\n\nDanimarca 96 ‘O Fiore Mio – Faenza,\n\nItalia 97 Pizzeria e Braceria L’Insieme – Tokyo,\n\nGiappone 98 Futura Neapolitan Pizza – Berlino,\n\nGermania 99 QT Pizza Bar – San Paolo,\n\nBrasile 100 What the Crust – Cairo, Egitto",
    "In Superbike siamo al 2015: Rea e Bautista come Marquez e Rossi. E Toprak fa il Lorenzo": "Per quanto sia tutto diverso rispetto al 2015 della MotoGP, qualcosa a legare le due situazioni c’è: una rivalità spaventosa tra i piloti, fatta di velocità in pista e dichiarazioni pesanti fuori. “Rea ha guidato male, mi ha toccato e mi ha spinto fuori pista”, ha raccontato Alvaro dopo la caduta. “È incredibile che un campione del mondo come lui decida di fare una manovra del genere. Non è stato un errore, l’ha fatto di proposito e la punizione che ha ricevuto non è giusta. Mi è andato dritto addosso e sono caduto. Se mandi intenzionalmente fuori un altro pilota e ricevi un long lap penalty ci stai guadagnando. Meritava una bandiera nera, altro che. Il campionato non c’entra, anche se i punti sono punti è importante che cose del genere non accadano più”. Inutile dire che Jonathan Rea è di tutt’altro avviso: “Sono entrato, lui è tornato sulla sua linea e ci siamo toccati. Ero al limite, in traiettoria e sono arrivato alla corda. Purtroppo Alvaro è caduto e mi dispiace molto, non era mia intenzione e voglio chiarirlo. Non c'era nessuna cattiva intenzione da parte mia, dopo la gara sono andato da lui e gli ho chiesto scusa. Gli ho raccontato la mia prospettiva e ho ascoltato la sua”.",
    "Idpa Italian National Championship: oro per Valerio Passalia": "Idpa Italian National Championship: oro per Valerio Passalia\n\nIl ventunenne è tiratore ufficiale della Arsenal Firearms\n\n12/09/2022 - 16:52\n\n\n\n\n\nVASANELLO - Riceviamo e pubblichiamo - Si è conclusa la gara di Campionato Italiano IDPA organizzata dall’Arena Shooters Shooting Club di Valeggio sul Mincio (VR), 9-10-11 settembre 2022.\n\nUn evento di altissimo livello con oltre quattrocento tiratori provenienti da tutta Italia e da alcuni paesi esteri.\n\nTredici esercizi, oltre sette ore filate di gara sul campo che hanno messo a dura prova gli atleti sotto l’aspetto fisico e quello psicologico.\n\n\n\nIl livello dei tiratori è molto alto, i centesimi di secondo possono fare la differenza per aggiudicarsi il podio. Il presidente dello Shooting Club Vasanello Giuseppe MANCUSO: “è stata una bella gara organizzata in maniera impaccabile dagli amici di Verona Manul DI PAOLA e da Pietro DE VECCHIS che non si sono risparmiati per regalarci uno scenario all’altezza delle nostre aspettative, a loro i complimenti più sinceri.”\n\n\n\nCongratulazioni vivissime al vero protagonista di questa bellissima gara, il nostro Valerio PASSALIA, un giovanissimo atleta di soli ventuno anni che ha dato filo da torcere ai campioni più blasonati. Valerio, tiratore ufficiale della Arsenal Firearms, è il vincitore assoluto, 1^ overall e Champion Division, ha conquistato per la seconda volta consecutiva il titolo di campione Italiano. Una grande tenacia oltre ad una preparazione psicofisica da vero professionista.\n\n\n\n“E’ una emozionante vederlo sparare! Era molto carico, ma ha saputo mantenere la concentrazione fino all’ultimo colpo”.\n\nAnche se la mia squadra non era al completo, continua MANCUSO, sono fiero ed orgoglioso dei risultati ottenuti dagli altri tiratori che hanno dato lustro alla Tuscia.\n\nUn bravissimo Massimo Mari ha conquistato il primo posto del 'most accurate' handgun: “Non l'avevo mai vinto nella mia carriera, ma del resto, c'è sempre una prima volta”.\n\nBravo Massimo, un grande professionista, tiratore ufficiale Tanfoglio, conclude con una medaglia di bronzo nella divisione Carry Optics.\n\nOnori a Christian Orlando un giovane che apprezzo per la sue doti e la sua grande umiltà: “Arrivare secondi non è una sconfitta ma non è nemmeno una vittoria. È quel qualcosa che ti fa capire che hai intrapreso la giusta via ma la stai percorrendo nel modo non corretto. Chi vince ha sempre ragione ed io voglio fare i complimenti a chi ha vinto con merito.”\n\nConclude con una grande performance, secondo ESP master, secondo ESP division\n\n\n\nIl Capitano dello Shooting Club Vasanello Maurizio ANGELETTI “Non sono riuscito a dare il massimo a causa di alcuni dolori fisici, sono comunque soddisfatto. Anche questa esperienza ci ha dato molto. Siamo comunque riusciti a mantenere la promessa, abbiamo tenuto alta la bandiera della Tuscia”.\n\nAuguriamo a Valerio PASSALIA di poter conquistare il podio più alto in occasione del Mondiale di Tiro Dinamico che si disputerà in Tailandia il prossimo mese di novembre 2022.\n\n\n\n"
}