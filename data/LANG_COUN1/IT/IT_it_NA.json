{
    "Sarà in Namibia il primo impianto di idrogeno verde dell’Africa": "ROMA – Sarà messo in funzione a fine 2024 il primo impianto per la produzione di idrogeno verde del continente africano, che vedrà la luce in Namibia, per un costo complessivo di quasi 3 miliardi di dollari namibiani pari a circa 180 milioni di euro. A lanciare l’iniziativa, riferiscono fonti di stampa concordanti, l’azienda francese Hdf Energy.\n\nIl suo direttore responsabile per l’Africa meridionale, Nicolas Lecomte, ha dichiarato: “Presto potremo produrre 142 gigawatt ora, sufficienti per il fabbisogno di 142mila persone”. Una volta a pieno regime, l’impianto riuscirà a soddisfare le esigenze dell’intera Namibia – che conta poco più di due milioni di abitanti – e vendere l’energia in eccesso ai Paesi vicini, in particolare al Sudafrica, che ora risulta invece il principale fornitore di Windhoek.\n\nIl progetto verrà realizzato a Swakopmund, località costiera a pochi chilometri dalla capitale, e prevede l’istallazione di pannelli solari da 85 megawatt che andranno a formare gli impianti elettrolizzatori, pensati per produrre idrogeno sfruttando le fonti rinnovabili come il fotovoltaico.\n\nMa non solo l’Hdf Energy guarda con interesse alla Namibia, uno tra i Paesi meno densamente popolati e più ricchi di rinnovabili dell’Africa. Anche l’Unione Europea sarebbe in trattativa con il governo per la produzione di idrogeno, nell’ambito della sua ricerca di fornitori di energia alternativi alla Russia colpita da sanzioni.\n\nQuanto al settore privato locale, l’impresa namibiana Hyphen Hydrogen Energy è a sua volta impegnata a definire con le autorità la realizzazione di un impianto da 10 miliardi di euro, che entro il 2030 dovrebbe riuscire a produrre 350mila tonnellate di idrogeno verde da immettere nel mercato regionale.\n\nLe notizie del sito Dire sono utilizzabili e riproducibili, a condizione di citare espressamente la fonte Agenzia DIRE e l’indirizzo www.dire.it",
    "Namibia, un rifugio per ghepardi": "Nella sede del Cheetah Conservation Fund c’è un rifugio per ghepardi orfani o feriti, che vengono accuditi prima della loro reintroduzione graduale nella natura – Foto di Aurélien Brusini / Hemis / Afp\n\nI ghepardi erano finiti nel mirino degli allevatori locali, che avevano sempre il colpo in canna per difendere il loro bestiame. Grazie a uno stratagemma, la carneficina è stata arrestata. I felini corrono di nuovo liberi. Ma rimane un’altra minaccia\n\nL’intero servizio sull’ultimo numero della Rivista Africa\n\n\n\n",
    "Carlo Motta è arrivato nel cuore della Namibia… pedalando per solidarietà": "È entrato nel vivo il viaggio, Carlo Motta, il pensionato di Cuggiono partito lo scorso 30 ottobre alla scoperta della Namibia. Come ci aveva raccontato, il ciclista ha incontrato i bambini di Happidu, il villaggio solidale a cui sono destinati i fondi raccolti in occasione di questa nuova avventura per poi addentrarsi nella zona più desertica del Paese.\n\nGalleria fotografica Carlo Motta, viaggio in Namibia 4 di 9\n\nIn una lettera pubblicata sulla pagina facebook della Scuola di Babele di Legnano, Carlo Motta racconta quanto vissuto fino adesso\n\nCiao a tutti, ieri, con il magone dall’aver dovuto lasciare i bambini di Happidu, ho cominciato a pedalare sul serio. Ieri sera campeggio praticamente libero nel parco del Namib Lauktluf Park però questa mattina mentre smontavo la tenda una ragazza strana ballava una sorta di saluto al sole. Oggi arrivato a solitarie, campeggio “organizzato” con tanto di doccia! Solitaire è Nota per il suo strudel di mele (dominazione tedesca) e per una quantità di rottami di auto lasciati qui da chissà chi e chissà quando. Ora, finito il via vai di auto che facevano il pieno sono rimasto solo con qualche turista che dormirà nel lodge ed i ragazzi che lavorano a piccolo caffè- birreria. In totale ho pedalato 140 km più altri 100 percorsi su un pik up. Il deserto è straordinario, piste diritte, lunghissime, non se ne vede la fine;, si individuano le poche macchine già a km di distanza segnalate dal polverone che alzano. Animali incontrati pochissimi, oltre le due scimmie trovate sulla strada fuori dall’aeroporto di Windhoek, solo qualche cammello, fenicotteri rosa a Walvis bBay e qualche scoiattolo del deserto, speriamo nei prossimi giorni.\n\nDIARIO DI VIAGGIO IN NAMIBIA DI CARLO MOTTA – foto e pensieri di Carlo Motta\n\n\n\nÈ possibile sostenere questo progetto sottoscrivendo un SOLIDOCARTOLINA A PEDALI. Chi verserà un minimo di 10 euro direttamente sul conto corrente dell’associazione, Intestatario: Happydu Onlus IBAN: IT27H0306909606100000016558, riceverà una cartolina digitale tramite email o WhatsApp direttamente dai bambini di Happydu Village Renata. Nella causale del versamento è necessario indicare: Pedali Solidali specificando nome, indirizzo mail e/o numero di telefono, (se nella causale non ci fosse spazio a sufficienza inviate una mail con questi dati a Daniela info@happydu.org).",
    "Namibia, due ghepardi nella savana": "Due ghepardi nella savana. Un tempo, tra l’Africa e l’Asia c’erano più di centomila esemplari di questi felini; oggi ne restano circa settemila, concentrati in aree protette di sei Paesi africani – Foto di\n\nI ghepardi erano finiti nel mirino degli allevatori locali, che avevano sempre il colpo in canna per difendere il loro bestiame. Grazie a uno stratagemma, la carneficina è stata arrestata. I felini corrono di nuovo liberi. Ma rimane un’altra minaccia.\n\nL’intero servizio sul numero di settembre-ottobre della rivista Africa\n\n\n\n\n\n",
    "In Namibia in bicicletta per aiutare i bambini delle baraccopoli": "In Namibia pedalando per solidarietà.\n\nIn Namibia in sella alla sua bici\n\nE' l'impresa del pensionato cuggionese Carlo Motta, che ha affrontato un percorso in solitaria in bicicletta nella parte più desertica dello Stato africano. Dopo la trasferta in aereo, venerdì 2 settembre 2022, è partito dalla capitale Windhoek in sella alla sua mountain-bike per arrivare fino al confine con il Sudafrica. La prima tappa è stata Swakopmund e al villaggio solidale di Happydu, una onlus milanese che ha avviato una serie di progetti per migliorare la qualità della vita di bambini e ragazzi che vivono in condizioni di estrema precarietà, garantendo loro un buon livello di istruzione, supporto sanitario e beni di prima necessità. \"Al villaggio i bambini mi hanno accolto in modo spettacolare, mi sono commosso e non poco - ha raccontato Motta - Bambini stupendi che arrivano per la maggior parte dalle due baraccopoli vicine, dove non c’è acqua, corrente elettrica, fognature, e dove vivere è davvero complicato. In mezzo a tanta privazione il villaggio Happydu è un’oasi di pace dove trovare almeno un pasto al giorno, potersi incontrare, studiare, giocare, insomma dove è anche possibile osare un pensiero sul proprio futuro. I ragazzi più grandi si sognano medici, insegnanti, pompieri, poliziotti, hanno gli stessi sogni dei nostri bambini. In quanti ce la faranno? Credo molto pochi. Se non cambieranno le condizioni politiche e soprattutto economiche e sociali, non potranno fare molto. I nostri piccoli gesti aiutano il quotidiano, non vanno perse di vista le cause\". Con il suo viaggio Carlo ha lanciato una raccolta fondi per sostenere i progetti di Happydu. E’ possibile fare una donazione all’Iban IT27H0306909606100000016558 indicando nella causale Pedali Solidali.\n\nPer Motta non è la prima avventura del genere\n\nMotta non è nuovo ad avventure del genere. In passato il cuggionese ha fatto un viaggio in bicicletta in Ladakh, regione himalayana dell’India; è stato anche in Cambogia e Islanda.",
    "Carlo in bici in Namibia": "Con il suo sorriso, il suo coraggio e le sue fortissime motivazioni, il cuggionese è arrivato in Namibia per portare aiuto e sostegno ai bambini locali.\n\nCon il suo sorriso, il suo coraggio e le sue fortissime motivazioni, il cuggionese è arrivato in Namibia per portare aiuto e sostegno ai bambini locali.\n\nPer lui, di certo, non è una novità. Carlo Motta ha infatti girato il mondo in lungo e in largo. Sempre sulla sua bici, sempre con lo stesso spirito solidale, di apertura e di scoperta delle diverse culture. Il pensionato cuggionese dallo scorso 30 agosto al 19 settembre affronterà un viaggio in solitaria sulle due ruote per scoprire il lato meno turistico e più vero dello stato africano: \"Non sono nuovo a questo genere di viaggi – ci racconta Motta - in cui ho sempre tentato di unire la bellezza e la possibilità di conoscenza che ti offre solo la bicicletta, mettendoti in diretto contatto con le persone e con l’ambiente. Quando pedali sei libero, non hai il guscio dell’auto che ti isola dal resto del mondo e anche per questo si fanno incontri bellissimi e si creano legami\".\n\n\"Sono arrivato ieri in Namibia a Swakopmund e oggi al villaggio solidale di happydu dove i bambini mi hanno accolto in modo spettacolare, mi sono commosso e non poco - ci racconta - Bambini stupendi che arrivano per la maggior parte dalle due baraccopoli vicine, dove non c'è acqua, corrente elettrica, fogne e dove vivere é davvero complicato. In mezzo a tanta privazione il villaggio happydu é un oasi di pace dove trovare almeno un pasto al giorno, poter incontrarsi, studiare, giocare, insomma dove é anche possibile osare un pensiero sul proprio futuro. I ragazzi più grandi si sognano medici, insegnanti, pompieri, ingegneri, poliziotti, calciatori, hanno gli stessi sogni dei nostri. In quanti ce la faranno? Non so, credo molto pochi: loro ci metteranno tutto l'impegno possibile ma se non cambieranno le condizioni politiche e sopratutto economiche e sociali non potranno fare molto. In mezzo a tanti sorrisi splendidi una nota amara lo so ma purtroppo questo è. I nostri piccoli gesti aiutano il quotidiano, ed é molto, ma non possono farci perdere di vista le cause. Ciao a tutti e con il mio abbraccio spero di farvi sentire almeno un po il calore che ho ricevuto oggi\".\n\nCOME AIUTARE?\n\nCarlo ha raggiunto la sede locale di Happydù onlus, un’associazione di Milano che ha a Swakopmund il suo principale progetto, ovvero il “Village Renata”. Questa struttura si trova tra i quartieri di Montesa e Drc, dove migliaia di persone vivono in condizioni estreme, ed offre spazi di incontro, educazione e animazione per bambini, formazione per adolescenti, ragazze madri e tanto altro. Con questo mio viaggio ho lanciato tra amici e conoscenti una raccolta fondi proprio per sostenere questo progetto».\n\nÈ possibile sostenere questo progetto sottoscrivendo un SOLIDOCARTOLINA A PEDALI. Chi verserà un minimo di 10 euro direttamente sul conto corrente dell’associazione, Intestatario: Happydu Onlus IBAN: IT27H0306909606100000016558, riceverà una cartolina digitale tramite email o WhatsApp direttamente dai bambini di Happydu Village Renata. Nella causale del versamento è necessario indicare: Pedali Solidali specificando nome, indirizzo mail e/o numero di telefono, (se nella causale non ci fosse spazio a sufficienza inviate una mail con questi dati a Daniela info [at] happydu [dot] org).\n\nSostieni\n\nSiamo al lavoro per offrire a tutti un’informazione precisa e puntuale attraverso il nostro giornale Logos, da sempre gratuito. La gratuità del servizio è possibile grazie agli investitori pubblicitari che si affidano alla nostra testata. Se vuoi comunque lasciare un tuo prezioso contributo scrivi ad amministrazione [at] comunicarefuturo [dot] com\n\nGrazie!",
    "L’India accoglie 8 ghepardi dalla Namibia: estinti da 70 anni, regalo di compleanno al premier Modi": "NEW DELHI. L'India festeggia l'arrivo dalla Namibia di otto ghepardi che da oggi vivranno nella riserva naturale di Kuno, nello stato del Madhya Pradesh, al centro del Paese.\n\nIl trasferimento dei felini, cinque femmine e tre maschi, tra i 4 e i 6 anni - il ghepardo è estinto in India da oltre 70 anni - era stato annunciato per il prossimo novembre, ma è stato anticipato per far coincidere l'arrivo col 72° compleanno del premier Narendra Modi.\n\nIl cargo su cui gli animali hanno volato per 8.000 chilometri, dalla carlinga dipinta in vivaci colori, con l'immagine del muso di un ghepardo è atterrato all'alba all'aeroporto di Gwalior; poco dopo i felini sono stati trasferiti su due elicotteri militari nell'area centrale della riserva, dove saranno liberati in una cerimonia in diretta televisiva dallo stesso Premier.\n\nLa riserva di Kuno-Palpur, creata nel 1981, si estende su oltre 750 chilometri quadrati. Il territorio è stato ripulito e controllato da una squadra speciale, e nei giorni scorsi almeno 5.000 agenti di polizia sono stati inviati nella zona per sorvegliare le operazioni; sui 20 chilometri di strada che conducono all'ingresso sono installati giganteschi poster con frasi di benvenuto.\n\nProtestano, tuttavia, le settanta famiglie che vivevano a Bacha, gli ultimi costretti ad evacuare il parco, come già accaduto ad altri 23 villaggi, per garantire ai nuovi ospiti africani di ambientarsi senza interferenze. Le famiglie, quasi tutte di origine tribale, protestano perché molti dei loro nomi non risultano nella lista di chi avrà diritto al risarcimento promesso dallo stato: alcune migliaia di euro, 2 ettari di terra da coltivare, e una casa in un nuovo insediamento.",
    "L’impegno della Chiesa con i giovani parte integrante oggi e nel futuro": "AFRICA/NAMIBIA - L’impegno della Chiesa con i giovani parte integrante oggi e nel futuro\n\ngiovedì, 1 settembre 2022\n\nWindhoek (Agenzia Fides) – “È tipico di ogni buona famiglia che tutti i membri siano coinvolti negli eventi che la riguardano, ciascuno secondo il proprio ruolo.” Questo il messaggio che i Vescovi della regione dell'Africa australe (IMBISA) hanno inviato coinvolgendo i giovani a prendere parte alla loro prossima Assemblea Plenaria, che si terrà dal 22 al 27 settembre 2022 a Windhoek. “Come la Santissima Trinità, dove non c'è confusione o sovrapposizione di ruoli, poiché le tre persone divine si compenetrano in un rapporto armonioso” hanno evidenziato i Vescovi. Il tema di questa 13a Plenaria è: \"Costruire insieme - Reimmaginare l'impegno della Chiesa con i giovani nella Regione IMBISA alla luce dell'esortazione di Papa Francesco Christus Vivit\".\n\nGià durante la riunione pre-sinodale, svoltasi dal 19 al 24 marzo 2018 a Johannesburg, in Sud Africa, I giovani della regione IMBISA hanno espresso nel loro messaggio il desiderio di essere consultati su decisioni e questioni che li riguardano direttamente, nonché di essere guidati nello svolgimento di responsabilità e compiti. Hanno chiesto che fosse loro data l'opportunità di esprimersi nella Chiesa.\n\n“I giovani vogliono essere parte integrante della Chiesa oggi e non solo in futuro, come spesso si sente – si legge nella nota pervenuta all’Agenzia Fides -. Infatti, siamo tutti Chiesa, dai bambini agli adulti. Nessuno strato sociale o fascia d'età aspetta il suo turno per essere Chiesa. I giovani, con il loro vigore fisico, la loro capacità immaginativa e innovativa, possono rafforzare ulteriormente la loro famiglia, la Chiesa perché ci sono lavori che solo gli adulti possono fare e ci sono anche quelli che solo i giovani possono fare\".\n\n“In generale – concludono i Vescovi -, la combinazione di sforzi o sinergie porta a rafforzare o consolidare qualsiasi impresa, in questo caso è il rafforzamento della nostra famiglia, la Chiesa.”\n\nL'invito dei Vescovi non solo esprime il loro sentito spirito di famiglia e di sinodalità, ma è anche la prova che sono uniti a Papa Francesco, che, con il suo spirito di Pastore, ha dato grande esempio di considerazione ai giovani, convocando un Sinodo dedicato a loro, che ha dato origine all'Esortazione apostolica post sinodale Christus Vivit.\n\n(AP) (Agenzia Fides 1/9/2022)\n\n\n\nCondividi:",
    "Aereo perde quota e si schianta al suolo in Namibia: morte le cinque persone a bordo. Inutili i soccorsi, ecco dove è accaduto": "Aereo precipita al suolo, nessun sopravvissuto\n\nRiportiamo in questo editoriale un ennesimo incidente aereo avvenuto nelle ultimissime ore all’estero. Una terribile tragedia si è verificata nelle scorse ore in Africa, esattamente in Namibia, dove diverse persone hanno perso la vita a causa di un altro gravissimo incidente aereo. Un aereo Cessna 210 è precipitato dal cielo intorno alle 13:15 della giornata di ieri, uccidendo tutte e cinque le persone che erano a bordo, stando a quanto riportato da neweralive.na. Una vera e propria tragedia che ha scosso tutta la Namibia, uno degli incidenti più gravi degli ultimi anni. Vediamo di seguito quanto è accaduto. Leggi anche: Aereo precipita in un fiume al nord Italia: ecco cosa è accaduto\n\nL’allarme scattato nel pomeriggio\n\nL’aereo era in rotta verso Rundu ma si è schiantato pochi minuti dopo il decollo per cause ancora poco note. Stando a informazioni locali sembra che l’aereo è decollato dalla pista di atterraggio dell’isola di Impalila per poi precipitare sulla riva del fiume Zambesi sempre nel villaggio di Muwana, sull’isola di Impalila. Il direttore esecutivo dell’Autorità per l’aviazione civile della Namibia, Toska Sem, ha confermato l’incidente ed ha rilasciato anche delle importanti dichiarazioni, definendo l’incidente in questione come tragico e triste per il Paese e la comunità dell’aviazione. “Nessuno è sopravvissuto all’incidente e un’indagine è attualmente in corso. Ulteriori informazioni saranno condivise in una fase successiva”, ha proseguito il direttore. Leggi anche: Aereo si schianta in una zona ricca di vegetazione e causa morti\n\nAltro incidente aereo nelle ultime ore\n\nUn altro incidente aereo dalle caratteristiche molto simili è accaduto negli Stati Uniti nelle ultime ore. E’ quanto successo nella regione di Somerset, a ovest ai Brisbane: un aereo leggero è precipitato al suolo, provocando – come riferito dalle autorità – la morte di tre persone. Il velivolo è precipitato in un’area fitta di vegetazione nei pressi di Fernvale e purtroppo non c’è stato niente da fare per le persone a bordo. Leggi anche: Rissa in aereo tra piloti, panico tra hostess e passeggeri\n\nSeguiteci come sempre sulla nostra pagina\n\nNoi vi ricordiamo di restare sintonizzati sul nostro sito dove potete scoprire tutte le notizie di attualità, cronaca, terremoti e meteo in tempo reale e sempre aggiornate. Vi ricordiamo inoltre di iscrivervi anche al nostro canale Youtube.",
    "Un anno alla Rugby World Cup 2023: tutti i prezzi dei biglietti": "Alcune partite avranno prezzi di partenza da €10, mentre l’Italia parte da €20 per la sfida con la Namibia a Saint-Etienne\n\nManca meno di un anno all’inizio della Rugby World Cup 2023.\n\nA 365 giorni dal via della massima competizione maschile per nazionali, gli organizzatori della coppa del mondo hanno reso pubblici i prezzi dei biglietti per tutte le 48 partite della manifestazione.\n\nL’8 settembre 2023 fischio d’inizio al mondiale con la sfida fra Francia e Nuova Zelanda a Saint-Denis, e dopo una sorta di giro del paese si ritorna nella capitale per la fase finale con le semifinali del 20 e 21 ottobre e la finalissima del 28 ottobre 2023.\n\nLeggi anche: Rugby World Cup 2023: il calendario del torneo di ripescaggio finale\n\nI biglietti delle partite sono divisi in 4 categorie di prezzo, per posti più o meno pregiati nei 9 stadi delle altrettante città ospitanti.\n\nPer la fase a gironi si parte da un prezzo di €10 per la categoria più bassa delle partite con un appeal inferiore come Samoa-Cile o Uruguay-Namibia. Per la fase finale, si parte dai €40 della finale per il terzo e quarto posto. La finale di Parigi costa un minimo di €100.\n\nL’Italia giocherà a Saint-Etienne, Nizza e Lione. La gara contro la Namibia parte da €20, quella contro l’Uruguay da €28, mentre sono più quotate quelle contro Nuova Zelanda e Francia: per la prima si parte da €45, per la seconda da €75.\n\nLeggi anche: Licenziato il direttore generale della Rugby World Cup 2023\n\nLa vendita dei biglietti inizierà il prossimo 13 settembre alle ore 18:00 per tutti coloro che sono iscritti al programma Famille 2023 (registrazione gratuita), tramite il portale ufficiale tickets.rugbyworldcup.com. La prevendita per gli iscritti andrà avanti per 24 ore prima di chiudere. Il 15 settembre alle 18:00 saranno aperte le vendite a tutto il pubblico.\n\nOgni acquirente non potrà acquistare più di 6 biglietti, di cui non più di 4 per una singola partita delle fasi finali.\n\nPer essere sempre aggiornato sulle nostre news metti il tuo like alla pagina Facebook di OnRugby e/o iscriviti al nostro canale Telegram. Per studiare, ripassare o verificare il regolamento del gioco del rugby, invece, clicca qui\n\nonrugby.it © riproduzione riservata",
    "Oggi l’investitura del presidente rieletto": "Angola Oggi l’investitura del presidente rieletto Bloccato\n\nANGOLA - Il presidente rieletto João Lourenço entra in carica oggi per un secondo mandato consecutivo. La cerimonia si svolgerà a Praça da República, a Luanda, con la presenza di almeno 15mila persone, riporta il Jornal de Angola. Lo ha annunciato ieri nella capitale il ministro di Stato e capo della ‘casa civil’ del presidente, Adão de Almeida. Secondo de Almeida, la cerimonia avrà tre momenti distinti, ovvero “l’investitura e il giuramento, il discorso alla nazione e la parata militare in cui sfileranno vari rami delle Forze armate angolane e la Polizia Nazionale per salutare il comandante in capo.” L’accesso alla cerimonia avverrà su invito ma si tratta di un segmento rappresentativo della società molto ampio e diversificato, sostiene. Sono rappresentate le 17 province, oltre a una vasta gamma di ospiti stranieri. Nel frattempo, gli Stati Uniti hanno riconosciuto la vittoria del partito Mpla e del presidente João Lourenço: il segretario di Stato americano Antony Blinken ha rilasciato una dichiarazione in cui afferma che gli Stati Uniti “si congratulano con il presidente eletto Lourenço per la sua elezione a prossimo presidente dell’Angola”. “Non vediamo l’ora di lavorare con lui per rafforzare le relazioni vitali tra l’Angola e gli Stati Uniti”, ha affermato Blinken, aggiungendo che “gli Stati Uniti continueranno a collaborare a stretto contatto con il governo angolano e il popolo angolano per portare avanti i nostri obiettivi comuni mentre lavoriamo per promuovere un futuro più sostenibile, sicuro, inclusivo e prospero”. Secondo Blinken, queste elezioni hanno rafforzato la democrazia. Martedì, però, l'Unita, partito sconfitto alle elezioni generali angolane del 24 agosto, ha presentato un ricorso straordinario di incostituzionalità contro il respingimento del precedente ricorso presentato dal principale partito d’opposizione. Secondo il documento a cui ha avuto accesso l’agenzia portoghese Lusa, l’Unita accusa la Corte di non aver valutato una serie di prove, né la conformità con alcuni aspetti della Costituzione dell'Angola. Il documento dell'Unione Nazionale per l'Indipendenza Totale dell'Angola (Unita) adduce più motivi. Sottolinea ad esempio che i partiti in lizza non possono essere ritenuti responsabili dell'avere in loro possesso verbali incomprensibili, in quanto la modalità di attribuzione di copie ai delegati di lista (uso di carta carbone) non consente la visibilità del contenuto del riassunto dalla terza copia. Sottolinea inoltre che nelle ultime elezioni l'Unita si è sempre lamentata del fatto che la commissione elettorale nazionale crei difficoltà nell'applicazione della legge sulla consegna delle copie dei verbali. Sostiene che “c'è una chiara negazione della giustizia del diritto a un processo equo”. L'Unita sostiene, inoltre, che \"il più grande contributo che porterebbe questa verifica è quello di rafforzare la fiducia dell'opinione pubblica nel processo elettorale e nelle istituzioni che lo organizzano\" e si rammarica che la Corte abbia \"trascurato\" la Costituzione. Giovedì scorso la Corte costituzionale aveva respinto il ricorso presentato dall'Unita, sottolineando che le prove presentate “non consentono di rimettere in discussione i risultati complessivi” delle elezioni annunciate dalla Commissione elettorale nazionale e che attribuiscono la vittoria al partito Mpla, al potere ininterrottamente da 47 anni. Nella sentenza si legge, a pagina 6, che l’Unita “ha allegato al fascicolo presunti verbali riassuntivi di seggi ripetuti (duplicati, triplicati, quadruplicati), falsi, cancellati, manomessi, senza codici di seggio divergenti quanto al contenuto (e incomprensibili). Secondo il verbale di tabulazione finale delle elezioni generali del 24 agosto, il Movimento Popolare per la Liberazione dell'Angola (Mpla) e il suo candidato, João Lourenço, sono stati i vincitori con il 51,17% dei voti, seguiti dall'Unita con il 43,95%. [CC]© Riproduzione riservata\n\n\n\n"
}