{
    "Senegal: vent’anni fa il Joola, la più grande tragedia del mare": "Sono trascorsi 20 anni esatti dalla più grave tragedia marittima della storia contemporanea in Africa. Il 26 settembre 2002, il Joola, un traghetto appartenente allo Stato, che faceva la spola tra Dakar e Ziguinchor, capoluogo della Casamance, è affondato al largo delle coste del Gambia. Il bilancio ufficiale fu di 1.863 morti, secondo le associazioni delle vittime, più di 2.000. Solo 64 passeggeri sono sopravvissuti\n\nLe commemorazioni – riporta Rfi – dovrebbero iniziare questo lunedì con la deposizione di una corona di fiori e le preghiere al cimitero di Kantene. La cerimonia ufficiale si terrà poi al porto di Ziguinchor alla presenza di autorità, famiglie e parenti dei naufraghi, oltre ai sopravvissuti.\n\nIl relitto della nave si trova ancora in fondo all’oceano. “Questa barca, se la salvassimo, potrebbe fungere da cimitero”, ritiene, ai microfoni di Rfi, Leandre Coly, uno dei sopravvissuti, che all’epoca del dramma aveva 37 anni. “Le anime sono in fondo all’oceano e ci parlano quotidianamente. Ci tendono la mano per venire a prenderle. La marea le colpisce, le massacra, perché il mare non è un cimitero. Dobbiamo farle uscire. Questo ci permetterebbe di liberarci, di poter fare il nostro lutto”, ha detto questo testimone.\n\nIl refluire del relitto è infatti una delle principali richieste delle vittime. Molte famiglie sperano inoltre ancora nella giustizia. Le procedure avviate in Senegal e in Francia sono chiuse da diversi anni. All’epoca, il presidente della Repubblica, Abdoulaye Wade aveva garantito che tutta la verità sarebbe stata rivelata e promesso sanzioni. “Dobbiamo fare la nostra introspezione e ammettere che i vizi che sono alla radice di questo disastro trovano il loro fondamento nelle nostre abitudini di leggerezza, mancanza di serietà, responsabilità, a volte avidità”, aveva detto Wade, tuttora in politica.\n\nIl Joola era infatti concepito per trasportare circa 580 persone. Il 26 settembre 2002 c’erano a bordo, alunni e studenti che tornavano a Dakar per l’inizio del nuovo anno scolastico e universitario, soldati, una squadra di calcio, commercianti. Già in cattive condizioni, il ferry era sovracaricato oltre i limiti. Il mare era agitato e si parla di un probabile errore di manovra del capitano. L’imbarcazione si è ribaltata attorno alle 23.00 ma l’aiuto ha impiegato 18 ore per arrivare.\n\nA vent’anni dalla tragedia, il museo-memoriale, in costruzione a Ziguinchor, non è ancora terminato.\n\nFoto di apertura: AFP",
    "Iran: pronostico, formazioni e dove vederla in TV e streaming": "Senegal ed Iran si sfideranno Martedì 27 Settembre 2022 alle ore 16:30, in un match Amichevole. Qui analizzeremo le migliori quote, i nostri consigli sul pronostico, le probabili formazioni, dove vedere Senegal – Iran in TV e streaming e le ultime notizie sulla partita.\n\nQuote e consigli sul pronostico Senegal – Iran del 27/09/2022 – Amichevole\n\nPronostico Senegal – Iran, 1X2: Senegal @1,35 – Eurobet\n\nPer il Senegal di Mané arriva un'altra amichevole pre mondiale, l'ultima per questa settimana, che sfiderá l'Iran, formazione che ha battuto a sorpresa l'Uruguay di Suarez nell'ultima amichevole giocata. Il Senegal naturalmente é favorita alla vittoria in questo match, partita che essendo un'amichevole puó sempre nascondere diverse insidie come l'Iran che é uscito vittorioso contro una Nazionale come l'Uruguay, optiamo peró senza troppe complicanze sulla vittoria del Senegal, data al momento a 1,35 sul sito di scommesse Eurobet.\n\nVISITARE EUROBET\n\nPronostico Senegal – Iran, Goal/No Goal: No Goal @1,95 – Codere\n\nPuntiamo invece sul No Goal, con quindi soltanto la rete di una formazione o addirittura nessuna, come opzione che riguarda i gol per squadra, con una quota, quella in questione, data ad un buon 1,95!\n\nVISITARE CODERE\n\nPronostico Senegal – Iran, Over/Under 2,5: Over 2,5 @1,80 – Goldbet\n\nMatch che secondo il parere dei nostri esperti puó andare verso l'Over 2,5 anche se di poco, con magari un netto 3-0, con la quota in questione data 1,80!\n\nVISITARE GOLDBET >>\n\nLe quote di Senegal – Iran\n\nQuote 1X2 fornite da Bet365, soggette a cambiamenti nel tempo:\n\nSenegal , quota: 1,35\n\n, quota: 1,35 Pareggio , quota: 5,20\n\n, quota: 5,20 Iran, quota: 8,70\n\nLe probabili formazioni di Senegal – Iran\n\nFormazione Senegal (4-3-3): Gomis, Ballo, Koulibaly, Dieng, Cissé, Gueye, Mendy, Ciss, Keita Baldé, Diallo, Mané.\n\nAllenatore: Coisse\n\nIndisponibili: Dia, Sarr, Mendy, Diedhiou, Sarr, Sabaly\n\nFormazione Iran (4-1-4-1): Beiranvand, Moharrami, Kanaani, Khalizadeh, Jalali, Ezatolahi, Jahanbakhs, Ghoddos, Safi, Torabi, Azmoun.\n\nAllenatore: Queiroz\n\nIndisponibili:\n\nQuando si gioca Senegal – Iran\n\nLa partita Senegal – Iran si gioca Martedì 27 Settembre 2022.\n\nPartita : Senegal – Iran\n\n: Senegal – Iran Data : 27 Settembre 2022\n\n: 27 Settembre 2022 Stadio: –\n\nDove vedere Senegal – Iran in TV e streaming: Sky o DAZN?\n\nIl match Senegal – Iran non verrá trasmesso in diretta tv da nessuna emittente televisiva. Non sará nemmeno possibile seguire il match in diretta streaming.\n\nOrario di Senegal – Iran e dove vederla: tutte le info",
    "Senegal: 20 anni fa il Joola, il piu' grande disastro del mare - Mondo": "Senegal: 20 anni fa il Joola, il piu' grande disastro del mare",
    "Senegal, 2-0 alla Bolivia: a segno Dia e Mané": "Calcio ora per ora\n\nIl Senegal ha vinto 2-0 l'amichevola contro la Bolivia. Allo Stade de\n\nIl Senegal ha vinto 2-0 l'amichevola contro la Bolivia. Allo Stade de la Source di Orleans decidono tutto un gol dell’attaccante della Salernitana Dia e un rigore nel finale di primo tempo di Mané. In campo per 87' il terzino del Milan Ballo-Touré.",
    "Senegal. Il presidente Sall ha ripristinato la carica di primo ministro nominando Amadou Ba": "di Alberto Galvi –\n\nIl presidente senegalese Macky Sall ha ripristinato la carica di primo ministro e nominato premier Amadou Ba, che è uno specialista in tassazione. Amadou Ba è stato ministro delle Finanze tra il 2013 e il 2019, mentre dal 2019 fino al 2020 ha ricoperto il ruolo di ministro degli Esteri. Questo incarico è arrivato due mesi dopo le tese elezioni legislative in cui la coalizione di governo di Sall ha perso la sua larga maggioranza. La nomina di Ba ristabilisce la carica di primo ministro nel paese dell’Africa occidentale dopo la sua abolizione nell’aprile 2019.\n\nDa quando ha rimosso il ruolo di primo ministro, Sall è stato accusato dall’opposizione e da parti della società civile di tentare di impadronirsi di un potere sempre più ampio. Salito al potere nel 2012 dopo aver spodestato il presidente di lunga data Abdoulaye Wade, Sall ed è stato eletto nuovamente nel 2019.\n\nAll’inizio di questa settimana le forze di sicurezza senegalesi sono state chiamate a garantire il voto per eleggere il nuovo presidente dell’assemblea nazionale, trattenendo i membri dell’opposizione che hanno cercato di interrompere la votazione. L’assemblea si è riunita per la prima volta dalle elezioni dello scorso luglio.\n\nNell’ultimo periodo le tensioni politiche sono esplose per il rifiuto di Sall di escludere pubblicamente un’offerta presidenziale per il terzo mandato nel 2024. il presidente ha intanto nominato un nuovo governo che comprende 38 ministri.",
    "Fantasia e cotone dal Senegal": "di Stefania Ragusa\n\nJohanna Bramble è originaria della Guadalupe e si è trasferita 14 anni fa in Senegal, riconoscendovi le condizioni essenziali per dedicarsi alla sua passione: progettazione e realizzazione di tessuti di pregio. A Dakar ha aperto un atelier che accoglie una serie di artigiani che realizzano i grafismi da lei ideati, recuperando e utilizzando le tecniche locali tradizionali di tessitura, che prevedono l’utilizzo di telai in legno e la compresenza di due figure.\n\nBramble si è specializzata nella decorazione di interni. Nel suo laboratorio si creano copriletti, tende, cuscini; ha anche avviato collaborazioni con stilisti di moda in occasione di collezioni speciali. Alcune sue composizioni rappresentano veri e propri quadri tessili: non è un caso che siano state esposte, negli anni passati, alla Biennale di Dakar e in altre sedi artistiche.\n\nTutti i tessuti utilizzati da Bramble sono a base di cotone senegalese “arricchito” con materiali diversi, provenienti anche da altre parti del mondo. «Usiamo viscosa, rame, seta e carta, perché mi piace molto giocare con l’interazione tra le fantasie, il filo e il filato», ha spiegato in un’intervista. «In questo lavoro cerco di trovare un equilibrio tra i metodi tradizionali di tessitura e tutte le mie diverse esperienze».\n\nPrima di spostarsi a Dakar, Bramble è infatti vissuta a Parigi, lavorando per la haute couture. «Ho deciso di utilizzare la tessitura tradizionale senegalese perché si tratta di un’arte ricca di significato». Il brand a cui ha dato vita si chiama Johanna Bramble Creations. Cercatela sui social.",
    "Senegal: crisi climatica, Kerry chiede il contributo dell’Africa": "Le nazioni africane devono aiutare a combattere il cambiamento climatico e frenare l’aumento delle temperature che, con i suoi effetti, sta colpendo i raccolti e causando inondazioni e siccità nella regione. Lo ha detto l’inviato statunitense per il clima John Kerry nel corso della Conferenza ministeriale dei ministri dell’ambiente africani organizzata nella capitale del Senegal in vista della Cop27 in programma in Egitto a novembre. Lo riporta la Reuters.\n\nAlla Conferenza ministeriale africana sull’ambiente Kerry ha riconosciuto che i 48 paesi dell’Africa subsahariana emettono solo lo 0,55% delle emissioni nocive globali, ma ha sottolineato il fatto che ogni nazione deve contribuire ed essere unita alle altre di fronte alla crisi climatica in atto: “Tutti noi siamo minacciati dalle emissioni e a Madre Natura non importa da dove provengano quelle emissioni” ha detto Kerry, aggiungendo che “la sfida della crisi climatica viene dalla crisi delle emissioni in ogni Paese”.\n\nVenti paesi, compresi gli Stati Uniti, sono responsabili dell’80% delle emissioni globali, ha ricordato Kerry. Carbone, petrolio e gas, motori dell’economia americana, sono i peggiori emettitori, concordano gli esperti di clima. Man mano che gli impatti dei cambiamenti climatici vengono messi a fuoco, le grandi economie hanno il difficile compito di cercare di persuadere le nazioni africane a ridurre le emissioni o ridurre gli investimenti nei combustibili fossili in un momento critico del proprio sviluppo economico: è questa la missione di Kerry alla Conferenza di Dakar.\n\nIl Senegal diventerà un importante produttore di petrolio e gas quando i giacimenti appena sfruttati al largo della costa atlantica inizieranno a produrre, nei prossimi due anni. Il presidente Macky Sall ha detto che la fine dei finanziamenti per l’esplorazione del gas sarebbe un “colpo fatale” per le economie emergenti.\n\nTuttavia, il messaggio di Kerry arriva in un momento significativo: le inondazioni hanno ucciso centinaia di persone in questa stagione delle piogge in Nigeria, Niger e Ciad, e milioni di persone nel Corno d’Africa devono affrontare una grave fame a causa della siccità, in veloce peggioramento: “Non possiamo permetterci di ripetere gli errori del passato”, ha detto Kerry. “Il modo in cui decideremo di affrontare il futuro avrà un profondo impatto, non solo sull’Africa, ma sulla nostra capacità come pianeta di risolvere questo problema”.",
    "Senegal, rissa in parlamento per l’elezione del presidente": "Scene definite “vergognose” da osservatori della vita politica senegalese hanno caratterizzato, ieri a Dakar, l’elezione del presidente del parlamento. I 165 deputati eletti alle elezioni dello scorso 31 luglio presenti nell’emiciclo si sono lasciati andare a insulti, tafferugli, tensioni, urla, che hanno costretto all’intervento delle forze dell’ordine. La tensione è legata sia al braccio di ferro generale tra deputati della maggioranza che dell’opposizione, per la prima volta quasi pari, che alla diatriba sul doppio ruolo di alcuni deputati, che sono anche ministri.\n\nIl caos alla prima seduta della nuova Assemblea nazionale senegalese occupa oggi le prime pagine dei giornali locali, riferisce l’agenzia stampa senegalese Aps. “Che vergogna!” esclama in prima pagina il quotidiano Tribune, deplorando “le invettive, le risse, gli atti vandalici” osservati in questa sessione parlamentare.\n\nAmadou Mame Diop, deputato della coalizione di maggioranza Benno Bokk Yaakaar (Bby), è stato eletto presidente dell’Assemblea nazionale durante la sessione inaugurale della XIV legislatura, ma il voto è stato boicottato dall’opposizione. I deputati dell’opposizione hanno denunciato vizi procedura, prima di decidere di non partecipare al voto.\n\nL’elezione del presidente dell’Assemblea nazionale è avvenuta “in totale cacofonia”, racconta il quotidiano Liberation, che narra una giornata segnata dal lancio di bottiglie, microfono strappato, insulti, dagli scontri fisici, e dall’intervento delle forze dell’ordine. Sud Quotidien castiga un atteggiamento “disonorevole”. Per InQuest, quello che è successo nell’emiciclo lunedì è “inaccettabile”. Il quotidiano riassume così la giornata: “L’elezione della carica dell’Assemblea nazionale è stata bloccata fino alle 20:00. L’opposizione e i parlamentari di governo stanno combattendo. Barthelemy Dias con rabbia rompe i tavoli; Aminata Toure tiene il broncio”, descrive il quotidiano.\n\nIl giornale le Temoin parla di “inizi caotici” della XIV legislatura con deputati che hanno offerto “uno spettacolo penoso”. “Gli scontri oscuri della democrazia”, ​​secondo L’Observateur. “L’inizio dell’emicirco”, titola Le Quotidien, usando un gioco di parole. Spicca nei quotidiani anche l’inattesa scelta di Amadou Mame Diop da parte della coalizione di maggioranza. In molti si aspettavano invece l’ex primo ministro Aminata Toure.\n\nFoto: Twitter",
    "In Senegal il mare sta cancellando Saint-Louis": "L’impatto dei cambiamenti climatici è evidente: ogni anno l’oceano erode cinque metri di costa, 300 famiglie hanno già dovuto lasciare le proprie case. La città è stata inserita nel 2000 tra i Patrimoni dell'umanità dell'Unesco To access this post, you must purchase Annuale con Mosaico di Pace, Annuale con Azione non violenta, Annuale con Gaia, Annuale con Nigrizia, Annuale \"Amico\" di Altreconomia, Annuale estero carta + digitale, Biennale carta + digitale, Trimestrale carta + digitale, Annuale digitale, Annuale carta +...\n\nPer accedere a questo contenuto abbonati o acquista la rivista in digitale Compra il numero Abbònati Hai già acquistato la rivista o sei abbonato? Accedi per usufruire dei contenuti. Nome utente o indirizzo email Password Ricordami",
    "Sahel, viaggio nelle \"terre aride\": con la tecnologia idroponica il Senegal torna di nuovo a coltivare": "BOULAL - “Non abbiamo più acqua”. La pronuncia a voce bassa Amath, come una verità da voler nascondere anche a sé stesso. Di anni ne ha 52 e di mestiere fa il contadino. Occhi gentili che guardano l’orizzonte, ma sembrano spenti. Una manciata di capanne il suo villaggio, attorno la savana. “Il caldo è aumentato, la stagione delle piogge non è più quella del passato. L’erba cresceva e si poteva coltivare – racconta – Alberi e arbusti si seccano e non cresce più nulla. Coltivare è diventato impossibile”. Siamo nella fascia del Sahel, in arabo “bordo del deserto”, Nord del Senegal, una vasta area tra la zona del Sahara e quella della savana che taglia trasversalmente l’Africa. Qui la desertificazione si è particolarmente accentuata negli ultimi decenni. La stagione delle piogge si è ridotta a poco più che brevi precipitazioni, mentre la popolazione è cresciuta in misura inversamente proporzionale, ma senza che siano cresciute con essa adeguate infrastrutture idriche.\n\nSahel, viaggio nelle \"terre aride\": con la tecnologia idroponica il Senegal torna di nuovo a coltivare\n\nLo sviluppo rurale riparte dall'innovazione. Non appena ci si allontana dalle sponde del fiume Senegal, confine naturale con la Mauritania, il paesaggio cambia aspetto: arbusti e, di quando in quando, qualche albero che resiste nonostante tutto, come le persone che non vogliono abbandonare la propria terra. Qui i pozzi non fanno parte del volontariato anni ’70, sono una attualissima necessità per la sopravvivenza. L’istruzione e gli altri diritti vengono dopo se prima bisogna darsi da fare per cercare acqua. La conseguenza diretta è un contesto di povertà dilagante, emergenza alimentare e diritti negati tanto per i giovani che per le donne. Basti pensare che i due terzi della popolazione senegalese hanno meno di 30 anni ma un indice di alfabetizzazione fermo al 52% (fonte: CIA World Factbook 2020) e che, nonostante dal 2010 esista una legge per la parità di genere si è ancora lontani dall’applicarla realmente: povertà e mancanza di educazione sessuale restituiscono elevati tassi di gravidanze e matrimoni precoci, oltre che una diffusa pratica di mutilazioni genitali femminili.\n\nI riverberi sulla stabilità del Senegal. Ad uno scenario così complesso si sono aggiunte negli ultimi mesi le conseguenze della guerra in Ucraina con i prezzi dei carburanti e di diversi generi alimentari volati alle stelle. Una situazione che si riverbera anche sulla stabilità politica del Paese che, non più tardi dell’altro ieri, ha assistito, durante l’elezione del presidente del parlamento, ad una rissa sedata solo dall’intervento delle forze dell’ordine. Sembra ormai lontano il World water forum, tenutosi lo scorso marzo a Dakar. Una scelta non casuale per un appuntamento dal titolo inequivocabile: “Water security for peace and development”. Un summit globale sulle politiche dell’acqua che scarseggia per il 40% della popolazione mondiale: dall’igiene all’impiego per lo sviluppo rurale mettendo al centro l’innovazione.\n\nIl Progetto Agri.Sene. proprio dall’idea di mettere l’innovazione al servizio delle aree svantaggiate che è nato il programma “Innovazione per lo Sviluppo” dedicato a soluzioni esistenti, concrete, inclusive e sostenibili che ha l’obiettivo di potenziarle o replicarne l’applicabilità in altri contesti. In questo perimetro la Call Tecnologie per lo Sviluppo Sostenibile, promossa da Fondazione Cariplo e Fondazione Compagnia di San Paolo, ha permesso, dopo un processo di selezione terminato a novembre 2020, la realizzazione del progetto “Agri.Sen”: un sistema di coltivazione idroponica, economicamente sostenibile e a basso apporto tecnologico, particolarmente adatto al contesto di Boulal, comune dell’area del Sahel.\n\nDesign, ingegneria e sviluppo sostenibile. Un mix di tre elementi che ha visto l’ARCS in partenariato con Glocal Impact Network, per l’applicazione della tecnologia Agritube. Questa, già sperimentata con successo in altri contesti africani, ha come scopo principale la realizzazione di un sistema di coltivazione idroponica a basso apporto tecnologico, dove ARCS ha avviato da anni un percorso di empowerment della comunità locale, in particolare dei gruppi di promozione femminile, che riuniscono più di 400 produttrici. Maggiore sicurezza alimentare, grazie alla disponibilità di prodotti freschi e locali, e accesso a fonti di reddito complementari, grazie alla commercializzazione, sono i principali benefici che l’intera comunità sta traendo dall’iniziativa.\n\nL'impatto negativo sullo sviluppo locale. Il progressivo deterioramento degli ecosistemi e delle risorse naturali della zona genera, infatti, un impatto negativo su sviluppo locale, sicurezza alimentare, disponibilità d’acqua e opportunità di impiego. La regressione della qualità del suolo dovuta a tecniche di gestione non sostenibili, macchinari agricoli insufficienti, mancanza di sementi di buona qualità, insieme ai cambiamenti climatici, agisce a discapito della biodiversità e della produttività dei terreni e quindi delle opportunità di impiego e reddito soddisfacenti.\n\nLe donne come fattore di contrasto alla povertà. L’agricoltura su piccola scala rimane, quindi, tra i principali settori economici e vede impiegate in maggioranza donne, responsabili della produzione alimentare per la famiglia, ma più vulnerabili rispetto agli uomini: a loro si offrono minori opportunità di formazione e crescita personale, con scarso accesso a risorse finanziarie e produttive. Al contempo le statistiche della Agence Nationale de Statistique et de la Démographie dimostrano che in ambito rurale i nuclei familiari con a capo le donne hanno una maggiore capacità di reagire alle condizioni di povertà.\n\nLe 402 donne impiegate in tutta la filiera. “Abbiamo realizzato 4 moduli da 240 piante – spiega Ibrahima Sall, agronomo responsabile del progetto, parte del team di Glocal Impact Network che ha concorso alla realizzazione degli impianti – che vengono coltivate fuori suolo con evidenti risparmi sia in termini di acqua ma anche di sforzo da parte delle coltivatrici”, il riferimento è alle 402 donne impiegate in tutta la filiera di realizzazione. Dalla ricerca di materiali in loco, alla formazione pratica con la messa a germinazione delle sementi, fino al monitoraggio tecnico e biologico della produzione. “Tutto questo”, racconta Sadio Diankha, presidentessa di GPF, una delle associazioni di donne coinvolte nel progetto “Tutto ciò che vedete qui, lo abbiamo fatto noi”.",
    "Mané in Senegal: tifosi in delirio VIDEO": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Senegal: a ottobre un evento RES4Africa a Dakar sulla transizione energetica": "La Fondazione RES4Africa continua il suo percorso di espansione della rete nel continente africano, approdando in Senegal.\n\nLa Fondazione, che riunisce attori europei del comparto delle rinnovabili, organizzerà a Dakar il 14 ottobre un evento di alto livello dedicato proprio al Paese dell’Africa occidentale.\n\n“L’incontro – si legge in una nota – sarà l’occasione per un dialogo su come stimolare ulteriormente la transizione energetica pulita del Paese, presentando l’approccio e la missione della fondazione agli stakeholder senegalesi del settore energetico”. [Da Redazione InfoAfrica]© Riproduzione riservata\n\nLeggi il nostro focus sulla necessaria transizione green e le opportunità che ne derivano nel continente: https://www.africaeaffari.it/rivista/svolta-green-ma-a-che-prezzo",
    "Rinnovabili, Res4Africa si presenta in Senegal": "AFRICA - La velocità media di Internet a banda larga fissa della Nigeria è così lenta che il Paese si è classificato al 151esimo posto su 182 paesi nell’ultimo Speedtest global index, pubblicato da Ookla, società di analisi della velocità Internet con sede negli Stati Uniti. La Nigeria è molto indietro rispetto a Congo, Mali, Sierra Leone, Togo e Burkina Faso, che sono realtà relativamente più piccole dal punto di vista economico: l’internet nigeriano ga registrato una velocità di download di 20,97 megabit al secondo, mentre Singapore, la più veloce del mondo, ha segnato 298 Mbps. Nella categoria mobile, la Nigeria è arrivata all’87esimo posto su 140 paesi, con una velocità di download di 33,29 Mbps, mentre il Sud Africa è arrivato 46esimo posto con 68,9 Mbps. Il leader mondiale di questa categoria sono gli Emirati Arabi Uniti, con 258 mbps. La Nigeria, tuttavia, ha registrato uno dei più rapidi aumenti mensili di nuovi utenti, un 15% in più tra luglio ed agosto: il fornitore internet più veloce è ipNX, con una velocità media di 21,34 bps, mentre Smile è il più lento, con 2,44 mbps. Il rapporto Ookla mostra che, nonostante i relativi miglioramenti, la velocità di Internet in Africa è generalmente lontana dalla media globale. Durante il secondo trimestre del 2022, gli utenti hanno segnalato 46.810 problemi per Vodacom e 34.882 per Mtn, presente in 17 paesi africani. Il leader della velocità Internet del continente, il Sudafrica, si è classificato al 46esimo posto, con una velocità media di download da dispositivi mobili di 68,9 megabit al secondo, molto al di sotto della velocità media globale di download da dispositivi mobili di 77,7 Mbps. La performance del Sud Africa è stata un riflesso del progresso del Paese con la rete 5G. Oltre 40 paesi africani devono ancora gettare le basi per la creazione di spettri 5G, sebbene almeno 13 paesi stiano già conducendo prove. Si prevede che la velocità della Nigeria aumenterà in risposta agli investimenti nelle infrastrutture di rete effettuati dagli operatori e con l’espansione del 5G. Mtn, una delle due società in Nigeria a cui è stata assegnata la licenza 5G, ha lanciato il 5G in sette città del Paese. La società, insieme ad Airtel, sta investendo circa 208,5 miliardi di naira (488 milioni di dollari) nella propria infrastruttura di rete. [ASB]",
    "Femminismo in Senegal, contro la violenza e la società patriarcale": "La società senegalese è patriarcale e patrilineare, ovvero basata sul potere paterno. Questo significa che le proprietà, l’eredità e il nome passano da padre in figlio. Vige anche la regola del matrimonio patrilocale dove la residenza della coppia è determinata dalla residenza del padre del marito.\n\nIl principio guida della società è che gli uomini sono la fonte di ricchezza della famiglia e quindi i detentori di autorità. Idealmente, nella società senegalese, gli uomini devono avere una buona situazione economica e finanziaria e sostenere tutta la loro famiglia allargata e le donne devono prendersi cura della famiglia, fare figli e occuparsi della sfera privata.\n\nI ruoli di genere attribuiti a donne e uomini si basano su questi principi. Per esempio, la responsabilità per la pulizia della casa è considerata come una disposizione naturale che ricade principalmente sulle donne, quindi, fare i lavori domestici è ritenuta un’abilità gratificante e un dominio specificamente femminile. Gli uomini coinvolti nelle faccende domestiche sono percepiti come “effeminati” o “toubab” (bianche) e, nella maggior parte dei casi, se un uomo contribuisce ai compiti domestici è perché sta facendo “un favore” alla propria moglie e/o madre.\n\nNonostante questo tessuto sociale conservatore e tradizionalista, in Senegal i movimenti femministi – da sempre attivi – stanno prendendo sempre più spazio grazie anche all’utilizzo dei social network e delle piattaforme online.\n\nLe protagoniste del femminismo in Senegal\n\nIl femminismo in Senegal è una storia complessa e longeva di movimenti, personalità, attiviste che in varie epoche e in modi diversi si sono battute e si battono per i diritti di tutte e tutte.\n\nPer raccontare il lavoro quotidiano di alcuni attivisti e attiviste, la sede dell’Agenzia Italiana per la Cooperazione allo sviluppo (AICS) di Dakar ha lanciato la rubrica Adelphité: dialoghi di attivismo raccogliendo una serie di interviste a femministe che lavorano in diversi settori.\n\nOggi il femminismo non è più riservato ad un élite. Ci sono le femministe nelle zone rurali che si occupano di agricoltura, le domestiche, le venditrici di arachidi e di incenso, queste donne possono essere femministe, perché si battono attraverso i loro commerci, la propria autonomia, mostrano che anche loro possono superare i limiti che la società vuole imporre per sbarrare loro la strada.\n\nÈ quanto riporta Fatou Warkha Sambe nell’intervista alla rubrica Adelphité. Fatou Warkha Sambe è una giornalista di formazione, ha fatto della lotta contro la violenza sulle donne e lo stupro la sua battaglia quotidiana e in Senegal fa parte delle femministe e attiviste di spicco della nuova generazione. Attraverso il suo canale on line Warkha Tv, denuncia la violenza verso le donne, gli stupri impuniti, il divieto dell’aborto, fatti di cui nella società senegalese si parla sempre di più. Combatte questa battaglia da diversi anni, da sola e a volte in gruppo attraverso il collettivo Dafa Doy (in francese “ça suffit” in italiano “ora basta”), di cui è vicepresidente.\n\nDaf doy è un collettivo di più di 40 associazioni che si battono contro la violenza sulle donne, ragazze e bambini/e. Il collettivo è nato a maggio del 2019 quando in una settimana si sono susseguiti tre femminicidi che hanno scosso l’opinione pubblica senegalese: Bineta Camara, 23 anni, strangolata dopo un tentativo di stupro da un amico di famiglia; Coumba Yade, 26 anni, violentata e assassinata dal suo ex compagno e una donna di circa 30 anni trovata morta con segni di violenza tra i rifiuti di un mercato di Dakar.\n\nPer dire basta alla violenza contro le donne ed esigere la criminalizzazione dello stupro e della pedofilia, il 25 maggio 2019 il collettivo Dafa Doy ha organizzato il suo primo sit in. Come risultato, il 10 gennaio 2020 è stata poi approvata la legge che ha innalzato la pena per questi reati dai 5 anni previsti da una legge del 1999 fino a 10 o massimo 20 anni di reclusione.\n\nDopo questa prima esperienza, il collettivo continua a organizzare manifestazioni e campagne sui social network a sostegno delle vittime di violenza incoraggiando la denuncia e per portare l’attenzione sull’impunità. Degli esempi in questo senso sono i casi di Adji Sarr, che ha accusato di stupro il principale oppositore politico Sonko; Louise, una ragazza 15enne che ha accusato di stupro e di diffusione di un video dello stesso un diciannovenne figlio di un celebre giornalista senegalese che a sua volta fu condannato per violenza sessuale; Fatima Dione, ex miss Senegal che ha denunciato dei casi di presunte violenze ai danni delle miss. Per tutti e tre i casi le indagini sono al momento in corso.\n\nFatou Sambe ha dichiarato in un’intervista: “Personalmente, come attivista femminista, ogni volta che qualcuno dice di essere vittima di stupro o di violenza, la sostengo fino a prova contraria. È una questione di principio. Come femministe, siamo tra coloro che credono che dobbiamo dare credito alle parole delle sopravvissute, a coloro che dicono di essere vittime. Dobbiamo accompagnarle, sapendo che l’ultima parola è ora nelle mani della giustizia, della legge. Siamo in una società patriarcale, il che significa che ogni volta che una sopravvissuta alla violenza o allo stupro parla, la domanda che spesso viene fatta è: “Cosa ci facevi lì? Perché ci sei andata?”\n\nIl femminismo radicale non vuol dire escludere gli uomini ma vuol dire avere un confronto diretto con loro.\n\nCosì racconta Khaira Thiam, specialista in patologia psichiatrica e criminologia clinica, attivista femminista radicale. La società patriarcale e patrilineare senegalese mette gli uomini al centro della sfera pubblica e famigliare: sono loro la fonte di ricchezza della famiglia e quindi detentori di autorità mentre le donne devono prendersi cura della famiglia, fare figli e occuparsi della sfera privata.\n\nLe femministe senegalesi sono in prima linea per sradicare il sistema patriarcale e la cultura del silenzio attorno alle violenze sulle donne. “Le giovani donne oggi hanno gli strumenti intellettuali, finanziari, tecnologici , creativi che le nostre madri non avevano all’epoca in cui hanno iniziato a militare e che ci permettono oggi di essere ad armi pari con gli uomini anzi, di essere meglio armate degli uomini” sottolinea Khaira Thiam. “Gli uomini sono meno armati delle donne per subire gli assalti di un gruppo contro un altro perché le donne è dalla notte dei tempi che subiscono gli insulti, le molestie quindi ora è il momento di riequilibrare la bilancia!”.\n\nI collettivi femministi sono anche alla base delle campagne di pressione politica per la promuovere la revisione dei testi di legge discriminatori per le donne. “Quando, oggi, si parla della podestà genitoriale, a causa della quale le donne non hanno il diritto di far viaggiare i propri figli senza l’autorizzazione del papà; quando, oggi, si parla dell’impossibilità di autorizzazione dell’aborto medicalizzato in caso di stupro e di incesto; quando parliamo di tutto questo, dei casi di stupro impuniti, ecco queste sono delle cose concrete !” dichiara Fatou Sambe. “Quindi, noi che siamo femministe, sono queste le cose che dobbiamo combattere. È questo tipo di lotta di cui dobbiamo farci portatrici in modo concreto”.\n\nTra le più grandi vittorie dei collettivi femministi degli ultimi anni, oltre la legge del 2020 che criminalizza lo stupro, abbiamo la legge del maggio 2010 sulla parità assoluta in tutte le istituzioni totalmente o parzialmente elettive. Questo significa che le liste che non presentano un numero uguale di candidati uomini e donne saranno invalidate.\n\nL’attivismo femminista e la mobilitazione delle donne non sono tuttavia una novità in Senegal. Già in epoca coloniale ci sono stati eventi che hanno segnato la storia del Senegal.\n\nNdaté Yalla Mbodj è stata l’ultima grande regina dei Waalo, un regno situato nel nord-ovest dell’attuale Senegal, nonché un’eroina della resistenza alla colonizzazione francese nell’Africa occidentale del XIX secolo. Sempre nel Walo, un altro episodio storico è la resistenza delle donne di Nder che, per non soccombere ai mercanti di schiavi arabi, prima combatterono travestite da uomini per respingere l’aggressione e poi, per non farsi imprigionare, sotto la leadership di Mbarka Dia il 7 marzo 1820 organizzarono un suicidio collettivo. Nel sud del paese invece è ricordata la storia di Aline Sitoe Diatta, altre figura femminile emblematica della resistenza della Casamance all’amministrazione coloniale nei primi anni del 1900.\n\nOltre alle attiviste di oggi e le eroine di ieri, l’attivismo passa anche attraverso la letteratura. Fra le scrittrici Mariama Ba con il famoso il suo libro Una così lunga lettera in cui tratta il tema della poligamia, o anche Ken Bugul che con il suo libro Riwan ou le Chemin de Sable racconto delle pressioni che la cultura ha sulle donne.\n\nLe priorità che i movimenti femministi stanno portando oggi in Senegal avanti riguardano le modifiche dei codici di legge discriminatori, in linea con il protocollo di Maputo ratificato dal Senegal, la legalizzazione dell’aborto medicalizzato e l’applicazione concreta ed effettiva delle leggi sulla parità e la criminalizzazione delle violenze sessuali. “Dunque, è davvero necessario rendere effettive queste cose che vengono definite acquisite ma bisogna metterle in pratica. Una pratica concreta!” conclude Fatou Warkha Sambe.\n\nLe interviste complete a Fatou Warkha Sambe e Khaire Thiam sono disponibili sul sito dell’AICS Dakar e fanno parte della serie di racconti Adelphité: dialoghi di attivismo. Per più di info sui femminismi africani, Rama Salla Dieng, Féminismes africains: Une histoire décoloniale.",
    "Senegal, Chiara Barison conduce il suo programma televisivo": "Chiara Barison, a sinistra del tavolo, conduce il suo programma televisivo negli studi di Tfm, stazione radiotelevisiva fondata dal cantante Youssou N’Dour – Foto di Marco Gualazzini\n\nGiornalista, ricercatrice universitaria, conduttrice televisiva. Chiara Barison vive a Dakar da oltre vent’anni. Una scelta che l’ha portata a rivedere il suo modo di guardare il mondo. «Qui ho imparato l’umiltà, il valore della diversità e la relatività del nostro pensiero dominante»\n\nL’intero servizio sul numero di settembre ottobre della Rivista Africa\n\n\n\n",
    "Progetti per aiutare il Senegal domani l’evento “Sama Kharit“": "Non solo il centrodestra supera il 50% ma il sindaco porta la Lega oltre il 30%. Muro contro il Pd nella valle di Cortona, regge invece Cavriglia",
    "Senegal, studio di registrazione": "La registrazione di un videoclip di un gruppo di ballerine – Foto di Simone Bergamaschi\n\nDa oltre quindici anni l’associazione Africulturban, fondata dal rapper Matador, organizza iniziative culturali e sociali e offre sostegno e opportunità a giovani in difficoltà, servendosi degli strumenti tipici della cultura urbana: hip hop, graffiti, breakdance…\n\nL’intero servizio sul numero di luglio agosto della Rivista Africa\n\n\n\n\n\n",
    "Libia – Senegal, dettagli della missione a Dakar del Governo di Unità Nazionale": "Il Primo Ministro libico Abdelhamid Dabaiba ha rivelato, durante una conferenza stampa congiunta, in Dakar, con il presidente senegalese, il sostegno del Paese africano al popolo libico nella sua road-map per raggiungere le elezioni come soluzione finale alla protratta crisi in Libia.\n\nIl presidente del Senegal, Macky Sall, si è detto soddisfatto del ritorno a Tripoli del Segretariato Esecutivo della Comunità del Sahel e degli Stati del Sahara, elogiando l’attivazione di una serie di progetti politici ed economici che collegano la Libia al continente africano, sottolineando che l’Unione africana, di cui il Senegal è presidente di turno, sarà un sostenitore chiave per realizzare il desiderio del popolo libico di porre fine alle fasi di transizione e andare alle urne.\n\nLa conferenza stampa è giunta in seguito ad un incontro al palazzo presidenziale tra i ministri degli Affari Esteri, Economia, Pianificazione, Istruzione superiore e dell’innovazione del Senegal e la delegazione governativa di Tripoli che comprendeva i ministri dell’Economia, Finanze, Istruzione, Comunicazione e Affari Politici nel Governo di Unità Nazionale.\n\n“Il Senegal è un Paese importante per la sua presidenza dell’Unione Africana e per lo storico rapporto con la Libia, li ringraziamo per la calorosa accoglienza e ospitalità” ha dichiarato Dabaiba. Durante l’incontro, le parti hanno discusso i risultati della seconda sessione del comitato libico-senegalese, sottolineando la necessità di dare seguito ai risultati raggiunti, formando un comitato preparatorio tra i due paesi per la realizzazione della terza sessione del comitato, migliorando la cooperazione. Oltre ad una serie di questioni di interesse comune, le delegazioni si sono soffermate sulle modalità con cui sostenere la stabilità nel Paese nordafricano e l’attuazione del processo elettorale attraverso solide basi costituzionali.\n\nMi piace: Mi piace Caricamento...\n\nCorrelati",
    "Seck, esordio con il Senegal. Singo torna con la Costa d’Avorio da difensore": "C'è la pausa per le nazionali e tanti granata sono impegnati a difendere i colori del proprio Paese: oggi è stato il turno di Singo e di Seck. Nell'amichevole della sua Costa d'Avorio contro il Togo, giocata allo stadio Robert Diochon, a Le Petit-Quevilly, in Francia, sessantadue minuti in campo per Wilfried Singo. 2-1 il risultato finale per gli Elefanti, i quali, passati in vantaggio al minuto 60 con un gol del centrocampista Seko Fofana, hanno poi raddoppiato grazie al gol su rigore di Franck Kessié al 69'. Inutile sul finale la rete dell'attaccante degli ospiti Karim Dermane. Singo, sceso nuovamente in campo con la maglia degli ivoriani dopo oltre un anno dall'ultima volta (luglio 2021), ha disputato un'oretta da centrale destro del 3-5-2, prima di essere sostituito al 62' da Jean-Philippe Krasso. Un nuovo ruolo per il granata, che in questa fase di rinnovamento della sua nazionale post mancata qualificazione al Mondiale in Qatar, cercherà di farsi notare dal CT Gasset per scalare le gerarchie. Il prossimo impegno degli africani sarà il match amichevole del 27 settembre contro la Guinea.",
    "Gasdotto Marocco-Nigeria, accordo con Mauritania e Senegal per la costruzione": "Nuovo passo in avanti nella costruzione del gasdotto Marocco-Nigeria con la firma a Rabat degli accordi tra i due promotori del progetto, ECOWAS, Senegal e Mauritania.\n\nGasdotto Marocco-Nigeria: Mauritania e Senegal si impegnano a costruire il gasdotto\n\nLa “Nigerian National Petroleum Company (NNPC)” annuncia la conclusione di nuovi accordi per la realizzazione del progetto del gasdotto Marocco-Nigeria, segnalano i media nigeriani. La cerimonia della firma, prevista per oggi a Rabat, riunirà i rappresentanti dell’NNPC, dell’Ufficio nazionale per gli idrocarburi e le miniere del Marocco (ONHYM) e della Commissione ECOWAS, nonché compagnie petrolifere del Senegal e della Mauritania.\n\nMartedì, il presidente della compagnia petrolifera nigeriana, Mele Kyari, ha avuto colloqui con il presidente della Commissione della Comunità economica degli Stati dell’Africa occidentale, Omar Alieu Touray, nel corso del quale le due parti hanno riaffermato “il loro impegno a fornire gas ai Paesi dell’Africa occidentale attraverso il Regno del Marocco e successivamente l’Europa”, precisa la stessa fonte.\n\nECOWAS, Senegal e Mauritania, nuovi partner\n\n“Una volta completato, il progetto fornirà circa tre miliardi di metri cubi di gas lungo la costa dell’Africa occidentale da Nigeria, Benin, Togo, Ghana, Costa d’Avorio, Liberia, Sierra Leone, Guinea, Guinea Bissau, Gambia, Senegal, Mauritania e Marocco. Altri vantaggi del progetto includono il miglioramento del tenore di vita delle persone, l’integrazione delle economie e la mitigazione della desertificazione attraverso un approvvigionamento di gas sostenibile e affidabile”, ha affermato NNPC in una nota.\n\nLa scorsa settimana, il ministro nigeriano per le risorse petrolifere, Timber Silva, ha affermato che il suo Paese intende aumentare le sue esportazioni di gas in Europa “grazie ai due progetti di gasdotti che attraversano il Marocco e l’Algeria”.\n\nI due promotori di questo progetto non hanno ancora avviato la fase di finanziamento. Nel luglio scorso il presidente nigeriano Muhammadu Buhari aveva invitato il Regno Unito ei Paesi dell’Unione Europea a investire nel gasdotto Marocco-Nigeria.\n\n© Copyright LaPresse - Riproduzione Riservata",
    "Roma, prima la minaccia e poi la deruba: 29enne del Senegal terrorizza una turista": "Roma. Se l’è vista davvero brutta una donna cilena di 36 anni in vacanza nella Capitale. Dapprima avvicinata da un ragazzo straniero con la scusa, la 36 enne è stata poi strattonata e minacciata. L’obiettivo del malvivente era quello di derubarla ma poco dopo aver messo a segno il colpo è stato arrestato.\n\nLeggi anche: Roma, si barricano in casa e assaltano la Polizia: lancio di vasi e acqua bollente sugli agenti, poi le minacce armati di coltello\n\nPrima la minaccia e poi la deruba: i fatti\n\nSi trovava nel Centro Storico quando la vittima, cilena di 36 anni nella Captale per turismo, si è presentata in forte stato di agitazione nella caserma del Comando Carabinieri Roma piazza Venezia denunciando di essere stata, poco prima, avvicinata da un ragazzo straniero. Quest’ultimo, con il pretesto di volerle vendere dei braccialetti, l’aveva strattonata e minacciata per impossessarsi del denaro che aveva in tasca, una trentina di euro.\n\nNon soddisfatto, l’uomo, le ha poi intimato — sempre sotto forti intimidazioni — di recarsi con lui al più vicino sportello ATM per prelevare altro denaro da consegnargli. La vittima, fortunatamente, è riuscita a divincolarsi dalla presa dal malintenzionato ed è corsa in caserma.\n\nL’arresto\n\nGrazie alla dettagliata descrizione fornita, i Carabinieri sono riusciti ad individuare il sospettato. L’indagato – un cittadino del Senegal di 29 anni, con precedenti – è stato trovato in possesso della refurtiva ed è stato arrestato poiché gravemente indiziato di rapina.",
    "Senegal, Bouna Sarr salta i Mondiali: si opera al ginocchio": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Cucina, musica e danza del Senegal: grande successo per la prima di “Maison Bodian”. I sei fratelli: “La riproporremo in futuro”": "Metti una serata di immersione nella tradizione africana: ha registrato un autentico successo di consensi la prima edizione dell’evento “Maison Bodian“, organizzato dai sei fratelli Bodian, Lamine, Fatou, Aida Aicha, Adama, Ewa, Sofia, originari del Senegal ma da oltre trent’anni nel vittoriese, dove sono perfettamente integrati.\n\nTutto è riuscito perfettamente all’Area Fenderl di Vittorio Veneto, dove domenica sera 21 agosto si sono riunite circa novanta persone per condividere le tradizioni dello Stato centrafricano, dalla cucina alla musica alla danza, suggellando la serata con lo spettacolo dei Fuochi di Santa Augusta.\n\n“Nel tempo abbiamo costruito una fitta rete di amicizie con italiani – afferma Adama Bodian – e molti, dopo aver assaggiato qualche nostro piatto tipico, ci avevano proposto di fare qualcosa ‘in grande’ per permettere a più persone di conoscere la nostra cucina. Abbiamo così deciso di creare una serata originale, raffinata e gustosa”.\n\nA partire dal menù, la serata è stata all’insegna dell’autoctonia senegalese. Sono stati serviti per primi gli antipasti, piatto di Fataya (panzerotti al tonno) e Nems (involtini con carne macinata) accompagnati con salsina di cipolle; come piatti unici, sono stati proposti il Thiebou Yapp (riso bianco e carne) con salsa di cipolle e verdure, e vermicelli con pollo, salsa di cipolle e verdure. La cena è terminata con i dolci: bignè fritti (con e senza cocco) accompagnati con Ataya (tè nero e menta). Non sono mancate le bevande: bissap con menta (fiori di hibiscus rossi), zenzero con ananas e Bouye (frutti di baobab).\n\nLuci e candele abbellivano l’area e creavano un’atmosfera unica. “La serata è stata allietata da musiche tradizionali e danze tribali – spiega ancora Adama -: ad un tratto abbiamo anche improvvisato un ballo, e c’è stata una vera e propria standing ovation”.\n\n“Abbiamo ricevuto molti feedback positivi dai nostri invitati – conclude Bodian -, che ci hanno chiesto di proporla mensilmente. Devo dire che siamo proprio orgogliosi di questo evento, che ripeteremo senz’altro in futuro”.\n\n(Foto: per concessione dei Fratelli Bodian).\n\n#Qdpnews.it",
    "Ibrahima Kandé, dal Senegal a Lampedusa, e il sogno di diventare stilista": "Guarda senza limiti i video di Corriere TV: tutte le dirette , l'attualità, le inchieste e l'intrattenimento in tempo reale.",
    "Air Senegal da gennaio 2023 con l’A220-300 per l’Italia": "La Air Senegal dal prossimo mese di gennaio 2023 sostituirà’ il velivolo sulla rotta verso l’Italia tra Dakar e Milano Malpensa.\n\nInfatti dal 23 gennaio 2023 l’A321-200 sarà rimpiazzato dall’Airbus 220-300.\n\nLa frequenza e’ sempre il lunedì / mercoledi / sabato.\n\nLa capienza e’ di 133 posti, 8 in business e 125 in economica sull’A220/300 contro i 16 in business e 149 in classe economica per un totale di 165 posti dell’attuale A321-200.\n\nIn relazione alla diversa dimensione dell’aereo e tipologia di stiva la capacità merci sarà ridotta.",
    "Faye, un diamante grezzo pescato in Senegal": "Altri Sport\n\nUva è medaglia di bronzo agli Europei Under 17 In Coppa il Roller ha vita facile con il Seregno",
    "Il Senegal si stringe intorno a Keita: \"Speriamo possa far parte della spedizione in Qatar\"": "Il Senegal si stringe intorno a Keita: \"Speriamo possa far parte della spedizione in Qatar\"\n\nvedi letture\n\nIl Senegal si stringe intorno a Keita Balde, dopo la notizia della sospensione a causa della violazione del protocollo di un test antidoping effettuato ad aprile, quando vestiva la maglia del Cagliari . Un problema per l'esterno ingaggiato dallo Spartak Mosca, perché potrebbe costringerlo a saltare il Mondiale in Russia (il Tribunale Nazionale Antidoping lo ha sospeso per 90 giorni), che però non preoccupa la Federazione senegalese. \"Keita Balde è in contatto con molti compagni di squadra della nazionale senegalese e con lo stesso allenatore Cisse\", ha detto a BBC Sport Africa una fonte vicina al giocatore. \"Tutti loro hanno mostrato solidarietà e sostegno, con la speranza che tutto possa essere risolto in fretta e che possa far parte della spedizione in Qatar. È considerato uno dei membri più esperti del gruppo e la sua presenza è considerata importante nello spogliatoio\".\n\nGli sarà permesso riprendere gli allenamenti 22 giorni prima della fine della sospensione: \"È importante sottolineare ed evidenziare che il risultato del test di Keita Balde è negativo, quindi chiaramente non sono state trovate sostanze vietate nel suo test. Tuttavia, secondo il codice disciplinare, qualsiasi sanzione in materia di doping comminata da altra associazione sportiva nazionale o internazionale è automaticamente accettata dalla FIFA e deve essere riconosciuta da tutte le confederazioni e associazioni. Di conseguenza, la sanzione applicata dall'Organizzazione italiana antidoping è subordinata al riconoscimento da parte della Federcalcio russa\", ha dichiarato l'agenzia che cura gli interessi del giocatore.",
    "A319 Air Senegal danneggiato a Barcellona dal camion del catering": "L’estremità sinistra dell’A319-100 Air Senegal e’ stata centrata da questo camion del catering della Newrest.\n\nIl velivolo operava la Dakar-Barcellona e avrebbe dovuto fare ritorno in Africa invece il volo e’ stato cancellato per accertamenti tecnici sul profilo dei danni subiti e della conseguente aeronavigabilita’.\n\nLe marche del velivolo sono 6V-AMB",
    "Clorpirifos, richiamato prodotto. Ma il ministero non dice cosa sia...": "Il ministero della Salute ha segnalato il richiamo di un lotto di ‘La Maman’ a marchio Sonacos, per presenza del pesticida Clorpirifos. Il prodotto in questione appartiene al lotto 6044000106039 e il termine minimo di conservazione (Tmc) 29/04/2023. Non è chiaro di quale tipologia di prodotto si tratti perché nell’avviso di richiamo pubblicato dal ministero della Salute non sono presenti immagini, né descrizioni, ma solo la denominazione di vendita.\n\nIl prodotto richiamato è stato realizzato dall’azienda Sonacos, nello stabilimento di 2 Allées Papa Gueye Fall, a Dakar, in Senegal, e commercializzato da Blue Wave Seafood Ltd, di Main Street, Union Hall, a Cork, In Irlanda.\n\nA scopo precauzionale, si raccomanda di non consumare il prodotto contaminato da Clorpirifos con il numero di lotto e il termine minimo di conservazione segnalato e restituirlo al punto vendita d’acquisto.\n\nDal primo gennaio 2022 Il Fatto Alimentare ha segnalato 109 richiami, per un totale di 223 prodotti. Per vedere tutte le notifiche clicca qui.\n\n© Riproduzione riservata Foto: Fotolia\n\nDa 12 anni Ilfattoalimentare racconta cosa succede nel mondo dei supermercati, quali sono le insidie nelle etichette, pubblica le sentenze sulle pubblicità ingannevoli oltre che segnalare il lavoro delle lobby che operano contro gli interessi dei consumatori.\n\n\n\nIl nostro è un sito indipendente senza un editore, senza conflitti di interesse e senza contributi pubblici. Questo è possibile grazie ai banner delle aziende e alle migliaia di lettori che ogni giorno ci leggono e ci permettono di sfiorare 20 milioni di visualizzazioni l'anno, senza farcire gli articoli con pubblicità invasive. Ilfattoalimentare dà l'accesso gratuito a tutti gli articoli.\n\nSostienici, basta un minuto clicca qui. Se vuoi puoi anche farlo con un versamento mensile.\n\n\n\nRoberto La Pira Dona ora",
    "Dalla Valtrebbia al Senegal: la nuova vita dell’ambulanza del 118 nel segno della solidarietà": "Da Piacenza all’Africa: nuova vita per un mezzo dismesso del soccorso 118. L’associazione And Jef spedirà a Koul Diop, in Senegal, un’ambulanza ceduta gratuitamente dall’Azienda sanitaria di Piacenza perché non più funzionale alla rete dell’emergenza urgenza. Si tratta di un mezzo Volkswagen Transponder 4×4 motore 2500 centimetri cubici da 120 kw di potenza del 2009, allestito Aricar con 180mila chilometri, di proprietà dell’Azienda Ausl di Piacenza e che fino a pochi mesi fa era ancora in servizio presso l’ospedale di Bobbio per servizi di emergenza-urgenza territoriale del 118. La donazione è avvenuta alla presenza di Andrea Magnacavallo, direttore sanitario dell’Azienda Usl di Piacenza, Enrica Rossi, direttore Emergenza territoriale 118, Stefano Nani, dirigente Professioni sanitarie Area Emergenza territoriale 118, Alessandro Gandolfi, coordinatore Emergenza territoriale 118 e Macodou Diop, presidente dell’associazione And Jef.\n\n“E’ da 5 anni che stavo cercando un mezzo come questo, per noi è una ricchezza incredibile. Abbiamo medici a disposizione, in Senegal, il problema è la carenza di materiali e mezzi come le ambulanze – spiega Macodou Diop, presidente dell’associazione And Jef -. Questa servirà per effettuare trasporti dal dispensario situato nella città di Koul Diop, a 120 km dalla capitale fino agli ospedali della capitale del Senegal”. “La nostra azienda è attenta al mondo del volontariato, attraverso uno snodo fondamentale del 118. Non è la prima volta che effettuiamo una donazione di questo tipo, ma è la seconda. Questa è la dimostrazione – sottolinea il direttore sanitario Andrea Magnacavallo – di un’attenzione al mondo che ci circonda. Attrezzature che qui possono ormai essere obsolete, possono invece essere ancora utilizzate in territori più in difficoltà. Possiamo dire che continuiamo a promuovere salute, anche a distanza”. “Da qualche anno abbiamo avviato collaborazioni che consentono una nuova vita a mezzi che, per ragioni di accreditamento, non possiamo più utilizzare sul territorio nonostante siano ancora in buone condizioni – spiega Stefano Nani, dirigente Professioni sanitarie Area Emergenza territoriale 118 -. Qualche anno fa abbiamo inviato un’ambulanza dismessa in Congo, questa volta sarà inviata in Senegal. E questo per noi è sicuramente positivo”.",
    "Senegal, convocato Dia: sale a 9 il numero dei granata in partenza per le Nazionali": "Partirà anche Boulaye Dia dopo la partita contro il Lecce. Il giocatore senegalese è stato convocato dal suo CT Aliou Cissé per le due amichevoli che i campioni d’Africa in carica dovranno disputare il 24 settembre contro la Bolivia e il 27 contro l’Iran. L’attaccante granata, tuttavia, non dovrà andare lontano: contro i sudamericani si giocherà in Francia, mentre tre giorni dopo il test è previsto in Austria. In Nazionale ritroverà l’ex granata Alfred Gomis.\n\nSale quindi a nove il numero dei giocatori che saluteranno Nicola e non si alleneranno col gruppo durante la sosta. Kastanos, Gyomber e Piatek saranno impegnati in Nations League: il cipriota affronterà Grecia e Kosovo, il polacco Olanda e Galles, ritrovandosi come compagno Milik dopo le polemiche dello Stadium, mentre lo slovacco se la vedrà con Azerbaigian e Bielorussia. Convocato anche Bronn per i due test con la sua Tunisia: affronterà Isole Comore e soprattutto Brasile (al Parco dei Principi). Chiamate pure per Valencia (Cile impegnato nelle amichevoli contro Marocco e Qatar), Botheim (doppio impegno con l’U21 norvegese contro Svizzera e Spagna) e il moldavo Motoc (amichevole il 27 settembre a Baku tra la sua U21 e i pari età azeri). Si attende l’ufficialità della convocazione di Lassana Coulibaly (Mali, doppia sfida con lo Zambia). Flavius Daniliuc non partirà ma dovrà restare all’erta: il CT austriaco, Ralf Rangnick, lo ha inserito nella lista delle riserve a casa.\n\nDi seguito i convocati del Senegal annunciati alle 12 di oggi:",
    "Defibrillatori da Pisa fino al Senegal": "Colloqui, seminari, orientamento: dal 19 al 21 settembre alla Fortezza da Basso la seconda edizione della manifestazione che ha l'obiettivo di favorire l'incontro tra domanda e offerta di lavoro",
    "Il Senegal a sostegno di Keita: le ultime sull’ex attaccante del Cagliari": "Cagliari, pazza idea per gennaio! I rossoblù pensano a un colpo in attacco per ritrovare i gol",
    "Alex Del Piero e il profugo che sogna di incontrarlo: la storia di Moussa": "TREVISO - «Mi piacerebbe venire in Italia per curarmi e incontrare i miei idoli: Del Piero, Chiellini e Pirlo. Sarebbe un sogno per me». A parlare è Moussa (Mosè in arabo), 23enne con indosso una maglia gialla e dei pantaloncini rossi, lo sguardo buono che sprofonda nell’abisso di una speranza già lontana: tornare a giocare sui campi da calcio. Sì, perché Moussa ha dovuto abbandonare il suo Paese, il Senegal, per cercare di sopravvivere a guerra, delinquenza e povertà. Il tutto in un viaggio verso il Marocco che avrebbe poi dovuto portarlo in territorio spagnolo attraverso le cittadine di Ceuta e Melilla, ma purtroppo qualcosa nel tragitto è andato storto, tanto che non ci ha nemmeno provato a scalare le barriere alte sette metri (anti-profughi) delle due cittadine, come non è riuscito a salire su alcun barcone, questo perché è rimasto nel bosco con la febbre e le sue gambe azzoppate.\n\nMoussa, il profugo che vuole incontrare Del Piero\n\nIl 4 aprile del 2020, dopo un allenamento, Moussa sta correndo con un amico verso casa in sella ad una moto Jakarta 125 quando, all’improvviso, si schiantano contro un fuoristrada sbucato da nulla dalle parti di Sinthiou Garba, nel nord del Senegal verso la Mauritania. Un incidente grave. Prima il buio, poi il risveglio nella sabbia con gravi lesioni alle gambe e sangue ovunque, mentre il compagno se la cava solo con qualche contusione. L’ambulanza che lo trasporta all’ospedale di Ourossogui è solamente un furgoncino grigio qualunque con una scritta rossa “ambulance” e con un asse di legno come barella, ma il responso dei medici è pure peggio: fratture multiple al ginocchio sinistro e al femore destro. Il necessario e costoso intervento chirurgico lo paga il vecchio zio Deh con cui vive da tanti anni, peccato però che nell’ospedale sia terminato il filo in titanio che serve a ricomporre le fratture, tanto che i medici decidono di usare il fil di ferro. Una “bomba” di ruggine e batteri che innesca un’osteomielite che oggi potrebbe portare, da un momento all’altro, all’amputazione degli arti inferiori di Moussa che ora vive imbottito di antibiotici e spray antisettici.\n\nL'appello\n\n«Ho incontrato questo ragazzo poche settimane fa all’ombra della chiesa Notre Dame de Lourdes, nel quartiere Mers Sultan di Casablanca (Marocco) – sottolinea Mario Anton Orefice, giornalista e volontario trevigiano che, durante il suo ultimo viaggio, è stato testimone della storia di Moussa - Dorme in canonica insieme ad altri migranti subsahariani, compagni di viaggio che arrivano qui disperati dopo settimane di cammino. Ad aiutarli la parrocchia e le suore di Madre Teresa di Calcutta con il loro furgoncino colorato che distribuisce i pasti agli angoli delle strade. A centinaia dormono in edifici abbandonati stracolmi di immondizie o per strada dalle parti della stazione degli autobus “Ouled Ziane”».\n\nLa volontà di tornare in Italia per le cure e per il calcio\n\n«Da quel momento Moussa mi scrive ogni giorno e mi chiede di aiutarlo, sia dal punto di vista medico che per incontrare un campione trevigiano come Alex Del Piero. Difatti l’Italia non ha solo ospedali, ma è anche la patria delle sue squadre preferite come la Juventus e la Nazionale – continua Orefice – Inoltre, tiene sempre con sé il suo tesserino di giocatore della Federazione Calcio senegalese e aspetta una risposta dagli spalti dell’umanità. Nel frattempo, non gli rimane che guardare dal cellulare le foto dei suoi eroi calciatori e i video delle partite di Champions League». Diversi sono comunque i volontari trevigiani sono impegnati in queste ore a sostenere Moussa: «Nel segno della mutualità e della solidarietà, siamo impegnati nella diffusione di questo appello, una storia simbolo di quanto dobbiamo ancora fare dal punto di vista sanitario in Africa».",
    "Magadino: polenta per l’associazione Pro Senegal": "Mercoledì 21 settembre, dalle 12, al bar Minigolf di Magadino verranno messi in vendita polenta e gorgonzola, dolci, marmellate: ricavato a favore dei progetti sociali dell’associazione Pro Senegal a Mboro. Possibilità anche di asporto. Organizza il Gruppo Missioni Gambarogno.",
    "Torino, Seck dai granata al Senegal: in attacco coi campioni": "Demba Seck, nella rosa del Torino da gennaio 2022, è un giovane attaccante senegalese. Nasce in Senegal e arriva in Italia qualche anno fa per ricongiungersi con il padre immigrato in Italia. Inizia la sua esperienza calcistica nelle giovanili della SPAL e dopo vari prestiti nel 2020 arriva in prima squadra. Entra in campo per la prima volta con la prima squadra in Coppa Italia contro il Crotone segnando un gol. Viene acquistato dal Torino proprio durante l’ultima giornata di calciomercato ed esordisce con la maglia granata nella partita contro il Cagliari dove subentra all’86esimo minuto al posto di Marko Pjaca.\n\nLeggi anche: Torino, Juric pensa all’addio: gennaio mese decisivo\n\nAd oggi con il Torino ha totalizzato 11 presenze ma ancora nessun gol. Il ragazzo ha sicuramente un grande talento, è molto agile e ama il dribbling nonostante sia alto un metro e 90. Nonostante le qualità che hanno portato all’interessamento del club granata, Seck resta ancora a quota 0 gol. Ha un controllo di palla piuttosto approssimativo, passaggi imprecisi e scelte in campo errate, tutte imperfezioni che possono essere sistemate con allenamento e duro lavoro.\n\nIn Senegal con Mané e Koulibaly\n\nManè, Senegal\n\nNonostante la giovanissima età e la sua poca esperienza attuale, il CT Aliou Cissé ha convocato Seck nella nazionale del Senegal. La squadra disputerà due amichevoli durante la pausa delle nazionali, una è prevista per il 24 settembre contro la Bolivia, l’altra si terrà invece il 27 settembre contro l‘Iran, così come riportato da Tutto Sport. La partecipazione nella nazionale da’ la possibilità a Seck di giocare spalla a spalla con grandi campioni come Sadio Mané e Kalidou Koulibaly. L’esperienza con il Senegal può essere molto utile al ragazzo per perfezionare la tecnica e correggere gli errori commessi nel Toro così da soddisfare le aspettative dei suoi tifosi che hanno già manifestato la loro delusione per l’insuccesso del giovane attaccante. Grandi nomi ed un alto livello di gioco quindi potrebbe essere funzionale per diventare il campione che i granata vogliono.",
    "A settembre torna il Burraco Solidale, si finanzia un progetto in Senegal": "I giovedì del burraco da settembre al Bar funivia Piani d’Erna a Lecco\n\nI soldi raccolti saranno devoluti per un progetto solidale in Senegal\n\nLECCO – Gli Amici Burraco Tour Lecco promuovono per tutti i Giovedì del mese di Settembre degli incontri sportivi e solidali per tutti gli appassionati al Burraco, al Bar Funivia Piani d’Erna.\n\n“Le finalità di questi incontri sono molteplici – spiegano gli organizzatori – lo stare insieme, divertirsi e promuovere solidarietà, le somme raccolte verranno devolute alla costruzione di un “forno per il pane” un progetto solidale con il Senegal”. La quota di iscrizione a persona è di 5 euro.\n\nIl programma prevede:\n\nOre 14,15 Iscrizione e sistemazione Tavoli da gioco – Saluto dei Promotori\n\nOre 14,30 Avvio del Torneo (tre turni da quattro mani ciascuno)\n\nOre 17:30 Conclusione del Torneo. Premiazione dei vincitori\n\nL’iniziativa è aperta a tutti, per la buona riuscita degli incontri, si invitano tutte le persone interessate a prenotare la loro partecipazione (Sergio 3357421775 Antonio 3332123663)",
    "All’Osservanza quattro cori imolesi cantano per le missioni in Brasile e Senegal": "Una nuova occasione per far del bene agli altri e a se stessi. Domenica 18 settembre, dalle 17, all’ex convento dell’Osservanza il Comitato São Bernardo e RestaurOsservanza propongono una serata musicale a chi vuole sostenere le missioni del comitato.\n\nPer l’occasione si esibiranno quattro cori (Coro Cresci Cantando & Young singers, Coro giovanile imolese, Coro gospel Santiago’s, coro Vocachildren), tre dei quali di voci bianche, tutti provenienti dalla città di Imola, per un totale di circa 80 bambini e ragazzi. Oltre a questi, si potrà godere della presenza del collaudato coro Santiago’s.\n\nIl repertorio del concerto spazierà nei generi e negli stili, partendo dalla musica per bambini fino ad arrivare al gospel, abbracciando anche alcuni tra i più famosi brani di musica pop, la musica d’autore e brani dal repertorio tradizionale popolare proveniente da diversi paesi del mondo. Sarà un momento di ritrovo per festeggiare la fine estate. La cena di beneficenza sarà gestita dai volontari delle due associazioni e le offerte raccolte in occasione di questo evento saranno destinate a tre progetti. Il primo, i lavori di restauro dell’asilo Margherita a São Bernardo do Campo in Brasile, molto danneggiato da una esplosione dovuta ad una fuga e di gas in un edificio antistante l’asilo; il secondo, al progetto Essere Donna in Senegal. Infine i restauri dell’ex convento dell’Osservanza.",
    "La Maman di Sonacos Senegal: richiamo per rischio chimico": "Richiamo sul sito Salute.gov: ritirato dal commercio lotto del prodotto La Maman di Sonacos Senegal a causa di un rischio chimico.\n\ndi Manuela 5 Settembre 2022\n\nAncora un richiamo sul sito di Salute.gov dopo quello relativo al Fagottino marchio Coop: è stato ritirato dal commercio un lotto del prodotto La Maman di Sonacos Senegal a causa di un rischio chimico. Anche in questo caso, la data di pubblicazione dell’allerta sul sito e quella presente sull’avviso di richiamo vero e proprio, relativa ai controlli effettivi, coincidono: è quella del 30 agosto 2022.\n\nLa denominazione di vendita esatta del prodotto interessato dal richiamo è La Maman, mentre il marchio del prodotto è Sonacos – Senegal. Sull’avviso di richiamo non è indicato il marchio di identificazione dello stabilimento o del produttore, mentre il nome o ragione sociale dell’OSA a nome del quale il prodotto è commercializzato è Blu Wave Seafood Ltd (con sede in Main Street Union Hall co Cork, Irlanda). Il nome del produttore, invece, è Sonacos, con sede dello stabilimento i Le Grenier du Baol Sarl 2 ad Allees Papa Gueye Fall Dakar, in Senegal.\n\nIl numero del lotto di produzione coinvolto nel richiamo è 6044000106039, quello con data di scadenza o termine minimo di conservazione del 29 aprile 2023. Sull’avviso di richiamo manca l’unità di vendita del prodotto, così come manca anche una foto che permetta di capire meglio a quale prodotto si stiano riferendo.\n\nIl motivo del richiamo è un rischio chimico, cioè la presenza del pesticida noto come Clorpyriphos. Nelle avvertenze viene specificato di restituire il numero di lotto sopra indicato del prodotto in questione presso il punto vendita di acquisto. Ovviamente, se già presente in casa, il suddetto lotto non va consumato.",
    "Macky Sall: “L’Unione africana faccia parte del G20”": "Tema che sta a cuore al presidente del Senegal nonché dell’Ua\n\nMacky Sall: “L’Unione africana faccia parte del G20”\n\nAttualmente solo il Sudafrica ne è membro. Quindi è esclusa la voce di gran parte dei paesi continentali nella sede dove si prendono le più importanti decisioni economiche globali\n\nAnche ieri Macky Sall, presidente senegalese e attuale presidente dell’Unione africana, è tornato su un tema che gli sta molto a cuore: ampliare il G20 a una nuova presenza africana dopo il Sudafrica. Meglio se il seggio venga affidato all’Unione africana.\n\nLo ha ribadito in un’intervista televisiva nazionale trasmessa la sera del 29 agosto: il G20 deve concedere al continente un altro seggio, in modo che l’Africa possa far sentire meglio la sua voce nei dibattiti internazionali.\n\n«Abbiamo un solo paese africano membro del G20: il Sudafrica», ha dichiarato. «L’Africa deve invece partecipare nel consesso dove si discutono i problemi del mondo».\n\nIl presidente senegalese ha anche ricordato che «il continente africano è in lotta da più di 20 anni» per realizzare una riforma che gli permetta di avere due seggi permanenti anche nel Consiglio di sicurezza dell’Onu, con diritto di veto.\n\nEconomicamente, l’Africa, ha sottolineato, vuole commerciare con tutti i suoi partner in un contesto in cui la globalizzazione sta accentuando le disuguaglianze.\n\nAnche il 21 luglio scorso, in un articolo, pubblicato su Le Monde, Macky Sall aveva scritto che «l’inclusione dell’Unione africana nel G20 gioverebbe al mondo intero».\n\nMultilateralismo, strada sicura\n\nLa storia dimostra – ha ricordato – che il multilateralismo è la strada più sicura per la stabilità globale e il progresso economico. «Le tragedie del secolo scorso e quelle attualmente in corso nel mondo riflettono i pericoli e l’inutilità di approcci frammentati e di politiche “win-lose”. Come capo di stato, ho visto il costo delle tensioni internazionali pagato dalla “gente comune” e i benefici di una collaborazione tra paesi».\n\nG20, 80% del Pil mondiale\n\nLa struttura del G20 è stata concepita per essere ampia e rappresentativa, ma di dimensioni gestibili. Composto da 19 paesi più l’Unione europea, i membri del G20 rappresentano circa l’80% del Pil mondiale, il 75% del commercio internazionale e più del 60% della popolazione mondiale.\n\nPoiché l’Ue ha 27 stati membri – Francia, Germania e Italia sono anche membri individuali del G20 – il forum dei paesi più industrializzati rappresenta effettivamente 43 nazioni, più di un quinto dei membri delle Nazioni Unite. Di tutti questi paesi, solo uno – il Sudafrica, appunto – è africano. L’Unione africana viene invitata occasionalmente.\n\nCon l’Ua, il G20 rappresenterebbe l’80% della popolazione mondiale\n\n«Il G20 può colmare questa lacuna ammettendo l’Ua come membro», è quindi la richiesta avanzata da Sall, spiegando che accogliendo «un solo presidente», ossia quello della Commissione Ua, «il G20 arriverebbe a rappresentare le opinioni di 54 membri aggiuntivi, la maggior parte dei paesi a basso reddito e l’80% della popolazione mondiale».\n\n«L’inclusione dell’Ua – ha aggiunto – rafforzerebbe la governance economica globale e l’attuazione delle politiche approvate dal G20, con i paesi africani titolari delle decisioni del forum su questioni importanti. La coerenza e il coordinamento delle politiche in Africa sarebbero rafforzati».\n\n«In generale – ha concluso – l’integrazione dell’Ua nel G20 è un’idea realizzabile, di cui è giunto il momento».\n\nL’UA ha partecipato per la prima volta a questo forum nel 2010 e sette anni dopo, durante la presidenza tedesca del G20, è stato lanciato il G20 Compact with Africa (CWA). Il CWA è una misura volta ad approfondire l’impegno del G20 con specifici paesi africani, in quanto si riconosce appunto che il Sudafrica da solo non può rappresentare efficacemente un continente vasto e complesso come l’Africa.",
    "Studenti in gita su un pullman speciale Escursione fino al Prato delle Macinaie sul \"Tesorobus\" che poi andrà in Senegal": "Non solo il centrodestra supera il 50% ma il sindaco porta la Lega oltre il 30%. Muro contro il Pd nella valle di Cortona, regge invece Cavriglia",
    "Pausa nazionali, oggi è il giorno di Leao. In campo anche Lazetic e Ballo": "MilanNews.it\n\n© foto di Daniele Buffa/Image Sport\n\nAl terzo giorno di Nazionali arriva finalmente il momento di Rafael Leao che, questa sera, giocherà con il suo Portogallo in casa della Repubblica Ceca nel match valido per la Nations League. Il 17 rossonero non gioca dal 14 settembre, giorno di Milan-Dinamo Zagabria. In campo anche Fodè Ballo-Tourè e ancora Marko Lazetic che, però, avendo giocato due giorni fa tutta l'amichevole con la Finlandia difficilmente scenderà in campo oggi. Il programma completo.\n\nRafael Leao: Repubblica Ceca - Portogallo, ore 20.45 (Nations League)\n\nFodè Ballo-Tourè: Bolivia - Senegal, ore 18.30 (Amichevole)\n\nMarko Lazetic: Serbia U19 - Portogallo U19, ore 16 (Amichevole)",
    "NBA, Il Cairo ospita Basketball Without Borders: dal 28 al 31 agosto": "Si è aperta oggi, domenica 28 agosto, la 18ª edizione del Baskeball Without Borders Africa camp. Il progetto congiunto NBA-FIBA ha scelto Il Cairo per riabbracciare il continente a tre anni di distanza dall’ultimo evento (Senegal 2019). La sede del camp nella capitale egiziana sarà l’Hassan Mostafa Indoor Sports Complex.\n\nBasketball Without Borders Africa, presenti diversi coach NBA: c’è Steve Kerr\n\nUn panel di allenatori di grande levatura, “capitanato” dal campione NBA in carica, Steve Kerr, offrirà a giovani ragazze e ragazzi l’opportunità di mettersi in mostra sfruttando un occasione che, come noto, ha fatto la fortuna di diversi protagonisti del presente della lega. Due nomi su tutti: Joel Embiid (BWB 2011) e Pascal Siakam (BWB 2012). Saranno quattro gli head coach NBA coinvolti, pareggiando un record per l’evento: oltre a Kerr, Chauncey Billups (Portland Trail Blazers), Chris Finch (Minnesota Timberwolves) e Wes Unseld Jr. (Washington Wizards).\n\nLeggi anche:\n\nMagic, problema al menisco per Gary Harris: Orlando valuta come procedere\n\nTim Donaghy e lo scandalo scommesse NBA: dal 30 agosto su Netflix\n\nInfortunio Holmgren, arriva la richiesta Thunder: 5 milioni di Disabled Player Exception"
}