{
    "Le elezioni amministrative in Repubblica Ceca sono state vinte dal partito populista dell’ex primo ministro Andrej Babis": "Nelle elezioni amministrative che si sono tenute il 23 e 24 settembre in Repubblica Ceca il partito dell’ex primo ministro Andrej Babis ha ottenuto un netto successo, vincendo nella maggior parte delle grandi città in cui si votava: 17 su 27. Babis era stato capo del governo dal 2017 al 2021, alla guida del partito populista ANO (che in ceco significa “sì” ed è inoltre acronimo di “azione dei cittadini insoddisfatti”). Aveva però perso le elezioni dell’ottobre 2021, quando la maggioranza in parlamento era andata alla coalizione di centrodestra SPOLU (“Insieme”) che aveva formato un governo insieme ai centristi.\n\nOltre che per le elezioni comunali, venerdì e sabato si è votato anche per il primo turno delle elezioni per rinnovare parte del Senato (27 seggi su 81): il partito di Babis ha ottenuto la maggioranza relativa, ma anche se dovesse vincere tutti i ballottaggi del secondo turno la coalizione di governo manterrebbe la maggioranza in Senato.",
    "Svizzera-Repubblica Ceca, le quote \"dicono\" 1": "C'è chi gioca per il primo posto e chi per evitare la retrocessione. La seconda questione riguarda Svizzera e Repubblica Ceca, di fronte martedì sera a San Gallo. Ecco l'analisi del match e a seguire il pronostico per le scommesse.\n\nSvizzera-Repubblica Ceca, indovina il risultato e vinci i premi in palio\n\nSi parte dalla doppia chance 1X\n\nCon il poker incassato dal Portogallo (gara in cui Schick ha anche sbagliato un rigore) la Repubblica Ceca è arrivata a 11 gol subiti nel girone di Nations League. Ora per evitare la retrocessione in Lega B i cechi devono per forza vincere a San Gallo contro la Svizzera, ribaltando un pronostico a loro sfavorevole.\n\nGli elvetici si giocano vincitori a quota 1.65, in questa valutazione pesa molto evidentemente il successo per 2-1 ottenuto in casa della Spagna che ha bissato quello ottenuto a spese del Portogallo.\n\nDunque Svizzera favorita nonostante anche un pareggio sarebbe utile per centrare l'obiettivo permanenza in Lega A. Per coprirsi ci sta di ricorrere ad una combo: 1X più Over 1,5.",
    "Schick, che dolore: si fa male al polso in Repubblica Ceca-Portogallo. VIDEO": "Un brutto infortunio che avrebbe potuto avere conseguenze peggiori. Non è stata una serata fortunata per Patrick Schick e la sua Repubblica Ceca, sconfitta per 4-0 dal Portogallo in Nations League. Nel tentativo di colpire la palla in rovesciata, l'attaccante del Bayer Leverkusen è stato travolto da Ruben Neves che involontariamente gli ha calpestato il braccio, procurandogli tagli e dolori molto forti al polso. A completare la serata da incubo di Schick anche un rigore fallito col risultato ancora sul 2-0",
    "Volley, Mondiali 2022: tutto facile per Giappone e Germania, superate nettamente Repubblica Ceca e Kazakistan": "Si sono concluse le due partite che hanno dato il via alla quarta giornata dei Campionati del Mondo di pallavolo femminile. Nei due incontri disputati all’immenso GelreDome di Arnhem, nei Paesi Bassi, le nazionali di Giappone e Germania si sono nettamente imposte rispettivamente su Repubblica Ceca e Kazakistan.\n\nIn apertura di programma le asiatiche hanno banchettato sulla modesta nazionale ceca, vincendo con il punteggio di 3-0 (25-15, 25-20, 25-12). Un dominio mai messo davvero in discussione da una Repubblica Ceca disastrosa in attacco (anche grazie alle grandi doti di difesa delle giapponesi), poco incisiva al servizio e fallosa in ricezione.\n\nIl Giappone si prende dunque la seconda vittoria consecutiva per 3-0 nel giro di 24 ore, dopo aver battuto la Colombia all’esordio. Se la miglior marcatrice a referto è stata la schiacciatrice Koga Sarina, la vera mattatrice del match è stata la centrale Shimamura Haruyro, autrice di 15 punti con uno straordinario 68% in attacco.\n\nAndamento simile nel match tra Germania e Kazakistan che ha visto le tedesche imporsi per 3-0 (25-15, 25-18, 25-21). Match leggermente più combattuto del precedente, almeno nel terzo set quando le kazake hanno tenuto aperto l’incontro fino al 21-20, prima di cedere di schianto negli scambi decisivi.\n\nRimane a 0 punti la nazionale del Kazakistan mentre la Germania sale a 6, ancora a punteggio pieno dopo il successo al debutto contro la Bulgaria. La grande trascinatrice per le teutoniche è stata la capitana Jennifer Janiska, schiacciatrice in grado di mettere a referto 17 punti con ottime percentuali tanto in attacco quanto in ricezione. Importanti anche i 10 dell’opposta Kimberly Drewniok e i 10 della centrale Camilla Weitzel\n\nFoto: FIVB",
    "Repubblica Ceca: \"Niente visti umanitari ai disertori russi\"": "I russi che fuggono dal loro Paese per evitare la mobilitazione non otterranno i visti umanitari nella Repubblica Ceca.\n\nLo ha affermato il ministro degli Esteri, Jan Lipavsky, in reazione all'annuncio della mobilitazione parziale da parte del presidente Vladimir Putin e al conseguente afflusso dei cittadini russi in fuga alle frontiere. Il premier ceco, Petr Fiala, ha dichiarato che i potenziali disertori saranno trattati come tutti i richiedenti asilo.",
    "Nations League, dove vedere in tv Spagna-Svizzera e Repubblica Ceca-Portogallo": "di Salvatore Riggio\n\nPenultimo turno dei gironi di Nations League, Svizzera per evitare la retrocessione contro la Spagna imbattuta, il Portogallo di Leao e Ronaldo spera nelle Final Four\n\nRafa Leao e Cristiano Ronaldo (LaPresse)\n\nContinua la quinta giornata dei gironi di Nations League. Oggi, sabato 24 settembre, è il turno di due big: il Portogallo di Cristiano Ronaldo e Rafael Leao e la Spagna. In campo anche la Svizzera che l’anno scorso ha beffato l’Italia nei gironi di qualificazione Mondiale a Qatar 2022. Costringendo gli azzurri ai playoff, e poi alla sconfitta nel marzo scorso, a Palermo, dalla Macedonia del Nord, con conseguente eliminazione.\n\nSpagna-Svizzera\n\n(ore 20.45 su Sky Sport Uno e in streaming su Now)\n\nDa una parte la Spagna del c.t. Luis Enrique che cerca la qualificazione alle Final Four; dall’altra la Svizzera che vuole evitare la retrocessione nella Lega B. In Nations League le Furie Rosse sono imbattute: in quattro gare hanno collezionato due vittorie e due pareggi. Invece, gli elvetici dopo aver strappato il pass per Qatar 2022 non sono riusciti a ripetere le prestazioni dei mesi precedenti, conquistando un solo successo, ma perdendo le altre tre gare. Per la Spagna un solo dubbio: uno tra Sarabia e Asensio potrebbe giocare con Morata e Ferran Torres.\n\nRepubblica Ceca-Portogallo\n\n(ore 20.45 su Diretta gol di Sky Sport Football e in streaming su Now)\n\nCristiano Ronaldo cercherà di dimenticare i suoi malumori nel Manchester United, mentre Rafael Leao torna in campo, seppur con la propria Nazionale, dopo la squalifica che in campionato gli ha fatto saltare la sfida tra Milan e Napoli di domenica 18 settembre. I lusitani con i loro due campioni hanno la possibilità di restare aggrappati alla Spagna, nella speranza che gli avversari non vincano contro la Svizzera, per poi giocarsi il passaggio alle Final Four all’ultima giornata. Classifica gruppo 2: Spagna 8 punti; Portogallo 7; Repubblica Ceca 4 e Svizzera 3.\n\n\n\nLe altre gare di Nations League In campo anche la Lega di B e C. Alle 15 si gioca Armenia-Ucraina e alle 18 Slovenia-Norvegia, entrambe della B ed entrambe su Sky Football e in streaming su Now. Alle 18 in campo Irlanda del Nord-Kosovo per la C in onda su Sky Football e in streaming su Now. Le altre gare alle 20.45 sono su Diretta Gol di Sky Sport Football e in streaming su Now. Questo il programma: Lega B, ore 20.45 Israele-Albania, Scozia-Irlanda e Serbia-Svezia. Lega C, ore 20.45 Cipro-Grecia.",
    "Repubblica Ceca-Portogallo, le formazioni ufficiali: Barak e Schick contro Leao e CR7": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Polonia, insieme a Repubblica ceca per nuove regole su energia - Energia - Nuova Europa": "Polonia, insieme a Repubblica ceca per nuove regole su energia L'annuncio di Morawiecki e Fiala al Forum economico di Karpacz\n\n(ANSA) - KARPACZ, 07 SET - Polonia e Repubblica Ceca insieme per cambiare le regole del settore energetico rispondendo all'impennata dei prezzi e ai cambiamenti nella politica energetica avvenuti dopo l'aggressione della Russia contro l'Ucraina. Ad annunciarlo nel corso di un dibattito al 31/o Forum Economico di Karpacz il premier polacco Mateusz Morawiecki e il suo omologo della Repubblica Ceca, Petr Fiala.\n\n\n\n\"La nostra visione comune significa che insieme esercitiamo un'influenza più efficace, anche sui nostri partner nella Commissione europea - ha affermato Morawiecki . Una certa visione della politica energetica è stata distrutta: sulle sue macerie ne stiamo costruendo una nuova. Oggi la nostra voce a Bruxelles si fa sentire anche grazie al potere del premier Fiala\".\n\n\n\n\"Abbiamo alle spalle un periodo spensierato - ha sottolineato Fiala - ora invece abbiamo problemi economici e dobbiamo prendere delle decisioni. Dobbiamo liberarci della nostra dipendenza dalla Russia, dai suoi ricatti nei nostri confronti utilizzando l'arma dell'energia. Dobbiamo adattare la nostra politica energetica in modo che possa essere attuata al più presto\". (ANSA).\n\n\n\n\n\n© Copyright ANSA - Tutti i diritti riservati",
    "Repubblica Ceca live": "Giappone - Repubblica Ceca\n\nWorld Championship (D) – Segui LIVE su Eurosport l'incontro di Pallavolo tra Giappone (D) e Repubblica Ceca (D). La partita è in programma il 26 settembre 2022 alle 14:15. La nostra diretta ti offre aggiornamenti minuto per minuto e dettagli sui momenti più importanti.\n\nVisita i profili dettagliati di Giappone (D) e Repubblica Ceca (D). Leggi gli ultimi aggiornamenti di Pallavolo: calendari, risultati, classifiche.",
    "Convocati Repubblica Ceca, presenti Barak e Zima della Serie A": "Jaroslav Šilhavý, allenatore della Repubblica Ceca, ha rilasciato, attraverso i canali ufficiali della federazione, la lista ufficiale dei convocati.\n\nLa selezione ceca affronterà Portogallo e Svizzera nelle sfide valevoli per le fasi a gironi di UEFA Nations League, in programma per il 24 e il 27 Settembre.\n\nNell’elenco dei nomi scelti dal CT ceco compaiono due giocatori di Serie A: si tratta del centrocampista della Fiorentina Antonin Barak, e di David Zima, difensore del Torino.\n\nNon resta altro che osservare le prestazioni dei due ragazzi, figure importanti all’interno della propria Nazionale.",
    "Volley femminile, Mondiali 2022: tutto facile per Stati Uniti e Repubblica Dominicana. Fatica il Brasile con la Repubblica Ceca": "Tutto come da pronostico nelle tre gare che hanno chiuso la seconda giornata di gare ai Mondiali di Olanda e Polonia. Nello stadio di Arnhem Stati Uniti, e Repubblica Dominicana hanno iniziato la loro avventura iridata senza troppe difficoltà battendo 3-0 rispettivamente Kazakistan e Corea del Sud.\n\nPiù semplice del previsto la vittoria della Repubblica Dominicana nei confronti della Corea del Sud, solo lontana parente della squadra che poco più di un anno fa, aveva chiuso con uno splendido quarto posto la sua avventura olimpica sotto la guida di Stefano Lavarini, ora coach della Polonia. Le coreane hanno cambiato tanto e al momento faticano a tenere alto il livello del loro gioco. La Repubblica Dominicana, dal canto suo, non ha regalato nulla e, una volta capite le difficoltà strutturali delle rivali, ha affondato i colpi piazzando alcuni break micidiali che hanno demolito la resistenza delle asiatiche.\n\nQualche sussulto solo nel primo set, vinto 25-19 dalla squadra americana che poi nel secondo parziale ha preso quasi subito il largo raggiungendo un vantaggio abissale che ha aperto la strada per il 25-12 conclusivo. Nel terzo set ancora partenza a razzo delle dominicane che si sono trovate avanti 16-8 ed hanno gestito al meglio il vantaggio fino al 25-15 che ha sancito il loro successo.\n\nPer la Repubblica Dominicana spiccano i 17 punti di Gonzalez Lopez e gli 11 di Isabel Pena, mentre la Corea del Sud ha fatto leva su Lee Seonwoo che ha ottenuto 9 punti.\n\nTutto facile anche per gli Stati Uniti contro il modesto Kazakistan. La squadra di Kiraly, che ha rinunciato ad alcuni punti fermi alla vigilia del Mondiale, è scesa in campo con Poulter in regia, Drews opposta, le centrali Washington e Ogbogu, le schiacciatrici Frantti e Robinson. Vantaggio che si dilata progressivamente nel primo set per la squadra statunitense che, con battuta, muro e un attacco molto efficace, si impone con il punteggio di 25-16.\n\nLa musica non cambia nel secondo parziale con le statunitensi che, pur senza strafare, volano sul 16-8 e proseguono la loro marcia fino al 25-13 conclusivo. Nel terzo set c’è più partita: le due squadre restano piuttosto vicine ma nel finale sono ancora una volta gli Stati Uniti ad avere la meglio con il punteggio di 25-22 per il 3-0 finale. Frantti top scorer per gli Stati Uniti con 14 punti, 13 per Drews e 12 per Robinson. Nel Kazakistan Nikitina unica atleta in doppia cifra con 10 punti all’attivo.\n\nPartita sicuramente più divertente quella tra Brasile e Repubblica Ceca, almeno per un set e mezzo nel quale le ceche riescono a reggere, seppure a fatica il ritmo di Gabi e compagne che devono faticare un po’ per vincere 25-20 il primo set. Nel secondo parziale il Brasile prende da subito un buon vantaggio (10-6), poi alza il ritmo e distanzia la Repubblica Ceca fino al 25-16 conclusivo.\n\nA sorpresa, nel terzo parziale, il Brasile cala vistosamente il ritmo al servizio e in attacco e la Repubblica Ceca è pronta ad approfittarne. Le ceche vanno sotto 10-6, recuperano pareggiando a quota 13, mettono il naso avanti (16-15), tornano ad inseguire (18-20) ma nel finale non sbagliano più nulla, forzano il servizio e mandano in tilt ricezione a attacco verde-oro riuscendo ad imporsi 25-22 per il 2-1.\n\nLo schiaffone sveglia le brasiliane che ripartono di slancio esattamente da dove avevano lasciato nel secondo set. La squadra verde-oro prende subito un buon vantaggio (11-7) e sfrutta anche il calo di tensione delle ceche per aumentare progressivamente il vantaggio e portare a casa match e set con il punteggio di 25-18. Per il Brasile Gabi protagonista assoluta con 24 punti, 16 punti per Kisy, 11 per Priscila e 10 per Caroline GHattaz. Per la Repubblica Ceca bene Orvosova con 18 punti e Miejnkova con 13.\n\nFoto Fivb",
    "Repubblica Ceca, le Ferrovie gestiranno 55mld di czk": "Repubblica Ceca, le Ferrovie gestiranno 55mld di czk\n\nL'Amministrazione ferroviaria ha ricevuto 3,4 miliardi di CZK dal Fondo statale per le infrastrutture di trasporto (SFDI) per il suo bilancio di quest'anno. In totale, quest'anno gestirà più di 55 miliardi di CZK. La maggior parte del denaro extra sarà destinato agli investimenti, mentre l'amministrazione\n\nne avrà di più per la manutenzione e la riparazione delle linee. Il budget per la costruzione di capitale dell'Amministrazione ferroviaria aumenterà di 2,7 miliardi di CZK, raggiungendo quasi 40,5 miliardi di CZK quest'anno. Il denaro sarà speso principalmente per i lavori di costruzione del corridoio principale tra Praga e Ostrava. Altri 650 milioni di CZK saranno stanziati dall'amministrazione per garantire l'operatività delle linee. L'amministrazione utilizzerà un'altra parte del denaro per lavori di manutenzione nella seconda metà di quest'anno.",
    "Nazionali Milan: Leao titolare in Repubblica Ceca Portogallo": "Classifica Serie A femminile: cosa cambia dopo la giornata 4\n\nQuesto week-end si è giocata la quarta giornata di Serie A Femminile. Ecco come cambia la classifica e la posizione...",
    "Repubblica Ceca: a Praga suona la campana che commemora le 9mila requisite e fuse durante la seconda guerra mondiale": "Da ieri, domenica 28 agosto, Praga ha un memoriale che commemora le 9.801 campane che furono confiscate dai nazisti in Boemia e Moravia durante la seconda guerra mondiale e fuse in armi. La campana commemorativa prodotta nella storica fonderia Grassmayr di Innsbruck pesa esattamente 9.801 chilogrammi, come riporta Radio Praga. Il progetto “#9801” è stato avviato dall’associazione Sanctus Castulus, che negli ultimi anni ha dato nuovo slancio a diverse chiese di Praga con interventi di restauro e riqualificazione. Secondo l’associazione Sanctus Castulus, il 90 per cento delle campane dei campanili delle chiese e delle torri dei luoghi civici scomparvero durante la seconda guerra mondiale, per l’azione di spoliazione compiuta dall’esercito tedesco. Il regolamento di requisizione fu pubblicato il 26 novembre 1941 e le campane furono raccolte fino a tutta l’estate del 1942 per esser quindi inviate alla fusione in Germania. La campana appena svelata sarà esposta fino alla fine di settembre sulla banchina Smetana nel centro della città, il luogo da dove le campane furono spedite in Germania 80 anni fa. Verrà quindi installata, nel 2024, su un’isola galleggiante nella Moldava vicino al famoso Ponte Carlo e suonata in occasioni speciali. La campana suona con il tono particolarmente basso f/0, e reca l’iscrizione “Pax in terra” scelta alla luce della guerra in Ucraina. La campana rappresenta “un ricordo di questa perdita culturale” e, affermano i promotori, “migliaia di voci mute sono sostituite da una voce di campana vivace e potente”. Le campane hanno sempre svolto sin dall’antichità un ruolo sociale: “siamo convinti che la voce della campana #9801 sarà un impulso per le persone a non dimenticare ciò che ci unisce e a non arrendersi”, sottolinea l’associazione Sanctus Castulus.",
    "Basket, Europei 2022: la Grecia batte l’Estonia e chiude a punteggio pieno. La Repubblica Ceca supera Israele e strappa il pass playoff": "Si sono giocati i due match del tardo pomeriggio e si è conclusa, così, la corsa a un posto playoff nel Gruppo D, con le sentenze tutte scritte. Le ultime partite hanno visto Estonia e Grecia sfidarsi in un match senza nulla da dire, mentre Repubblica Ceca ed Israele si sono affrontati in uno vero e proprio spareggio playoff. Ecco come è andata.\n\nESTONIA-GRECIA 69-90\n\nMatch che si mette subito in discesa per la Grecia, che non fa turnover e schiera fin da subito il quintetto migliore e Antetokounmpo non delude i tifosi del Forum rendendosi subito protagonista del parziale iniziale di 8-0. Servono tre minuti all’Estonia a sbloccarsi, mentre i greci alzano un po’ il piede dall’acceleratore, soprattutto in difesa, controllando più il vantaggio già acquisito. Estoni costretti, però, a molti falli per contenere gli avversari, ma nel finale del quarto la Grecia si distrae pericolosamente e un parziale di 9-2 riporta sotto gli estoni, con Antetokounmpo e compagni che proprio allo scadere riallungano per il 27-21 del primo quarto. Grecia che comanda la partita, ma sembra non voler affondare il coltello e, così, Estonia che resta aggrappata, inseguendo gli avversari. Alza, però, il ritmo la Grecia nel secondo quarto e partita che praticamente si spegne in dieci minuti, con l’Estonia che va al riposo sotto 34-51.\n\nIl secondo tempo, così, ha poco da dire se non per le statistiche. Che mostrano Giannis Antetokounmpo chiudere con 25 punti (9/10 dal campo) in meno di 20 minuti sul parquet milanese. Grecia che, così, si impone per 90-69 e chiude il Gruppo C a punteggio pieno.\n\nTOP SCORER\n\nESTONIA – Vene 19, Kriisa 12, Joesaar 12\n\nGRECIA – Antetokounmpo 25, Sloukas 11, Calathes 9\n\nREPUBBLICA CECA-ISRAELE 88-77\n\nPrimo tempo che inizia con un grande equilibrio a Praga, dove le due formazioni si giocano un posto ai playoff. Nei primi minuti è Israele a provare a fare la lepre, ma senza la capacità di allungare e, così, si lotta punto a punto fino a 3 minuti dalla fine del primo quarto. Qui, infatti, la Repubblica Ceca piazza un parziale di 10-3 e va al primo stop avanti 26-17. Cechi che non rallentano nel secondo quarto, battezzato dalla tripla di Hruban, e Israele in forte difficoltà, soprattutto in difesa. Il vantaggio dei padroni di casa si consolida sulla doppia cifra e, anzi, a metà quarto arriva un nuovo allungo che porta la Repubblica Ceca sul +19. Reagisce Israele, cerca di limitare i danni prima dell’intervallo, ma resistono i padroni di casa che vanno al riposo avanti 53-37.\n\nNon vuole, però, dire addio al torneo Israele e al ritorno sul parquet la musica cambia a Praga. La tripla di Menco dà il via alle danze, poi il canestro di Ginat al 3’30” vale il -10 ed è ancora Menco poco prima di metà quarto a riportare Israele in singola cifra. Fatica tantissimo la Repubblica Ceca in attacco, con soli 7 punti in 5 minuti, mentre insiste Israele che arriva a -5 ancora con un canestro di Ginat. Satoransky prova a dare la sveglia ai suoi da oltre l’arco e la Repubblica Ceca riesce ad andare all’ultimo stop avanti 67-62. Avdija da oltre l’arco riporta subito Israele a -2 a inizio ultimo quarto, ma è l’ultima fiammata per la sua squadra. I padroni di casa cambiano ritmo, ritrovano la via del canestro e con un parziale di 13-0 scappano via dopo tre minuti. Ora per Israele la missione è disperata, con Madar e Avdija che riportano la squadra a -10 poco dopo metà quarto. Soffre la Repubblica Ceca, Avdija firma il -6, ma il pallone a spicchi ora pesa tantissimo e le due squadre abbassano le loro percentuali. Così i cechi restano avanti e quando Hruban mette il +9 a due minuti dalla fine sembra poter calare il sipario sull’Europeo di Israele. Troppi errori per Madar e compagni e, così, la Repubblica Ceca vince 88-77 e strappa l’ultimo biglietto per Berlino.\n\nTOP SCORER\n\nREPUBBLICA CECA – Hruban 25, Vesely 16, Satoransky 14\n\nISRAELE – Madar 16, Ginat 15, Menco 12, Avdija 12\n\nFoto: fiba.basketball",
    "ELEZIONI A PRAGA. LA REPUBBLICA CECA, L’EUROPA, L’ORIZZONTE DELLA DEMOCRAZIA. INTERVISTA A HELENA LEISZTNER.": "La Repubblica Ceca fa parte dell’Unione europea e della NATO. L’organo legislativo del Paese si compone di due camere, entrambe elette a suffragio popolare diretto. Il Parlamento è bicamerale. La camera bassa, la Camera dei deputati (Poslanecká sněmovna), è composta da 200 rappresentanti eletti per 4 anni con un sistema proporzionale basato su una suddivisione in quattordici circoscrizioni con soglia di sbarramento al 5% dei voti validi. La camera alta, il Senato (Senát), è composta da 81 senatori, eletti con sistema maggioritario uninominale a doppio turno: il primo turno richiede la maggioranza assoluta, il secondo richiede la maggioranza semplice tra i primi due candidati. Il Senato, con funzioni consultive, viene rinnovato ogni due anni di un terzo dei suoi membri. Le elezioni amministrative comunali e quelle per un terzo dei seggi del Senato ceco si terranno domani e dopodomani (23 e 24 settembre). Per l’occasione abbiamo intervistato Helena Leisztner, importante esponente della cultura ceca, che ha deciso di “scendere in campo” per una politica e società migliore, non solo ceca ma anche europea. L’intervista che segue è in due versioni, italiana ed inglese, per garantirne il massimo della diffusione .\n\nINTERVISTA\n\nHelena sei una personalità della cultura ceca. La tua creatività spazia nei campi del design, della moda e dell’arte visiva. Perché hai scelto di impegnarti attivamente nella politica?\n\nAnni fa la polizia di Praga ha scoperto molti casi di corruzione. A quel tempo, ho iniziato a parlare attivamente contro gli abusi politici e la corruzione. L’ultimo impulso è stato quando ho presentato al comune di Praga idee e modelli di abbigliamento per la presentazione, gratuita, della Repubblica Ceca a un grande evento internazionale. Questa mio progetto è stato successivamente utilizzato con un nome diverso, ottenendo un ricavato di 2 milioni di corone. Cominciai allora, però, a scoprire l’esistenza d’intrighi inaccettabili.\n\nLa Cultura è una grande fonte di democrazia e pace. Cosa ne pensi a proposito e, secondo te, la Cultura può essere uno strumento per migliorare la società?\n\nSì, la Cultura è e deve essere parte integrante della vita. Rafforza la nostra prospettiva, accresce le emozioni e riunisce molte persone. Ma questo non è il momento perché ci sono questioni ancora più urgenti. Nella Repubblica Ceca, ad esempio, il governo non sta affrontando i problemi di una inflazione galoppante. L’elettricità ha il prezzo più alto dell’UE: gas, cibo e carburante sono costosissimi. La maggior parte delle famiglie lotta per sopravvivere, pensando ad un inverno freddo. A questo punto, la Cultura è un argomento poco importante per la stragrande maggioranza della popolazione.\n\nQuali sono gli obiettivi fondamentali che speri possano essere attuati per avere una vita migliore?\n\nA breve, nel periodo 2022-2023 occorre garantire energia sufficiente per la Repubblica Ceca e per l’Europa, imponendo un prezzo dell’energia ragionevole. Serve fare pressione sul governo. I politici devono svolgere il loro lavoro, compito degli Stati è garantire condizioni di mercato ottimali, far vivere e lavorare tanto i cittadini quanto le imprese. Ciò non mi sembra garantito nell’UE e nella Repubblica Ceca.\n\nNegli ultimi 15 anni in Europa ha prevalso un modello estremo, particolarmente invasivo: vogliono controllare la vita dei cittadini, il progresso e le forme di produzione delle aziende. Ci sono “ordini” difficili da seguire, come tenere il riscaldamento in casa a un livello di gradazione basso, fare la doccia una volta al giorno, usare solo auto elettriche, ecc, ecc. Una congerie di nterventi e regolamenti ha già “avvelenato” le nostre vite, spesso non ci accorgiamo nemmeno dell’assurdità e, sullo sfondo, finanche dell’interesse economico. E poi, si torna a parlare di corruzione.\n\nLa domanda in tutta l’UE è più o meno costante. Dal lato dell’offerta, tuttavia, da anni l’UE ha ridotto significativamente la quantità, chiudendo centrali nucleari e a carbone, liquidando le auto senza motore elettrico, innescando una speculazione di mercato. Ma il disastro sta nel fissare il prezzo di tutta l’elettricità in base al prezzo della produzione più costosa. Avviene così per le auto con l’allineamento di Škoda, Fiat, ecc…, al prezzo delle più costose Mercedes, BMW, VW. Questo è assurdo, tant’è che sono scattati i controlli, anche da parte dell’Interpol.\n\nCosa ha motivato la tua scelta di entrare a far parte di un partito politico centrista?\n\nAll’inizio questo partito era l’unico con un chiaro impegno anticorruzione. Ora, in virtù di argomentazioni ragionevoli, basate sempre sui fatti, stiamo cercando di spingere il governo ad affrontare i problemi più gravi ed urgenti, in primis la crisi energetica.\n\nQuali sono i principi su cui si basa la politica di ANO (sigla che in italiano significa SÌ, ndr)?\n\nL’orientamento centrista del partito ha molto a cuore la condizione sociale dei cittadini, per sostenere le fasce più deboli. Si tiene comunque conto degli equilibri di bilancio dello Stato. In realtà, il 2019 si era chiuso con un saldo attivo. Gli anni del Covid 2020 e 2021 non lo hanno più reso possibile. Con ANO al governo, le pensioni e gli stipendi degli insegnanti sono aumentati, i lavori pubblici – si pensi alle autostrade – hanno avuto maggiore impulso, concrete misura sociali sono state adottate. Non sono parole, i fatti lo documentano.\n\nIn quale gruppo del Parlamento europeo sei e cosa rappresenta per te l’Europa?\n\nSono in “Rinnova l’Europa” (Renew Europe). Per me l’Europa rappresenta il dinamismo del mercato, la libera circolazione dei cittadini, l’offerta circolare del lavoro. All’opposto, le agende degli ultimi anni stanno progressivamente e lentamente distruggendo l’Europa. Ci sono provvedimenti che vanno combattuti, come quelli riguardanti i sussidi impropri, l’eccessiva regolamentazione dei mercati, alcuni divieti insensati: tutto ciò comporta una lenta “deformazione” dell’UE.\n\nCome sappiamo, Bruxelles ha basato l’intera agenda del Green Deal sulle importazioni di gas dalla Russia. Questo errore è stato riconosciuto in modo esplicito, con le dovute scuse pubbliche? No, al contrario. Ma tutto questo, per il sovraccarico di divieti e limitazioni, non ha più nulla a che fare con la scienza, l’economia o la protezione dell’ambiente.\n\nQuale scenario immagina per la politica ceca?\n\nAuguro, non solo alla Repubblica Ceca ma a tutti i Paesi europei, la fortuna di avere nel governo e nei parlamenti uomini politici assennati, con un uno sguardo internazionale. Mi piacerebbero dotati di conoscenze linguistiche, in grado di esibire e valorizzare, a beneficio di tutti, la loro esperienza professionale e i loro successi. Politici non gravati da ideologie, senza interessi collaterali, al servizio di cittadini, aziende e istituzioni .\n\nChe progetto ha il partito ANO per il futuro della Repubblica Ceca?\n\nANO ha quasi lo stesso numero di voti di quelli che la coalizione INSIEME-SPOLU aveva quando ha ottenuto la maggioranza. Ora, l’attuale governo pentapartito ha affermato, in questo agosto 2022, che i cittadini non hanno bisogno di aiuto, supereranno comunque l’inverno ed impareranno a risparmiare senza bisogno di sostegno. La pressione del nostro partito, le manifestazioni in piazza, la “disperazione” dei politici e il coraggio di un solo ministro – il ministro della Giustizia – sono riusciti a cambiare almeno in parte questo atteggiamento incomprensibile. Ora il governo ha già in parte ceduto, anche se ancora poco rispetto agli altri membri dell’UE.\n\nCosa ne pensi di Orbán?\n\nOgni Paese ha il diritto di eleggere i suoi rappresentanti e l’UE deve rispettare le singole scelte. L’UE è stata creata come un “contenitore” di opinioni, esperienze storiche, popoli e culture differenti.\n\nOrbán favorisce chiaramente gli interessi del suo Paese, dando priorità alle esigenze dei suoi cittadini. Certo, sarebbe opportuna una sua maggiore aderenza alla politica europea. C’è da chiedersi però se non sia più vantaggioso per tutti che l’UE abbia posizioni diverse all’interno e possa quindi esprimere opinioni differenti, per poi trovare le soluzioni più giuste.\n\nLa Gran Bretagna non ha lasciato l’UE solo per capriccio. Forse è necessario un esame di coscienza da entrambe le parti e sarebbe importante che l’UE analizzi la Brexit e le ragioni che l’hanno provocata. Esiste già questa analisi?\n\nImmagini un ruolo della Repubblica Ceca nella questione balcanica, tenendo conto che la stabilità dell’area potrebbe essere importante anche per la Repubblica Ceca?\n\nLa stabilità dell’intera UE e del mondo è importante. Stiamo vivendo tragedie che fino a poco tempo fa nemmeno avremmo potuto immaginare. Ricordo come abbiamo accolto l’anno 2000, quando ci abbandonammo all’ottimismo per l’inizio di una nuova era di prosperità e di pace, all’insegna della solidarietà universale. Ebbene, nessun cittadino, nessuna madre, nessuna famiglia vuole conflitti, guerre, miseria. Nessuno si rassegna a un domani di pura sussistenza.\n\nCosa prevedi sugli sviluppi dell’intervento militare di Putin in Ucraina e sul coinvolgimento della NATO?\n\nIn questo caso, chi è l’aggressore e chi l’aggredito appare ben definito. La posizione della NATO è corretta. La Repubblica Ceca ha vissuto un’analoga tragedia nel 1968. L’invasione russa ha stravolto le nostre vite, ha cambiato tutti noi per 20 anni. Nessuno ci ha aiutato, quella volta. La nazione ne porta ancora i segni.\n\nCome si dice “buona fortuna” per le elezioni politiche?\n\n“Mnoho štěstí”. Consentimi tuttavia di ripetere che la fortuna è di avere a tutti i livelli – nel governo, nei parlamenti, nei senati – buoni politici: aperti al mondo, dotati di competenze linguistiche, forti della loro esperienza di lavoro e dei loro successi. Politici legati solo a un interesse, quello di servire con scrupolo e diligenza il loro Paese.\n\n“Mnoho štěstí”, Helena!\n\n———\n\nVERSIONE INGLESE\n\n———\n\nHelena you are a personality of Czech culture. Your creativity ranges in the fields of design, fashion and visual art. Why did you choose to actively get involved in politics?\n\nMany years ago, the police in Prague uncovered many corruption cases. At that time, I began to actively speak out against political abuse and corruption. The last impulse was when I submitted to the municipality a complete concept and clothing designs for the presentation of the Czech Republic for free at a large international event, and this concept was subsequently used under a different name for 2 million crowns. That’s when I discovered the real existence of political machinations.\n\nThe culture is a great source of democracy and peace. What do you think about it and do you think Culture can be an instrument for improving society?\n\nYes, culture is and must be an integral part of life. It strengthens our outlook, heightens emotions and brings many people together. But at the moment it will be difficult. In the Czech Republic, the government has not yet applied a valid price cap. We have the most expensive electricity in the EU – despite the fact that we have a surplus of it and export it. We have almost the most expensive gas, food and fuel. Most households struggle to survive the winter. At this point, culture is a meme topic for the vast majority of the population.\n\nWhich are the fundamental objectives that you hope can be implemented for having a better life?\n\nIn year 2022 a 23 to ensure enough energy for the Czech Republic and for Europe, to force a reasonable energy price for the Czech Republic by putting pressure on the government. Politicians must do their job, the duty of states is to ensure objective and optimal market conditions and let citizens, companies live and work. This market in EU and Czech Republic not exist anymore.\n\nFor the last 15 years, extreme engagement has prevailed in the EU, they want to control the lives of citizens, the progress and production forms of companies. Itś an order how we have to turn on the heating at some degrees, shower only once a day, use only electric cars, etc., etc. . Interventions and regulations have already poisoned our lives, we often don’t even notice the absurdity and financial interest in the background. We are talking about corruption again.\n\nDemand across the EU is more or less constant.\n\nOn the supply side, however, the EU has been significantly reducing the quantity for years – closing nuclear and coal-fired power plants, liquidating cars without electric drive, enabling a speculative emission market. But the biggest crime is setting the price of all electricity based on the price of the most expensive production. This is similar to setting the price of all other cars – Škoda, Fiat, etc. – based on the most expensive Mercedes, BMW, VW. This is already absurd, and work for Interpol.\n\nWhat motivated your choice to join a centrist political party?\n\nAt the beginning, this party was the only one with a clear anti-corruption commitment. Now, with the effort of reasonable arguments, based on facts, we are trying to solve and convince the government and the necessity of a vigorous entry into the energy crisis\n\nWhat are the principles on which ANO”s policy is based?\n\nIt is a centrist orientation, with an emphasis on trying to ensure the social satisfaction of citizens. Of course, taking into account the balance of the state budget. In 2019, the budget was already in surplus. The years of Covid 2020 and 2021 no longer made it possible. During the period of the ANO government, pensions and teachers’ salaries increased the most, highways were built, and there are countless positive outcomes. All the facts are presented in books with clear chapters.\n\nIn which group of the European Parliament you are and what does Europe represent for you?\n\nI’m in “Renew Europe”.\n\nFor me, Europe is an ideal for free trade, free movement of citizens, unlimited destination for work.\n\nOn the completely opposite side are the agendas of recent years that are gradually and slowly destroying Europe and must be fought against: artificial subsidies, artificial markets for administrative papers, senseless bans, dubious central limits, regulation, slow deformation of the EU.\n\nBrussels based the entire Green Deal agenda on gas imports from Russia. Has anyone registered an apology and admission of mistake? No, on the contrary, it is completely pointless to try to shorten the timetable and tighten the artificial restrictions even more. This no longer has anything to do with science, basic economic knowledge or environmental protection.\n\nWhat scenario do you imagine for Czech politics?\n\nI wish the same for every country. To be lucky enough to have sensible politicians in the government and parlaiments, with an international perspective, with language skills, with experience from own business or from a successful work career. Politicians who are not burdened by ideologies, without side interests and whose only goal is to ensure good conditions for citizens, companies and institutions.\n\nWhat project does the ANO party has with regards to the Czech Republic?\n\nANO has almost the same number of votes, the TOGETHER-SPOLU coalition won the majority when 3 parties joined. The 5-party government claimed 3 weeks ago – in August 2022- that the citizens do not need help, they will survive the winter and at least learn to save. Also, that there is a lack of companies and overemployment in the Czech Republic, they will survive and do not need help. The pressure of ANO, demonstrations in the streets, the desperation of regional politicians and the courage of one single minister – the Minister of Justice – managed to change this incomprehensible attitude at least partially. Now the government has already partially relented, although still definably little compared to all other EU states.\n\nWhat do you think about Orbán?\n\nEvery country has the right to elect its representatives and the EU must respect that. The EU has just been created as a conglomerate of different opinions, historical experiences, peoples and cultures.\n\nOrbán clearly favors the interests of his country, prioritizing his citizens.\n\nWe can say that it would be appropriate to adapt more to the European central opinion. The question is whether it is not appropriate for the EU to have different positions inside – not only One and Only – and given opinions, to discuss, discuss and find the right solutions.\n\nGreat Britain didn’t just leave the EU on a whim either once in the morning. Perhaps some self-reflection is needed on both sides and it would be important for the EU to analyze Brexit and the reasons. Does this analysis already exist?\n\nDo you imagine a role of Czech Republic in the Balkan question, taking into account that the stability of the area might be important also for the Czech Republic?\n\nThe stability of the entire EU, the entire region and the world is important. We are experiencing tragedies that we could not even imagine. I remember how we welcomed the year 2000, full of optimism as the beginning of a new era of prosperity, peace and togetherness. Politicians – it is necessary to remember! No citizen, no mother, no family wants conflict, war, misery and livelihood.\n\nWhat do you foresee about the developments of Putin’s military intervention in Ukraine and the NATO involvement?\n\nIn this case, the aggressor and attacker is defined and clear. NATO’s position is correct. The Czech Republic had this historical tragedy to experience in 1968. It changed our lives and us for 20 years. No one helped us that time. The nation is still marked.\n\nHow do you say “good luck” for political elections?\n\n“Mnoho štěstí”, but I have to repeat: To be lucky enough to have sensible politicians in the government, parliaments, senates, with an international perspective, with language skills, with experience from own business or from a successful work career. Politicians who are not burdened by ideologies, without side interests and whose only goal is to ensure good conditions for citizens, companies and institutions.\n\n“Mnoho štěstí”, Helena!",
    "Eurobasket 2022 - La Repubblica Ceca vince lo spareggio con Israele": "Il biglietto mancante nel girone D di Eurobasket 2022 è stato finalmente assegnato, dopo una vibrante sfida tra Repubblica Ceca e Israele. I padroni di casa hanno potuto finalmente avere a disposizione un autorevole Tomas Satoransky e un gioco abbastanza fluido.\n\nGara ad elastico, dopo che i Cechi, sul finire del primo tempo, avevano accumulato un cospicuo vantaggio 46-27, per andare al 20' sul 53-37. Ma Ginat e Avdija non si danno per vinti e si riportano sul 67-65 al 31'. Hruban e Kriz riportano lo scarto in doppia cifra, per il tripudio della Prague Arena.\n\nRepubblica Ceca - Israele 88-77. Boxscore: 25 Hruban, 16 Vesely, 14p+8r+11as Satoransky per la Repubblica Ceca; 16 Madar, 15 Ginat, 12p+8r+11as Avdija, 12 Menco per Israele.",
    "Repubblica Ceca: parlamento approva tetto prezzi per elettricità e gas": "17:55\n\nTempa Rossa, al via le attività di perforazione al pozzo Gorgoglione 2",
    "Nazionapoli - Mario Rui titolare in Repubblica Ceca - Portogallo": "Finisce il primo tempo tra l'Italia e l'Ungheria. Alla Puskas Arena gli azzurri si impongono con il...",
    "Repubblica Ceca: la Camera approva lo schieramento fino a 1.200 soldati sul fianco est della Nato": "La Camera dei deputati ceca ha approvato la possibilità di schierare fino a 1.200 militari a difesa del fianco est della Nato. Lo ha reso noto l’agenzia di stampa “Ctk”. La possibilità, che riguarda il biennio 2023-24, era già stata approvata dal Senato ad agosto. La decisione consentirà alla Repubblica Ceca di schierare truppe in Polonia, Slovacchia, Ungheria e nelle repubbliche baltiche, oltre al dispiegamento di altri 20 agenti a guardia dell’ambasciata ceca a Kiev. In totale, fino a 1.362 militari cechi potranno servire in missioni all’estero nel biennio 2023-24.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Viktoria Plzen, l'Atalanta della Repubblica ceca: \"L'Inter non ci fa paura\"": "PRAGA - Il quotidiano ceco Ceské Noviny li ha definiti \"schiacciasassi\". E non è un'esagerazione, osservando il percorso fatto fin qui. I rossoblu del Viktoria Plzen dall'inizio della stagione hanno praticamente sempre vinto, se si escludono un paio di pareggi rocamboleschi e la sconfitta nel primo turno Champions contro il Barcellona. Per la quarta volta nella sua storia in Champions League, la squadra di Michal Bílek ha superato i round delle qualificazioni senza mai perdere una partita, prima dello shock al Camp Nou.",
    "In Repubblica Ceca scattano i mondiali di canottaggio: nove varesotti in gara": "A conclusione del collegiale preparatorio per la partecipazione al Campionato del Mondo Assoluto (Senior, Pesi Leggeri e Pararowing), svoltosi tra Sabaudia e Piediluco, il Direttore Tecnico Francesco Cattaneo ha reso note le formazioni degli equipaggi che, da domenica 18 a domenica 25 settembre, gareggeranno a Racice, in Repubblica Ceca.\n\nLa spedizione Azzurra parte con una spedizione di 64 atleti che daranno vita ai 23 equipaggi azzurri (6 Senior e 4 Pesi Leggeri maschili, 4 Senior e 4 Pesi Leggeri femminili, 5 Pararowing).\n\nE se un mese fa il lago di Varese è stato protagonista con la grande manifestazione Under19 e Under23, questa volta il nostro territorio sarà in prima linea per rappresentare l’Italia: saranno infatti 9 gli atleti del Varesotto che lotteranno in cerca di medaglie sulle acque della Repubblica Ceca.\n\nLa punta di diamante sarà ovviamente l’oro olimpico Federica Cesarini (Canottieri Gavirate, foto) che punta, con la compagna del due pesi leggeri Valentina Rodini, a una posizione sul podio.\n\nProverà a ripetere l’oro europeo con il suo quattro di coppia Nicolò Carucci (Canottieri Gavirate), confermando le ottime indicazioni di questa barca negli ultimi mesi.\n\nChiara Ondoli, da Angera e tesserata per la Aniene, sarà in barca con il “quattro senza” (Aisha Rocek, Giorgia Pelacchi, Laura Meriano) per affinare la sinergia in vista delle qualificazioni alle prossime Olimpiadi.\n\nSarà un appuntamento speciale per la famiglia Codato, che vedrà impegnati – entrambi su un “due senza” – i due fratelli Giovanni (Canottieri Gavirate), con Davide Comini, e Alice, con Linda de Filippis (entrambe della Canottieri Gavirate); Alice sarà inoltre la rappresentante Azzurra più giovane in gara.\n\nUn altro portacolori della Canottieri Gavirate in gara sarà Paolo Covini, che partirà per il Mondiale come riserva.\n\nSul quattro di coppia pesi leggeri femminile ci sarà l’atleta di Galliate Lombardo (tesserata per la Aetna) Giulia Mignemi, mentre sulla stessa barca al maschile sarà protagonista Alessandro Benzoni (Canottieri Gavirate).\n\nUOMINI SENIOR\n\nSINGOLO (Matteo Sartori)\n\nDUE SENZA (Davide Comini, Giovanni Codato)\n\nDOPPIO (Davide Mumolo, Luca Rambaldi)\n\nQUATTRO SENZA (Vincenzo Abbagnale, Cesare Gabbia, Salvatore Monfrecola, Nunzio Di Colandrea)\n\nQUATTRO DI COPPIA (Nicolò Carucci, Andrea Panizza, Luca Chiumento, Giacomo Gentili)\n\nOTTO (Alfonso Scalzone, Matteo Castaldo, Emanuele Gaetani Liseo, Giovanni Abagnale, Marco Di Costanzo, Matteo Lodo, Giuseppe Vicino, Leonardo Pietra Caprina, Enrico D’Aniello-timoniere)\n\nDONNE SENIOR\n\nDUE SENZA (Alice Codato, Linda De Filippis)\n\nDOPPIO (Kiri Tontodonati, Stefania Gobbi)\n\nQUATTRO SENZA (Aisha Rocek, Giorgia Pelacchi, Laura Meriano, Chiara Ondoli)\n\nQUATTRO DI COPPIA (Silvia Terrazzi, Alessandra Montesano, Valentina Iseppi, Clara Guerra)\n\nUOMINI PESI LEGGERI\n\nSINGOLO (Gabriel Soares)\n\nDUE SENZA (Alessandro Durante, Giovanni Ficarra)\n\nDOPPIO (Pietro Ruta, Stefano Oppo)\n\nQUATTRO DI COPPIA (Antonio Vicino, Alessandro Benzoni, Niels Torre, Patrick Rocek)\n\nDONNE PESI LEGGERI\n\nSINGOLO (Stefania Buttignon)\n\nDUE SENZA (Maria Elena Zerboni, Samantha Premerl)\n\nDOPPIO (Valentina Rodini, Federica Cesarini)\n\nQUATTRO DI COPPIA (Giulia Mignemi, Ilaria Corazza, Silvia Crosio, Arianna Noseda)\n\nRISERVE: Alessandro Bonamoneta, Paolo Covini, Veronica Bumbaca, Elisa Mondelli\n\nPARAROWING\n\nSINGOLO PR1 MASCHILE (Giacomo Perini)\n\nSINGOLO PR2 MASCHILE (Gian Filippo Mirabile)\n\nDUE SENZA PR3 FEMMINILE (Ludovica Tramontin, Greta Elizabeth Muti)\n\nDOPPIO PR3 MISTO (Mariam Afgey, Luca Conti)\n\nQUATTRO CON PR3 MISTO (Luca Conti, Tommaso Schettino, Ludovica Tramontin, Greta Elizabeth Muti, Raissa Scionico-timoniere)",
    "Canottaggio. Stefano Oppo in semifinale ai mondiali in Repubblica Ceca": "21 Settembre 2022\n\nNella quarta giornata dei Mondiali Assoluti in Repubblica Ceca il canottiere\n\noristanese Stefano Oppo, con il terzo posto ai quarti di finale, ha strappato il pass per la semifinale del doppio Pesi Leggeri maschile in programma domani giovedì 22 settembre, alle 11:25. Come\n\nsempre, i primi tre equipaggi di ciascuna semifinale avranno accesso alla finale A di sabato.\n\nUn quarto di finale, quello disputato da Stefano Oppo e Pietro Ruta, veramente al cardiopalma: l’Italia si stacca velocemente dai blocchi di partenza e nella prima metà di gara lavora per consolidare la seconda posizione dietro alla formazione di casa, la Repubblica Ceca. Al passaggio dei 1500 metri, Italia sempre seconda, ma la Polonia va all’assalto e supera la Cina per la terza\n\npiazza. Sul finale si scatena una bagarre infernale, con quattro equipaggi (Italia, Polonia, Cina e Ucraina che dalle retrovie risale pericolosamente) a punta a punta per tre posti in semifinale.\n\nIl traguardo al photofinish conferma la terza posizione italiana per soli 4 centesimi di secondo dietro a Repubblica Ceca e Ucraina, che taglia la finish line seconda. Domani la semifinale vedrà gli Azzurri nuovamente contrapposti alla Repubblica Ceca. Questa la composizione della semifinale: Spagna, Belgio, Norvegia, Repubblica Ceca, Francia, Italia.\n\nTutte le regate verranno trasmesse in live streaming e commento audio sul sito ufficiale di World Rowing (https://worldrowing.com/). Da domani anche RAI trasmetterà le ultime giornate di regate dalle 9:30",
    "World Baseball Classic 2023: Gran Bretagna e Repubblica Ceca si qualificano! La Spagna mastica amaro": "La Gran Bretagna e la Repubblica Ceca staccano il biglietto per il World Baseball Classic 2023, torneo ad inviti dedicato alle Nazionali, che sta vivendo in questo momento la prima fase di qualificazione in quel di Regensburg (Germania). Le due compagini hanno raggiunto l’impresa eliminando la Spagna.\n\nI britannici hanno eliminato in scioltezza prima la Francia (14-4) e, successivamente, la Germania (8-11), imponendosi nell’atto finale superando la squadra iberica soltanto di misura con il risultato di 9-10, caratterizzato dal volo di sacrificio vincente di Crosby.\n\nPerdendo la sfida, la Spagna ha avuto quindi la possibilità di giocarsi la qualificazione poi con la Repubblica Ceca, squadra vincitrice della pool dei perdenti, non riuscendo però a trovare il successo malgrado un match cominciato con il piglio giusto passando in vantaggio già nel primo inning grazie ad un volo di sacrificio di Mensik ed al punto di Beltre.\n\nNella seconda ripresa la Repubblica Ceca è andata al sorpasso con il fuoricampo di Muzik, per poi chiudere i conti nel quarto turno con un altro fuoricampo, questa volta firmato da Chiup, colpo che ha regalato la gioia definitiva al team dell’Europa Centrale.\n\nFoto: LaPresse",
    "Dal 1 settembre gli F-16 polacchi e i Gripen cechi difenderanno lo spazio aereo della Slovacchia. E i MiG-29 che fine faranno?": "La Polonia e la Repubblica Ceca subentreranno il 1° settembre prossimo alla protezione dello spazio aereo slovacco. La relativa dichiarazione è stata firmata sabato 27 agosto, durante i SIAF International Aviation Days 2022, dai capi dei ministeri della difesa polacco, ceco e slovacco Mariusz Błaszczak, Jana Czernochova e Jaroslav Nad’. Il 1° settembre, i caccia slovacchi MiG-29 saranno messi a terra e formalmente dismessi, come avevamo già scritto qualche settimana fa.\n\n“Sono molto contento che abbiamo firmato una dichiarazione congiunta di cooperazione per quanto riguarda la protezione dello spazio aereo sulla Slovacchia. Penso che questo sia un argomento molto importante per cui cooperiamo a stretto contatto. Siamo vicini, siamo amici, condividiamo le minacce che stanno avvenendo nella nostra parte d’Europa e stiamo cercando di rispondere rafforzando le nostre forze armate per spaventare un possibile aggressore“, ha affermato il vice primo ministro polacco Błaszczak in una conferenza stampa congiunta con i ministri della Difesa di Repubblica Ceca e Slovacchia .\n\nIl ministro della difesa slovacco ha indicato che si tratta di un momento molto importante e ha ringraziato per questa decisione. “Abbiamo dimostrato quanto sia forte la nostra alleanza all’interno della NATO e all’interno dell’UE, è una forte amicizia, fratellanza tra i nostri paesi. Fino al 2024 vi prendete cura della nostra sicurezza“, ha detto Nad’. Coma sappiamo, nel 2024 la Slovacchia riceverà i nuovi caccia F-16V Viper ordinati nel 2018.\n\nAnche il capo del ministero della Difesa ceco ha espresso soddisfazione per la firma della dichiarazione. “Dovremmo ricordare che dobbiamo sostenerci a vicenda e queste sono prove così tangibili che i politici non solo parlano di cooperazione, ma in realtà fanno e implementano qualcosa all’interno di questa cooperazione”, ha sottolineato Czernochova.\n\nOltre alla firma della dichiarazione politica congiunta, sono stati conclusi anche accordi tecnici che regolano gli aspetti generali e pratici della cooperazione con la Repubblica Ceca e la Polonia. In questo contesto, il ministro Naď ha aggiunto che, in base a questi accordi tecnici, la Repubblica Ceca e la Polonia forniranno i loro caccia ed equipaggi pronti a reagire prontamente a una possibile violazione dello spazio aereo della Repubblica Slovacca la quale fornirà, se necessario, il supporto necessario, compresi i servizi di rifornimento di carburante, la navigazione aerea e la protezione dei velivoli.\n\nIn base alla dichiarazione politica e agli accordi tecnici, la Repubblica Ceca e la Polonia svolgeranno compiti relativi alla protezione dello spazio aereo slovacco per 16 mesi, periodo che potrà essere prorogato in base all’accordo dei partecipanti. La Repubblica Slovacca ottiene questa capacità gratuitamente dai suoi vicini, pagherà solo il carburante effettivo consumato nel caso in cui uno degli aerei alleati debba effettivamente decollare.\n\nBłaszczak, alla domanda sugli ultimi acquisti militari, ha affermato che già dal prossimo anno 12 aerei da addestramento e da combattimento FA-50 coreani saranno consegnati alla Polonia. “Stiamo rafforzando l’aviazione militare polacca, perché stiamo rafforzando costantemente le forze armate polacche per spaventare l’aggressore“, ha affermato il capo del ministero della Difesa.\n\nLa Slovacchia ha deciso di ritirare gli aerei di fabbricazione sovietica MiG-29 Fulcrum in relazione all’acquisto dei caccia F-16 americani. Ad oggi il produttore è in ritardo con le consegne e alla fine le autorità slovacche si sono rivolte a Varsavia e Praga per chiedere un supporto alla difesa aerea. La stampa slovacca ha sottolineato che su 10 macchine, le forze armate di Bratislava avrebbero solo sei piloti.\n\nOltre a questo, come avevamo già scritto, esiste la possibilità che questi MiG-29 slovacchi vengano trasferiti in Ucraina il prossimo mese di settembre. Il ministro della difesa slovacca Nad’ ha detto ai giornalisti che si è parlato della vendita dei MiG, ma non ha voluto entrare nei dettagli anche se non ha escluso che le macchine potessero essere vendute proprio in Ucraina.\n\nSecondo i piani, un volo simbolico di un MiG-29 slovacco, di un Gripen ceco e degli F-16 polacchi avrebbe dovuto aver luogo la mattina immediatamente dopo la firma del contratto ma il maltempo ha impedito l’arrivo del MiG. Alla fine gli slovacchi hanno detto addio ai loro vecchi aerei quando nel pomeriggio quattro MiG-29 hanno sorvolato l’aeroporto di Malacky – Kuchyna. “È una macchina bella, potente e agile, che ogni esperto e fan dell’aviazione ha ammirato. È un aereo che a suo tempo aveva eguagliato le prestazioni delle macchine occidentali e orientali“, ha detto Ivan Hůlek, ex pilota del MiG-29 e direttore esecutivo dell’evento SIAF 2022.\n\nSeguiteci anche sul nostro canale Telegram.",
    "Repubblica Ceca-Portogallo: violento scontro di gioco per CR7": "Problemi per Cristiano Ronaldo nel corso del match che il suo Portogallo sta vivendo per 2-0 contro la Repubblica Ceca in Nations League.\n\nL’attaccante portoghese ha subito un duro colpo nel corso di un contrasto con il portiere avversario Vaclik, che nel tentativo di rinviare la palla con il pugno ha colpito in faccia proprio il giocatore del Manchester United. L’ex Juventus ha perso molto sangue dal naso, costretto anche a cambiare la maglia, ed è rimasto stordito per qualche secondo prima di riuscire poi regolarmente a concludere il primo",
    "La casa nella prateria ceca è un omaggio alla tradizione locale e ai campi fioriti senza recinti": "Vista dai suoi stessi piedi con il naso all'insù, questa casa nella prateria, o, più ufficialmente, questa casa familiare a Rašovka, nell'area settentrionale della Repubblica Ceca, sembra salire piano piano verso il cielo. Perché i suoi 158 metri quadrati (edificati) si estendono su un podere a 600 metri sul livello del mare - un terreno che gode di una vista bellissima: un orizzonte verde, il cosiddetto Paradiso Boemo. Il progetto di atelier SAD e dell'interior designer Iveta Zachariášová (anche poprietaria dell'immobile) ha integrato spazi indoor e paesaggio dominato da prati fioriti non recintati, realizzando una casa che sintetizzi i principali schemi contemporanei dell'abitare. L'edificio è in gran parte coperto da un tetto a sella con un'inclinazione variabile a seconda del pendio. La casa, sotto questa protezione in parte spiovente e in parte no, risulta armoniosamente compatta. Ma la massa vanta delle aperture. Ampia e trasparente, quella del salotto trasforma la vista apparentemente senza confini in un quadro che si proietta verso l'intero. Ed è così che si massimalizza la visuale. La terrazza, anche, allunga con praticità il dentro verso il fuori dischiudendosi in un varco aperto. Infine, tutti gli spazi abitativi al pianterreno guardano all'esterno (il bagno soprattutto).\n\nBoysPlayNice\n\nUna casa di famiglia in Repubblica Ceca BoysPlayNice\n\nParola a Iveta and Jan Zachariáš, proprietari di casa: \"Tutto è iniziato con la scoperta dell'ultimo terreno edificabile a Rašovka sette anni fa. Conoscevamo già il luogo e, poiché volevamo costruire il più in alto possibile in direzione del monte Ještěd, non abbiamo avuto alcuna esitazione. Da tempo avevamo in mente molti altri elementi: pareti di vetro, cemento a vista, interni austeri, elementi metallici, un camino sospeso o un giardino aperto senza recinzione. Gli amici dello studio SAD hanno dato forma alle idee originali di Iveta nel progetto della casa. Man mano che l'idea della casa nasceva, abbiamo capito che non potevamo scendere a compromessi. Ecco perché la casa è rivestita di sughero e non c'è una colonna nell'angolo di vetro, nonostante la statica e la logica. Un'azienda dal nome tematicamente elegante Ještědská stavební společnost (impresa di costruzioni Ještěd di montagna) ha intrapreso l'impegnativa costruzione, ha scoperto uno strato di carbone nero sotto la casa e alla fine tutto è andato per il meglio con la posa dell'ultima pietra di granito nella pavimentazione\", hanno raccontato.\n\nBoysPlayNice\n\nBoysPlayNice\n\nSì, la facciata esibisce una serie di pannelli di sughero espanso made in Portugal, che vantano uno spessore variabile. Alternandosi in strisce verticali, inaugurano un piacevole contrasto con le lastre in alluminio utilizzate per costruire il tetto. Ma nel progetto non manca il cemento. Così come vuole la tradizione modernista della zona, soffitti e pareti perimetrali sono state realizzati in cemento armato a vista, mentre la partizioni interne risultano in mattoni. L'intradosso del tetto è rivestito in compensato di betulla sbiancato, un camino francese girevole in ghisa è sospeso alle travi e costituisce l'elemento dominante dell'interno. L'aspetto semplice della casa è completato da un pavimento in massetto rosso marrone scuro. \"Il design della casa con la disposizione interna delle stanze potrebbe essere stato creato prima della casa stessa\", afferma Iveta Zachariášová, interior designer e co-autrice dell'intero progetto, in particolare degli interni. \"Grazie alla mia esperienza pluriennale, molti aspetti funzionali mi sono stati chiari fin dall'inizio e ci siamo occupati fondamentalmente solo del loro allineamento con la struttura della casa e dell'apertura della casa verso l'ambiente circostante attraverso le pareti di vetro. La luce, lo spazio, la pulizia degli interni e l'uso moderato dei colori mi hanno portato a scegliere principalmente gli studi Konsepti e Ligne Roset, che sono alla base dell'arte di arredare\". Così, senza perdere di vista il paesaggio e la memoria, questa casa arricchisce di modernità un luogo dove il tempo scorre lento. Lento. Lento.\n\nBoysPlayNice\n\nBoysPlayNice\n\nBoysPlayNice\n\nBoysPlayNice\n\nwww.ateliersad.cz",
    "MONDIALI 2022. LA REPUBBLICA CECA PUNTA SU STYBAR, HIRT, NOVAK E KADLEC": "Sono quindici in totale i corridori della nazionale della Repubblica Ceca per il campionato del mondo di ciclismo su strada, che sarà ospitato a Wollongong, in Australia. Ci sono Stybar e Hirt con i prof, Vacek e Kelemen con gli U23 e tra gli juniores il figlio d’arte Kadlec e Pavel Novak che da noi è tesserato per la Ciclistica Trevigliese.\n\nUomini, élite: Zdeněk Štybar, Jan Hirt, Michael Kukrle (strada).\n\nDonne, élite: Tereza Neumanová, Kateřina Nash (strada).\n\nUomini U23: Mathias Vacek (cronometro e strada), Pavel Bittner, Petr Kelemen, Jakub Ťoupalík.\n\nJuniores: Pavel Novák, Štěpán Telecký (cronometro e strada), Milan Kadlec, Martin Bárta\n\nDonne Junior: Eliška Kvasničková (cronometro e strada), Julia Kopecky.",
    "Repubblica Ceca mattatrice nello SL di Sauris, Gritti e Zamboni sul podio maschile - FISI": "Repubblica Ceca mattatrice nello SL di Sauris, Gritti e Zamboni sul podio maschile\n\nAncora due italiani sul podio anche nello slalom maschile alle finali della Coppa del mondo di sci d’erba in programma a Sauris. Nella gara tra i pali snodati, il ceco Jan Borak si è assicurato la vittoria con il tempo complessivo di 1’04″70, 0”53 più veloce di Lorenzo Gritti secondo e Filippo Zamboni a 1”00 in terza posizione. Quarto Daniele Buio ad appena 4 centesimi dal compagno di squadra.\n\nDecimo posto per Nicolò Schiavetti con Davide Saviane undicesimo, Roberto Cerentin 14esimo, Michael Bertagno 15esimo, Alex Galler 18esimo, Nicholas Anziutti 20esimo e Otto Pasini 24esimo.\n\nVittoria alla Repubblica Ceca anche nel femminile con Aneta Koryntova (1’10″66) a piegare la resistenza delle due austriache Emma Eberhardt e Tina Hetfleisch, rispettivamente a 0″58 e 0″74 di distanza. Nona posizione per l’unica azzurra al traguardo Federica Milesi.\n\nOrdine d’arrivo SL maschile Cdm Sauris (Ita):\n\nhttp://live.fis-ski.com/lv-gs8764.htm#/live\n\nOrdine d’arrivo SL femminile Cdm Sauris (Ita):\n\nhttp://live.fis-ski.com/lv-gs8765.htm#/live",
    "Praga, 70mila persone in piazza. Esplode la protesta per energia e guerra": "Circa 70mila persone si sono radunate a Praga, capitale della Repubblica Ceca, per protestare contro il governo di Peter Fiala. L’esecutivo, a detta degli organizzatori della manifestazione, è colpevole di non avere dato risposte adeguate alla crisi economica che ha investito il Paese, e, secondo diversi esponenti politici intervenuti all’incontro, di non avere perseguito gli interessi cechi ma quelli di altri, a partire dall’Ucraina. Una scelta di parole e di campo particolarmente importante, che fa capire come gli effetti della spirale speculativa sui prezzi dell’energia stiano iniziando a farsi sentire in tutto il continente: con rischi per la tenuta del sistema politico, economico e sociale che sono solo agli inizi.\n\nQuanto accaduto a Praga, infatti, fa riflettere su alcuni importanti elementi che potrebbero ripetersi anche in altri Paesi non soltanto dell’Europa orientale, ma anche potenzialmente di quella centrale e in parte occidentale. Le decine di migliaia di persone intervenute in piazza San Venceslao, cuore di una capitale che ha subito l’invasione dei carri armati sovietici, rappresentano infatti segmenti della popolazione ceca accusati di essere “filorussi” o spinti direttamente da Mosca, ma che appaiono come estremamente trasversali. La presenza di bandiere nazionali, movimenti populisti, movimenti di destra così come anche di figure del Partito comunista di Boemia e Moravia indicano che esiste una spinta dal basso che chiede non soltanto la caduta del governo conservatore, ma anche un cambio di rotta abbastanza rilevante sul piano economico e internazionale. Diverse sigle extraparlamentari comuniste e nazionaliste si sono unite in piazza sotto un unico slogan: “Repubblica Ceca Prima”. E le richieste, così come gli slogan apparsi in piazza confermano un insieme di elementi che uniscono tutti i cosiddetti movimenti populisti degli ultimi anni, sobillati ora dal rincaro dell’energia, che Praga sta subendo in maniera estremamente pesante.\n\nL’esecutivo ha evidenziato che gli organizzatori dell’evento hanno a cuore altri interessi, non quelli cechi, alludendo quindi all’ipotesi di un coordinamento russo. Il premier Fiala ha parlato di un insieme di sigle “di orientamento filorusso, vicine all’estremismo e contrarie agli interessi della Repubblica Ceca” e che interpretano i fatti in un modo che coincide “con la posizione russa”. Tuttavia non va sottovalutato il dato politico e numerico, al punto che lo stesso ministro dell’Interno, Vit Rakusan, ha scritto su Twitter di “prendere sul serio” le preoccupazioni dei manifestanti e che il governo lavora per “soluzioni che allevieranno la paura del futuro delle persone”, ribadendo però che le soluzioni a questa crisi “non risiedono nell’inclinazione verso la Russia di Putin”.\n\nObavy lidí, kteří přišli na Václavák, beru vážně. Rozkol společnosti je jeden z cílů hybridní války, které čelíme. Nesmíme ho dopustit. Proto pracujeme na řešeních,která strach lidí z budoucnosti zmírní.\n\nTa řešení ale neleží v příklonu k Putinovu Rusku,v tom se s řečníky neshodnu — Vít Rakušan (@Vit_Rakusan) September 3, 2022\n\nLa creazione di un potenziale blocco critico nei confronti delle sanzioni alla Russia e anche dello stesso sostegno all’Ucraina nella resistenza contro le truppe di Mosca è indicativo di un malcontento che può fondere quindi diverse esigenze e anche ideologie profondamente diverse. La presenza in contemporanea di movimenti dichiaratamente comunisti e di altri invece avvicinabili alla destra più radicale, ma anche a settori dell’economia nazionale (a partire dagli agricoltori) comporta quindi una spaccatura diversa rispetto a quella tradizionale di alcune regioni europee e di alcuni Paesi. E non è un caso che lo stesso ministro dell’Interno di Praga abbia parlato di divisione della società come di un obiettivo della guerra ibrida di Mosca. Perché appunto il fenomeno ora non è più solo la polarizzazione tra destre e sinistre, ma una polarizzazione che coinvolge inevitabilmente diversi fronti della politica di uno Stato, fondendo la politica interna e quella internazionale di un unico sistema di protesta, perché appunto è impossibile scindere le scelte di politica estera dalle loro conseguenze in ambito nazionale.\n\nCosa che è avvenuta a Praga quando si sono uniti gli oppositori del governo, i contrati alla Nato, chi critica il sostegno a Kiev e chi chiede interventi sul caro bollette per evitare ulteriori rincari componendo dei blocchi sociali inediti, apparentemente “anarchici” ma che comunque possono essere particolarmente incisivi nel dibattito pubblico ma anche nella stessa stabilità degli esecutivi coinvolti. La critica diventa universale e la richiesta di risposte nette nei confronti di un problema che unisce tutta l’Europa diventa via via sempre più urgente. La stabilità dell’Unione europea, di cui forse non solo simbolicamente la presidenza di turno sarà proprio prossimamente della Repubblica Ceca, passa inevitabilmente per la reazione alla spirale speculativa che sta investendo il mercato energetico e di cui l’invasione russa dell’Ucraina è una componente essenziale anche dal punto di vista mediatico e psicologico.",
    "Eurobasket 2022, Girone D: la Repubblica Ceca trova il primo successo, Olanda ko 88-80": "Nel girone D la Repubblica Ceca trova la prima vittoria nella competizione sconfiggendo l’Olanda sul punteggio di 88-80. La squadra padrone di casa approccia bene la partita, scappando nella prima metà di gara ed arrivando all’intervallo sul +23 (50-27), ma nel secondo tempo complice qualche disattenzione di troppo dal punto di vista difensivo e con un attacco che ha faticato, la squadra di Buscaglia è rientrata con un parziale di 30-16 nel terzo quarto, ma nel finale i cechi sono stati più lucidi ed hanno portato la gara a casa. I padroni di casa trovano così la prima vittoria nella competizione, ma l’obiettivo qualificazione resta lontano ed il prossimo match contro un avversario ostico come la Finlandia sarà già decisivo per il passaggio del turno. L’Olanda invece vede le sue speranze di passare il turno ridursi sempre di più ed ora sarebbe quasi miracoloso un loro approdo agli ottavi di finale, dato che non hanno trovato nessuna vittoria in tre gare. Nella prossima partita la squadra di Maurizio Buscaglia troverà la Polonia, in una partita che segnerà definitivamente il destino della squadra olandese. Per la Repubblica Ceca 24 punti di Jan Vesely, per l’Olanda 22 punti di Yannik Franke.\n\nQUI le statistiche del match\n\nQUESTA la classifica del girone\n\nNell’immagine Jan Vesely, foto FIBA",
    "Campionato Europeo U20, a Vasto Slovenia-Finlandina e Repubblica Ceca-Francia": "Campionato Europeo U20, a Vasto Slovenia-Finlandina e Repubblica Ceca-Francia\n\nVasto Al Pala Bcc di Vasto in programma le semifinali 5°-8° posto.\n\nVASTO. Dopo una prima fase accesa e combattuta, domani si scenderà di nuovo in campo per le semifinali del Campionato Europeo Under 20 di volley maschile.\n\nAl Pala Bcc di Vasto in programma le semifinali 5°-8° posto.\n\nAlle 17.30 la sfida tra Slovenia e Finlandia. A seguire, alle ore 20.00, la sfida tra Repubblica Ceca e Francia.\n\n\n\n",
    "Eurobasket 2022, ecco i 12 convocati della Repubblica Ceca: c’è Tomas Satoransky": "Come riferisce Sport Cz la Repubblica Ceca ha annunciato i suoi 12 convocati per Eurobasket 2022 e tra questi ci sarà Tomas Satoransky, che si fermato per un problema alla caviglia nel torneo di Amburgo nella sfida contro la Germania. Queste le parole del coach Ginzburg:\n\n“Tomas non potrà avere i suoi soliti minuti a cui siamo abituati, ma ci sarà in grado di giocare”.\n\nQuesti i 12:",
    "Finlandia U18, 2-2 con la Repubblica Ceca. Terrnava in panchina": "© foto di ParmaLive.com\n\nFinisce 2-2 l'amichevole tra Repubblica Ceca e Finlandia per la categoria Under 18. Nella nazionale finlandese c'era anche il centrocampista di origini kosovare Dren Terrnava, sotto contratto con il Parma. Il giovane però non è entrato in campo, restando in panchina per tutti i 90' dell'incontro. A segno Ulundu e Hanninen per i finnici, mentre per i cechi sono andati in gol Karsten e Sanci.",
    "Polonia a tutto motore: la Repubblica Ceca ci prova ma si arrende": "POLONIA – REPUBBLICA CECA 99-84\n\n(29-18/17-28/23-17/30-21)\n\nDopo un’iniziale equilibrio è Matheus Ponitka a dare il là alla partita, i cui layup consentono ai suoi di portarsi sopra i due possessi dopo pochi minuti. L’ex Zenit e neo acquisto di Reggio Emilia fa il brutto e cattivo tempo nel primo parziale, con i padroni di casa che, non trovando continuità, concedono tanto senza riattaccare. Un paio di iniziative da parte di Krejci riducono di poco lo scarto, sempre più importante anche grazie al bonus concesso, ma per i cechi è tutta da scrivere (29-18).\n\nDue triple polacche non sparigliano il risultato alla O2 Arena, dove i locali riescono a invertire la rotta a colpi di mini parziali, triple e una buona gestione dei possessi. Vesely rientra a pieno potenziale in campo e serve i compagni per il -1 firmato Bohacik. Solokowski risponde ma la gara si gioca continuamente sui singoli possessi, in un totale equilibrio dopo l’inizio viziato. Vesely e Kyzlink segnano per il primo vantaggio ceco, gli ospiti rispondo e il risultato si ancora sul pareggio alla pausa (46-46).\n\nLa Polonia torna dagli spogliatoi con un’altra faccia e, dopo il finale di periodo calante, si rimette sotto prepotentemente. Il break di 5-0 iniziale, interrotto da Balvin, apre a un allungo importante sull’asse Balcerowksi-Solowski. Entra in partita anche Slaughter, mentre le triple dei padroni di casa non entrano più. Sotto di 9, il timeout riporta serenità tra le fila ceche; Krejci e Auda rimettono solo due punti di distanza. Ma ancora la Polonia fa sul serio e, con le seconde linee Cel e Schenk, si riporta avanti di tre possessi, scontati a due prima della sirena (69-63).\n\nL’inerzia non si sposta nemmeno nell’ultimo quarto di gara, dove la Repubblica Ceca non trova il momento perfetto per staccarsi dal gap di 6 punti. I polacchi, al contrario, provano ad allungare ma comunque tenendo d’occhio il cronometro e le energie a disposizione. Alla metà è il solito enorme Ponitka, accompagnato da Slaughter, ad aprire le danze per la decisiva chiusura della gara. Vesely e compagni segnano e difendono, ma l’attenzione è sempre meno, mentre le lunghezze diventano sempre più importanti. La tripla di Ponitka chiude virtualmente la gara sul +12 massimo vantaggio, che diventerà presto +15, ultimo battito della convincente prova dei ragazzi di Igor Milicic (99-84).\n\nPOLONIA: Ponitka 26 – Slaughter 23 – Balcerowski 12\n\nREPUBBLICA CECA: Vesely 17 – Bohacik 13 – Auda 10\n\nfonte foto: fiba.basketball",
    "I siciliani Durante e Ficarra vincono l’oro ai mondiali di canottaggio in Repubblica Ceca": "I portacolori di Telimar e Peloro dominano nel due senza pesi leggeri\n\nLa Sicilia sul tetto del mondo ai campionati iridati di canottaggio di Racice in Repubblica Ceca. Alessandro Durante e Giovanni Ficarra, portacolori del Telimar e del Cc Peloro vincono l’oro nel due senza pesi leggeri maschile al termine di una finale arrembante che li ha visti protagonisti dal primo all’ultimo dei 2000 metri.\n\nDurante e Ficarra impongono il ritmo in avvio\n\nItalia subito decisa ed aggressiva con i due alfieri azzurri subito al comando ad imporre il ritmo agli avversari che sono stati quasi sorpresi dal rush iniziale. Al passaggio della prima frazione la formazione azzurra è prima davanti a Turchia e Egitto. Ma è dalle retrovie che si scatena la bagarre per le posizioni da podio. Dal canto suo, l’Italia approfitta e prova ad allungare il distacco, ma l’Egitto dopo aver regolato la Turchia, terza, inizia a premere sull’acceleratore. Questo costringe gli azzurri a mantenere alte concentrazione e ritmo.\n\nA metà gara Azzurri sempre avanti in modo autoritario\n\nItalia sempre prima con tre quarti di barca di vantaggio sugli egiziani al passaggio dei 1000 metri con la Repubblica Ceca che nel frattempo aveva superato la Turchia che ha accusato la parte iniziale. Durante e Ficarra sempre primi anche al passaggio dei 1500 metri con la Repubblica Ceca in seconda posizione.\n\nI due siciliani nell’ultima parte tentano il tutto per tutto e alzano il ritmo a 43 colpi fiaccando i cechi. Quest’ultimi vengono superati al fotofinish anche dagli ungheresi e chiudono con un amaro, per loro, bronzo.\n\nL’Italia è campione del mondo al termine di una regata spettacolare ed autoritaria condotta sempre in testa e sempre con un ritmo di colpi molto alto.\n\nIl podio\n\nGli azzurri hanno dominato con quasi 4 secondi di vantaggio sull’Ungheria e sui padroni di casa della Repubblica Ceca. Questi tre equipaggi hanno fatto selezione e si sono giocati le medaglie.\n\n1) Italia – Alessandro Durante (Telimar) e Giovanni Ficarra (CC Peloro) – medaglia d’oro in 6’47”69. 2) Ungheria 6’51”49. 3). Repubblica Ceca 6’51”64.",
    "Europeo. A Cagliari vince la femminile con la Repubblica Ceca; gli uomini perdono di misura con la Spagna": "Nazionale Beach Soccer\n\nLe donne vincono 10-2 contro le ceche e domani incontrano in semifinale l’Ucraina. La maschile perde 4-3 una partita molto equilibrata e incrociano i loro destini con il Portogallo, campione continentale in carica. Ambedue le squadre Azzurre hanno ottenuto il pass per i Giochi Olimpici Europei a Cracovia il prossimo anno\n\nvenerdì 9 settembre 2022\n\nSi è conclusa oggi a Cagliari la fase preliminare del campionato europeo di beach soccer. Già ieri, sia la Nazionale maschile che quella femminile avevano passato il turno e oggi si doveva definire la classifica finale dei gironi per stabilire gli incroci delle semifinali che si disputeranno domani, sempre nel capoluogo sardo, alla Beach Arena del Poetto.\n\nInizia la Nazionale femminile che tracima sulla Repubblica Ceca: 10-2 il risultato finale che garantisce il primo posto nel girone (a pari punti con la Spagna; l’Italia ha vinto lo scontro diretto) e domani, in semifinale, se la vedrà con l’Ucraina (già incontrata ieri - 8 settembre -, finita 7-1 per l’Italia) che ha terminato quarta in classifica (16.15, diretta Rai Sport +HD). Una partita che non ha avuto storia, le ragazze di Del Duca determinate e aggressive sin dalle prime battute del match, non hanno concesso spazi alle avversarie che hanno dovuto arrendersi alla migliore organizzazione di gioco delle Azzurre. In evidenza Maria Fabiana Vecchione, autrice di 4 reti, e la capitana Sandy Iannella, sua la tripletta. L’altra semifinale si giocherà tra Spagna e Portogallo, giunte rispettivamente seconda e terza nel gruppo.\n\nPer la Nazionale maschile il match è stato più complicato. Contro la Spagna, i ragazzi di Del Duca non ce la fanno: 4-3 per gli iberici il punteggio finale, frutto di una partita vibrante e molto equilibrata. Italia sempre in rimonta, riesce a pareggiare i primi due tempi, cosa che non riesce nell’ultimo periodo di gioco e gli Azzurri domani in semifinale, affronteranno il Portogallo (alle 17.30, differita su Rai Sport +HD alle 00.30), campione europeo in carica. L’altra semifinale vedrà opposte Spagna e Svizzera.\n\nUn importante obiettivo raggiunto dalle due compagini Azzurre è quello di aver conquistato un posto ai Giochi Olimpici Europei che il prossimo giugno si svolgeranno a Cracovia (per l’Europa, 6 i posti riservati alle Nazionali maschili, 5 alle femminili).\n\nIn mattinata il presidente della LND, Giancarlo Abete ha incontrato le due Nazionali complimentandosi con loro per aver raggiunto le semifinali dell’Europeo e di conseguenza, ottenuto la qualificazione ai Giochi Olimpici Europei del prossimo anno. Infine, ha augurato un forte in bocca al lupo per il prosieguo del Campionato Europeo.\n\nLa Nazionale maschile\n\nLa partita. la Spagna parte subito veloce con il suo portiere, Dona, che firma l’1-0. A 4 minuti dal termine del primo tempo, squillo azzurro con Joseph che però non produce gli effetti sperati. Molto equilibrio in campo e all’8’ arriva il pari dell’Italia a opera di Fazzini. Il secondo periodo inizia con Gori che ruba un pallone alla retroguardia iberica, ma il suo tiro non trova la porta per un soffio. Nel capovolgimento di fronte Domingo corona una bella azione di squadra e porta in vantaggio la Spagna (2-1). L’Italia non molla e Il gol del pareggio arriva al 7’ con un bel tiro di Miceli. Passano pochi secondi e di nuovo la Spagna in vantaggio firmato all'8'da Chicky. Ed è Zurlo a riportare in parità le sorti del match, con un bel tiro incrociato che porta il match sul 3-3. Inizia l’ultimo tempo e la partita si mantiene in equilibrio, complice anche la stanchezza. L'espulsione di Josep Jr per doppia mmonizione e un tiro piazzato dopo 6 minuti con David rompono l'equilibrio a favore della Spagna che porta a casa la vittoria. L’Italia, già qualificata, affronterà, il Portogallo (fischio d’inizio alle 17.30, differita alle 00.30); l’altra semifinale si giocherà tra Spagna e Svizzera alla Beach Arena dell’Ippodromo del Poetto.\n\nItalia-Spagna 3-4 (1-1; 2-2; 0-1)\n\nItalia: Casapieri, Josep Jr, Giordani, Fazzini, Gori (C). A disp. Paterniti, Miceli, Genovali, Sciacca, Zurlo, Bertacca. All. Del Duca\n\nSpagna: Dona, Arias, Kuman, Pedro, Antonio. A disp. Camacho, Domingo, Chicky, Mejias, David, Alejandro, Casano. All. Lacarcel\n\nArbitro. Ostrowski (POL); Assistenti, Gomes Soares (POR) e Bghy (HUN)\n\nReti: 1’tt Dona, 8’pt Fazzini; 4’st Domingo, 5’st Miceli; 6’st Chicky, 10’st Zurlo; 6’tt David\n\nI gironi\n\nGirone A: Portogallo, Svizzera, Polonia, Francia, Estonia\n\nClassifica: Portogallo 12pt, Svizzera 9, Polonia 5, Francia 3, Estonia 0\n\nGirone B: Italia, Spagna, Ucraina, Germania, Azerbaijan\n\nCalendario e risultati gare girone B\n\nGiovedì 8 settembre\n\nUcraina-Azerbaijan 2-1\n\nItalia-Germania 10-3\n\nVenerdì 9 settembre\n\nUcraina-Germania 3-2\n\nItalia-Spagna 3-4\n\nClassifica: Spagna 12pt, Italia 9pt, Ucraina 6, Azerbaijan 3, Germania 0\n\nSabato 10 settembre\n\nSemifinali\n\nSpagna-Svizzera, alle 13.30\n\nItalia-Portogallo, alle 17.30 (differita su Rai Sport +HD alle 00.30)\n\nDomenica 11 settembre\n\nFinale, differita su Rai Sport +HD lunedì 10 settembre alle 24.00\n\nLa Nazionale femminile\n\nLa partita. L’Italia parte a razzo: protagonista Vecchione, incontenibile, che con due siluri da centrocampo, porta nei primi 2’ di gioco al doppio vantaggio le Azzurre. Al 7’ è la capitana Iannella a siglare la terza rete, in scivolata nell’area avversaria riesce a mettere sul secondo palo. Vecchione sempre più protagonista: al 9’ si procura il rigore e realizza la quarta rete Azzurra. Privitera chiude il periodo con una splendida semirovesciata che sorprende la Juogova portando a 5-0 il primo parziale. Il secondo periodo inizia con un retropassaggio al portiere che Olivieri, caparbia la sua rincorsa, intercetta siglando la sesta rete. Al 7’, di nuovo Iannella che approfitta di un rilancio di Ruotolo, va in cielo tra due avversarie e di testa insacca il settimo gol, punteggio che chiude la seconda frazione di gioco (7-0). Ma l’Italia è insaziabile e inizia il terzo tempo sempre in attacco con Pisa che in fuga sulla sinistra, al 2’ di gioco, incrocia il tiro per la nona realizzazione. Sempre Pisa al 4’ tira pressappoco dalla stessa posizione, il portiere respinge e arriva Vecchione per il suo poker personale. Gol per le ceche al 5’ di Cervenakova a cui risponde immediatamente Iannella (oggi una tripletta) con un calcio da fermo che fulmina Jungova (9-1). Reazione ceca con la Culova che segna il secondo gol per la sua squadra, subito rintuzzato da Pisa per il definitivo 10-2. Italia prima del girone e domani in semifinale contro l’Ucraina mentre la Spagna giocherà contro il Portogallo.\n\nItalia-Repubblica Ceca 10-2 (5-0; 2-0; 3-2)\n\nItalia. Ruotolo, Pisa, Saggion, Vecchione, Privitera. A disp. Costantini, Iannella (C), Maiorca, Olivieri, Pagiarino, Naticchioni, Ponzini. All. Del Duca\n\nRepubblica Ceca. Jungova,, Slavikova, Hruskova, Martinkova, Culova. A disp. Frolikova, Machakova, Cervenakova, Folprechtova, Ciznerova, Novotna, Rocovska. All. Slama\n\nArbitro. Borisevics (LVA); Assistenti, Unterbeck (GER) e Gerhardt (GER)\n\nReti: 1’pt Vecchione, 2’pt Vecchione; 7’pt Iannella, 8’pt Vecchione (R), 12’pt Privitera; 1’st Olivieri; 7’st Iannella; 3’tt Pisa, 4’tt Vecchione, 5’tt Cervenakova, 7’tt Iannella, 10’tt Culova;\n\nIl girone\n\nItalia, Inghilterra, Spagna, Portogallo, Ucraina, Repubblica Ceca.\n\nCalendario gare e programmazione Rai Sport +HD\n\nGiovedì 8 settembre\n\nPortogallo-Inghilterra 5-3\n\nSpagna-Repubblica Ceca 5-2\n\nItalia-Ucraina, 7-1\n\nVenerdì 9 settembre\n\nPortogallo-Ucraina 2-3\n\nInghilterra-Spagna 0-2\n\nItalia-Repubblica Ceca\n\nClassifica. Italia e Spagna 12pt, Portogallo 9pt, Ucraina 6, Inghilterra 5, Repubblica Ceca 0\n\nSabato 10 settembre\n\nSemifinali\n\nSpagna-Portogallo, alle 15.00\n\nItalia-Ucraina, 16.15, diretta su Rai Sport +HD\n\nDomenica 11 settembre\n\nFinale, diretta su Rai Sport +HD",
    "Cinema, “Il Boemo” candidato agli Oscar per la Repubblica Ceca": "La commissione della Czech film and television academy (Čfta) ha scelto “Il Boemo”, dramma storico diretto da Petr Vàclav, come candidato all'Oscar nella categoria “Miglior film in lingua straniera” per la Repubblica Ceca. Il lungometraggio, che ricostruisce le avventure del grande compositore settecentesco Josef Mysliveček, al tempo più ricercato di Mozart dalle corti e dai teatri italiani, è stato cofinanziato dalla Regione attraverso la Sicilia Film Commission dell'assessorato allo Spettacolo e girato in parte nell'Isola, oltre che in Italia.\n\n«La candidatura all'Oscar del lungometraggio \"Il Boemo\" – afferma il dirigente responsabile della Sicilia Film Commission, Nicola Tarantino - è l'ultimo, in ordine di tempo, dei riconoscimenti recentemente attribuiti a film girati con il sostegno della Regione. Un riconoscimento importante per l'Isola che sempre di più si attesta come palcoscenico ideale per le grandi produzioni cinematografiche nazionali e internazionali».\n\nNel cast, le attrici italiane Elena Radonicich, Barbara Ronchi, Lana Vlady e la violoncellista Federica Vecchio, accanto all'attore ceco Vojtěch Dyk nel ruolo di protagonista. Il film sarà presentato in anteprima mondiale in concorso al Festival internazionale di San Sebastián, in Spagna, il prossimo 19 settembre.",
    "World Triathlon Cup, 2° posto per Seregni in Repubblica Ceca Agenzia di stampa Italpress": "ROMA (ITALPRESS) – Splendido secondo posto per Bianca Seregni nella prova di World Triathlon Cup di Karlovy Vary, in Repubblica Ceca, migliorando il risultato del 2021, quando giunse al terzo posto. L’azzurra è stata protagonista di un’ottima gara, uscendo per prima dall’acqua e andando a comporre un quintetto di atlete che ha preso subito un buon vantaggio sulle altre. Nella fase finale di corsa, poi, la francese Leonie Periault ha dato lo strappo decisivo, al quale solo l’azzurra è riuscita – anche se solo in parte – a resistere, visto che prima la messicana Lizeth Rueda Santos, poi la britannica Olivia Mathias e quindi la statunitense Summer Rappaport hanno via via perso terreno. La Periault è andata così a conquistare il successo finale, ma Bianca Seregni è giunta sul traguardo in seconda posizione in solitudine. Alle sue spalle, al terzo posto, la Rappaport. Carlotta Missaglia ha concluso la prova al 19simo posto, seguita al 20simo da Luisa Iogna-Prat.\n\n– Foto Ufficio Stampa Fitri –\n\n(ITALPRESS).\n\nVuoi pubblicare i contenuti di Italpress.com sul tuo sito web o vuoi promuovere la tua attività sul nostro sito e su quelli delle testate nostre partner? Contattaci all'indirizzo info@italpress.com",
    "Eurobasket 2022, Girone D: la Finlandia trascinata da Markkanen batte la Repubblica Ceca 98-88": "La Finlandia sconfigge la Repubblica Ceca nel girone D di Eurobasket 2022 sul punteggio di 98-88 e compie un passo importante verso la qualificazione agli ottavi di finale. Il team finlandese si riscatta dopo il brutto ko subito contro la Serbia nella scorsa gara del girone, mostrando tutt’altro atteggiamento ed entrando in campo con una difesa più solida ed un attacco più prolifico portando a casa il successo finale. Una gara messa in discesa sin dalle prime battute di partita quando la Finlandia ha piazzato un parziale di 29-18 nella prima frazione di gioco, controllando il possibile ritorno dei cechi nella seconda frazione e chiudendo la pratica con un 21-14 nel terzo periodo, trovando così un successo prezioso. Ora manca un ultimo passo per trovare la qualificazione e potrebbe avvenire contro un avversario abbordabile come l’Olanda di Maurizio Buscaglia, già eliminata dalla competizione. I padroni vedono le loro speranze di passare il raggruppamento ridursi sempre di più e molto probabilmente la qualificazione si deciderà nella sfida di domani sera contro Israele. Per la Finlandia arriva la doppia-doppia da 34 punti e 10 rimbalzi di Lauri Markannen, per la Repubblica Ceca 22 punti di Vojtech Hruban.\n\nQUI le statistiche del match\n\nQUESTA la classifica del girone\n\nNell’immagine Lauri Markkanen, foto FIBA",
    "Zaeta, quella dell'Ing., vince con Moschini nel Flat track": "La moto del nostro ingegner Bernardelle vince il GP della Repubblica Ceca grazie al marchigiano Daniele Moschini. Ora sono tre i piloti che si giocheranno il titolo nelle ultime due gare della stagione\n\nSabato scorso a Pardubice, in Repubblica Ceca, si è corsa la terza prova stagionale del campionato del mondo di flat track 2022.\n\nEbbene, a vincere il GP è stato il marchigiano Daniele Moschini in sella alla Zaeta, la moto del nostro ingegnere Giulio Bernardelle.\n\nPer Moschini si è trattato del primo successo in una gara mondiale, per Zaeta è invece una specie di tradizione: si è trattato infatti della terza vittoria consecutiva sull’ovale ceco, dopo il dominio di Francesco Cecchini nel 2020 e quello di Kevin Corradetti nel 2021.",
    "Airbus fornirà le comunicazioni satellitari alle forze armate di Repubblica Ceca e Paesi Bassi": "Airbus ha firmato un contratto con i ministeri della Difesa di Repubblica Ceca e Paesi Bassi per la fornitura di comunicazioni satellitari per un periodo di 15 anni. Lo ha reso noto un comunicato dell’azienda. Le rispettive forze armate utilizzeranno rispettivamente due e tre canali del carico utile per comunicazioni militari Uhf (Ultra High Frequency) di Airbus a bordo del satellite per telecomunicazioni Eutelsat 36D, il cui lancio è previsto per il 2024. Con questo nuovo carico utile Uhf, Airbus sarà in grado di offrire un nuovo servizio di comunicazione Uhf alle forze armate, in particolare a quelle dei Paesi europei e degli alleati della Nato. Poiché la banda di frequenza Uhf è una risorsa orbitale relativamente scarsa, questa offerta compenserà la carenza di capacità in tutto il mondo. Airbus ha già firmato diversi ordini fermi per questa capacità, ben prima del lancio previsto del satellite. Il carico utile Uhf sarà gestito dal Network Operations Centre di Airbus a Tolosa. I suoi 18 canali Uhf consentiranno fino a 200 comunicazioni simultanee in Europa, Medio Oriente, Africa, gran parte dell’Asia, oltre all’Oceano Atlantico (fino al Brasile orientale) e all’Oceano Indiano (fino all’Australia occidentale).\n\nI satelliti militari Uhf sono utilizzati dalle forze armate per le operazioni terrestri, marittime e aeree. Hanno un alto livello di interoperabilità e sono quindi molto utili per le operazioni multinazionali e di coalizione. La banda Uhf è molto flessibile e offre un mezzo di comunicazione leggero, robusto e altamente sicuro. È disponibile un’ampia gamma di terminali da utilizzare per via terrestre, marittima e aerea per soddisfare le esigenze delle varie forze armate. Airbus ha un’esperienza unica nella gestione di servizi milsatcom Uhf. Questo nuovo carico utile migliorerà il suo portafoglio per tutta la durata di vita del satellite. Airbus è l’unico operatore satellitare privato delle forze armate a coprire l’intero spettro di bande e applicazioni di frequenza militari (Uhf, X, Ka Mil) e commerciali (L, C/Ku, Ka). Il satellite Eutelsat 36D sarà costruito da Airbus sulla base della sua piattaforma Eurostar Neo. Oltre al carico utile Uhf, sarà dotato di 70 transponder in banda Ku per le trasmissioni televisive.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Canottaggio. Stefano Oppo chiude la stagione coi mondiali in Repubblica Ceca": "14 Settembre 2022\n\nDopo la medaglia d’argento vinta agli Europei di Monaco lo scorso agosto\n\ne il raduno preparatorio a Sabaudia di quasi tre settimane, questa mattina dall’Aeroporto di Roma Fiumicino l’atleta azzurro Stefano Oppo è partito insieme al resto della Nazionale Italiana Canottaggio alla volta di Racice, in Repubblica Ceca dove da domenica 18 a domenica 25 settembre si disputerà il Mondiale Assoluto, Senior, Pesi Leggeri e Pararowing sul bacino remiero della Labe\n\nArena.\n\n\n\nDopo quasi tre anni – l’ultimo è stato il Mondiale di qualificazione olimpica a Linz nel 2019 – si torna a disputare un Campionato del Mondo con al via 65 nazioni per un totale di 900 atleti. Tra questi l’azzurro Stefano Oppo che, come per Monaco e gli scorsi tre Mondiali, sarà nuovamente in coppia con Pietro Ruta nel doppio Pesi Leggeri maschile. Attualmente nell’unica specialità olimpica leggera\n\nsono iscritti 29 equipaggi, tra cui – oltre l’Italia – gli irlandesi Campioni olimpici e d’Europa, gli svizzeri bronzo a Monaco, la formazione di casa, e il tridente d’oltre oceano – USA, Nuova Zelanda e Australia – alla loro prima gara internazionale della stagione. Una manifestazione remiera\n\nimportante in vista della qualificazione per Parigi 2024 in programma l’anno prossimo a Belgrado.\n\nStefano Oppo e Pietro Ruta, nuovamente compagni di squadra\n\nSecondo il programma provvisorio le regate inizieranno domenica 18 settembre con le prime batterie di qualificazione, seguite dai quarti di finale nella giornata di martedì, dalle semifinali che si disputeranno giovedì e poi, eccezionalmente, le finali nella giornata di sabato. Tutte le regate verranno\n\ntrasmesse in live streaming e commento audio sul sito ufficiale di World Rowing\n\n(https://worldrowing.com/).",
    "Tiro a segno, Europei 2022: pass olimpici per Danimarca e Repubblica Ceca nella carabina 3 posizioni femminile": "Cala il sipario sulla seconda giornata di finali per la categoria senior agli Europei 2022 di tiro a segno, in corso a Wrocław, in Polonia: oggi, giovedì 15 settembre, nella carabina 3 posizioni 50 metri femminile, sono state assegnate, oltre alle medaglie ed al titolo continentale, anche le prime due carte olimpiche (massimo una per Nazione ad evento).\n\nEsultano Danimarca e Repubblica Ceca: nel Gold Medal Match la danese Rikke Maeng Ibsen batte, al termine di una sfida dominata, la ceca Veronika Blazickova, sconfitta con il netto score di 16-6. Entrambe staccano, per i rispettivi Comitati Olimpici d’appartenenza, la qualificazione ai Giochi.\n\nIl Ranking Match, oltre ad aver assegnato i due pass olimpici, dopo il primo posto di Ibsen con 413.9 ed il secondo di Blazickova con 411.7, aveva decretato anche la medaglia di bronzo, andata, al termine dei 40 colpi previsti, all’ucraina Daria Tykhova, terza con 410.4, che aveva preceduto la norvegese Jeanette Hegg Duestad, quarta con 409.9.\n\nDopo 35 colpi erano state eliminate l’altra norvegese Jenny Stene, quinta con 358.0, e l’elvetica Sarina Hitz, sesta a quota 356.5, infine le prime ad essere escluse, dopo 30 colpi, erano state la slovena Ziva Dvorsak, settima con 304.4, e la teutonica Jolyn Beer, ottava a quota 302.8.\n\nFoto: LaPresse",
    "GRECIA-REPUBBLICA CECA: sofferenza ma vittoria per Itoudis e soci": "0 0\n\nRead Time: 3 Minute, 16 Second\n\nE’ la Grecia di Dimitris Itoudis e Giannis Antetokounmpo l’ultima qualificata ai quarti di finale, che prenderanno il via nella giornata di Martedì 13 Settembre con la sfida tra Spagna e Finlandia (mammia mia Lauri Markkanen…).\n\nI greci soffrono per quasi 35 minuti, poi allungano e non si guardano più indietro fino alla sirena finale, portando a casa il risultato per 94-88 sulla Repubblica Ceca.\n\nLA FLUIDITA’ OFFENSIVA\n\nPartiamo dalle note negative della squadra greca, che vince ma non convince del tutto, se non altro per una mancanza di fluidità nel proprio gioco che appare abbastanza evidente.\n\nStante il fatto che, visti gli uomini a disposizione, anche la fase difensiva ha grandissimi margini di miglioramento, è chiaro come il problema della Grecia sia nella metà campo offensiva, specie a difesa schierata.\n\nLa Repubblica Ceca lo sa benissimo e prepara un game plan assolutamente azzeccato, volto a togliere la transizione anche a costo di non lottare a rimbalzo d’attacco ed occupare l’area il prima possibile per limitare il potenziale di Giannis e compagni.\n\nIl problema della Grecia, risolto questa sera, ma che rischia di essere decisivo contro la Germania, è la staticità a difesa schierata, dove, in assenza di pericolosità dal perimetro (12/39 questa sera), mancano soluzioni che non siano dare la palla ad Antetokounmpo e sperare che, distratta dalla sua presenza, la difesa commetta un errore nelle rotazioni e conceda un tiro aperto, stasera spesso comunque sbagliato.\n\nSatoransky e soci sono bravissimi ad individuare il giocatore della Grecia su cui rischiare azione dopo azione, ed è questa la chiave che consente loro di andare avanti all’intervallo 41-45 e rimanere punto a punto fino al 35′, salvo poi affrettare conclusioni in fase offensiva che non gli hanno consentito di proporre una difesa di solidità simile a quella dei primi 20′, concedendo molteplici ricezioni dinamiche a Giannis e subendone la forza straordinaria.\n\nDetto ciò, c’è tanto da lavorare per Itoudis perchè, come detto, sfidare Voigtmann, Theis e compagnia, non è certo la stessa cosa, e momenti di siccità offensiva come quelli di stasera possono costare molto caro alla Grecia.\n\nLA FORZA MENTALE E… GIANNIS!\n\nE’ bene passare ora alle note positive, anzi positivissime, di questa serata per i greci, che hanno sì sofferto ma hanno saputo mantenere lucidità mentale e non si sono disuniti neanche quando, vedendo quanto successo alla Serbia, un -4 a inizio quarto quarto avrebbe potuto mettere dei tarli non indifferenti nella loro testa.\n\nSicuramente avere Dimitris Itouidis e non Pesic in panchina aiuta, come testimonia la capacità del CT della Grecia di saper modificare le proprie gerarchie anche in corso d’opera e di non dimenticarsi i giocatori in panchina durante il parziale avversario, ed ecco allora che il protagonista inaspettato è Larentzakis, il quale esce dalla panchina, difende, segna dalla distanza e svolta l’inerzia del match come nessun altro dei suoi compagni.\n\nPoi c’è Giannis, ma questo ormai si sa, o forse no.\n\nPartire con uno 0/6 da tre punti sfiducerebbe chiunque, soprattutto se non dotato di doti balistiche eccelse, come nel caso del greco di origini nigeriane, ma uscirne è da campioni, e farlo nel momento più importante è roba per pochi anche tra i campioni.\n\nEcco allora che il due volte MVP della NBA segna due triple consecutive che chiudono la partita, una di queste con grandissima fluidità dal palleggio, senza contare la schiacciata dopo una partenza devastante sulla riga di fondo e una presenza difensiva nei pressi del ferro che nessuno ha in questo europeo (forse Gobert ma non così dinamica).\n\nFrancamente ingiocabile se capace di punire anche dalla distanza, e questo concetto vale più che mai dopo una partita da 27 punti, 10 rimbalzi e 5 assist che, a parere di chi scrive, non entra certo tra le sue migliori prestazioni.\n\nOra sotto con la Germania, in una sfida che si preannuncia forse la più affascinante di queste quarti di finale. La Grecia c’è.\n\nShare Facebook Twitter Pinterest LinkedIn\n\nAbout Post Author mfiorda26 manuelfiordalisi@gmail.com\n\nHappy 0 0 % Sad 0 0 % Excited 0 0 % Sleepy 0 0 % Angry 0 0 % Surprise 0 0 %",
    "Izyum: la repubblica ceca vuole un tribunale speciale sui crimini russi in Ucraina": "globalist Modifica articolo\n\n17 Settembre 2022 - 23.09\n\nPreroll\n\nGuerra e orrori: la Repubblica ceca, presidente di turno Ue, chiede l’istituzione di un tribunale internazionale speciale per i crimini di guerra in Ucraina. A fare la richiesta è il premier Jan Lipavsky dopo la scoperta di fosse comuni a Izyum.\n\nOutStream Desktop\n\nTop right Mobile\n\n«Chiedo la rapida istituzione di un tribunale internazionale speciale per perseguire il crimine di aggressione. La Russia si lascia alle spalle fosse comuni di centinaia di persone uccise e torturate nell’area di Izium. Nel 21esimo secolo, questi attacchi contro la popolazione civile sono impensabili e abominevoli. Non dobbiamo ignorarli. Vogliamo la punizione di tutti i criminali di guerra», ha scritto Lipavsky su Twitter."
}