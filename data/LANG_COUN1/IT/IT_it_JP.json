{
    "Italia Giappone 1-1: Fujio risponde a Colombo": "Gli Azzurrini pareggiano nell'ultima amichevole prima della pausa invernale: durante la ripresa è stato annullato il raddoppio di Esposito Condividi\n\nL'Italia Under 21 pareggia 1-1 contro i pari età del Giappone nell'ultimo test match prima della sosta invernale. A Castel di Sangro apre Colombo (attaccante del Lecce in prestito dal Milan) nel finale di primo tempo, raggiunto poi ad inizio ripresa da Fujio. Gli Azzurrini provano a fare la gara sin dall'inizio, prendendo subito il comando del gioco con qualità ed intraprendenza, senza però trovare il modo di far male alla difesa giapponese. Ci provano Udogie ed Esposito con due conclusioni terminate a lato, poi al 36', per due volte nel giro di pochi istanti, e' Hosoya a sfiorare il vantaggio del Giappone: l'attaccante sbaglia di poco un pallonetto davanti a Caprile, bravo poco dopo a chiudere lo specchio allo stesso attaccante.\n\nColombo, gol al volo di sinistro La gara si sblocca al 39'. Handa ci mette troppo a spazzare un pallone e viene contrastato in area da Esposito, la sfera arriva dalle parti di Colombo che con un mancino al volo firma il bel gol dell'1-0. Ad inizio ripresa viene annullato il possibile raddoppio ad Esposito per fuorigioco, poi al 55' arriva il pareggio del Giappone con il neo entrato Fujio, che di testa insacca da due passi dopo un tiro sbagliato di Kato. Finisce 1-1.\n\nNon visualizzi questo contenuto? Siamo spiacenti! Per poter visualizzare questo contenuto Twitter, clicca su Gestisci cookie e Accetta tutto Gestisci cookie",
    "A RUOTA LIBERA - Giappone: “È frustrante\"": "Per la prima volta su motogp.com?Registrati qui",
    "Le proteste per i funerali di stato di Shinzo Abe, in Giappone": "Caricamento player\n\nMartedì in Giappone si terranno i funerali di stato di Shinzo Abe, l’ex primo ministro del paese assassinato a luglio, e molte persone non sono contente: in questi giorni sono state organizzate proteste contro l’evento e la scorsa settimana un uomo ha cercato di manifestare la propria opposizione dandosi fuoco. Una delle principali ragioni di contestazione dei funerali è il loro costo: si è stimato che costeranno l’equivalente di quasi 12 milioni di euro, che secondo chi protesta sarebbe un enorme spreco di denaro pubblico. Ma c’entra anche la storia di Abe.\n\nIn Giappone i funerali di stato sono una pratica poco frequente e generalmente sono riservati ai membri della famiglia imperiale. L’unica volta che vennero celebrati per un politico dopo la Seconda guerra mondiale risale al 1967: si fecero per Yoshida Shigeru, primo ministro per sette anni tra il 1946 e il 1954 e negoziatore della fine dell’occupazione americana.\n\nLa decisione di organizzarli per Abe è dovuta alla sua importanza per il Giappone contemporaneo. È stato il politico che ha ricoperto la carica di primo ministro più a lungo – per due periodi separati da un intervallo, tra il 2006 e il 2007 e poi tra il 2012 e il 2020 – e quello che più di tutti nella storia giapponese moderna ha contribuito ad aumentare la rilevanza del paese nella politica estera.\n\nSecondo gli ultimi sondaggi, più di metà della popolazione del Giappone è contraria ai funerali di stato per Abe, e uno dei principali partiti d’opposizione, il Partito Costituzionale Democratico, ha fatto sapere che i suoi deputati non parteciperanno all’evento.\n\nOltre che ai costi, la contrarietà ai funerali di stato è dovuta ad altri due fattori: il fatto che Abe per molto tempo s’impegnò per far sì che il Giappone tornasse ad avere un esercito, e il suo legame con la Chiesa dell’unificazione, un gruppo religioso diffuso soprattutto negli Stati Uniti e in Asia orientale che ha milioni di membri e che da molti è considerato piuttosto simile a una setta.\n\nPer gran parte dei suoi due mandati, Abe cercò di cambiare l’articolo 9 della Costituzione giapponese, che proibisce al paese di avere un esercito. Il militarismo è uno degli obiettivi principali dei conservatori e dei nazionalisti giapponesi, benché oggetto di forti controversie, dato che la fine della Seconda guerra mondiale, con le bombe atomiche su Hiroshima e Nagasaki, colpì in modo particolare il Giappone.\n\nNel 2014 Abe “interpretò” l’articolo 9 dicendo che permette al Giappone di inviare delle truppe a difesa di un paese alleato che subisce un attacco. In precedenza lo aveva aggirato con la creazione del cosiddetto Jieitai, le forze armate di autodifesa, che formalmente si comportano come un esercito.\n\nQuesto è uno degli aspetti più controversi della sua carriera politica in Giappone e molte delle persone che hanno partecipato alle manifestazioni di protesta contro i funerali di stato accusano Abe di aver spinto il paese a partecipare nuovamente a conflitti armati, peraltro trascurando la posizione dei giapponesi sul tema: per cambiare la Costituzione avrebbe dovuto indire un referendum, che molto probabilmente non avrebbe vinto.\n\nL’altra ragione di opposizione al funerale di stato riguarda invece la Chiesa dell’unificazione, che Abe sosteneva pur non essendone un seguace (era shintoista). Tra l’organizzazione religiosa e il Partito Liberal Democratico, il partito di Abe, ci sono legami che vanno indietro di decenni: Nobusuke Kishi, il nonno di Abe che fu primo ministro del Giappone nella seconda metà del Novecento, sostenne la Chiesa come strumento della lotta anticomunista, e Abe partecipò a eventi pubblici della Chiesa. Tra chi sostiene che la Chiesa dell’unificazione abbia comportamenti e pratiche simili a quelli di una setta, e che moltissimi suoi adepti siano stati spinti a fare donazioni eccessive e siano caduti in povertà, questo atteggiamento fu sempre malvisto.\n\nLa madre di Tetsuya Yamagami, l’uomo che ha ucciso Abe, faceva parte del gruppo religioso. Dopo l’assassinio, Yamagami aveva detto alla polizia che sua madre aveva fatto donazioni esose in favore della Chiesa e aveva accusato i suoi sostenitori politici – dunque anche Abe – di aver impoverito la propria famiglia.",
    "Riapertura Giappone al turismo: governo comunica dettagli": "Lunedì 26 settembre 2022 - 17:39\n\nVisitatori dovranno essere vaccinati o presentare test negativo\n\nRoma, 26 set. (askanews) – Il governo giapponese ha fornito oggi alcuni dettagli rispetto alla riapertura del paese al turismo, dopo che la scorsa settimana il primo ministro Fumio Kishida aveva anticipato che dall’11 ottobre aveva annunciato che sarebbe stato consentito il turismo individuale.Secondo quanto ha annunciato il portavoce del governo, capo di gabinetto Hirokatsu Matsuno, ai cittadini dei 68 paesi (compresa l’Italia) che potranno entrare in Giappone senza visto precedente, verranno richiesta “la presentazione di un certificato di terza doose di un vaccino che si trovi nella lista dell’Oms per l’utilizzo d’emergenza o alternativamente la certificazione di un test negativo effettuasto entro i 72 giorni prima della partenza”.La lista Oms include, oltre ai vaccini utilizzati in Occidente (Moderna, Pfizer) anche altri come il Sinovac, usati in Cina. La lista specifica dei vaccini ammessi in Giappone sarà in seguito diffusa.Come prima del Covid-19, i cittadini dei 68 paesi potranno restare col visto turistico apposto in aeroporto per 90 giorni, tranne alcuni paesi che hanno una possibilità ridotta.All’arrivo all’aeroporto, i viaggiatori non dovranno dall’11 ottobre effettuare test o sottoporsi più ad auto-isolamento.Kishida da tempo aveva annunciato che il Giappone avrebbe gradualmente allentato le restrizioni Covid per portarle al livello degli altri paesi G7. E la scorsa settimana ha annunciato la revoca del tetto massimo di accessi giornalieri in Giappone e l’obbligo per i turisti di arrivare e muoversi inquadrati in tour.La decisione di allentare i cordoni appare motivata dalla necessità di dare respiro al settore turistico, gravemente danneggiato dai due anni e mezzo del Covid, e con la speranza di cogliere l’opportunità dello yen particolarmente basso per dare a questo stesso settore un impulso forte.",
    "Giappone, PMI manifatturiero in settembre": "\n\nBorsa Italiana non ha responsabilità per il contenuto del sito a cui sta per accedere e non ha responsabilità per le informazioni contenute.\n\nAccedendo a questo link, Borsa Italiana non intende sollecitare acquisti o offerte in alcun paese da parte di nessuno.\n\nSarai automaticamente diretto al link in cinque secondi.",
    "Giappone: Nikkei, intervento su cambi stimato in 21 mld $; per Kuroda 'appropriato'": "\n\nBorsa Italiana non ha responsabilità per il contenuto del sito a cui sta per accedere e non ha responsabilità per le informazioni contenute.\n\nAccedendo a questo link, Borsa Italiana non intende sollecitare acquisti o offerte in alcun paese da parte di nessuno.\n\nSarai automaticamente diretto al link in cinque secondi.",
    "Giappone, manifattura attesa in contrazione a settembre": "\n\nBorsa Italiana non ha responsabilità per il contenuto del sito a cui sta per accedere e non ha responsabilità per le informazioni contenute.\n\nAccedendo a questo link, Borsa Italiana non intende sollecitare acquisti o offerte in alcun paese da parte di nessuno.\n\nSarai automaticamente diretto al link in cinque secondi.",
    "MotoGP / Giappone, sprofondo casalingo: nessuna moto sul podio, mai successo": "Ducati-KTM-Ducati, cioè Italia-Austria-Italia. Il podio del Gran Premio del Giappone 2022 rispecchia l’andamento ‘eurocentrico’ della stagione in corso, ma ha riscritto a suo modo la storia del Motomondiale. Per la prima volta infatti da quando esiste il campionato della classe regina delle due ruote – 500 cc prima e MotoGP oggi – nessun pilota in sella ad una moto giapponese è arrivato nelle prime tre posizioni nella gara di casa di Honda, Yamaha e Suzuki. Un risultato che è la definitiva testimonianza di come i colossi asiatici che per decenni hanno monopolizzato senza appello il mondo delle due ruote stiano vivendo una crisi di risultati che non ha precedenti. Per dare un’idea di quanto sia stato epocale il risultato di oggi basti pensare che nell’ultima gara corsa a Motegi, tre anni fa, le moto giapponesi occuparono sette delle prime otto posizioni.\n\nL’unica eccezione fu la Ducati di Andrea Dovizioso, che giunse terza. Stavolta invece, nella prima gara disputata nel paese del Sol Levante dopo la pandemia, la situazione si è completamente capovolta. Nelle prime 11 posizioni si sono classificate solo due moto di casa: la Honda di uno straordinario Marc Marquez, quarto, e la Yamaha del leader del mondiale Quartararo, ottavo. L’otto volte iridato e il campione in carica si confermano le uniche ancore di salvataggio per Tokyo e Iwata: senza di loro infatti le due case più vincenti dell’epoca contemporanea della MotoGP sarebbero ancora di più costrette all’imbarazzante ruolo di comparse in una griglia ormai dominata, a livello di performance, da Ducati, Aprilia e – solitamente più staccata – KTM.",
    "Giappone: due morti per il tifone Talas a sud-ovest di Tokyo - Asia": "(ANSA) - TOKYO, 25 SET - Due morti e diversi feriti è il bilancio del tifone Talas, il 15mo della stagione, che si è abbattuto nel sud del Giappone ad appena una settimana di distanza da una analoga tempesta. E' stata la prefettura di Shizuoka, a sud ovest di Tokyo, ad essere maggiormente colpita nel corso del weekend, con precipitazioni record e ampi smottamenti sul territorio, fino a causare crateri in alcune arterie stradali. L'Agenzia meteorologica nazionale (Jma) ha misurato 40 centimetri di pioggia in 24 ore nella città di Shizuoka, prima di ridimensionare il tifone a ciclone tropicale nel suo tragitto lungo la costa del Pacifico. La caduta dei tralicci della corrente ha causato l'interruzione delle forniture di elettricità per almeno 120.000 abitazioni nella giornata di sabato, e fino a 55mila case sono rimaste senza servizi idrici. Il collegamento dei treni superveloci Shinkansen tra Tokyo e Osaka è stato sospeso nella notte di venerdì. Il periodo che anticipa l'autunno in Giappone è generalmente caratterizzato dal passaggio di frequenti perturbazioni estreme.\n\nLa scorsa settimana il tifone Nanmadol, nella regione occidentale del Kyushu, aveva causato 4 morti e il ferimento di quasi 150 persone. (ANSA).\n\n",
    "Tifoni in Giappone e Filippine: 17mila persone evacuate a nord di Manila": "Durante la notte italiana, il tifone Noru si è abbattuto sulle Filippine settentrionali distruggendo interi villaggi e provocando 5 morti tra i soccorritori nella provincia di Bulacan, a nord di Manila. Stavano usando una barca per aiutare i residenti intrappolati nelle acque alluvionali, sono stati colpiti da un muro che è crollato e sono finiti in acqua, dove sono annegati. Questo il resoconto del governatore della provincia Daniel Fernando.\n\nI funzionari del paese hanno sospeso le lezioni e le attività governative nella capitale Manila e nelle province periferiche. Più di 17mila persone sono state evacuate e trasferite in rifugi di emergenza nella sola provincia di Quezon. Oltre 3mila abitanti sono stati evacuati dalla città di Manila.\n\nEnnesimo tifone si abbatte sul Giappone\n\nNella fine settimana invece, il tifone Talas, 15esimo della stagione, si è abbattuto nel sud del Giappone. In Giappone, questo tifone arriva a 7 giorni di distanza dall’ultimo. Precipitazioni record e crateri in strada hanno colpito la zona sud di Tokyo.\n\nL’Agenzia meteorologica nazionale giapponese ha misurato 40 centimetri di pioggia in 24 ore nella città di Shizuoka, prima di rivalutare l’entità del tifone a ciclone tropicale nel suo tragitto lungo la costa del Pacifico. La caduta dei tralicci della corrente ha causato l’interruzione delle forniture di elettricità per almeno 12mila abitazioni nella giornata di ieri, e fino a 55.000 case sono rimaste senza servizi idrici. Interrotti anche i treni superveloci che collegano Tokyo e Osaka nella notte tra venerdì e sabato.",
    "Dimissioni del Vescovo di Takamatsu": "ASIA/GIAPPONE - Dimissioni del Vescovo di Takamatsu\n\nlunedì, 26 settembre 2022\n\nCittà del Vaticano (Agenzia Fides) – Il Santo Padre Francesco ha accettato la rinuncia al governo pastorale della Diocesi di Takamatsu (Giappone) presentata da S.E. Mons. John Eijiro Suwa.\n\n(SL) (Agenzia Fides 26/9/2022)\n\n\n\nCondividi:",
    "Giappone, verso fondi record per la Difesa nei prossimi cinque anni": "Il Giappone ha allo studio un incremento delle spese militari per i prossimi cinque anni, per una somma che supera i 40mila miliardi di yen (circa 288 miliardi di euro).\n\nLo anticipa l'Agenzia Kyodo, parlando di un programma quinquennale per la Difesa voluto dal premier conservatore Fumio Kishida. L'obiettivo nipponico è di \"rinforzare i fondamentali\" della capacità difensiva del Paese alla luce dell'espansione militare in Cina, della minaccia nucleare e del programma missilistico nordcoreano.",
    "Il Giappone a Torino vive sulle rive della Dora – CittAgorà": "Non esiste cultura, antica o moderna, arcaica o civilizzata, che non possieda i suoi miti. La mitologia giapponese è un complesso sistema di credenze autoctone; solo il pantheon shintoista vanta più di ottomila divinità. La cultura giapponese a Torino è rappresentata da Yoshin Ryu, associazione culturale nata nel 1978 a Vanchiglietta tra spazi immersi nel verde affacciati sulle sponde della Dora dove stamani è stata inaugurata una grande installazione artistica realizzata con materiali di recupero dedicata ai due soggetti più rappresentati: il drago e la tigre. Affiancati descrivono l’esistente. Yin e Yang, Negativo e Positivo, i poli opposti ma complementari nel costituire l’universo: giorno e notte, maschile e femminile, caldo e freddo, inspirazione ed espirazione. L’inaugurazione avviene alla vigilia della festa tradizionale giapponese del Matsuri che quest’anno ha una valenza in più, a tre anni di distanza dall’inizio della pandemia e i venti di guerra provenienti da Est. Drago e Tigre sono simboli di buon auspicio, di vicinanza tra popoli, di pace, di ritorno alla normalità. In un’atmosfera serena e festosa nel fine settimana del 24 e 25 settembre si terranno una serie di iniziative alle quali tutti sono invitati: laboratori kintsugi (restauro con la ceramica), pratica del chanoyu (cerimonia del té), zazen (meditazione seduta), shiatsu, laboratorio ikebana, combattimento scenico, diario grafico, laboratorio sumi-e (pittura a inchiostro di china), oltre alla presentazione di un libro, a pranzi e cene a base di menù giapponesi, a corsi di lingua e altro ancora. Informazioni dettagliate per iscriversi sono disponibili al sito internet degli organizzatori: www.yoshinryu.com.\n\nIn lungo Dora Colletta alla presentazione delle iniziative la Città è stata rappresentata dalla presidente del Consiglio comunale.\n\n(Roberto Tartara)",
    "Matteo Renzi elimina il terzo polo dai social e vola in Giappone": "26 settembre 2022 a\n\na\n\na\n\nGli effetti delle elezioni 2022 sono i più disparati. Vincitori e vinti, ognuno reagisce a modo suo. Il terzo polo di Renzi e Calenda non ha raggiunto l'obiettivo di superare la soglia del 10%. Quelle due cifre che avrebbero significato il successo del progetto terzo polo. Ma come ha reagito Matteo Renzi. Già durante la notte, ha eliminato dai suoi profili social il simbolo del Terzo polo, quello contenente le liste di Italia Viva e Azione e ha dato spazio al logo di Renew Europe. «Nessun dietrofront, nessun problema tra noi e Azione - spiegano i renziani - La scelta è stata concordata tra Matteo e Calenda. La strada, comune, - assicurano - è quella».\n\nMatteo Renzi, però, non aveva finito qui. Dopo poche ore è volato in Giappone per partecipare ai funerali di Stato dell’ex premier Shinzo Abe. Ma i bene informati assicurano che tra Renzi e Calenda l’intesa regge e i contatti restano frequentissimi. Staremo a vedere.",
    "Difesa italiana in Asia, via Giappone. Goretti spiega perché (e come)": "Il capo di Stato maggiore dell’Aeronautica militare, Luca Goretti, visiterà il Giappone a ottobre per discutere con il suo omologo di Tokyo della cooperazione con Roma per lo sviluppo di tecnologie per i caccia di sesta generazione. Ne dà notizia il generale italiano al quotidiano americano Defense news. “A ottobre sono stato invitato in Giappone dal capo dell’aeronautica giapponese per discutere di programmi comuni”, ha infatti raccontato Goretti.\n\nLa visita\n\nSi tratterà di “un’opportunità per condividere la nostra visione e un punto di vista comune”, ha spiegato Goretti. La visita sarà infatti dedicata all’esplorare le ambizioni per i caccia di nuova generazione, condivise dai due Paesi, e all’individuare quali tecnologie possano o non possano essere condivise anche dagli altri Stati. Il generale si è poi concentrato sugli imperativi del nostro Paese per quanto riguarda la sicurezza e il carattere operativo, “la nostra sfera operativa è centrata sul Mediterraneo e sui nostri alleati, che sono la Nato e l’Europa. Questo è il nostro focus principale”. Per questo motivo, le fasi di sviluppo del Tempest “saranno condotte per evitare di violare la sicurezza dell’alleanza Nato, perché lo scambio di tecnologie sarà effettuato rispettando rigorosamente ogni aspetto della sicurezza”, ha raccontato il generale, aggiungendo che la “Nato e il Giappone hanno diverse aree strategiche di interesse e gli esperti stanno lavorando sul concetto operativo e su come scambiare informazioni in modo sicuro”.\n\nProgramma Tempest e il ruolo giapponese\n\nL’Italia, insieme al Regno Unito, è partner del programma Tempest (dall’Airshow di Farnborough anche l’acronimo Fcas è sempre più utilizzato) che mira a sviluppare un velivolo da combattimento di sesta generazione. In questo quadro si sta affacciando anche il Giappone, dal momento che dovrà occuparsi di sostituire il suo Mitsubishi F-2, il caccia multiruolo giapponese pronto al pensionamento. Tokyo infatti ha già discusso con Londra per implementare nuove forme di collaborazione tecnologica, ad esempio in riferimento alla propulsione o ai sensori. Mentre Roma e Londra sono unite nel Tempest, Tokyo sta portando avanti il programma F-X per la costruzione di un sostituto del Mitsubishi F-2.\n\n“I giapponesi potrebbero attingere alla tecnologia dal Tempest e inserirla nel loro programma F-X. Lo comprenderemo meglio quando sapremo quel che può fare l’industria”, ha commentato in merito Goretti. Proprio al salone di Farnborough di quest’estate, il Regno Unito aveva dichiarato che avrebbe intrapreso “un’analisi concettuale congiunta” con il Giappone e l’Italia sulla tecnologia di sesta generazione. “Se un partner come il Giappone aderisse al programma, potrebbe essere un’opportunità per comprendere meglio le reciproche realtà”. Così Goretti ha commentato l’ipotesi di adesione formale da parte di Tokyo al programma Tempest. L’Italia si è impegnata a spendere 220 milioni di euro quest’anno per i lavori del Tempest e la previsione è di spenderne 3,8 miliardi entro il 2036.\n\nLa fusione è ancora possibile?\n\nNel frattempo, Francia, Spagna e Germania stanno lavorando e investendo a loro volta e in modo separato in un programma di velivolo di sesta generazione. Goretti riguardo a questo ha previsto che il Tempest e il progetto franco-tedesco potrebbero ancora fondersi e confluire. “Questi programmi richiedono un investimento enorme che le singole nazioni non possono permettersi, quindi le nazioni cercano di ridurre i costi. È successo con il Tornado, con l’Eurofighter e succederà ancora”, ha spiegato il capo di Stato maggiore. “I francesi e i tedeschi sono andati in una direzione, ma non possiamo avere due piattaforme che fanno la stessa cosa in Europa. Potrebbe non essere economicamente sostenibile. È logico dire che è molto probabile che quando le nazioni avranno definito i loro requisiti, vedremo una convergenza in un’unica piattaforma”, ha poi concluso il generale.",
    "MotoGP 2022: Miller superstar in Giappone": "Jack Miller (Ducati) ha vinto il GP del Giappone a Motegi davanti a Brad Binder (KTM) e Jorge Martín (Ducati). Bagnaia è caduto all'ultimo giro ma il campionato MotoGP 2022 è ancora apertissimo\n\n\n\nJack Miller ha dominato il GP del Giappone a Motegi: nella sedicesima tappa della MotoGP 2022 il pilota australiano della Ducati ha rifilato distacchi pazzeschi a Brad Binder (secondo con la KTM) e Jorge Martín (Ducati).\n\nCredits: Steve Wobser/Getty Images Credits: Steve Wobser/Getty Images Credits: TOSHIFUMI KITAMURA/AFP via Getty Images Credits: Steve Wobser/Getty Images Credits: Steve Wobser/Getty Images /\n\n\n\nFrancesco Bagnaia è caduto all’ultimo giro ma il Motomondiale è ancora apertissimo: Fabio Quartararo si è infatti dovuto accontentare dell’ottava piazza mentre Aleix Espargaró è finito fuori dai punti a causa di problemi alla sua Aprilia. MotoGP 2022 – GP Giappone: le pagelle\n\n10 /10 Jack Miller (Ducati) </p> La migliore gara in carriera di Jack Miller: il centauro australiano ha monopolizzato il GP del Giappone a Motegi portando a casa la prima vittoria stagionale e il quarto podio negli ultimi sette appuntamenti iridati. Partito settimo, ha costruito un capolavoro nelle prime fasi della corsa entrando in “top 3” alla prima tornata, superando Binder nella seconda e vincendo un appassionante duello con Martín al terzo giro. Conquistata definitivamente la vetta si è “limitato” ad andare fortissimo.\n\n8 /10 Marc Márquez (Honda) </p> Ieri una pole position a sorpresa per Marc Márquez, oggi un buon quarto posto in Giappone. Il pilota iberico non ha brillato al via facendosi superare nell’ordine da Binder, Martín e Miller ma poi si è ripreso tenendo ritmi alti.\n\n8 /10 Jorge Martín (Ducati)\n\nJorge Martín a Motegi è tornato sul podio dopo sei gare a secco. Il centauro iberico è scattato dalla quinta posizione ma gli sono bastate un paio di curve per prendersi la seconda piazza (ottenuta dopo essersi sbarazzato di Marc Márquez) e dopo un giro si è ritrovato addirittura in testa dopo un sorpasso su Brad Binder. Alla terza tornata ha dovuto arrendersi a un velocissimo Miller e poco prima della bandiera a scacchi ha ceduto il secondo posto al sudafricano della KTM.\n\n8 /10 Brad Binder (KTM)\n\nBrad Binder non saliva sul podio in MotoGP dalla prima corsa del 2022 in Qatar e oggi ci è tornato meritatamente. Scattato terzo, è stato protagonista di una partenza eccellente che lo ha portato al comando ma nei primi due giri si è dovuto arrendere alle due Ducati di Martín e Miller. Alla sesta tornata si è fatto passare anche dal compagno Oliveira ma è riuscito a riprendersi la “top 3” poco dopo.\n\n10 /10 Ducati </p> Bene la vittoria di Miller, buono il podio del “privato” Martín. La Ducati ha ottenuto la sesta vittoria consecutiva e nonostante la caduta di Bagnaia è ancora in corsa per il titolo Piloti della MotoGP 2022.\n\n</p> MotoGP 2022 – I risultati del GP del Giappone Prove libere 1 1 Jack Miller (Ducati) 1:44.509\n\n2 Francesco Bagnaia (Ducati) 1:44.537\n\n3 Fabio Quartararo (Yamaha) 1:44.558\n\n4 Aleix Espargaró (Aprilia) 1:44.577\n\n5 Luca Marini (Ducati) 1:44.645 Prove libere 2 1 Marc Márquez (Honda) 1:55.232\n\n2 Jorge Martín (Ducati) 1:55.376\n\n3 Jack Miller (Ducati) 1:55.387\n\n4 Miguel Oliveira (KTM) 1:55.428\n\n5 Johann Zarco (Ducati) 1:55.630 Qualifiche 1 Marc Márquez (Honda) 1:55.214\n\n2 Johann Zarco (Ducati) 1:55.422\n\n3 Brad Binder (KTM) 1:55.537\n\n4 Maverick Viñales (Aprilia) 1:55.620\n\n5 Jorge Martín (Ducati) 1:55.686 Warm up 1 Jorge Martín (Ducati) 1:45.085\n\n2 Fabio Quartararo (Yamaha) 1:45.370\n\n3 Jack Miller (Ducati) 1:45.391\n\n4 Francesco Bagnaia (Ducati) 1:45.432\n\n5 Maverick Viñales (Aprilia) 1:45.509",
    "Volley, Mondiali 2022: tutto facile per Giappone e Germania, superate nettamente Repubblica Ceca e Kazakistan": "Si sono concluse le due partite che hanno dato il via alla quarta giornata dei Campionati del Mondo di pallavolo femminile. Nei due incontri disputati all’immenso GelreDome di Arnhem, nei Paesi Bassi, le nazionali di Giappone e Germania si sono nettamente imposte rispettivamente su Repubblica Ceca e Kazakistan.\n\nIn apertura di programma le asiatiche hanno banchettato sulla modesta nazionale ceca, vincendo con il punteggio di 3-0 (25-15, 25-20, 25-12). Un dominio mai messo davvero in discussione da una Repubblica Ceca disastrosa in attacco (anche grazie alle grandi doti di difesa delle giapponesi), poco incisiva al servizio e fallosa in ricezione.\n\nIl Giappone si prende dunque la seconda vittoria consecutiva per 3-0 nel giro di 24 ore, dopo aver battuto la Colombia all’esordio. Se la miglior marcatrice a referto è stata la schiacciatrice Koga Sarina, la vera mattatrice del match è stata la centrale Shimamura Haruyro, autrice di 15 punti con uno straordinario 68% in attacco.\n\nAndamento simile nel match tra Germania e Kazakistan che ha visto le tedesche imporsi per 3-0 (25-15, 25-18, 25-21). Match leggermente più combattuto del precedente, almeno nel terzo set quando le kazake hanno tenuto aperto l’incontro fino al 21-20, prima di cedere di schianto negli scambi decisivi.\n\nRimane a 0 punti la nazionale del Kazakistan mentre la Germania sale a 6, ancora a punteggio pieno dopo il successo al debutto contro la Bulgaria. La grande trascinatrice per le teutoniche è stata la capitana Jennifer Janiska, schiacciatrice in grado di mettere a referto 17 punti con ottime percentuali tanto in attacco quanto in ricezione. Importanti anche i 10 dell’opposta Kimberly Drewniok e i 10 della centrale Camilla Weitzel\n\nFoto: FIVB",
    "Giappone, Covid: governo annuncia rimozione limiti agli ingressi nel Paese": "Il governo del Giappone rimuoverà dall'11 ottobre il limite giornaliero all'ingresso di cittadini stranieri nel Paese, allentando ulteriormente il regime di controlli e restrizioni varato dal Paese in risposta alla pandemia di Covid-19.\n\nLo ha annunciato il primo ministro Fumio Kishida, aggiungendo che a partire dalla stessa data verranno ripristinati anche i regimi di esenzione dei visti turistici per gli ingressi individuali dai Paesi che hanno sottoscritto accordi in tal senso cl Giappone.",
    "Dalla Porta chiude al 15° posto in Giappone": "Iscriviti alla newsletter . Il modo più facile per rimanere sempre aggiornati",
    "La Roma vola in Giappone: ecco quando è prevista la tournée asiatica": "La Roma amplia i suoi orizzonti e il suo mercato. Il club giallorosso sta è in procinto di ufficializzare la mini-tournée in Giappone durante la sosta per il mondiale in Qatar. Una delegazione del club romanista si trova già in Asia.\n\nLa Roma si espande\n\nL'obiettivo dei Friedkin con questa tournée asiatica è quello di espandere brand Roma anche nel Sol Levante. In questa ottica si vede pure la collaborazione con Toyota da poco nuovo sponsor del club capitolino che ha sostituito Hyundai. Ma non solo. La Roma guarda al mercato nipponico come nuova fonte di ricavi e partner per nuovi investimenti. Il legame col Giappone si vede anche nell'arrivo nella Roma Femminile di Minami, prima calciatrice giapponese a vestire la maglia della selezione femminile del club.\n\nQuando la Roma volerà in Giappone?\n\nLa partenza per il Giappone non è stata definita. L'idea della Roma è quello di organizzare una tournée di circa una settimana verso fine novembre. Intanto una delegazione romanista si trova già in Giappone e resterà lì una settimana per visionare le strutture nipponiche: dai campi di allenamento, agli stadio fino agli alberghi. Nei prossimi giorni ci si attende un comunicato ufficiale del club giallorosso.\n\nRoma-Giappone, il lato sportivo\n\nOltre al lavoro in ottica rafforzamento del brand, Mourinho sfrutterà la tournée in Giappone per tenere alta la condizione altetica dei calciatori che non partiranno per il mondiale. Per questa ragione la squadra giallorossa disputerà dei match contro squadre locali. I media giapponesi hanno anticipato che fra le avversarie della Roma ci sarà l'F-Marinos, squadra militante nella J1 League (la nostra Serie A, ndr). Lo stadio individuato per la sfida è il Japan National Stadium di Tokyo in cui è prevista una grande partecipazione di pubblico.",
    "AMICHEVOLI: GIAPPONE-USA 2-0": "Calcio ora per ora\n\nIl Giappone ha battuto per 2-0 gli Stati Uniti, in una gara amichevole\n\nIl Giappone ha battuto per 2-0 gli Stati Uniti, in una gara amichevole in preparazione alla Coppa del Mondo in Qatar. Alla Merkur Spiel-Arena di Düsseldorf, per la squadra giapponese a segno Kamada al 24' e Mitoma all'88'. Nella nazionale americana ha giocato da titolare lo juventino McKennie, protagonista sfortunato in occasione della prima rete giapponese. Stati Uniti privi della loro stella Pulisic per infortunio, oltre che di altri titolari come Weah, Musah, Richards, Robinson, Steffen e Robinson.\n\n",
    "Investimenti: il Giappone si conferma un approdo sicuro": "“In linea con l’andamento di luglio, ad agosto il mercato nipponico è stato favorevole a società con solidi utili e si è discostato dagli “inflation plays”, il gruppo ristretto di società, per lo più deboli, che si ritiene possano trarre vantaggio se in Giappone dovesse mai verificarsi un’inversione di rotta rispetto agli ultimi trent’anni, con una ripresa sostenibile dell’inflazione”. parola di Richard Kaye, gestore del fondo Comgest Growth Japan di Comgest, che di seguito illustra nel dettaglio la view.\n\nAbbiamo avuto valide prove di utili solidi e di un’ottima gestione da parte delle società che realizzano ciò che chiediamo loro, ovvero, non solo di sopravvivere, ma di crescere e vincere, in un contesto di guerra, recessione, caos delle catene di approvvigionamento ed incertezza geopolitica.\n\nGli utili normalizzati di Recruit, nel periodo aprile-giugno, sono cresciuti del 16% rispetto a un anno fa. Il segmento Tecnologia delle risorse umane di Recruit, che comprende Indeed e Glassdoor, ha registrato un aumento degli utili del 28%, grazie alla sua popolarità nel settore della ricerca di lavoro negli Stati Uniti. Riteniamo che le posizioni di Recruit e delle sue consociate possano solo rafforzarsi ulteriormente, in caso di rallentamento del mercato del lavoro, grazie alla posizione dominante nelle inserzioni e al successo delle corrispondenze tra domanda e offerta.\n\nPan Pacific, che gestisce i negozi al dettaglio Don Quijote, ha visto l’utile operativo, nel periodo aprile-giugno, crescere del 9% grazie ai benefici della normalizzazione e all’eccellenza della gestione.\n\nL’utile operativo di Daikin, nel periodo aprile-giugno, è diminuito leggermente, risultato ottenuto nel contesto dell’enorme impatto dei lockdown cinesi sulla domanda di condizionatori d’aria industriali. Le altre regioni in cui Daikin opera hanno continuato a guadagnare quote di mercato e hanno beneficiato di un’eccellente capacità di gestione, soprattutto per quanto riguarda la ripercussione e la riduzione dei costi.\n\nL’utile operativo di Sony, nel periodo aprile-giugno, è cresciuto del 10%. La società mantiene buoni risultati, nonostante il rallentamento del settore dei software dopo le riaperture e la persistenza dei problemi di fornitura dell’hardware per le PlayStation.\n\nCi aspettiamo di ricevere ulteriori indicazioni sulle problematiche relative alla catena di approvvigionamento e sui timori di recessione nelle prossime relazioni sugli utili, ma riteniamo che la qualità di gestione delle nostre società dovrebbe permettere loro di continuare a distinguersi.",
    "Russia, fermato console giapponese per spionaggio": "Mosca punta il dito su Motoki Tatsunori, che sarebbe una \"spia\". Il diplomatico è stato \"colto in flagrante mentre raccoglieva, dietro compenso in denaro, informazioni a diffusione limitata\" tra le altre cose \"sugli aspetti della cooperazione della Russia con un paese dell'Asia del Pacifico e sull'impatto della politica delle sanzioni occidentali\"\n\nÈ gelo tra Mosca e Tokyo dopo che un console giapponese è stato accusato dai servizi russi di spionaggio. Motoki Tatsunori è stato fermato a Vladivostok, città dell’estremo oriente russo, e messo in custodia dall’Fsb, il servizio di sicurezza federale, che lo ha \"colto in flagrante mentre raccoglieva, dietro compenso in denaro, informazioni a diffusione limitata\". A riferirlo un comunicato diffuso dalla Tass. Tatsunori avrebbe cercato dati \"sugli aspetti della cooperazione della Russia con un paese dell'Asia del Pacifico”, nonché “sull'impatto della politica delle sanzioni occidentali\". Il console, secondo quanto riportato dall'agenzia di stampa russa, è stato pertanto dichiarato persona non grata e una protesta formale è stata presentata a Tokyo.\n\nIl video della presunta confessione\n\nNel frattempo l’FSB ha diffuso il video della presunta confessione del diplomatico. Come specificato da Tass, è stato portato presso l’ufficio marittimo territoriale dei servizi, dove è stato interrogato. Quando gli è stato chiesto se sapesse di aver violato le leggi russe e di essere entrato in possesso di informazioni private relative ai cittadini della Federazione, Tatsunori avrebbe risposto “Sì, ora capisco”, per ben due volte. Tesate come The Moscow times hanno difuso dei fotogrammi del già citato interrogatorio.",
    "Wijnaldum, operazione Giappone a dicembre": "LEGGO (F. BALZANI) - Ancora poco tonic, ma con una gran voglia di tornare. E' passato un mese esatto dalla rottura della tibia e proprio ieri Gini Wijnaldum è riapparso sui social. L'ultima immagine ufficiale lo vedeva esultare a Salerno prima di vedere il gol annullato per un fuorigioco di Dybala. Non era nemmeno Ferragosto.\n\nQuella di ieri regala meno emozioni, ma qualche speranza. Il centrocampista olandese scende dall'auto, prende le stampelle e con il tutore nero in bella vista si avvicina verso il centro d'allenamento di Rotterdam scelto per la prima parte del recupero. Poi la foto mentre effettua gli esercizi di sali e scendi per testare la resistenza della gamba. «Oggi un altro allenamento. C'è ancora tanta strada: la farò passo dopo passo con pazienza», ha aggiunto Wijnaldum.», la didascalia di Wijnaldum. Una prima fase che terminerà verso metà ottobre. Un periodo che il centrocampista passerà al fianco della nuova compagna Mirella Pereira e dei suoi due figli. Poi il ritorno a Roma per la riatletizzazione che durerà almeno un altro mese.\n\nL'obiettivo è aggregarsi alla squadra per la tournée di fine novembre in Giappone, ma più verosimilmente l'ex Psg tornerà col gruppo dopo Natale con l'obiettivo di tornare in campo verso metà gennaio. La frattura composta alla tibia non implica ricadute e il lungo stop per il Mondiale aiuta non poco. La Roma dovrà fare a meno di Wijnaldum per almeno altre 12-13 partite tra coppe e campionato. Il primo ad aspettarlo con le braccia spalancate sarà proprio Mourinho che sull'olandese (volante) spinto molto.\n\nUna mano potrebbe darla Camara che si è allenato anche nei giorni di riposo insieme a Belotti, Spinazzola e Zaniolo. L'obiettivo è giocare la prima da titolare il 9 ottobre contro il Lecce. e Kumbulla, entrambi saranno a disposizione di Mourinho contro l' Inter . Mentre Matic se la prende coi leoni da tastiera per difendere Maguire Buone notizie arrivano da El Shaarawy Le qualità di strappo e tecnica di Gini mancano tantissimo al centrocampo romanista spesso troppo piatto.. L'obiettivo è giocare la prima da titolare il 9 ottobre contro il Lecce.\n\nVeretout torna a parlare di Roma: «Mourinho mi voleva tenere ma gli ultimi mesi sono stati duri».",
    "Calenda dà la colpa agli elettori: “Apprezzano Draghi ma poi votano chi urla di più”. E Renzi vola in Giappone prima dello scrutinio": "“Gli italiani hanno scelto la destra sovranista, noi la consideriamo una scelta molto pericolosa per il Paese e molto incerta”. Carlo Calenda si presenta in conferenza stampa e ammette subito che l’obiettivo di ottenere un risultato a due cifre, “per fermare la destra e andare avanti col governo Draghi”, non è stato raggiunto. “Ringraziamo gli oltre due milioni di italiani che ci hanno votato, faremo un’opposizione molto netta ma molto costruttiva, come sempre abbiamo fatto”, dice il leader di Azione. E lascia trapelare le sue intenzioni per il futuro: nonostante lo smacco elettorale, il patto con Italia viva di Matteo Renzi (che all’inizio dello spoglio è volato in Giappone per partecipare ai funerali di Shinzo Abe) resta in piedi. “Come previsto dall’accordo elettorale si formeranno gruppi unici, e parte un processo per far nascere un partito. In meno di due mesi abbiamo costruito una casa per quegli italiani liberali e riformisti che non vogliono vivere di sussidi ma vogliono restare ancorati ai grandi Paesi europei. Siamo quelli che hanno promesso di meno, siamo sempre partiti dal dato di realtà, parlando un linguaggio di verità al Paese. Nei prossimi mesi la divisione in tre poli sarà ancora più netta: il Partito democratico ritornerà tra le braccia di Fratoianni e Bonelli e dei 5 Stelle, ancora più indebolito, poi ci sarà la destra al governo, e poi ci sarà quello che dovremo costruire noi, il polo del buon governo e della serietà. Partiamo da basi solide, ma nelle prossime settimane avvieremo subito un cantiere affinché questo processo sia ancora più ampio e inclusivo, deve diventare in un tempo breve un grande partito liberale, popolare e riformista”.\n\nL’ex ministro scommette su una breve durata del prossimo esecutivo: “Questo governo non dura sei mesi e porta paese nel caos. Nessuno se lo augura, speriamo si ravvedano”. Poi si lascia andare a una sorta di ramanzina al corpo elettorale, colpevole di aver votato – secondo lui – per i partiti sbagliati. “Noi abbiamo offerto l’alternativa al populismo, gli italiani hanno scelto di andare avanti sulla strada del populismo. Il 70% degli italiani hanno votato partiti che non hanno mai votato la fiducia a Draghi o l’hanno sfiduciato, partiti che hanno promesso sussidi, bonus e redditi di tutti i tipi e hanno preso posizione contro le infrastrutture, dal rigassificatore di Piombino alle trivelle. C’è un paradosso, perché il 50% degli italiani dichiara di apprezzare l’operato di Draghi. Dobbiamo riflettere sul fatto che apprezziamo Draghi e Mattarella ma poi due terzi degli italiani votano politici che rappresentano il modo opposto di fare politica. Questa dinamica che porta a votare chi urla di più, come fosse il televoto è quello che ha fatto declinare l’Italia. È un rischio mortale con la recessione e la guerra”. Poi, rispondendo a una domanda su Emma Bonino (rimasta fuori dal Parlamento per aver perso il collegio uninominale di Roma, complice la percentuale ottenuta da Calenda) accusa il Pd: “L’ha usata contro di me. Mi dispiace per +Europa che non ha raggiunto la soglia, le porte devono restare aperte per loro”.",
    "Cosa dobbiamo aspettarci dal Giappone?": "I listini di Tokyo non brillano, ma posizionarsi ora sull’equity del Sol levante, secondo alcuni analisti, potrebbe pagare in futuro. Da inizio anno l’indice Morningstar Japan ha ceduto il 5,6% (in euro al 26 agosto 2022), un risultato in linea con quello medio dei mercati sviluppati (come testimoniato dalla performance dell’indice Morningstar Developed Markets), ma il paese asiatico versa in un contesto politico ed economico profondamente diverso rispetto a quello delle altre regioni sviluppate come Europa e Stati Uniti.\n\nFigura 1: Indici a confronto\n\nIl manifatturiero pesa sulla performance del Giappone\n\nSe guardiamo alle componenti che hanno contribuito alla performance dell’indice Morningstar Japan da inizio anno notiamo come i settori tecnologia e beni industriali siano i maggiori imputati del negativo andamento del mercato giapponese. I tecnologici hanno pagato la cattiva intonazione del comparto che, a livello globale, è stato tra i peggiori nel primo semestre, mentre le azioni del manifatturiero hanno sofferto l’effetto congiunto dell’aumento dei prezzi delle commodity e del deprezzamento dello yen nei confronti del dollaro. Questi due fattori, insieme, hanno l’effetto di comprimere i margini di profitto di quelle società che generano la maggior parte delle vendite sul mercato interno, che si approvvigionano all’estero e che trasferiscono con lentezza gli aumenti dei prezzi ai consumatori. E le aziende industriali giapponesi rispondono perfettamente a questa descrizione.\n\nTra le azioni che invece hanno sostenuto i listini nipponici ci sono, oltre a quelle del comparto energia e utility, che a livello globale stanno capitalizzando a loro favore la forte crescita dei prezzi del petrolio e dell’energia, anche quelle dei settori finanza e delle telecomunicazioni. Mitsubishi UFJ Financial Group, la più grande banca giapponese, e KDDI, attiva nelle industrie del mobile e della pay-TV, che pesano complessivamente per circa il 3% della capitalizzazione di mercato dell’indice Morningstar Japan, hanno guadagnato rispettivamente il 13% e il 22,6% (da inizio anno fino al 26 agosto, in euro).\n\nPerchè essere ottiisti sul Giappone\n\nSe la performance del mercato azionario giapponese è stata fino ad ora in linea con quella dei mercati sviluppati, ci sono elementi, secondo alcuni analisti, che potrebbero giocare a favore del mercato azionario nipponico nei mesi a venire.\n\n“L’assassinio dell’ex-premier giapponese Shinzo Abe lo scorso 8 luglio ha avuto l’effetto di far lievitare i consensi del Partito Liberal Democratico che alle elezioni per il rinnovo della metà dei seggi della Camera Alta del Parlamento ha ottenuto la metà dei 125 seggi a disposizione. Questo risultato rafforza l’agenda del governo e in particolare due punti cruciali sul tavolo del Primo ministro, Fumio Kishida: il riavvio degli impianti nucleari, bloccati in seguito al disastro di Fukushima, e la revisione della costituzione, cosa che potrebbe portare a un aumento della spesa per la difesa. A questo si aggiunge anche il rafforzamento delle riforme economiche implementate dal governo precedente (Abenomics), che hanno prodotto un miglioramento dei margini operativi e del ritorno sul capitale delle aziende giapponesi e hanno reso le corporation molto più sensibili alla creazione di valore per gli azionisti, con dividendi e riacquisti di azioni che hanno raggiunto livelli record”, dicono gli analisti di Lazard Asset Management nel loro ultimo outlook.\n\nIl secondo elemento che gioca a favore delle aziende giapponesi è il deprezzamento dello yen. Il cambio della valuta nipponica verso il dollaro americano è ai minimi dal luglio del 1998 e questo è un fattore positivo per la crescita dei profitti aziendali. Secondo un sondaggio condotto da Bloomberg a fine maggio, le società quotate sui listini di Tokyo hanno ipotizzato un tasso di cambio yen/dollaro di 120 nella loro guidance di fine 2022, suggerendo la possibilità di utili d’esercizio superiori alle attese.\n\nA questi aspetti di natura politica ed economica se ne aggiunge un terzo di natura finanziaria che potrebbe attirare l’interesse degli investitori: il mercato azionario giapponese è scambiato mediamente a un tasso di sconto di quasi il 20%, più alto rispetto a quello a cui sono negoziate le azioni dei listini di Wall Street e dei principali mercati azionari europei.\n\nLa Bank of Japan davanti a un bivio\n\nLe perplessità di alcuni analisti, però, sono legate alle future mosse della Bank of Japan. “La Banca centrale del Giappone, diversamente da quanto fatto dalla Fed, ha mantenuto una politica monetaria espansiva e ha adottato una politica di acquisto proattivo di titoli di Stato al fine di mantenere i rendimenti a livelli molto bassi. Ora però si trova di fronte a un bivio: continuare su questa strada, rischiando di veder lievitare l’inflazione, o alzare i tassi di interesse con il rischio che questo impatti negativamente sulla crescita economica. Il livello dell’inflazione in Giappone è inferiore al 3%, tuttavia un'inflazione di questo tipo, attribuibile in larga parte all’ascesa dei prezzi dell'energia e dei beni agricoli, non può essere considerata sana poiché non è né il risultato di una forte crescita né di una domanda interna. A questo si aggiunge il deprezzamento dello yen. Se il cambio con il dollaro dovesse mantenersi su questi livelli potrebbe generare un aumento dell'inflazione e rallentare al contempo l'economia giapponese che fatica a ritornare ai livelli pre-Covid”, dice Olivier de Berranger, Chief Investment Officer di La Financière de l’Echiquier.",
    "MotoGP 2022, Marquez: “In Giappone da subito buone sensazioni”": "MotoGP\n\nMotoGP news – Lo spagnolo ha completato con il sesto tempo l’unico turno del venerdì in Giappone e ha ammesso di essersi trovato da subito bene con la RC213V. A questo punto Marc Marquez spera nella pioggia in vista di domani, per avere già garantito così il passaggio in Q2",
    "MotoGP, Bagnaia fa un giro da turista: Pecco alla scoperta del Giappone. FOTO": "Con un Mondiale riaperto, c'è grande attesa per il prossimo weekend della MotoGP. Bagnaia fa sognare la Ducati e i tifosi dopo una clamorosa rimonta su Quartararo, intanto si gode il Giappone (e i suoi templi) da turista. La gara della MotoGP è LIVE domenica 25 settembre alle ore 8 italiane su Sky Sport Uno, Sky Sport MotoGP e in streaming su NOW\n\nGP GIAPPONE, LE PROVE LIBERE LIVE",
    "Il Giappone sta vincendo la sua lotta contro la violenza stradale": "Mentre, in Italia, Matteo Salvini ipotizza di proporre un referendum contro lo stop Ue alla produzione di auto a motore termico dal 2035, il Giappone si sta affermando come uno dei pochissimi Stati in grado di vincere la sua lotta contro il traffico motorizzato, la violenza stradale e le morti a causa di incidenti. A dirlo chiaro e forte sono le statistiche ufficiali: dal 2012 al 2021 il numero di persone decedute a causa di incidenti si è ridotto anno dopo anno, arrivando praticamente a dimezzarsi (da 4.438 a 2.636). Per dare un’idea, in Italia – Paese che conta la metà degli abitanti del Giappone – il numero di morti annue dovute a incidenti si è attestato per gli ultimi dieci anni oltre quota 3.000, fatto salvo il 2020 (anno del lockdown che ha chiaramente influito sul dato).\n\nIl merito del successo giapponese è di una politica della mobilità che ha puntato a minimizzare l’uso della macchina e che può dare molti spunti anche ai Paesi europei, Italia (lo Stato più motorizzato del continente) inclusa. Il primo “segreto” risiede sicuramente in una delle reti ferroviarie migliori al mondo. L’efficienza dei treni nipponici è tale che il ritardo di soli cinque minuti di un treno può diventare notizia per giornali locali e nazionali.\n\nUn’eccellenza che viene premiata dai giapponesi: nel 2019 il numero di abitanti che ha usato il sistema ferroviario è stato 13 volte superiore a quello dei passeggeri di Amtrak, la società di ferrovie che opera negli Usa, dove la popolazione è due volte e mezzo maggiore di quella giapponese. Il sistema ferroviario del Paese asiatico si regge su una partnership virtuosa tra privato e pubblico. In un’intervista a Forbes, Takashi Oguchi, professore di ingegneria all’università di Tokyo, spiegava che «il Giappone si differenzia dall’occidente per il fatto che i suoi sistemi di trasporto pubblico sono gestiti prevalentemente grazie a una partnership virtuosa tra pubblico e privato che garantisce un sistema molto efficiente».\n\nMa i virtuosismi della mobilità del Giappone non si fermano alle ferrovie, e puntano al futuro. Così, nel mezzo della pandemia, è nato il cosiddetto “MaaS” – un sistema di trasporto integrato che mira a un unico sistema di ricerca, prenotazione e pagamento -, che combina in modo ottimale più servizi di trasporto pubblico e altri servizi di viaggio, in risposta alle esigenze di ciascun residente.\n\nQuesto sistema è già realtà in alcune zone del Paese. Nella città di Fukuoka e nella città di Kitakyushu, Toyota Motor e Nishi-Nippon Railroad (Nishitetsu) hanno lanciato un servizio di mobilità via smartphone chiamato “my route”, che consente agli utenti di pianificare un’uscita inserendo una destinazione e poi selezionando tra diversi percorsi e mezzi di trasporto, tra cui l’autobus, i treni e i taxi.\n\nIl MaaS non è solo ecologico, ma, come spesso accade per le politiche ambientaliste, è rivolto alle fasce più fragili della popolazione come donne, anziani e giovanissimi che, per diversi motivi, sono portati a usare meno le macchine. Si tratta di un mercato sempre più in espansione: lo Yano research institute ha previsto che il mercato MaaS nazionale raggiungerà i 6,3 trilioni di yen (61 miliardi di dollari) nel 2030, rispetto agli 84,5 miliardi di yen (813 milioni di dollari) del 2018 e con una crescita annua del 44,1 per cento rispetto al 2016.\n\nLa lotta alla congestione del traffico passa anche da quella ai parcheggi per strada. In Giappone, fin dal 1962, per possedere un’automobile i cittadini devono ottenere un “certificato di garage” (Shako shomei sho) dalla polizia locale per poter immatricolare un’auto. Il documento serve a dimostrare che si ha accesso a un parcheggio fuori strada. La regola non richiede la proprietà di un posto auto: è sufficiente il permesso sull’affitto di un parcheggio.\n\nUna legge forse drastica, ma che sicuramente permette agli automobilisti di avere una migliore visione della strada e di eliminare quello “stress da parcheggio” e da ingolfamento che gli italiani conoscono molto bene. Roma, stando alla Global scorecard di Inrix, è infatti la seconda città al mondo dove si perdono più ore imbottigliati nel traffico (254), mentre Milano è settima (226). E il Transport and environment report 2019 dell’Agenzia europea dell’ambiente (Aea) ha inserito l’Italia al terzo posto della classifica dei Paesi europei in cui si passa più tempo nel traffico.\n\nProibire i parcheggi per strada è anche uno degli esempi più concreti di come la mobilità giapponese sia pensata per mettere in sicurezza i bambini: il non avere macchine per strada permette ai più piccoli di vedere meglio la strada e farsi notare dai conducenti. Non è un caso che in questo Paese già a due-tre anni i bambini attraversino la strada da soli, sicuri che le regole della strada – insegnate a scuola fin dai primissimi anni di vita – saranno rispettate da tutti.\n\nNon bisogna poi dimenticare che la bicicletta, in Giappone, va forte. Secondo l’Institute for transportation and development policy, la quota di mobilità ciclistica giapponese si attesta al 16% (negli Usa è del 2%). Un numero importante per un Paese di 125 milioni di persone.\n\nIl modello Giappone sta facendo scuola: nelle Filippine è in corso una discussione per implementare una legge “no parking” simile a quella giapponese con l’obiettivo di risolvere i problemi di traffico e inquinamento nella capitale Manila. Inoltre, nel 2017 il Vietnam ha chiesto aiuto alle aziende nipponiche per risolvere i suoi problemi di traffico e di incidenti mortali. Manila, Hanoi e Tokyo si sono iniziate a muovere. Roma e Milano potrebbero essere le prossime. Nel frattempo buona fortuna per il prossimo parcheggio sotto casa.",
    "Italia U21-Giappone: la scelta su Fagioli e gli altri giocatori della Juve": "Nicolòe Nicolòin campo dal primo minuto nell'amichevole di questo pomeriggio tra: questa la scelta del CT Paolosui giovani centrocampisti della, mentre restano in panchina gli altri due giocatori di proprietà bianconera a disposizione (Andreae Filippo).",
    "Pallavolo FIVBWomensWCH – Giappone seconda vittoria, ancora Koga protagonista": "Il Giappone, in scioltezza, coglie contro la Repubblica Ceca la seconda vittoria del suo Mondiale. La formazione di Manabe ha condotto il gioco a piacimento, mettendo in mostra la solita Koga, divenuta capitana di un sestetto, che è un po’ una mina vagante in un torneo mondiale che sembra avere delle gerarchie ben chiare.\n\nGiappone-Repubblica Ceca 3-0 (25-15 25-20 25-12)\n\nGiappone: Koga 20; Shimamura 15.\n\nRepubblica Ceca: Mlejnkova 7",
    "Spaventoso incendio a Motegi durante il GP Giappone: meccanici scappano dal box in fiamme": "Spaventoso incendio a Motegi durante il GP Giappone: meccanici scappano dal box in fiamme Un incendio è divampato nel box di uno dei team del Motomondiale sul circuito di Motegi dove è in scena il GP del Giappone: i meccanici sono stati costretti a darsi alla fuga dopo il divampare improvviso delle fiamme.\n\nA cura di Michele Mazzeo\n\nIl weekend del GP del Giappone del Motomondiale 2022 si apre con uno spaventoso incidente avvenuto sul circuito di Motegi. Mentre i team di Moto3, Moto2 e MotoGP stavano sistemando le moto in vista delle sessioni in pista, in uno dei box situato nella pit-lane del tracciato nipponico è divampato un incendio che ha costretto all'immediata fuga i meccanici della squadra Marc VDS, compagine che milita nella classe intermedia, e anche quelli dei team della top-class Aprilia e Suzuki che si trovavano nei box a fianco.\n\nSolo il tempestivo intervento dei vigili del fuoco è riuscito a sedare le fiamme che hanno creato il caos nella pit-lane del circuito giapponese ma che, per fortuna, non sembrano aver ferito nessuno dei membri della squadra belga né aver danneggiato le moto con cui i loro piloti scenderanno in pista per disputare il GP del Giappone. Non è invece ancora stato stabilito quanti danni materiali abbia arrecato al team il rogo scoppiato nel garage numero 12 del circuito di Motegi nel giorno che precede l'inizio vero e proprio del weekend di gara nel Paese del Sol Levante.\n\nA provocare l'incendio che ha creato scompiglio nel paddock del Motomondiale sarebbe stato un malfunzionamento di uno dei motorini d'avviamento delle moto della squadra belga con i materiali e i tappeti utilizzati per allestire il box che, in seguito alle scintille, avrebbero quindi preso fuoco provocando un'immediata fiammata e infine una gigantesca nuvola di fumo che ha ricoperto tutta la pit-lane allertando inevitabilmente tutti gli uomini degli altri team che all'interno dei loro box in quel momento stavano lavorando alle motociclette da mandare in pista tra qualche ora per questo quintultimo round del Motomondiale 2022.",
    "Giappone-power politics come sempre": "L’ex Primo Ministro Abe è stato il Premier più longevo del dopoguerra, addirittura con due mandati. Come sappiamo Shinzo Abe era un predestinato della politica sia da parte materna che paterna. Il suo pedigree era straordinario. Alla fine del suo mandato ha messo gli uomini voluti al posto giusto, incluso l’attuale leader Fumio Kishida, uno dei suoi preferiti. Abe, terminato l’incarico, ha continuato a fare politica e ci ha lasciato le penne. Come si dice, i politici non muoiono mai, scompaiono poco a poco. L’8 luglio scorso Abe è stato ucciso da uno squilibrato ad un comizio elettorale anche per l’insipienza della polizia che non lo ha protetto abbastanza. Il proiettile lo ha ucciso sul colpo. Le indagini sull’assassino ci dicono che il motivo sia da attribuire al fatto che la madre aveva fatto bancarotta donando tutte le sue sostanze alla nota Chiesa dell’Unificazione che fu fondata dal reverendo Moon negli anni ’50.\n\nParrebbe che l’assassino abbia visto Abe in televisione in occasione di un suo discorso ad una conferenza della Chiesa e ciò lo ha convinto che ne fosse responsabile. Certamente nessuna complicità formale, ma è certo che molti politici si finanzino con i fondi di queste sette religiose che, normalmente anche per motivi (esenzioni) fiscali, sono molto ricche di cassa. Per questo si parla di power politics per farsi eleggere al Parlamento e mantenersi in carica, infatti è nota la cifra minima necessaria (centinaia di migliaia di euro) all’uopo. Ergo, ci si rivolge dove i fondi ci sono. Risulterebbero centinaia (fonte FT) i politici che si finanziano tramite queste entità.\n\nC’è anche un N.B.: il nonno di Abe, Nobusuke Kishi, da Primo Ministro negli anni ’50 aprì apparentemente le porte del Giappone a Moon ed alla sua Chiesa.\n\nInteressante e brillante politico Kishi. Fu in prigione nel dopoguerra a Sugamo, incriminato come criminale di guerra di classe A e quindi punibile con l’impiccagione, ma venne salvato dalle forze occupanti americane perché in quel momento a loro tornava comodo.\n\nDopo i fatti, la farsa del funerale di Abe.\n\nIntanto i polls indicano che la popolazione è decisamente contraria ai funerali di Stato perché non è da tradizione. Spreco di danaro pubblico. Anche alcuni partiti e parlamentari sono contrari, ma il Premier Kishida, fresco di vittoria elettorale lo ha deciso ed è qui che entriamo nelle particolarità della cultura giapponese.\n\nBen 6 membri della famiglia imperiale parteciperanno alle esequie politiche, quelle private sono già passate e qui viene il bello. Non parteciperanno l’imperatore Naruhito e la bella Masako, l’Imperatrice. Ma come? La coppia imperiale è appena rientrata da Londra dove aveva presenziato ai funerali della Regina Elisabetta…\n\nLa risposta: con la famiglia reale inglese c’erano legami familiari stretti ed antichi. Una risposta criptica se si tiene conto che di solito l’Imperatore non partecipa ai funerali perché la morte all’interno delle pratiche shinto che hanno nelle istituzioni imperiali uno dei principali capisaldi, è considerata fonte di impurità rituale.\n\nDifficile da capire nel 21mo secolo se non fosse che intorno a noi c’è tanto di peggio e alla faccia di chi sostiene che il Sol Levante sia moderno e facile da capire.\n\nV.Volpi",
    "Giappone: 400 anni dal Grande martirio di Genna, una “testimonianza d’amore”": "“Gli anni 2022 e 2023 segnano diverse ‘pietre miliari’ per l'evangelizzazione del Giappone”. Con queste parole il presidente del Comitato giapponese per la promozione delle canonizzazioni, Yoshinao Otsuka, vescovo di Kyoto presentava in un suo messaggio di inizio anno il \"400° Anniversario del Grande martirio di Genna: una testimonianza d'amore\", un itinerario pensato dalla Conferenza episcopale giapponese (Cbcj) per ripercorrere alcune delle tappe fondamentali dell’annuncio del Vangelo in Giappone\n\n(Foto Vatican Media/SIR)\n\n“Gli anni 2022 e 2023 segnano diverse ‘pietre miliari’ per l’evangelizzazione del Giappone”. Con queste parole il presidente del Comitato giapponese per la promozione delle canonizzazioni, Yoshinao Otsuka, vescovo di Kyoto presentava in un suo messaggio di inizio anno il “400° Anniversario del Grande Martirio di Genna: una testimonianza d’amore”, un itinerario pensato dalla Conferenza episcopale giapponese (Cbcj) per ripercorrere alcune delle tappe fondamentali dell’annuncio del Vangelo in Giappone.\n\nNon si tratta tuttavia solo di un evento commemorativo come viene sottolineato nel Messaggio di presentazione: “Ora è il momento per la Chiesa giapponese di ascoltare i martiri e di vivere la speciale grazia di Salvezza che Dio ha dato alla Chiesa giapponese nella Chiesa di oggi”.\n\nUn cammino iniziato il 10 settembre che si concluderà il 4 dicembre 2023 e che avrà al centro la riflessione sul martirio e sulle persecuzioni che hanno caratterizzato l’annuncio del Vangelo nel Sol Levante ma che include anche ‘anniversari’ occorsi nell’arco di tutto il 2022 e che i vescovi del Giappone hanno definito appunto ‘pietre miliari’: 400° anniversario della canonizzazione di San Francesco Saverio (12 marzo 1622/2022). 160° anniversario della canonizzazione dei 26 santi martiri del Giappone (8 giugno 1862/2022). 400° anniversario della fondazione del Dicastero per l’Evangelizzazione dei popoli, De Propaganda Fide (22 giugno 1622/2022), 400° anniversario del Grande Martirio di Genna a Nagasaki (10 settembre 1622/2022), 150° anniversario dell’abolizione della proibizione del cristianesimo (24 febbraio 1862/2022), 400° anniversario del Grande Martirio di Edo (4 dicembre 1623/2023).\n\nLa data del 10 settembre, scelta come prima tappa di questo percorso ha una rilevanza particolare per la Comunità cattolica nipponica e per l’arcidiocesi di Nagasaki in particolare, in quanto quest’anno, in questo giorno, insieme alla ricorrenza per i 205 martiri del Giappone, ricorre anche il 400° anniversario del “Genna no Dai-Junkyo”, il Grande martirio dell’era Genna. A Nagasaki, sulla collina di Nishizaka, proprio la stessa dove il 5 febbraio 1597 con la crocifissione dei 26 protomartiri Paolo Miki e compagni era stato versato sul suolo giapponese il primo sangue cristiano, 25 anni dopo, il 10 settembre 1622, altri 55 cattolici, tra missionari gesuiti, domenicani e francescani, tra i quali il gesuita Carlo Spinola ed il domenicano Angelo Orsucci, e fedeli laici, comprese famiglie coi loro bambini, scelsero il martirio piuttosto che l’abiura, morendo arsi vivi o decapitati.\n\nMons. Yoshinao Otsuka nel suo messaggio ha richiamato le parole di Papa Francesco rivolte ai vescovi a Tokyo , il 23 novembre 2019 in occasione del suo viaggio apostolico in Giappone: “Il dna delle vostre comunità è segnato da questa testimonianza, antidoto contro ogni disperazione, che ci indica la strada alla quale orientarsi . Tutte le feroci persecuzioni messe in atto dai vari Shogun non sono riuscite tuttavia ad estirpare il seme gettato da San Francesco Saverio a partire dal suo arrivo in Giappone il 15 agosto 1549.\n\nPensiamo anche – continuava Papa Francesco – ai ‘cristiani nascosti’ della regione di Nagasaki, che hanno conservato la fede per generazioni grazie al battesimo, alla preghiera e alla catechesi. Autentiche chiese domestiche che risplendevano in questa terra, forse senza saperlo, come specchi della Famiglia di Nazaret. “Papa Paolo VI nella esortazione apostolica ‘Nobis in animo’ spiegava che accanto alla ‘storia della salvezza’ esiste una ‘geografia della salvezza’. Il riferimento era ai Luoghi della Terra Santa, ma se volessimo applicarlo al Giappone la regione di Nagasaki in particolare occuperebbe una posizione privilegiata nella “geografia della Salvezza” in Giappone. La “Santa collina” dei Martiri di Nishizaka, alle porte di Nagasaki; la Basilica dei Ventisei Martiri ad Oura, località soprastante il porto di Nagasaki, dove il 17 marzo 1865 tornò allo scoperto, dopo due secoli e mezzo di nascondimento, un primo gruppo di ‘cristiani nascosti’ ; il ‘Mugenzai no Sono’ il giardino dell’Immacolata, complesso francescano fondato a Nagasaki da Massimiliano Kolbe durante la sua attività missionaria svolta nella città dal 1930 al 1936 e miracolosamente sopravvissuto alla devastazione atomica del 1945; di nuovo Urakami dove nel 1931 la famiglia Moriyama, discendente da sette generazioni dei ‘kakure kirishitan’, i cristiani nascosti, accolse nella propria casa un giovane promettente medico ateo: Takashi Nagai che attraverso la testimonianza di vita cristiana di questa famiglia contadina completò il suo travagliato percorso di conversione al cattolicesimo battezzandosi col nome di Paolo. Sposata Midori, la figlia dei Moriyama, divenne, con la sua sposa, uno straordinario testimone della fede del ventesimo secolo. Ecco la lettura incredibile, per qualcuno forse scandalosa, che, con la luce della fede, Takashi ‘Paolo’ Nagai, diede dell’olocausto di Nagasaki, il disastro atomico nel quale perse la vita anche la moglie Midori: “Ci chiediamo: il convergere di simili eventi, fine della guerra e celebrazione della festa di Maria Assunta in Cielo, è stato un puro caso o un segno provvidenziale?\n\nHo sentito dire che la bomba atomica era destinata a un’altra città. Le fitte nubi resero quel bersaglio troppo difficile e i piloti puntarono sul bersaglio alternativo, Nagasaki. Ci fu anche un problema tecnico, per cui la bomba fu lanciata molto più a nord di quanto era stato stabilito e scoppiò così proprio sulla cattedrale.\n\nNon fu certo l’equipaggio dell’aereo americano che scelse il nostro quartiere. Io credo che fu Dio, la sua provvidenza, a scegliere Urakami e a portare la bomba esattamente sulle nostre case. Non c’è forse un profondo rapporto tra l’annientamento di Nagasaki e la fine della guerra? Non fu forse Nagasaki la vittima scelta, l’Agnello del sacrificio ucciso, per essere offerta perfetta sull’altare, dopo tutti i peccati commessi dalle nazioni della Seconda guerra mondiale?”. Takashi morì di leucemia nel 1951 ed oggi è in corso il processo di canonizzazione suo e di sua moglie. Suonano ancora vere di fronte a queste testimonianze le parole pronunciate da Papa Francesco davanti al Monumento dei Martiri di Nagasaki nel 2019: “Questo luogo è prima di tutto un monumento che annuncia la Pasqua, poiché proclama che l’ultima parola – nonostante tutte le prove contrarie – non appartiene alla morte, ma alla vita”, ribadendo che: “Non siamo chiamati alla morte, ma a una vita in pienezza; loro lo hanno annunciato”.",
    "MotoGP, in Giappone il team Prima Pramac Racing è stato con i migliori": "I colori del team Prima Pramac Racing sono sempre stati nelle posizioni che contano questo weekend, nelle due giornate principali del Gran Premio del Giappone. Il sabato, nelle qualifiche disputate su pista bagnata, Johann Zarco ha dominato la scena diventando l’unico rivale nella lotta alla pole position con Marc Marquez (non senza polemiche). Il francese ha così portato la squadra Prima Pramac Racing in prima fila, sulla seconda casella, oltretutto dopo esser passato dalla Q1.",
    "Under 21, Italia-Giappone 1-1": "Allenamento mattutino anche per il Napoli, che sta preparando la sfida di sabato contro il Torino. Nel centro sportivo di...\n\nMario Balotelli si appresta a tornare in Italia? Secondo quanto ha riportato Seriebnews, ci starebbe pensando...\n\nSean Sogliano è stato intervistato in esclusiva da TorinoGranata.it. Sogliano da calciatore giocava nel ruolo di...",
    "Giappone pronto a ripristinare gli ingressi turistici senza visto e a rimuovere il limite Covid": "Il vicesegretario capo di Gabinetto, Seiji Kihara, ha confermato questa settimana che il governo sta rivalutando le politiche di controllo dei confini varate in risposta alla pandemia\n\nIl governo del Giappone si appresta a ripristinare l’ingresso individuale di turisti in regime di esenzione del visto, oltre a rimuovere il limite giornaliero agli ingressi decretato il risposta alla pandemia di Covid-19. Lo anticipa il quotidiano “Nikkei”, secondo cui il primo ministro Fumio Kishida darà l’annuncio nei prossimi giorni. Il vicesegretario capo di Gabinetto, Seiji Kihara, ha confermato questa settimana che il governo sta rivalutando le politiche di controllo dei confini varate in risposta alla pandemia di Covid-19, e in particolare il limite giornaliero agli ingressi, recentemente innalzato a 50mila persone, e intende rimuoverlo del tutto “in un futuro non distante”.\n\nIl Giappone ha recentemente allentato le restrizioni agli ingressi, che restano però un ostacolo significativo al rilancio del turismo e dell’economia in generale. “Rivedremo le restrizioni nel loro complesso. Ce ne occuperemo in un futuro non distante”, ha dichiarato Kihara, commentando gli appelli sempre più pressanti che giungono anche dal mondo imprenditoriale giapponese. Il funzionario ha sottolineato che il Giappone “ha numerose attrazioni stagionali in autunno e inverno. Sappiamo che all’estero ci sono molte persone che vogliono visitare il Giappone”. Kihara ha ammesso inoltre che il Paese rischia di farsi distanziare nella corsa ad attrarre turisti internazionali, e che non dovrebbe perdere l’occasione di ripristinare i flussi, approfittando anche dell’attuale debolezza dello yen.\n\nIl Giappone ha autorizzato l’ingresso nel Paese di comitive di turisti non guidate da tutti i Paesi del mondo, e ha innalzato il limite massimo di ingressi giornalieri nel Paese da 20mila a 50mila persone lo scorso 7 settembre. Lo scorso anno hanno visitato il Giappone appena 353mila persone, rispetto ai quasi 323 milioni del 2019. Il Giappone è tra i Paesi più restii a ripristinare la libera circolazione attraverso i suoi confini; a dispetto delle rigide misure di controllo degli ingressi, però, il Paese ha registrato contagi record negli ultimi mesi, per effetto della settima ondata pandemica.\n\nIl primo ministro Fumio Kishida ha spiegato alla fine del mese scorso che il governo intende riaprire gradualmente il settore turistico, anche per sfruttare come incentivo la debolezza dello yen. Il Paese ha già operato timide misure di apertura dallo scorso giugno, aumentando il limite giornaliero degli ingressi a 20mila persone e consentendo un numero limitato di visite guidate, che però non sono bastate a compensare i numerosi oneri che gravano sui potenziali visitatori, incluso l’obbligo di sottoporsi a tampone diagnostico prima e dopo l’arrivo nel Paese. Il mese scorso il governo giapponese ha annunciato la revoca dell’obbligo peri visitatori di presentare l’esito negativo di un tampone effettuato prima dell’imbarco. Tale provvedimento è stato però limitato ai soli soggetti con almeno tre dosi di vaccino contro il Covid-19.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Italia-Giappone Under 21 dove vederla: canale tv, diretta streaming, formazioni della partita": "Italia-Giappone Under 21 dove vederla: canale tv, diretta streaming, formazioni della partita\n\nLa Nazionale guidata da Nicolato sfida i nipponici in amichevole: di seguito le informazioni su dove seguire il match in diretta tv e in streaming.\n\nITALIA-GIAPPONE UNDER 21: CANALE TV E DIRETTA STREAMING\n\nPartita: Italia-Giappone\n\nItalia-Giappone Data: 26-09-2022\n\n26-09-2022 Orario: 15.30\n\n15.30 Canale tv: Rai\n\nStreaming: Rai Play\n\nL'Italia Under 21 sfida in amichevole i pari età del Giappone.\n\nDopo la sconfitta rimediata contro l'Inghilterra allo Stadio 'Adriatico' di Pescara, l'Under 21 del ct Nicolato scende in campo per un altro test contro la selezione nipponica.\n\nLa sfida al Giappone rappresenta un'altra tappa di avvicinamento agli Europei che si svolgeranno nell'estate del 2023 e che vedranno gli Azzurrini protagonisti dell'edizione che si svolgerà in Romania e Georgia.\n\nL'Under 21 ha chiuso al primo posto il proprio girone di qualificazione chiudendo davanti a Irlanda, Svezia, Bosnia, Montenegro e Lussemburgo grazie ad un ruolino di marcia fatto di 7 vittorie, 3 pareggi e nessuna sconfitta.\n\nIn questo articolo troverete tutto ciò che è utile sapere su Italia-Giappone Under 21: dagli aggiornamenti relativi alle formazioni fino alle indicazioni su come guardare la sfida in diretta tv e streaming.\n\nORARIO ITALIA-GIAPPONE UNDER 21\n\nItalia-Giappone Under 21 si giocherà lunedì 26 settembre 2022 allo Stadio Patini di Castel di Sangro. Il calcio d'inizio è previsto per le ore 15.30.\n\nDOVE VEDERE ITALIA-GIAPPONE UNDER 21 IN TV\n\nLa gara amichevole degli 'Azzurrini' verrà trasmessa in diretta e in chiaro sulla Rai.\n\nITALIA-GIAPPONE UNDER 21 IN DIRETTA STREAMING\n\nAttraverso il servizio Rai Play, sarà possibile seguire il test amichevole dell'Italia Under 21 anche in diretta streaming\n\nFORMAZIONI UFFICIALI ITALIA-GIAPPONE UNDER 21\n\nITALIA (3-5-2): Caprile; Pirola, Scalvini, Viti; Bellanova, Fagioli, Rovella, Vignato, Udogie; Colombo, Esposito.\n\nGIAPPONE (3-4-3): Sasaki; Handa, Nishio, Kato; Suzuki, Honda, Fujita, Tanaka; Yamada, Saito, Ho-soya.",
    "Giappone, il tifone Nanmadol attraversa il Paese: almeno due morti": "ll tifone Nanmadol ha raggiunto l'est del Giappone, dirigendosi poi verso l'Oceano Pacifico.\n\nIl tifone ha causato violenti rovesci e smottamenti: un primo bilancio parla di almeno due morti e 115 feriti. Da domenica le autorità nipponiche hanno diramato un avviso di evacuazione per ben otto milioni di persone nelle regioni sud-occidentale e occidentale del Paese.",
    "Taiwan: Usa, Giappone e Corea del Sud ribadiscono l’opposizione al mutamento dello status quo": "Ribadendo la condanna dei test balistici effettuati da Pyongyang all'inizio di quest'anno, Blinken, Hayashi e Park hanno riaffermato che se il Nord effettuasse il suo settimo test nucleare, incorrerebbe in una \"risposta forte e risoluta da parte della comunità internazionale\"\n\nIl segretario di Stato Usa Antony Blinken e i ministri degli Esteri di Giappone e Corea del Sud, Yoshimasa Hayashi e Park Jin, si sono incontrati ieri a New York a margine della 77ma Assemblea generale delle Nazioni Unite. Durante l’incontro, i tre ministri hanno ribadito l’opposizione dei loro Paesi a qualunque tentativo di mutare lo status quo col ricorso alla forza, in risposta al rischio di una invasione armata di Taiwan da parte della Cina. I tre capi della diplomazia hanno anche espresso la determinazione di Washington, Tokyo e Seul a rispondere a un possibile test nucleare da parte della Corea del Nord. Ribadendo la condanna dei test balistici effettuati da Pyongyang all’inizio di quest’anno, Blinken, Hayashi e Park hanno riaffermato che se il Nord effettuasse il suo settimo test nucleare, incorrerebbe in una “risposta forte e risoluta da parte della comunità internazionale”. L’incontro di ieri è servito anche a evidenziare l’espansione della cooperazione trilaterale oltre la questione specifica del nucleare nordcoreano: Blinken ha dichiarato che l’interlocuzione tra i tre Paesi è necessaria agli sforzi degli Stati Uniti per far fronte alle questioni di sicurezza regionali e globali. I ministri hanno espresso infine il loro sostegno alle esigenze di sviluppo dei Paesi insulari del Pacifico, e condannato congiuntamente la guerra intrapresa dalla Russia in Ucraina.\n\nIl primo ministro del Giappone, Fumio Kishida, e il presidente della Corea del Sud, Yoon Suk-yeol, hanno tenuto mercoledì il loro primo incontro bilaterale dall’insediamento del capo dello Stato sudcoreano, lo scorso maggio. L’incontro, che si è svolto a margine della 77ma Assemblea generale delle Nazioni Unite a New York, era stato anticipato da indiscrezioni di stampa, ma i governi dei due Paesi hanno mantenuto il riserbo in proposito sino alla vigilia. Durante l’incontro, i due leader hanno concordato in merito alla necessità di ripristinare le relazioni bilaterali tra i rispettivi Paesi, minate da dispute di carattere storico e territoriale. Nel corso dell’incontro, che si è protratto per circa 30 minuti, i due leader hanno concordato di proseguire le comunicazioni dirette e accelerare il dialogo diplomatico bilaterale di alto livello, in aggiunta a quello trilaterale con gli Stati Uniti. Kishida e Yoon hanno condiviso inoltre la preoccupazione in merito alla minaccia rappresentata dai programmi balistico e nucleare della Corea del Nord.\n\nIn una nota diffusa a margine dell’incontro, il ministero degli Esteri giapponese afferma che “Giappone e Corea del Sud sono vicini importanti l’uno per l’altro nel contesto dell’attuale ambiente strategico”: un riferimento implicito alle sfide di sicurezza rappresentate dalla Corea del Nord e dalla Cina. Il principale ostacolo al rilancio delle relazioni tra Tokyo e Seul resta il tema dello sfruttamento del lavoro ai danni dei coreani da parte del Giappone, prima e durante la Seconda guerra mondiale. Kishida e Yoon hanno concordato mercoledì di sviluppare le relazioni ripartendo dalla “relazione cooperativa amichevole” intrattenuta dai due Paesi a partire dal 1965. A testimoniare le difficoltà che ancora caratterizzano l’interlocuzione tra i due Paesi c’è anche la cautela esibita dei ministeri degli Esteri dei due Paesi nel descrivere l’incontro di ieri: Tokyo l’ha definito un colloquio “informale”, mentre Seul ha parlato di un “incontro riassuntivo”.\n\nL’incontro di mercoledì è stato preceduto lunedì da quello tra i ministri degli Esteri dei due Paesi. Il ministro degli Esteri giapponese Yoshimasa Hayashi e l’omologo sudcoreano, Park Jin, hanno intrattenuto un colloquio di circa 50 minuti, confrontandosi in merito a “materie di comune interesse”, incluse le prospettive di rilancio delle relazioni bilaterali. Un funzionario del ministero degli Esteri sudcoreano ha riferito che i colloqui hanno riguardato anche le dispute storiche alla base del deterioramento delle relazioni tra i due Paesi: Park ha chiesto sforzi sinceri da parte di Tokyo per risolvere in particolare la questione dello sfruttamento del lavoro coreano durante la Seconda guerra mondiale.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "MotoGP Giappone, paura a Motegi: la Suzuki di Tsuda prende fuoco - Foto": "Principio d'incendio sulla moto del collaudatore giapponese, costretto ad abbandonare la sua GSX-RR a bordo pista",
    "Amichevole Giappone-USA: Dest in campo dal primo minuto": "Emanuele Valeri è uno dei giocatori che si sta mettendo in mostra in questo avvio di campionato della Cremonese, tanto che negli ultimi giorni si è parlato di lui anche all'estero con l'interessamento del Nottingham Forest. In Italia la Lazio lo...",
    "Giappone: il governo studia un contributo di 50 mila yen alle famiglie meno abbienti": "Il governo del Giappone intende distribuire un contributo di 50mila yen (351 dollari) alle famiglie meno abbienti del Paese, nell’ambito di un pacchetto di misure tese a contenere l’impatto dell’inflazione sui consumi. Lo riferiscono fonti governative citate dall’agenzia di stampa “Kyodo”. I contributi verranno riservati alle famiglie che sono già esentate dalle tasse residenziali, ritenute particolarmente vulnerabili all’aumento dei prezzi di energia e beni alimentari. Il governo sta valutando di attingere ai fondi di riserva accantonati dal bilancio dell’anno fiscale corrente, che si concluderà il prossimo aprile. Il costo stimato dell’operazione è di 900 miliardi di yen. Il governo giapponese continuerà inoltre a sussidiare i prezzi dei carburanti oltre la fine del mese di settembre, così come i prezzi del frumento importato dal Paese.\n\nLa spesa delle famiglie giapponesi ha registrato un incremento in termini reali del 3,4 per cento annuo nel mese di luglio, sostenuta dalla progressiva rimozione delle restrizioni legate alla pandemia di Covid-19, che ha dato una spinta alla spesa ricreativa e alla ristorazione. Lo certificano i dati pubblicati ieri dal governo giapponese, da cui emerge un progressivo ritorno alla normalità. La spesa media delle famiglie giapponesi di almeno due membri è ammontata a luglio a 285.313 yen (2.031 dollari), in crescita per il secondo mese consecutivo. Il dato resta però inferiore ai livelli pre-pandemia, come evidenziato dal ministero degli Affari interni e delle comunicazioni. L’aumento dei prezzi e la recente ondata di Covid-19 hanno limitato la forza della ripresa dei consumi, che rappresentano più della metà del prodotto interno lordo giapponese.\n\nL’economia del Giappone è probabilmente cresciuta più di quanto inizialmente stimato nel secondo trimestre grazie alla solida spesa in conto capitale delle aziende, anche se le prospettive per il trimestre attuale e il prossimo restano deludenti. Lo scrive la stampa giapponese, in attesa della pubblicazione dei dati ufficiali aggiornati in merito al periodo aprile-giugno, durante il quale il Pil giapponese potrebbe aver conseguito una crescita del 2,9 per cento, 0,7 punti percentuali in più rispetto al dato preliminare. La crescita è stata trainata soprattutto dalle spese in immobilizzazioni, che stando a un sondaggio pubblicato la scorsa settimana dal ministero delle Finanze sono aumentate dell’1,8 per cento nel secondo trimestre. L’andamento dell’economia nel terzo e quarto trimestre risentirà però quasi certamente della settima ondata pandemica, che ha colpito il Giappone dal mese di luglio, e dal continuo aumento dei prezzi mondiali di energia e materie prime.\n\nCirca il 42 per cento delle grandi imprese del Giappone prevede un rallentamento dell’economia nazionale nell’arco dei prossimi 12 mesi per effetto dell’inflazione. E’ quanto emerge da un sondaggio effettuato nel mese di agosto dall’agenzia di stampa “Kyodo”. La percentuale di aziende che prevedono una frenata dell’economia è superiore di cinque punti percentuali alla precedente rilevazione, effettuata il mese scorso. Il sondaggio ha coinvolto 114 grandi aziende giapponesi, incluse Toyota Motor Corp. e SoftBank Group Corp. Dalla rilevazione emerge un crescente pessimismo tra le blue chip in merito alle prospettive di crescita della terza economia mondiale. La percentuale di aziende che prevedono un rafforzamento della traiettoria di crescita economica è calata dal 90 per cento dello scorso anno al 55 per cento.\n\nL’attivo delle partite correnti del Giappone nel primo semestre 2022 è ammontato a 3.510 miliardi di yen (25,9 miliardi di dollari), in calo del 63,1 per cento rispetto allo stesso periodo dello scorso anno. A pesare sulla bilancia delle partite correnti è stato soprattutto il deficit commerciale, causato dalla debolezza dello yen e dal forte aumento dei prezzi globali di energia e materie prime. La riduzione semestrale dell’attivo delle partite correnti è la più significativa registrata in Giappone dalla seconda metà del 2008. Nel primo semestre il Paese ha registrato un passivo della bilancia commerciale di beni di 5.670 miliardi di yen, il dato peggiore dall’inizio dell’attuale serie storica, nel 1996. Il commercio dei servizi ha chiuso il primo semestre con un passivo di 2.490 miliardi di yen. Il reddito primario generato dagli investimenti all’estero è invece aumentato sino a un attivo di 12.870 miliardi di yen, in crescita del 22,4 per cento su base annua.\n\nIl Giappone ha registrato il disavanzo commerciale semestrale più alto di sempre nei primi sei mesi del 2022, a causa della debolezza dello yen e dell’aumento dei prezzi dell’energia a livello globale. Tra gennaio e giugno scorsi, la terza economia globale ha registrato un deficit commerciale di 7.900 miliardi di yen (57 miliardi di dollari). Le importazioni hanno registrato un balzo del 37,9 per cento su base annua a 53.900 miliardi di yen, principalmente a causa dell’aumento dei prezzi di petrolio greggio e carbone cui ha contribuito negli ultimi mesi il conflitto in Ucraina. Le esportazioni, invece, sono aumentate del 15,2 per cento a 45.900 miliardi di yen, un dato che di per sé rappresenta un record semestrale positivo dal 1979, quando il Paese ha iniziato a pubblicare dati comparabili. La bilancia commerciale giapponese era scivolata in territorio negativo già nel secondo semestre 2021; nel solo mese di giugno, il Giappone ha registrato un deficit commerciale di 1.400 miliardi di yen.\n\nI prezzi al consumo in Giappone registreranno quest’anno un aumento di circa il 2,6 per cento per gli effetti combinati del dissesto delle catene di fornitura globali post-pandemia e del conflitto in Ucraina. E’ la previsione formulata dall’Ufficio di gabinetto giapponese, che ha anche rivisto al ribasso le previsioni di crescita per l’anno fiscale corrente, al 2 per cento del Pil dalla stima del 3,2 per cento formulata a gennaio. Nelle sue precedenti previsioni, il governo giapponese aveva stimato un’inflazione al consumo dello 0,9 per cento. Il primo ministro giapponese, Fumio Kishida, ha ammesso che “l’aumento dei prezzi è un rischio per la ripresa economica dalla pandemia di coronavirus”. Kishida ha presieduto ieri un incontro del Consiglio economico nazionale cui hanno preso parte anche esponenti di alto profilo del settore privato, incluso Masakazu Tokura, presidente della la Japan Business Federation (Keidanren). Tra le questioni discusse è figurata anche la stagnazione dei salari, che nelle grandi aziende giapponesi hanno registrato un incremento di appena l’1,86 per cento nel 2021.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "MotoGP Giappone, la gara del team Prima Pramac Racing in foto - Foto": "MotoGP Giappone, la gara del team Prima Pramac Racing in foto\n\nLa squadra toscana è stata protagonista nella sedicesima prova stagionale, a Motegi. Ecco le immagini della sfida appena andata in scena",
    "Il Giappone per finanziare l’aumento delle spese per la Difesa valuta l’emissione di obbligazioni": "La stampa giapponese riporta la notizia che il Governo di Tokyo sta valutando la possibilità di emettere obbligazioni di Stato per ottenere un aumento sostanziale delle risorse da destinare alla Difesa.\n\nLe risorse così ottenute generano debiti verso i sottoscrittori che nelle intenzioni del Governo saranno rimborsati con un futuro aumento delle tasse.\n\nIl Governo presieduto dal Primo Ministro Fumio Kishida vuole aumentare in modo sostanziale il bilancio della Difesa che ad oggi sfiora la soglia del 1% del Prodotto Interno Lordo.\n\nNella recente campagna elettorale per le elezioni nazionali vinte dal Partito Liberal Democratico, di cui Kishida è espressione, tra i programmi dell’attuale partito di maggioranza vi è il sostanziale raddoppio delle spese per la Difesa, portandole al 2% del PIL per far fronte all’espansionismo militare cinese ed alla minaccia portata dalla Corea del Nord.\n\nL’ostacolo maggiore a questo ambizioso progetto è rappresentato dal pesante debito pubblico registrato anche nel corso del 2022 ha toccato quota 242% sul PIL (nel 2017 era attestato a quota 218), avendo superato nel 2021 i 7300 miliardi di euro.\n\nAlla base dell’incremento del debito pubblico vi sono gli aumenti della spesa previdenziale a causa dell’invecchiamento della popolazione nonché quelle legate alla pandemia di covid 19 ed alla grave crisi economica da quest’ultima innescata.\n\nPeraltro, l’aumento delle tasse è un discorso assai delicato da affrontare da parte del Governo di Tokyo perché vi è forte opposizione in Parlamento e nel Paese, da parte della popolazione e dal mondo imprenditoriale.\n\nFoto Japan Maritime Self-Defense Force",
    "Dante, Elvis e il Giappone contemporaneo: al via il cineforum autunnale al Teatro delle Arti di Gallarate": "La nascita del rock’n’roll, la Firenze trecentesca e le scogliere della campagna inglese nel periodo della seconda guerra mondiale e molto altro: al cinema in via don Minzoni a Gallarate tornano i giovedì sera d’autore con il cineforum autunnale, che riparte ufficialmente giovedì 29 settembre.\n\nIl celebre cineforum del teatro delle Arti anche quest’anno torna in doppia proiezione alle ore 15 e alle ore 21; dieci i film in programmazione che toccano tante realtà diverse.\n\nI film in programma\n\nLa nuova rassegna cinematografica parte con l’italianissimo Dante, di Pupi Avati, in programma giovedì 29 settembre ore 21. Il regista ha scelto di raccontare la vita del Sommo Poeta attraverso gli occhi di Giovanni Boccaccio (interpretato da Sergio Castellitto), che deve consegnare alla figlia di Dante, Beatrice (interpretata da Valeria D’Obici), monaca a Ravenna nel monastero di Santo Stefano degli Ulivi, del denaro da parte di Firenze come forma di compensazione per le angherie subite dal padre.Durante il viaggio Boccaccio incontra alcuni personaggi che hanno conosciuto Dante o che hanno assistito alla sua morte, ripercorrendo così in una serie di flashback la vita del sommo poeta da quando, bambino, aveva perso la madre, fin all’incontro con Beatrice (Carlotta Gamba) e l’innamoramento, la carriera politica e letteraria, fino al suo esilio.\n\nGiovedì 6 ottobre (prima alle 15 e poi alle 21) sarà la volta di Elvis, diretto da Baz Luhrmann: il biopic è incentrato sulla vita del re del rock’n’roll (Austin Butler interpreta Elvis Presley), in particolare sul rapporto controverso e complicato con Tom Parker (il suo manager), interpretato da Tom Hanks. A causa della durata del film, l’introduzione avverrà alle ore 20.45, e la proiezione inizierà alle ore 21.00.\n\nGiovedì 13 ottobre (ore 15 e ore 21) verrà proiettato Un altro mondo, di Stéphane Brizé: Philippe Lemesle (Vincent Lindon) dirige nella provincia francese un’azienda di elettrodomestici appartenente a un gruppo internazionale. Per far fronte alla concorrenza, all’ennesima crisi e alle esigenze dei suoi superiori, che vorrebbero sul tavolo un piano di licenziamento impossibile da attuare, manda a rotoli la sua vita. La moglie Anne (Sandrine Kiberlain), trascurata, vuole il divorzio, il figlio, ossessivo compulsivo, ha bisogno di cure psichiatriche. Tirato da ogni parte, Philippe non sa più come soddisfare gli affetti e assolvere i doveri. Tra incudine e martello, dovrà decidere se eseguire il piano di mobilità o trovare una maniera di aggirare l’obbligo. Dovrà decidere se adeguarsi o fare la differenza.\n\nLa pellicola di Francesca Archibugi, Il Colibrì, è in programma per giovedì 20 ottobre: il film è tratto dall’omonimo romanzo di Sandro Veronesi. Il protagonista Marco Carrera (Pierfrancesco Favino) ripercorre i ricordi della propria vita a partire dagli anni Settanta, in particolare dall’incontro con quello che sarà l’amore della sua vita, Luisa Lattes (interpretata da Berenice Bejo), una bambina bellissima e dal temperamento particolare. È amore a prima vista e, nonostante i due non avranno mai modo di stare insieme, Marco resterà per sempre innamorato di lei. La sua compagna di vita sarà, infatti, un’altra donna, Marina (Kasia Smutniak), con cui dopo il matrimonio andrà a vivere nella Capitale e dalla quale avrà una figlia, Adele.\n\nL’uomo dovrà tornare, però, a Firenze, a causa di un’esistenza che lo sottoporrà a dure prove, che cercherà di superare grazie all’aiuto di Daniele Carradori, lo psicoanalista della moglie. Il dottore insegnerà a Marco come affrontare i cambiamenti, soprattutto quelli del tutto inaspettati, nella sua vita. È così che tramite Marco viene raccontata l’esistenza dell’uomo, che vacilla tra grandi amori, coincidenze fortuite e gravi perdite, portando l’essere umano a una logorante resistenza pur di raggiungere la felicità.\n\nGiovedì 27 ottobre sarà proiettato Love life (alle 15 e alle 21), film di Kôji Fukada presentato alla mostra del cinema di Venezia che si rivela uno scorcio interessante sul Giappone contemporaneo: Taeko (Fumino Kimura) vive felicemente con il giovane sposo Jiro (Kento Nagayama) e il piccolo Keita (Tetta Shimada), nato da una relazione precedente. Tutto ciò che desidera è l’approvazione di suo suocero, che stenta ad arrivare. Un incidente domestico riscrive però improvvisamente la vita di Taeko e di chi le sta vicino e determina il ritorno del padre biologico di Keita, Park, di cui la donna non aveva notizie da anni.\n\nGiovedì 3 novembre (alle ore 15 e alle 21) è la serata di Giorni d’estate, di Jessica Swale: Alice Lamb (Gemma Arterton) non è sposata, vive da sola in un cottage su una scogliera nel Kent, non frequenta il vicino paese se non per lo stretto necessario a procurarsi la spesa, e non ha alcuna pietà per i bambini che le gironzolano attorno a casa, disturbando la sua concentrazione. Studia i miti e le leggende del folclore ma, per via del suo caratteraccio, è a sua volta vittima di una serie di piccole leggende locali, che la dicono spia nazista, strega, o matta da legare. L’arrivo di Frank (Lucas Bond), un bambino sfollato per sfuggire ai bombardamenti su Londra e affidatole come ospite, buca lentamente la rigida corazza che Alice ha indossato troppo a lungo, risvegliando in lei il sentimento affettivo, insieme al ricordo di un amore impossibile vissuto un tempo con Vera (Gugu Mbatha-Raw).\n\nFull time-al cento per cento, diretto da Eric Grovel, sarà proiettato giovedì 10 novembre (prima alle ore 15 e poi alle 21), la storia di una mamma lavoratrice in perenne corsa contro il tempo: Julie (Laure Calamy) ha due figli, un ex marito che non paga in tempo gli alimenti e un lavoro molto al di sotto delle sue capacità, con il quale mantiene a stento la famiglia. Ogni giorno si sveglia prima dell’alba, affida i bambini a una vicina anziana che le ha già detto che non ce la fa a tenerli, e si butta nel traffico del lungo tragitto che la porta dai sobborghi di Parigi alla capitale francese. E poiché in Francia in quel momento è in corso un prolungato sciopero dei mezzi di trasporto arrivare in città diventa un’impresa rocambolesca, cui Julie si dedica con ogni stratagemma. Il management dell’albergo a cinque stelle presso cui è capocameriera però non accetta scuse, e minaccia ad ogni ritardo di privare la donna dell’unico lavoro che è riuscita ad ottenere, quando invece è qualificata per occuparsi di statistiche di marketing.\n\nUn altro film italiano è quello in programma per giovedì 17 novembre (alle 15 e alle 21), ovvero L’immensità di Emanuele Crialese: la pellicola è ambientata Roma, negli anni Settanta, un mondo sospeso tra quartieri in costruzione e varietà ancora in bianco e nero, conquiste sociali e modelli di famiglia ormai superati. Clara e Felice (Penélope Cruz e Vincenzo Amato ) si sono appena trasferiti in un nuovo appartamento. Il loro matrimonio è finito: non si amano più, ma non riescono a lasciarsi. A tenerli uniti, soltanto i figli su cui Clara riversa tutto il suo desiderio di libertà: la più grande, ha appena compiuto 12 anni ed è la testimone attentissima degli stati d’animo di Clara e delle tensioni crescenti tra i genitori. Adriana (Luana Giuliani) rifiuta il suo nome, la sua identità, vuole convincere tutti di essere un maschio e questa sua ostinazione porta il già fragile equilibrio familiare a un punto di rottura. Mentre i bambini aspettano un segno che li guidi, che sia una voce dall’alto o una canzone in tv, intorno e dentro di loro tutto cambia.\n\n200 metri di Ameen Nayfeh sarà sullo schermo delle Arti giovedì 24 novembre (alle ore 15 e alle 21): si tratta dell’esordio alla Regia per Nayfeh. Girato a Tulkarem nel 2019, il film è stato scelto come rappresentante della Giordania nella corsa all’Oscar al miglior film internazionale 2021, senza però venire candidato (e premiato anche a Venezia nel 2020). La famiglia di Mustafa (Ali Suliman) e sua moglie Salwa (Lana Zeri) è divisa dal muro che separa palestinesi e israeliani in Cisgiordania; lui si rifiuta di accettare il visto di lavoro israeliano per risiedere nella propria terra e così ha scelto di vivere oltre la barriera, separato dalle persone che ama. La situazione mette in crisi la famiglia, ma Mustafa e Salwa fanno di tutto per far funzionare le cose. Un giorno Mustafa viene avvisato che il figlio ha avuto un incidente: l’uomo si precipita al checkpoint israeliano, ma a causa di un problema burocratico gli viene negato l’ingresso. Disperato, chiede aiuto a un contrabbandiere e insieme ad altri passeggeri s’imbarca in un viaggio sulle colline lungo le quali scorre il confine. Un viaggio di chilometri per coprire una distanza idealmente percorribile in appena 200 metri\n\nChiude la rassegna il film di Jafar Panahi, Gli orsi non esistono, in programma per giovedì 1 dicembre (alle 15 e alle 21), anch’esso presentato a Venezia poche settimane fa: la pellicola racconta di due storie d’amore parallele, nelle quali gli amanti si ritrovano a fronteggiare la forza della superstizione, le meccaniche di potere e altri ostacoli nascosti e inevitabili per far trionfare il loro amore.\n\nPanahi è stato arrestato lo scorso 11 luglio mentre si trovava all’ufficio del pubblico ministero, insieme ad avvocati e colleghi, per chiedere informazioni sul benessere e sul luogo in cui si trovavano i colleghi registi iraniani Mohammad Rasoulof e Mostafa Aleahmad, che erano stati detenuti tre giorni prima. Panahi e Rasoulof erano stati precedentemente arrestati nel 2010 per “propaganda contro il sistema”, criticando il governo nei loro film e durante le proteste. Panahi è stato condannato a sei anni di reclusione, di cui aveva già scontato due mesi in libertà condizionale.\n\nInformazioni\n\nI film delle ore 15:00 verranno introdotti dalla professoressa Cristina Boracchi o da don Andrea Florio; quelli delle ore 21:00 verranno introdotti e commentati da Gabriele Lingiardi. La direzione del cinema si riserva la facoltà di spostare o sostituire i film per cause di forza maggiore.",
    "Giappone apre ai turisti e riduce quarantena Covid": "Nel Giappone alle prese con l'ottava ondata pandemica e l'aumento dei contagi record in alcune regioni dell'Arcipelago, provocati dalla sottovariante Omicron BA5 del virus Sars-Cov-2 causa del Covid-19, il governo sta studiando misure per allentare le restrizioni, e per riaprire il Paese ai turisti individuali dopo anni di chiusura. Inoltre, intende ridurre la quarantena a una settimana (ora è di 10 giorni) ai sintomatici (ora sono 10 giorni) e di autorizzare gli asintomatici a circolare a patto di indossare la mascherina. Misure che verranno decise in virtù di una minore pericolosità della malattia che, secondo il comitato dei consulati del governo, potrebbe venire declassata fra quelle che includono anche l'influenza.\n\nInoltre, il premier Fumio Kishida ha affermato saranno semplificati a livello nazionale i metodi di segnalazione quotidiana di Covid-19 nel tentativo di ridurre il carico per gli ospedali. Le nuove misure entreranno in vigore da metà settembre.\n\nDunque, i sintomatici potranno uscire di casa dove si trovano in isolamento per acquistare articoli di prima necessità a patto di indossare la mascherina Ffp2.per evitare che il rapido incremento dei contagi possa comportare l'interruzione di determinate attività e servizi.\n\nIntanto, l'esecutivo sta pensando anche di riaprire il Paese ai turisti individuali con tre vaccinazioni, senza contingentamento. Inoltre, dal 7 settembre non sarà più richiesto il test Covid negativo prima della partenza.",
    "Dal Giappone alla Turchia per vedere l’esordio del figlio: lui si fa espellere dopo 20 secondi": "Un esordio peggiore di questo non si era mai visto. Il triste protagonista di questa storia è Shoya Nakajima, 28enne centrocampista giapponese dell’Antalyaspor. Dopo aver giocato i primi 8 minuti con il club turco, sabato 17 settembre tutto era pronto per il debutto casalingo contro l’Adana Demirspor di Vincenzo Montella. Davanti ai propri tifosi e davanti alla famiglia che, dal Giappone alla Turchia, supporta le gesta del calciatore, che da giovanissimo era considerato un grande talento, tanto da vestire anche la maglia del Porto. Al 58esimo la grande occasione: il tecnico Nuri Sahin decide di mandarlo in campo. Passano venti secondi e Nakajima entra a gamba tesa sulla caviglia del suo avversario: l’arbitro lo ammonisce, ma il Var corregge. L’intervento è da rosso diretto.\n\nIl povero Nakajima è incredulo, probabilmente tradito dall’eccessivo entusiasmo. Non ha nemmeno toccato un pallone. Tra il suo fallo e l’espulsione passano circa due minuti, il tempo che impiega il direttore di gara per rivedere l’azione al monitor e correggere la sua decisione. Le telecamere mostrano poi le immagini della sua famiglia in tribuna: le facce incredule, quasi sotto choc, e la madre disperata che si copre il volto. Nakajima spera di avere un’altra occasione, nel frattempo il suo Antalyaspor ha perso per 3 a 0 contro l’Adana di Montella. Non il miglior modo per presentarsi ai tifosi di casa.",
    "Le discriminazioni contro i coreani che vivono in Giappone": "Caricamento player\n\nLa settimana scorsa una sentenza della Corte Suprema del Giappone ha condannato una società immobiliare di Osaka a pagare un compenso per aver procurato traumi psicologici a una propria dipendente di origini coreane. L’azienda, chiamata Fuji Corp, per anni ha distribuito materiale informativo ispirato ai messaggi xenofobi e anti-coreani dell’estrema destra giapponese al suo personale. Negli opuscoli venivano inserite frasi come “i coreani sono bugiardi” e “nessuno rimarrebbe turbato anche se la Corea sparisse”.\n\nCasi di xenofobia come questo sono relativamente frequenti in Giappone, e mostrano come il paese non abbia ancora fatto pienamente i conti coi propri problemi di razzismo. Negli ultimi anni, tuttavia, le amministrazioni locali e i tribunali stanno adottando misure più rigide per contrastare questi fenomeni, anche se non sempre con successo.\n\nBenché il Giappone sia un paese noto per una forte omogeneità etnica, le minoranze nazionali sono una presenza consistente. Una delle comunità più numerose è quella degli zainichi, cioè quei coreani arrivati nel paese tra il 1910 e il 1945, quando la Corea era una colonia giapponese, e rimasti in Giappone dopo la fine della guerra. A distanza di decenni, e benché ormai siano arrivati alla terza o alla quarta generazione, molti di loro non possiedono ancora la cittadinanza e sono oggetto di discriminazioni ed emarginazione.\n\nProprio i coreani sono una delle minoranze maggiormente colpite dall’estrema destra, soprattutto a causa degli scontri tra il governo giapponese e quello sudcoreano sulle riparazioni chieste per gli abusi subiti nel periodo coloniale. In Corea, negli anni della dominazione coloniale, il Giappone commise crimini e violenze – tra cui rientrano prostituzione forzata, deportazioni e lavoro coatto – per i quali da almeno un decennio la Corea del Sud chiede giustizia.\n\nQueste rivendicazioni, secondo la visione negazionista dell’estrema destra giapponese, sono un tentativo di infangare la memoria storica dell’impero e di spingere il Giappone in un perpetuo stato di vergogna per il proprio passato. In questo contesto i coreani residenti in Giappone, gli zainichi, sono considerati una specie di quinta colonna nel paese, e oggetto di particolari attacchi e discriminazioni.\n\nInternet è il luogo di preferenza dove l’estrema destra diffonde le proprie teorie revansciste e xenofobe. Grazie a internet la visione razzista e revisionista degli estremisti di destra è riuscita a ottenere una notevole influenza e alcuni successi: sui libri di scuola, per esempio, il racconto degli abusi del periodo coloniale è edulcorato e a volte perfino assente, nonostante le piccole dimensioni di questi gruppi. In un’intervista al Time, il professore dell’Università di Osaka Daisuke Tsuji ha stimato che solo il 2 per cento degli utenti di internet in Giappone appartiene all’estrema destra, ma le loro opinioni sono ampiamente sovrarappresentate.\n\nLe piattaforme online faticano a controllare questi fenomeni: Yahoo! News Japan, il più diffuso sito di notizie nel paese, riceve circa 10,5 milioni di commenti al mese da parte degli utenti ma ha solo 70 moderatori di contenuti. Anche Wikipedia ha un problema simile. Alcuni articoli della versione giapponese dell’enciclopedia online ripropongono una versione edulcorata del passato coloniale. Il titolo della pagina giapponese sul massacro di Nanchino – un episodio della Seconda guerra mondiale durante il quale l’esercito imperiale trucidò almeno 200.000 civili cinesi – invece di usare il titolo più adatto per descrivere gli eventi utilizza l’eufemismo “incidente di Nanchino”, contestando implicitamente la realtà storica documentata.\n\nQuesta narrazione negli ultimi anni ha avuto un’influenza non solo su internet. L’anno scorso nella cittadina di Uji, vicino Kyoto, un ventiduenne ha appiccato un incendio in un quartiere abitato da una comunità di coreani zainichi. Sebbene non ci siano state vittime, diversi edifici della comunità sono stati bruciati danneggiando anche alcune proprietà del museo locale che doveva ricordare le vicende dei deportati coreani. Il colpevole, per cui questo non è il primo rogo motivato da odio razziale, ha ammesso di aver deciso di compiere questo attacco per intimorire i residenti zainichi e spingerli ad andarsene. Secondo quanto ricostruito dai media, la sua radicalizzazione sarebbe avvenuta online.\n\nIl sistema giudiziario però sta pian piano cercando di affrontare questi fenomeni e il mese scorso l’attentatore di Uji è stato condannato a quattro anni di carcere, in linea con quanto chiesto dall’accusa per crimini di odio. La sentenza della settimana scorsa contro la Fuji Corp è un altro caso importante, che riconosce la responsabilità dell’azienda nella creazione di un ambiente di lavoro adatto alla proliferazione di incitamento all’odio e atteggiamenti discriminatori.\n\nTuttavia, la normativa giapponese è ancora poco sviluppata. Una legge contro le discriminazioni, l’Hate Speech Act, è stata approvata solo nel 2016 e la sua funzione principale è di stabilire un quadro normativo all’interno del quale iscrivere nuovi provvedimenti contro l’incitamento all’odio. La legge descrive la discriminazione come inaccettabile ma non impone alcuna punizione per i trasgressori. È quindi toccato alle amministrazioni locali prendere l’iniziativa tramite ordinanze.\n\nKawasaki ad esempio ha reso l’hate speech un crimine punibile con multe fino a 3.500 euro, mentre Osaka ha emesso un’ordinanza che permette di rendere pubblici i nomi di chi incita all’odio online e di rimuoverne i contenuti da internet. Lo scorso febbraio, con una decisione storica, la Corte Suprema ha stabilito che le misure prese da quest’ultima città non violano la libertà di espressione dei cittadini – come sostenuto dall’estrema destra – ma invece sono una restrizione razionale e proporzionata.\n\nMolti ritengono tuttavia che sia necessario un intervento legislativo più vigoroso, soprattutto da parte delle autorità centrali. Un caso piuttosto noto è stato per esempio quello di Choi Kang-ija, una funzionaria della pubblica amministrazione di Kawasaki che essendo zainichi è stata oggetto di centinaia di attacchi online, pubblicati su blog, forum e social network: quasi tutti questi attacchi sono stati valutati come lesivi dei suoi diritti umani, ma la loro cancellazione è stata estremamente lenta e oggetto di un tortuoso processo burocratico."
}