{
    "Pakistan al collasso dopo le inondazioni: gli aiuti di Cina e India in cambio di maggiore influenza su Islamabad": "Le catastrofiche inondazioni che hanno colpito il Pakistan, devastando le aree rurali ed uccidendo almeno millecinquecento persone, hanno minato il sistema produttivo del Paese. Ottocentomila capi di bestiame sono stati travolti dai flussi d’acqua e hanno perso la vita, il settanta per cento delle coltivazioni di cipolle, frumento e riso è andato distrutto, le infrastrutture chiave come strade e ferrovie sono state cancellate nelle popolose regioni centro meridionali ed il tasso d’inflazione, che prima del disastro aveva toccato il 24 per cento, ha già superato il 500 per cento per alcune categorie di beni. Il settore agricolo contribuisce alla formazione del 25 per cento del prodotto interno lordo pakistano ed il suo collasso provocherà una forte recessione, una grave penuria di prodotti alimentari sul mercato interno e la loro mancata esportazione verso l’estero. Le inondazioni, come confermato da uno studio scientifico citato dalla National Public Radio statunitense, sono chiaramente legate al surriscaldamento climatico e le province che sono state colpite più duramente hanno sperimentato un volume di precipitazioni otto volte maggiore rispetto a quello abitualmente atteso nel mese di agosto, che è anche stato il più piovoso dal 1961 ad oggi. Il cambiamento climatico non è stato però l’unico fattore scatenante, dato che milioni di pakistani vivono in zone soggette ad inondazioni dove i sistemi di drenaggio sono carenti ed antiquati. Il loro ammodernamento, unito al rinforzo di ponti e strade, potrebbe prevenire danni catastrofici in futuro.\n\nIl primo ministro Shehbaz Sharif ha chiesto a tutti i paesi del mondo di aiutare quanto più possibile il Pakistan perché “ci sono discrepanze”, come ricordato dal Wall Street Journal, tra quanto è stato promesso e quanto è stato ricevuto. Le autorità hanno reso noto di aver bisogno di un miliardo di dollari solamente per erogare gli aiuti più urgenti. Il ministro delle Finanze Miftah Ismail ha ventilato l’ipotesi di autorizzare il commercio di vegetali con la rivale India mentre Sharif ha reso noto di avere aperto colloqui con la Russia per importare grano da Mosca evitando, però, di violare le sanzioni occidentali imposte in seguito all’invasione dell’Ucraina. “Abbiamo ricevuto un’offerta da parte loro e stiamo negoziando” ha dichiarato Sharif, per poi concludere affermando che “abbiamo bisogno di nutrire la nostra popolazione”. Dopo il ritiro degli Stati Uniti dall’Afghanistan Islamabad, secondo quanto riferito da un’analisi di The Diplomat, ha ritenuto che la Russia potesse fornire la migliore tutela ai suoi interessi in Asia Centrale e Meridionale. Il Pakistan ha apprezzato che la Russia abbia mediato nel Nagorno-Karabakh ed anche l’intervento delle forze guidate dal Cremlino in Kazakhstan per garantire la sopravvivenza del governo in carica. Questi due eventi hanno fornito forti evidenze sul fatto che la Russia sia il garante della sicurezza dell’Eurasia e che le prospettive geo-economiche del Pakistan ne possano trarre beneficio. Pakistan e Russia condividono, poi, lo stesso obiettivo in Afghanistan: la formazione di un governo inclusivo a Kabul.\n\nLa crisi può diventare, per Islamabad, un test per verificare il successo della sua più ardita scommessa di politica estera degli ultimi anni: rimpiazzare gli Stati Uniti con la Cina come principale partner internazionale. I primi dati sembrano evidenziare che questo azzardo non abbia pagato. La Cina possiede un terzo del debito estero del Pakistan, ma non ha accennato alla possibilità di cancellazioni dopo aver erogato, negli ultimi anni, una serie di prestiti. Pechino ha promesso un pacchetto di assistenza pari a 57 milioni di dollari ma questi sforzi impallidiscono di fronte a quanto fatto dagli Stati Uniti in occasione delle inondazioni del 2010, quando l’aiuto americano raggiunse gli 1.3 miliardi di dollari e rimase significativo anche nei due anni successivi. Le organizzazioni non governative cinesi non si sono dimostrate rapide e pronte ad intervenire. Cina e Pakistan hanno stretto i rapporti diplomatici nel 1951 e da allora hanno instaurato un rapporto stretto e reciprocamente vantaggioso. Il Pakistan è stato una delle prime nazioni a riconoscere la Repubblica Popolare Cinese nel 1950 ed è rimasto un alleato durante il periodo di isolamento internazionale di Pechino negli anni Sessanta e Settanta. La Cina ha fornito al Pakistan assistenza significativa in ambito militare e tecnico, incluso il trasferimento di tecnologia ed equipaggiamento nucleare. La fornitura di equipaggiamento militare avanzato al Pakistan da parte della Cina ha suscitato preoccupazioni a Washington e Nuova Delhi in merito alle implicazioni geostrategiche di questa partnership.",
    "Saman Abbas, l’indiscrezione sui genitori: «Protetti nel loro villaggio in Pakistan anche dalla polizia: hanno una nuova identità»": "Emergono ancora nuovi dettagli sul caso di Saman Abbas, la diciottenne pachistana uccisa dallo zio e dai cugini con la complicità dei genitori nella notte del 30 aprile 2021. Soprattutto del padre, considerato dalla procura di Reggio Emilia il mandante del delitto che avrebbe commissionato, come rivelerebbero le intercettazioni (e le dichiarazioni in carcere dei tre familiari arrestati, Danish, Ijaz e Nomanhulaq), per tutelare la sua dignità e il suo onore, compromessi dal rifiuto della figlia di un matrimonio combinato con un lontano cugino e dalla sua relazione con un altro ragazzo, da lui non approvato. Secondo alcuni connazionali appena rientrati a Novellara, il piccolo comune in provincia di Reggio Emilia dove la famiglia Abbas viveva, il padre Shabbar e la madre Nazia, volati in Pakistan il giorno dopo l’uccisione, si troverebbero in un villaggio rurale del Punjab pakistano, nella casa di famiglia. Lo scrive il Corriere della Sera.\n\nLa resistenza del Pakistan\n\nLì abiterebbero senza molte preoccupazioni, protetti da una nuova identità e da una rete di conoscenze, anche tra la polizia locale. Inutili i mandati di cattura internazionali che pendono sulle loro teste, come la richiesta di estradizione firmata un anno fa dalla ministra della Giustizia Marta Cartabia. Il Pakistan, fa sapere la Farnesina, non ha mai risposto. Le autorità di Islamabad hanno istituito una Commissione per deliberare sul caso, che però ancora non si è pronunciata. «Tutto tace…non vogliono prenderli», dicono da Roma, «stiamo facendo di tutto perché vengano individuati ed estradati», assicurano in procura a Reggio Emilia. Nel frattempo, è entrata in azione l’Interpol. «Io non li ho più sentiti e per quanto mi riguarda non so nemmeno se sono a conoscenza del procedimento in corso, visto che non hanno mai ricevuto una notifica. In ogni caso faccio notare che l’Italia sta chiedendo di estradare due cittadini pakistani per metterli in galera in attesa di giudizio. Voglio dire che non mi stupisce la loro resistenza», è insorto il loro difensore, l’avvocato Simone Servillo.\n\nIl delitto d’onore\n\nAlla difesa ha replicato l’avvocato Claudio Falleti, che assiste Saquib, il fidanzato di Saman: «Io penso invece che il Pakistan dovrebbe fare molto di più, dalle intercettazioni emerge con certezza il coinvolgimento dei genitori in questa vicenda». Anche il presidente della Federazione pakistana in Italia, Raza Asif, ha commentato: «Alla base dell’uccisione di Saman c’è una mentalità retrograda che riguarda tutta la sua famiglia. Se il padre fosse veramente colpevole, auspico per lui una pena severa». Il problema di fondo è proprio nel valore che ancora ricopre in Pakistan, e ancora di più nel Punjab, il delitto d’onore. Diventato reato nel 2016, ancora sopravvive con forza nelle aree periferiche e rurali. La chiamano kala kili, ed è la legge non scritta che punisce le donne colpevoli di aver disonorato la famiglia.\n\n«La tradizione arcaica del delitto d’onore, vecchia migliaia di anni, è stata esportata nei luoghi di emigrazione. Sono considerati inaccettabili i rapporti sessuali prematrimoniali o extraconiugali o rapporti con ragazzi non approvati dalla famiglia», scrivono nell’informativa conclusiva gli uomini del reparto investigativo di Reggio Emilia, che hanno scavato a fondo alla questione incrociando anche i dossier dei Paesi occidentali nei quali la comunità pakistana è più numerosa. «Le donne possono essere anche fatte a pezzi con un’ascia, sfregiate con l’acido, uccise con armi da fuoco. E poi seppellite o gettate nel fiume», si legge. E Saman pare sia stata strangolata, qualcuno dice fatta a pezzi e buttata nel Po.\n\nContinua a leggere su Open\n\nLeggi anche:",
    "Precepitato un elicottero militare nello Stato di Belucistan in Pakistan": "Il sito web ufficiale della TRT. I contenuti e i materiali contenuti in questo sito web sono forniti da Agenzia di Anadolu, (AA), Agence France-Presse (AFP), Associated Press (AP), Reuters, Deutsche Press Agentur (DPA), ATSH, EFE, MENA, ITAR TASS, XINHUA rispettando il diritto di copyright. Tutti i diritti sono riservati.a copia. In nessun caso TRT sarà responsabile per i contenuti dei siti fornitori.\n\nTRT@2016 Tutti i diritti riservati",
    "Pakistan, dopo sette giorni dall'alluvione e dal disastro con più di 1.500 morti non si conosce l'esatta entità dei danni": "ROMA - A sette giorni di distanza è ancora complicato conoscere la vera entità degli effetti che l'alluvione ha provocato in Pakistan, la quinta nazione più popolosa del mondo. Tanto per cominciare, le vittime finora accertate sarebbero almeno 1.500, ma sono migliaia ancora le persone disperse, di cui non si sa più nulla e più di un milione le case danneggiate o distrutte dall’acqua che ha travolto ogni cosa in più di un terzo del territorio nazionale pakistano. Gli sfollati sono 50 milioni. E' stata - lo dicono le autorità - l’alluvione peggiore che si ricordi nel Paese, evidentemente generata da anomalie estreme e fluttuazioni del clima che sono state accentuate a dismisura dal riscaldamento globale.\n\nGli interventi umanitari. L'ONG Azione contro la Fame, che è presente in Pakistan dal 1979, ha inviato sul campo un'équipe di operatori umanitari che stanno attuando una risposta su molti fronti per rispondere ai bisogni immediati e crescenti delle popolazioni più colpite nelle province di Sindh e Balochistan. Sono e saranno interventi legati alla sicurezza alimentare e ai mezzi di sussistenza, al sostegno alla salute e alla salute mentale delle persone colpite. E poi distribuzione di latrine e kit igienici, stazioni di lavaggio delle mani, promozione dell'igiene, per prevenire il contagio epidemico in una regione regolarmente colpita da epidemie di colera. Al momento, le squadre di Azione contro la Fame hanno iniziato la distribuzione di kit di servizi igienici (113) tra gli sfollati del distretto di Thatta, nella regione di Sindh; stanno pianificando la risposta nelle province di Sindh e Balochistan, particolarmente colpite dal monsone. Ad esempio, nel distretto di Badin, nella regione del Sindh, il 25% della popolazione è sfollata, il 57% non ha accesso sufficiente all'acqua potabile e il 41% non ha accesso adeguato al cibo.\n\nIl bilangio tragico. Dopo che il 26 agosto scorso il governo ha dichiarato lo stato di emergenza e ha mobilitato l'esercito per rispondere all’emergenza, il 28 agosto, l'Autorità nazionale per la gestione dei disastri (NDMA) ha diffuso i numeri ufficiali, che parlano di:\n\n1.500 morti\n\n421.000 sfollati\n\n33 milioni di persone colpite (1/7 dei pakistani)\n\n6,4 milioni hanno bisogno di assistenza umanitaria\n\nquasi un milione di case sono distrutte o danneggiate\n\n3.400 km di strade e 160 ponti distrutti\n\nanche i mezzi di sussistenza sono stati gravemente colpiti. Più di 719.000 capi di bestiame sono morti e più di 2 milioni di ettari di colture e frutteti sono stati devastati dalle inondazioni.\n\nGli impatti a lungo termine: l'accesso al cibo, per esempio. A questi gravissimi danni va aggiunto il rischio di impatti a lungo termine sull'approvvigionamento e sul mercato alimentare in un Paese già colpito da una crisi economica acuta e dagli effetti indiretti delle pandemie COVID-19 e della guerra in Ucraina, dove 27 milioni di persone sono già in condizioni di insicurezza alimentare. Il Pakistan ha fatto appello al sostegno umanitario internazionale È un fatto eccezionale negli ultimi anni. Le Nazioni Unite hanno lanciato un appello, ma i fondi stanziati sono per il momento molto limitati. Dei 160 milioni di dollari stimati per far fronte alle necessità, finora ne sono stati stanziati soltanto 10.\n\nMonsoni 3 volte più forti della norma. La tragedia umanitaria che sta colpendo il Pakistan è causata da monsoni quasi 3 volte superiori alla norma su tutto il Paese e più di 5 volte superiori alla norma nelle province del Balochistan e del Sindh, che sono le aree più colpite. Un evento eccezionale, che segue a una siccità particolarmente importante che ha causato lo scioglimento dei ghiacciai e ha favorito un effetto di deflusso sui terreni, particolarmente secchi in questi ultimi mesi. Con un effetto domino, gli effetti delle piogge dell'ultimo monsone continuano a colpire la maggior parte del Paese, causando inondazioni e frane che hanno provocato un numero crescente di vittime e danni. Una situazione gravissima, amplificata dal fatto che programmi di pianificazione urbana mal concepiti hanno portato alla costruzione di migliaia di edifici in aree a rischio di inondazioni.\n\nUn richiamo a tutti per intervenire subito. “Mentre sono in corso sforzi immani per sostenere le persone colpite dalle piogge e dalle inondazioni, la solidarietà internazionale è fondamentale per rispondere adeguatamente ai bisogni immediati. È necessario stanziare al più presto maggiori fondi per la risposta umanitaria – ha dichiarato Simone Garroni, direttore di Azione contro la Fame, ed ha aggiunto – la catastrofe che questo Paese sta vivendo ci chiama ad intervenire subito, con un intervento umanitario imponente, ma anche a riflettere sugli effetti di un clima impazzito che, lo ricordiamo, è una delle tre cause strutturali della fame nel mondo. Si tratta di un fatto che sarebbe criminale continuare a ignorare e per il quale è urgente un impegno straordinario da parte dell’intera comunità internazionale, a cominciare dalla prossima Conferenza per il clima COP27”.\n\nChi è \"Azione contro la fame\". E' un’organizzazione umanitaria internazionale specialista contro fame e malnutrizione infantile. L'ONG si Ci attiva per salvare la vita dei bambini gravemente malnutriti e per fornire a intere comunità acqua, cibo, formazione e assistenza sanitaria per vivere libere dalla fame. E si mobilita per spingere persone e governi ad un’azione collettiva contro le cause strutturali di questa ingiustizia così diffusa e inaccettabile. L'organizzazione lavora da 40 anni in 51 Paesi del mondo, impiegando sul campo quasi il 90 dei fondi raccolti.",
    "Il caso del Pakistan": "◆ Quest’estate il Pakistan è stato colpito da violente piogge monsoniche, che hanno causato le più gravi alluvioni nella storia del paese. Secondo gli scienziati, la probabilità che avvenisse una catastrofe simile è stata aumentata dalla crisi climatica. I ricercatori del progetto World weather attribution hanno analizzato la situazione tra la metà di giugno e la fine di agosto, soffermandosi su due elementi: le precipitazioni medie nella valle dell’Indo su sessanta giorni e il record di piogge cadute in cinque giorni nelle province del Sindh e del Belucistan. I dati indicano che la crisi climatica ha aumentato in modo significativo la probabilità di piogge eccezionali, ma sul disastro hanno inciso anche altri fattori, come la costruzione di insediamenti in aree vulnerabili e la mancanza di un sistema di controllo delle acque.",
    "Pakistan: la catastrofe climatica e le colpe dell’Occidente": "In Pakistan oltre 1200 vittime per le alluvioni, mentre un terzo del paese è sott’acqua. Il ministro: “I paesi ricchi paghino per i disastri causati dai cambiamenti climatici”.\n\n“Un disastro climatico di proporzioni bibliche”: così il ministro degli Esteri Bilawal Bhutto Zardari ha definito le alluvioni che si sono abbattute sul Pakistan nelle ultime settimane. Piogge monsoniche di un’intensità senza precedenti che hanno lasciato un terzo del paese sott’acqua, uccidendo più di 1200 persone, un terzo dei quali bambini, e causato danni stimati per oltre 10 miliardi di dollari. Una catastrofe climatica che ha coinvolto oltre 33 milioni di persone (un pakistano su sette) sommergendo oltre 25mila chilometri quadrati di strade e spazzando via edifici, case e ponti. Una calamità paragonabile ai monsoni del 2010, che causarono quasi 2mila decessi, e che furono definiti come uno di quegli eventi che si verificano una volta ogni cento anni. Invece, appena 12 anni dopo, il Pakistan si ritrova alle prese con un nuovo disastro climatico provocato dall’aumento delle temperature che rende più probabili precipitazioni estreme. È un fatto che le alluvioni si siano abbattute sul paese dopo mesi di siccità e ondate di calore estreme. Un disastro al limite del paradosso: il Pakistan produce meno dell'1% delle emissioni globali di gas serra, ma si colloca costantemente tra i primi 10 paesi più vulnerabili agli effetti del cambiamento climatico.\n\nIl prezzo delle emissioni di altri?\n\nIl monsone estivo – spiega il New York Times – soffia sull’Asia meridionale da giugno a settembre, portando pioggia e umidità. Generalmente è atteso dagli agricoltori della regione per i loro raccolti. Ma questa stagione ha travolto il Pakistan con precipitazioni di tre volte superiori alla media degli ultimi 30 anni, e in alcune provincie, come quella del Sindh al confine con il Mar Arabico, le piogge hanno superato di cinque volte la media. “Il nostro paese è in prima linea nell’affrontare la crisi climatica e il mondo deve prenderne atto: un paese povero come il Pakistan, che non produce anidride carbonica, che non contribuisce all'effetto serra, sta sopportando le conseguenze più gravi del riscaldamento globale”, ha avvertito il ministro delle Finanze Miftah Ismail. “Il Pakistan sta pagando il prezzo delle emissioni di altri”, ha incalzato la ministra per il cambiamento climatico Sherry Rehman, osservando che “è tempo che le nazioni sviluppate portino a compimento le transizioni energetiche e gli impegni presi alla COP, dall’accordo di Parigi ad oggi”.\n\nInstabilità politica vs cambiamenti climatici?\n\nLa sfida di preparare il paese ai cambiamenti climatici e a stagioni monsoniche più violente rispetto al passato è complicata dalla persistente instabilità politica. Nessun primo ministro pakistano ha mai portato a termine un intero mandato. Lo scorso aprile, l’ex primo ministro Imran Khan è stato sfiduciato dall’Assemblea nazionale di Islamabad e costretto a dimettersi. Questo mese è stato accusato di aver violato le leggi antiterrorismo nel mezzo di una lotta di potere con l’attuale leadership. Sul fronte socio-economico, il Pakistan può vantare una lunga e imbarazzante serie di record negativi: nel 2020 è risultato 151esimo su 153 paesi per la parità economica di genere, il livello di alfabetizzazione si aggira intorno al 62,5%, circa sessanta milioni di cittadini pakistani sono analfabeti e la mortalità infantile nel paese era, nel 2020, di circa 62 su 1000 (in Unione europea è di circa 3,2 su 1000). La complessa situazione economica è stata aggravata dalle conseguenze della guerra in Ucraina e l'inflazione annuale è salita al 42,3%. Con ogni probabilità, spiega Madiha Afza, “le turbolenze economiche e politiche hanno spostato l'attenzione dalle forti piogge e ritardato la risposta del governo”. Quel che è certo invece è che l’agricoltura subirà un duro colpo: secondo la Banca Mondiale, il settore impiega quasi il 40% della forza lavoro del paese.\n\nAiuti o risarcimenti?\n\nSecondo gli esperti ci vorranno almeno dieci anni prima che il Pakistan si riprenda dalle devastanti conseguenze delle inondazioni. La scorsa settimana il paese ha ottenuto un prestito di 1,1 miliardi di dollari dal Fondo Monetario Internazionale per evitare un default ormai imminente, mentre le Nazioni Unite hanno lanciato un appello per un finanziamento di 160 milioni di dollari per aiutare gli sfollati. Molto si sta facendo ma moltissimo resta ancora da fare. Più che di aiuti – spiega al New York Times Nida Kirmani della Lahore School for Management Sciences – si dovrebbe parlare di “risarcimenti per le ingiustizie accumulate negli ultimi secoli”. Sulla questione della finanza climatica, uno dei nodi irrisolti dei negoziati delle Conferenze sul clima delle Nazioni Unite è tornata la ministra Sherry Rehman: “Ci sono così tante perdite e danni e pochissime riparazioni destinate ai paesi che hanno contribuito così poco alle emissioni inquinanti che ovviamente l'accordo fatto tra il nord e il sud del mondo non funziona. Dobbiamo premere molto duramente per un ripristino degli obiettivi perché il cambiamento climatico sta accelerando molto più velocemente del previsto, sul campo, questo è molto chiaro”.\n\nIl commento\n\ndi Nicola Missaglia, India Desk ISPI\n\n\"Il Pakistan – insieme a molti altri – ha la sfortuna di ricadere nella categoria dei paesi che con rammarico definiamo “più vulnerabili” agli effetti dei cambiamenti climatici e del riscaldamento globale. Eppure, contribuisce a meno dell’1% delle emissioni globali di gas serra. Un tragico paradosso che sbatte in faccia ai grandi emettitori, e soprattutto alle economie avanzate, una responsabilità che certo non potrà essere sanata dai soli aiuti o sgravi sul debito, di qualunque entità essi siano (e non lo sono). Finché queste non si dimostreranno in grado di trovare un consenso sulla riduzione delle emissioni, ambizioso e vincolante, il dramma di questi giorni è destinato a ripetersi. Cosa deve succedere ancora per capire che anche il Pakistan è casa nostra?\"\n\n***\n\nA cura della redazione di ISPI Online Publications (Responsabile Daily Focus: Alessia De Luca, ISPI Advisor for Online Publications.",
    "L’UNHCR si affretta a portare aiuti in Pakistan dopo le inondazioni ed incrementa i soccorsi in Afghanistan – UNHCR Italia": "Articoli di soccorso provenienti dalle scorte globali dell'UNHCR a Dubai vengono inviati alle persone colpite dalle inondazioni a Karachi, in Pakistan. © UNHCR\n\nL’UNHCR, Agenzia ONU per i Rifugiati, sta incrementando gli aiuti in Pakistan, dove le piogge monsoniche torrenziali e le inondazioni hanno colpito più di 33 milioni di persone, causando distruzione e danni diffusi e provocando oltre 1.200 vittime.\n\nA partire dal 5 settembre, l’UNHCR sta organizzando una massiccia operazione di trasporto aereo da Dubai, a beneficio soprattutto delle aree più colpite della provincia meridionale del Sindh, le cui città di Larkana e Sukkur sono le più colpite del Paese, con un’assistenza limitata per le persone sfollate dalle loro case, che necessitano di vari generi di prima necessità.\n\nI primi tre dei nove voli programmati sono arrivati lunedì in Pakistan, mentre altri sono in arrivo. Gli aiuti comprendono 40.000 materassini per dormire, quasi 15.000 set da cucina e circa 5.000 teloni multiuso.\n\nAltri sei voli sono previsti da Dubai per mercoledì e giovedì, con 4.500 materassini, 400 teloni e quasi 5.000 set da cucina.\n\nAnche i camion dell’UNHCR che trasportano tende per circa 11.000 famiglie sono in viaggio dall’Uzbekistan, e sono previsti altri convogli.\n\nCome parte degli sforzi del sistema delle Nazioni Unite, l’UNHCR sta sostenendo la risposta guidata dal governo pakistano, fornendo assistenza alle aree più colpite dalle inondazioni per un numero iniziale di 50.000 famiglie.\n\nLe persone stanno affrontando molte sfide negli insediamenti informali, accampate lungo i cigli delle strade per sfuggire alle acque alluvionali circostanti, allestendo rifugi con qualsiasi materiale a disposizione. La maggior parte vuole rimanere vicino a casa, sperando di poter tornare presto. Le autorità hanno bisogno di molto più sostegno per quanto riguarda gli alloggi, le forniture di primo soccorso e competenze tecniche. L’UNHCR e i partner stanno aiutando le autorità a condurre una rapida valutazione dei bisogni umanitari.\n\nTemiamo che la situazione possa peggiorare: le ultime previsioni del Dipartimento meteorologico del Pakistan prevedono altre piogge per il prossimo mese. Ciò aumenterà le difficoltà per le persone sopravvissute alle alluvioni e probabilmente peggiorerà le condizioni di quasi mezzo milione di sfollati, costringendo altre persone ad abbandonare le proprie case.\n\nStiamo inviando tutte le nostre scorte umanitarie nel Paese alle comunità pakistane e ai rifugiati, in particolare nel Sindh, nel Balochistan e nel Khyber Pakhtunkwa, alcune delle province più colpite, dove più di 420.000 rifugiati afghani vivono accanto a generose comunità ospitanti.\n\nIl Pakistan e la sua popolazione hanno ospitato milioni di rifugiati afghani per oltre quarant’anni, con circa 1,3 milioni di persone attualmente registrate nel Paese. L’UNHCR è solidale con il Paese e la sua popolazione, come durante il devastante terremoto del 2005 e le alluvioni del 2010.\n\nMa l’entità della devastazione richiede un urgente sostegno internazionale. L’impatto della crisi climatica globale su Paesi come il Pakistan deve essere condiviso dalla comunità internazionale. Sarà necessario molto di più per aiutare il Pakistan a superare questa catastrofe e a ricostruire quando le acque si saranno calmate.\n\nSituazione umanitaria in Afghanistan\n\nNella regione, l’UNHCR è anche allarmata dalla situazione nel vicino Afghanistan. Diverse province delle regioni orientali, centrali, meridionali e occidentali sono state colpite da forti piogge. Questa situazione fa seguito al devastante terremoto di giugno che ha colpito le province di Paktika e Khost nel sud-est.\n\nIn risposta a entrambi i disastri, l’UNHCR ha sostenuto le comunità colpite con assistenza di emergenza. Nelle prossime settimane sono previsti altri interventi, anche se l’accesso alle aree colpite dalle piogge è tuttora difficile.\n\nL’UNHCR ha anche sostenuto alcune delle famiglie più colpite dal terremoto in 35 villaggi, in particolare nelle regioni che ospitano i rifugiati. Continuano i lavori per il completamento di 2.300 case invernali antisismiche, che comprendono stufe, pannelli solari e latrine.\n\nLa situazione umanitaria in tutto il Paese rimane molto difficile, soprattutto con l’avvicinarsi di un’altra rigida stagione invernale. Più di 24 milioni di persone – oltre la metà della popolazione – hanno bisogno di assistenza. Circa 3,4 milioni di persone rimangono sfollate, la maggior parte delle quali vive in condizioni difficili e di fortuna.\n\nI rientri degli sfollati interni, tuttavia, sono aumentati con il miglioramento della situazione di sicurezza in molte parti del Paese. Dalla metà del 2021, più di un milione di afghani sfollati all’interno del Paese sono tornati a casa.\n\nCi aspettiamo che altri sfollati rientrino nei prossimi mesi. Una recente indagine dell’UNHCR ha rilevato che oltre il 40% degli sfollati interni vuole tornare a casa il prima possibile. L’UNHCR sostiene il loro desiderio di rientrare e di reintegrarsi in modo sostenibile. Quest’anno prevediamo di raggiungere 620.000 persone rientrate con assistenza e sostegno alla reintegrazione.\n\nNelle aree di rientro, circa 2,6 milioni di afghani beneficiano anche delle attività di protezione dell’UNHCR e degli investimenti in progetti infrastrutturali come scuole, centri sanitari, sistemi di distribuzione dell’acqua e costruzione di strade.\n\nIl sostegno alla risposta umanitaria deve essere duraturo per evitare ulteriori sofferenze in un Paese che ha vissuto quattro decenni di disordini.\n\nSia il Piano regionale di risposta ai rifugiati (RRP) che il Piano umanitario per l’Afghanistan (HRP) rimangono significativamente sottofinanziati. L’HRP, che necessita di 4,4 miliardi di dollari, è finanziato al 43 per cento, mentre l’RRP, di 623 milioni di dollari, è finanziato solo al 40 per cento.\n\nPer maggiori informazioni:\n\nDona ora\n\nCondividi su Facebook Condividi su Twitter",
    "Caccia ai genitori \"Possiamo arrestarli\" L’Interpol è pronta ma il Pakistan sta fermo": "Hai già un abbonamento? Accedi\n\nQuesto articolo è riservato agli abbonati\n\nAccedi senza limiti a tutti i contenuti di quotidiano.net e dei siti collegati.Naviga senza pubblicità!\n\nAccesso per un giorno 0,99 € per 24h Senza rinnovo automatico",
    "In Pakistan le peggiori inondazioni del secolo. Eventi estremi che si ripeteranno in futuro": "Il Pakistan assiste pressoché inerme tanto alla rottura degli argini fluviali del suo grande fiume quanto alle inondazioni lampo dei rivi minori e alle tracimazioni repentine dei laghi glaciali. Sono le peggiori inondazioni di questo secolo, soprattutto in termini di impatto. Non le peggiori della storia. La tremenda alluvione del 1992 fece almeno duemila morti nel nord del paese ma nessuna delle alluvioni del XXI secolo (2003, 2007, 2009, 2010, 2011, 2012, 2013, 2014, 2019, 2020, 2021) era stata così devastante. Almeno un terzo del Paese è sott’acqua. Secondo gli studiosi diversi fattori hanno contribuito a questo evento estremo che, per ora, ha prodotto circa 33 milioni di sfollati e più di 1.200 vittime, coinvolgendo un terzo della popolazione: ondate di calore, dinamica del monsone, scioglimento anomalo dei ghiacciai, anomalie meteorologiche a lunga gittata.\n\nLa catastrofe è probabilmente iniziata con le straordinarie e premature ondate di caldo, simili a quelle sperimentate in Europa questa estate. In aprile e maggio le temperature hanno superato a lungo i 40 gradi centigradi: a Jacobabad, in una torrida giornata di maggio, la temperatura ha superato i 51 gradi. Poiché l’aria più è calda e più umidità trattiene, i meteorologi avevano messo in guardia sul rischio che durante la stagione dei monsoni – da luglio a settembre in Pakistan – le temperature estremamente elevate avrebbero potuto innescare tassi di pioggia superiori alla norma.\n\nL’intenso caldo ha anche potenziato lo scioglimento stagionale dei ghiacciai del Karakorum, la regione montuosa settentrionale e una vera e propria torre dell’acqua, aumentando i deflussi degli affluenti del grande fiume, l’Indo. È il maggior fiume pakistano, che attraversa il paese da nord a sud, alimentando villaggi, città, industrie e vaste aree agricole lungo il suo corso. Non è ancora chiaro con precisione quanto sia lo scioglimento glaciale in eccesso, poi defluito nei fiumi; ma a fine luglio hanno osservato in alta quota corposi deflussi di acque torbide e fangose; per esempio, nel fiume Hunza che, raccolte le acque del Gilgit e del Naltar, si immette direttamente nell’Indo. Più fango c’è maggiore è il contributo dello scioglimento glaciale per via della capacità erosiva del flusso ai piedi di un ghiacciaio. Senza contare che diversi laghi glaciali sono letteralmente esplosi, per la formazione di una breccia sulla diga di ghiaccio che normalmente invasa le acque, rilasciando pericolose onde di piena perché impulsive e improvvise. E altri si sono formati.\n\nAlle ondate di calore si è accompagnata un’altra anomalia. Una depressione (un sistema di intensa bassa pressione atmosferica) nel Mar Arabico ha portato forti piogge nelle province costiere del Pakistan già a giugno, quando di rado una depressione su larga scala arriva a lambire le coste pakistane. L’insolito assetto idrometeorologico è stato infine esacerbato dall’arrivo anticipato del monsone che, a partire dal 30 giugno, ha fatto il suo mestiere ma con troppa lena, poiché “è stato generalmente più umido su una vasta regione per un periodo di tempo molto prolungato”, come afferma Andrew King, climatologo della Università di Melbourne.\n\nAl suolo la pioggia ha già triplicato i valori medi annuali a scala nazionale; anzi, sulle province meridionali del Sindh e del Baluchistan la pioggia di questi mesi supera per più di cinque volte la media. E, al suolo, la maggior parte di quell’acqua non sa dove andare. Così si spiegano più di un milione di case, cinquemila chilometri di strade e 240 ponti distrutti. Nella campagna del Sindh si è formato un lago, largo decine di chilometri, destinato a invasare senza tregua. Per laminare le acque di piena a nulla servono le poche dighe pakistane, già al collasso, poiché gli invasi sono pieni e le acque iniziano a tracimare. Per salvaguardare le aree più densamente popolate a valle del lago Manchar, il più grande lago d’acqua dolce del paese, le autorità hanno deciso di creare una breccia, sfollando 100 mila persone.\n\nAltri fattori meteorologici potrebbero rafforzare l’intensità delle precipitazioni. LaNiña – il raffreddamento delle acque superficiali del Pacifico centro-orientale che produce effetti anche a lunga distanza – è tipicamente associato a condizioni monsoniche più forti in India e Pakistan. E continuerà almeno fino alla fine dell’anno. Senza contare gli effetti di transitorio climatico dovuti al riscaldamento globale: tra il 1952 e il 2009 la temperatura dell’aria è aumentate in Pakistan a un tasso ben superiore alla media globale: quasi un terzo di grado ogni dieci anni. E un clima più caldo aumenta l’intensità delle piogge.\n\nSono eventi estremi ma assolutamente ripetibili nel futuro, vista la particolare dinamica dei deflussi da scioglimento glaciale del Karakorum, che il mio gruppo di ricerca ha misurato per primo nel recente passato, proprio nei luoghi dove Ardito Desio preparò un tempo l’ultimo strappo della spedizione alla conquista del K2. Senza precedenti sono, invece, gli effetti al suolo e gli impatti sulle infrastrutture, l’agricoltura, le industrie e gli abitati in un paese dove la popolazione è cresciuta a tassi enormi nel XX secolo. E questa crescita ha aumentato a dismisura l’occupazione delle fasce fluviali e la colonizzazione delle zone riparie. Nel 1992 il Pakistan aveva poco più di 100 milioni di abitanti, oggi 221 milioni.\n\nLa devastazione alluvionale di questo mese non è soltanto un castigo del cielo e di fenomeni meteo-climatici globali, ma anche il frutto di uno sviluppo urbano selvaggio e di un sistema di allerta inefficace per ogni tipo di inondazione, sia lampo sia lenta e prolungata. E la diretta conseguenza di una cattiva gestione dei disastri in fase emergenziale e post-emergenziale, nonostante che, dal 2017, il Pakistan si sia dotato di un ministero del Cambiamento climatico. Non solo, i fattori chiave a scala locale che trasformano una situazione drammatica in una tragedia sono la mancanza di infrastrutture di drenaggio, vasche di laminazione, installazioni temporanee o permanenti di flood proofing, nonché il gran numero di persone che vivono e lavorano in zona inondabile.",
    "Pakistan, bruciato vivo a 12 anni dal padre perché non faceva i compiti": "Un papà è stato arrestato dopo aver bruciato vivo il figlio di 12 anni che non aveva fatto i compiti. Shaheer Khan, di Karachi in Pakistan, è morto per le ferite riportate due giorni dopo che suo padre Nazir gli aveva dato fuoco dopo avergli versato addosso del cherosene.\n\nApparentemente l'atto crudele aveva lo scopo di spaventare il ragazzo facendogli fare il suo lavoro. La polizia pakistana ha rivelato che il ragazzino insisteva per uscire a far volare il suo aquilone invece di fare i compiti. Tuttavia, quando il padre furioso accese un fiammifero per completare la terrificante minaccia, l'olio prese luce.\n\n12ENNE UCCISO DAL PADRE PERCHE' NON FACEVA I COMPITI\n\nIl 12enne è stato dato alle fiamme e le sue urla disperate hanno fatto sì che sua madre, Shazia, si precipitasse dentro e aiutasse suo marito a cercare di spegnere le fiamme gettando coperte sul figlio.\n\nTragicamente, i loro sforzi sono falliti e il ragazzo è morto per le ferite riportate in ospedale. Aveva riportato gravi ustioni su tutto il corpo.\n\nShazia ha ora annunciato che avvierà una causa contro suo marito, che è stato arrestato lunedì. L'ufficiale di polizia locale Salim Khan ha detto ai media pakistani che Nazir aveva chiesto a suo figlio di rispondere a domande sui suoi compiti scolastici. Dopo che il ragazzo ha dato \"risposte insoddisfacenti\", ha rovesciato il carburante sulla testa del bambino e ha acceso un fiammifero per spaventarlo, un atto che Nazir ha ammesso alla polizia.\n\nL'incidente è avvenuto nella zona di Orangi Town a Karachi, che ha una popolazione di circa tre milioni di abitanti. È opinione diffusa che sia la più grande baraccopoli dell'Asia , distribuita su un'area equivalente a 4.500 piazzole di Wembley .",
    "Pakistan, l'appello di Angelina Jolie: \"Piu' aiuti umanitari\" - Mondo": "Pakistan, l'appello di Angelina Jolie: \"Piu' aiuti umanitari\"\n\n22 settembre, 12:47\n\nL'attrice in visita nel Paese alle comunita' delle vittime delle inondazioni",
    "Orrore in Pakistan, 'stuprata e uccisa da 22 uomini' - Ultima Ora": "(ANSA) - ISLAMABAD, 07 SET - In Pakistan una ragazza è stata trascinata a forza in una fabbrica, stuprata per tutta la notte da un branco di 22 uomini e poi abbandonata fuori dall'edificio, dove è morta la mattina. E' accaduto a Karachi, la megalopoli costiera capitale economica del Paese, in uno stabilimento che produce capi d'abbigliamento jeans per la multinazionale Artistic Milliners. Lo scrivono vari media pachistani. La polizia, sempre secondo i media, nega che lo stupro sia mai avvenuto e parla di \"fake news\". Il caso ha prodotto un'ondata di sdegno sui social media, che accusano la ditta proprietaria della fabbrica di voler insabbiare il caso. (ANSA).\n\n",
    "Disastro Pakistan": "Più di mille morti, 33 milioni di sfollati, raccolti distrutti, cibo scarso. L’alluvione ha piegato il paese, ma il governo dice: colpa dell’occidente! La Cina ringrazia, però è tirchia e l’esercito, che spadroneggia, non salva nessuno\n\nUna catastrofe di proporzioni epocali. Secondo i dati disponibili, circa il trenta per cento del Pakistan è di fatto sott’acqua. Più di millequattrocento persone sono morte, trentatré milioni di persone sono rimaste senza casa e senza alcun mezzo di sussistenza. I raccolti sono andati distrutti, in particolare quelli di grano, riso e cotone, cosa che avrà conseguenze a livello globale visto che il Pakistan produce il 2,5 per cento del grano, il 9 per cento del riso e il 5 per cento del cotone della produzione mondiale. Il cibo scarseggia, tanto che Islamabad pensa perfino di riprendere il commercio con l’India – interrotto dopo il bombardamento indiano del campo di addestramento terroristico di Balakot nel 2019 – per importare pomodori, cipolle e patate. Non si trovano quasi più medicine. La stoffa necessaria a produrre tende per i campi dei rifugiati, che buona parte della popolazione locale sta facendo costruire e invia nelle zone più disastrate, deve essere importata dalla Cina. Gli sfollati sono a rischio di contrarre infezioni perché bevono acqua sporca e le condizioni igieniche nei campi sono precarie o, addirittura, inesistenti.\n\nUn disastro di proporzioni epocali, ma soprattutto un disastro annunciato.",
    "Pakistan: ministro, servono 10 mld dollari per ricostruire - Ultima Ora": "(ANSA) - ROMA, 30 AGO - Il Pakistan ha bisogno di oltre 10 miliardi di dollari per riparare e ricostruire le infrastrutture danneggiate dalle piogge monsoniche che hanno provocato più di 1.100 morti e danneggiato oltre un milione di case: lo ha detto oggi il ministro della Pianificazione, Ahsan Iqbal. (ANSA).\n\n",
    "Pakistan. Contributo di emergenza della Cooperazione Italiana in risposta alle alluvioni – Ministero degli Affari Esteri e della Cooperazione Internazionale": "Per contribuire alla risposta umanitaria internazionale alle violenti alluvioni provocate dalle piogge monsoniche, la Cooperazione Italiana ha disposto un contributo di emergenza di 500.000 euro in favore della Federazione Internazionale delle Società di Croce Rossa e Mezzaluna Rossa (FICROSS) in Pakistan. Il contributo consentirà alla FICROSS di sostenere la Mezzaluna Rossa Pakistana nella fornitura di prima assistenza alle persone più vulnerabili colpite dalle recenti inondazioni e rappresenta un tangibile segnale di vicinanza e di solidarietà dell’Italia alla popolazione pakistana.",
    "Inondazioni in Pakistan: Angelina Jolie in visita alle comunità colpite": "Angelina Jolie è in Pakistan per visitare alcuni dei luoghi colpiti dalle recenti inondazioni. Lo riferisce un comunicato dell’organizzazione non governativa International Rescue Committee (Irc). L’attrice e attivista si trova attualmente a Dadu, nella provincia del Sindh. Visiterà i centri operativi dell’Irc e di altre organizzazioni e incontrerà residenti locali per comprendere le esigenze delle comunità in situazioni di emergenza. L’Irc dall’inizio di luglio ha raggiunto quasi 950 mila persone nelle province di Belucistan, Khyber Pakhtunkhwa e Sindh con forniture di emergenza, cibo, assistenza sanitaria e spazi sicuri. Tra l’altro, ha fornito a più di 50 mila donne e ragazze prodotti per l’igiene mestruale. Circa un terzo del Paese e 33 milioni di pachistani sono stati interessanti dalle alluvioni. Jolie ha già visitato il Pakistan nel 2010, anche in quel caso in seguito a inondazioni, e nel 2005, dopo il terremoto.\n\n“La crisi climatica sta distruggendo vite e futuro in Pakistan, con gravi conseguenze soprattutto per donne e bambini. La perdita economica risultante da queste inondazioni porterà probabilmente all’insicurezza alimentare e all’aumento della violenza contro donne e ragazze. Abbiamo bisogno di sostegno immediato per raggiungere le persone che ne hanno urgente bisogno e di investimenti a lungo termine per impedire che il cambiamento climatico distrugga il nostro futuro collettivo. Con più piogge previste nei prossimi mesi, speriamo che la visita di Angelina Jolie aiuti il mondo a svegliarsi e ad agire”, ha dichiarato Shabnam Baloch, direttore di Irc in Pakistan.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "VIDEO : Pakistan, la dimensione del disastro": "",
    "Pakistan più di 1 milione di persone sono state contagiate da un'epidemia": "1879199\n\nIn Pakistan, a causa dell'inondazione avvenuta a seguito delle forti piogge da giugno, più di 1 milione di persone sono state contagiate da un'epidemia nella provincia di Sind.\n\nAuementa la preoccupazione per un'epidemia, emersa a causa dell'inondazione avvenuta dopo le forti piogge in cui hanno perso la vita 1.400 persone in Pakistan.\n\nNella dichiarazione rilasciata dal Dipartimento della Salute del Sindh, si afferma che 1 milione e 79mila persone sono state contagiate dall'epidemia.\n\nE' stato riferito che l'asma e varie malattie del torace sono state rilevate in 12mila 819 persone, mentre più di 14mila 339 persone soffrono delle malattie della pelle, 15mila 844 di diarrea, 2mila 310 malaria, 104 di febbre dengue, 4 di morsi di serpente e 13 di morsi di cane.",
    "Alluvioni Pakistan, un terzo del Paese è sott'acqua": "Le forti piogge monsoniche che hanno colpito il Pakistan, che hanno provocato 1.000 morti, hanno lasciato un terzo del Paese sott'acqua, colpendo più di 33 milioni di persone. È l’allarme lanciato dall'Unicef che sottolinea come la metà di queste persone siano bambini, e che di questi almeno 3,4 milioni hanno bisogno di un sostegno immediato e salvavita.",
    "Pakistan, le conseguenze delle piogge monsoniche a Nowshera - Mondo": "Pakistan, le conseguenze delle piogge monsoniche a Nowshera\n\n29 agosto, 18:42\n\nUn terzo del Paese e' sott'acqua per le peggiori inondazioni degli ultimi dieci anni",
    "Pakistan, le alluvioni danneggiano «gravemente» il Mohenjo-Daro, sito Unesco di 5mila anni fa – Le foto": "Le piogge torrenziali che da settimane hanno messo in ginocchio il Pakistan non risparmiano neanche i patrimoni Unesco. Secondo la Cnn, il Mohenjo-Daro, uno dei più antichi insediamenti umani preservati al mondo, è stato «gravemente danneggiato» dalle inondazioni. «Purtroppo abbiamo assistito alla distruzione massiccia del sito», si legge in una lettera del Dipartimento per la cultura, il turismo e le antichità dello Stato di Singh, inviata all’Unesco. Nella lettera, firmata dal curatore Ihsan Ali Abbasi e dall’architetto Naveed Ahmed Sangah, si spiega che il sito veniva utilizzato come alloggio temporaneo per i residenti delle aree circostanti costretti ad abbandonare le proprie case allagate. «Per motivi umanitari abbiamo dato loro rifugio nei nostri alloggi, parcheggi, negozi e al piano terra del museo».\n\nCos’è il Mohenjo-Daro\n\nIl Mohenjo-Daro è un’antichissima città risalente all’età del Bronzo, costruita tra il 3300 e il 1300 avanti Cristo, e il suo nome significa letteralmente «il monte dei morti». Nel 1980, le rovine della città sono state inserite tra i beni protetti dall’Unesco. Si tratta di un’area che copre una superficie totale di cento ettari e viene considerata un’importante fonte di informazioni sui popoli cui apparteneva, ossia la civiltà della valle dell’Indo.\n\nIl bilancio delle alluvioni\n\nLe forti piogge monsoniche che da settimane colpiscono il Pakistan hanno lasciato un terzo del Paese sott’acqua, colpendo più di 33 milioni di persone. In un’intervista alla rete televisiva Cnbc, il ministro degli Esteri del Pakistan, Bilawal Bhutto Zardari, l’ha definito «un disastro climatico di proporzioni bibliche». Dall’inizio dell’emergenza, infatti, si stima che le alluvioni abbiano ucciso oltre mille persone, sommerso 25 mila chilometri quadrati di territorio e causato danni per oltre 10 miliardi di dollari. Nei giorni scorsi, Unicef ha consegnato decine di tonnellate di forniture mediche, destinate soprattutto ai 3,4 milioni di bambini che – secondo le stime – hanno bisogno di un sostegno immediato. Anche gli aiuti umanitari, però, faticano ad arrivare a destinazione, soprattutto a causa dei 5mila chilometri di strade allagate e dei 160 ponti distrutti dalle alluvioni.\n\nContinua a leggere su Open\n\nLeggi anche:",
    "Pakistan, otto monsoni in tre mesi: i cambiamenti climatici aumentano i ritmi": "di Andrea Lo Verme\n\nDal mese di giugno in Pakistan si sono succeduti già otto cicli di monsoni al posto dei normali tre o quattro. La piovosità di questa stagione monsonica, la cui durata è da maggio a settembre, è già di 390 mm, quasi tripla rispetto quella media di 135 mm annui. Ciò ha determinato super-inondazioni che hanno provocato in tre mesi più di mille morti, di cui 300 bambini, raccolti sommersi da un metro di acqua (un terzo dell’intero Paese risulta coperto; ci sono scene da diluvio universale), milioni di capi di bestiame annegati, case e strade distrutte e ponti crollati in un Paese già povero di suo. Gli sfollati sono 33 milioni in 72 distretti su una popolazione di 220 milioni. La regione più colpita è quella della provincia meridionale del Sindh. I soccorsi sono lenti e il rischio di una immane carestia si profila in queste terre. Certo, i venti monsonici (dall’arabo mawsim, stagione) fanno parte delle dinamiche climatiche dell’Oceano Indiano e da sempre influenzano fortemente il clima del subcontinente indiano.\n\nAnche in altre parti del globo esistono, ma c’è da dire che in Asia sono molto più intensi. I monsoni danno origine a due sole stagioni: una secca in inverno e l’altra umida d’estate. In inverno l’oceano è più caldo e quindi l’aria sottostante risale creandosi un vuoto che risucchia aria fredda e secca dall’entroterra, cosicché il periodo è caratterizzato da siccità. D’estate avviene esattamente il contrario. L’entroterra riscaldato dal sole risucchia aria umida dall’oceano e quindi si creano le abbondanti precipitazioni. Va da sé che quando in estate, come questa attuale in Pakistan, si hanno temperature superiori ai 50°C, tanto che sono aumentati i ricoveri per malori e colpi di sole fra la popolazione, l’energia che si crea sull’oceano è terrificante, e questa determina piogge altrettanto terrificanti. È strano che nei tg si stia parlando poco di questa tremenda inondazione. Purtroppo, continuando ad emettere CO2 nell’atmosfera ai ritmi attuali, i cambiamenti climatici subiranno accelerazioni imprevedibili, altro che adoperarsi per invertirli!\n\nCon l’aumento della temperatura media del nostro pianeta, fenomeni estremi come questi accadranno sempre più spesso e sempre con intensità più estrema. Che poi tali fenomeni vadano a colpire Paesi che di industrializzato hanno ben poco, come il Pakistan o altri Paesi poveri, non significa che i cambiamenti climatici non siano i responsabili! Questa è una facile scappatoia per negazionisti, ma la realtà è che i fenomeni naturali sono legati tra di loro in tutto il pianeta. Semplicemente il riscaldamento globale colpisce maggiormente le zone più a rischio. Come a rischio è anche l’Italia, perché si trova al centro dell’hotspot climatico, un termine (punto di accesso, come l’hotspot wi-fi), per definire i cambiamenti climatici del mare Mediterraneo, dove sono più repentini per una serie di cause. E ne abbiamo fin troppe evidenze, purtroppo: siccità e caldo prolungato e conseguenti tifoni e piogge torrenziali.\n\nPerò da noi si comincia a riconsiderare l’uso del carbone per ovviare in parte alla crisi energetica che sta colpendo l’Europa in seguito all’invasione di Putin dell’Ucraina! Immettiamo ancora CO2 nell’atmosfera invece di diminuirla, fino ad azzerarla entro il 2050 – come concordato nelle varie Cop, conferenze annuali delle parti sui cambiamenti climatici e sui possibili rimedi. Possibile che in nome del pragmatismo politico non si debba fare tesoro della memoria, ripetendo sempre gli stessi sbagli invece che contribuire con una visione lungimirante sui problemi? Una visione che eviti ogni volta di trovarsi impreparati di fronte alle emergenze. Che poi combattere i cambiamenti climatici non è un’ideologia, ma una realtà e una necessità improcrastinabile di tutta l’umanità.\n\nIl blog Sostenitore ospita i post scritti dai lettori che hanno deciso di contribuire alla crescita de ilfattoquotidiano.it, sottoscrivendo l’offerta Sostenitore e diventando così parte attiva della nostra community. Tra i post inviati, Peter Gomez e la redazione selezioneranno e pubblicheranno quelli più interessanti. Questo blog nasce da un’idea dei lettori, continuate a renderlo il vostro spazio. Diventare Sostenitore significa anche metterci la faccia, la firma o l’impegno: aderisci alle nostre campagne, pensate perché tu abbia un ruolo attivo! Se vuoi partecipare, al prezzo di “un cappuccino alla settimana” potrai anche seguire in diretta streaming la riunione di redazione del giovedì – mandandoci in tempo reale suggerimenti, notizie e idee – e accedere al Forum riservato dove discutere e interagire con la redazione. Scopri tutti i vantaggi!",
    "Una banconota commemorativa per i 75 ANNI DEL PAKISTAN": "Tra politica ed ecologia, la Banca centrale di Islamabad ha emesso un biglietto speciale dedicato all’indipendenza e alla natura del Pakistan\n\na cura della redazione | Il 14 agosto del 1947 nasceva ufficialmente la Repubblica islamica del Pakistan, 784 mila chilometri quadrati per una popolazione che attualmente sfiora i 240 milioni di abitanti. Resosi indipendente dalla Gran Bretagna, distaccatosi dall’India, il Pakistan è oggi una potenza nucleare e un soggetto importante nel panorama economico e politico del continente asiatico.\n\nLa State Bank of Pakistan, per commemorare i 75 anni di indipendenza del paese, ha emesso una banconota speciale (mm 147×75) del valore facciale di 75 rupie stampata dalla Pakistan security printing corporation a toni base di verde e blu.\n\nSul fronte campeggiano il logo delle celebrazioni e i ritratti di quattro fondamentali personaggi nella storia del paese asiatico: Syed Ahmed Khan, Mohtarma Fatima Jinnah, Mohammed Ali Jinnah e Allama Iqbal. Al retro la Terra vista dallo spazio e un esemplare di markhor (Capra Falconeri) in un paesaggio montano con vegetazione tipica del paese e lo slogan ecologista SAVING CLIMATE AND SPECIES.",
    "In Pakistan è lotta contro il tempo per evitare lo straripamento del lago Manchar": "AGI - È lotta contro il tempo, nel Pakistan devastato dalle inondazioni, per scongiurare lo straripamento del lago Manchar ma i tentativi delle autorità di allargarne il bacino non hanno finora prodotto risultati, riferisce Reuters. Già 100 mila persone sono state finora evacuate dall'area circostante il lago, il più grande del Paese, e altre centinaia di migliaia potrebbero essere allontanate in caso di rottura degli argini.\n\n\"Abbiamo ampliato la precedente breccia a Manchar per ridurre l'innalzamento del livello dell'acqua\", ha spiegato all'agenzia di stampa il ministro provinciale dell'irrigazione, Jam Khan Shoro. Nelle vicine di Johi e Mehar, nella provincia di Sindh, la popolazione sta lavorando a barriere che proteggano dalle alluvioni più gravi a colpire il Pakistan, la cui superficie e' allagata per un terzo, in almeno 12 anni.\n\nA Mehar il 90% della popolazione ha lasciato le proprie abitazioni e chi è rimasto cerca di mettere l'insediamento in sicurezza grazie ai macchinari forniti dal governo. Johi è ormai circondata del tutto dall'acqua, tanto da apparire come un'isola, e sta resistendo grazie a dighe improvvisate allestite dai residenti. Inondato anche il vicino aeroporto di Sehwan.\n\nLe alluvioni in Pakistan\n\nNei mesi di luglio e agosto sul Pakistan è caduto quasi il 190% di pioggia in più rispetto alla media degli ultimi trent'anni, per un totale di 390,7 millimetri. La percentuale è salita al 466% nella provincia di Sindh, la più interessata dalle ingenti precipitazioni monsoniche, che hanno colpito oltre 33 milioni di persone. Le alluvioni hanno causato almeno 1.300 morti e spazzato via case, aziende, strade e ponti.\n\nCase distrutte in Pakistan dopo le forti piogge\n\nLe previsioni del tempo per il mese di settembre non lasciano spazio all'ottimismo e l'Agenzia delle Nazioni Unite per i rifugiati (Unhcr) ha avvertito che la situazione umanitaria potrebbe peggiorare ulteriormente. \"Temiamo che la situazione possa deteriorarsi\", ha affermato Indrika Ratwatte, direttrice dell'Unhcr per l'Asia e il Pacifico, \"ciò aumenterà i problemi per i sopravvissuti alle inondazioni e probabilmente peggiorerà le condizioni di quasi mezzo milione di sfollati, costringendo altre persone ad abbandonare le loro case\".\n\nL'agenzia Onu ha lanciato un ponte aereo per fornire aiuti da Dubai. I primi quattro voli sono decollati lunedì, ha detto Ratwatte. Sono previsti altri sei voli, con a bordo materassi, teloni e utensili da cucina. \"L'insicurezza alimentare sarà enorme perche' i raccolti sono devastati, ovviamente, e anche il poco che avevano in termini di bestiame viene distrutto\", ha aggiunto la funzionaria.\n\nLe tende per gli sfollati in Pakistan\n\nCirca 636.940 sfollati sono stati ospitati in tendopoli, fa sapere l'Onu, secondo i cui dati sono stati spazzati via 1,6 milioni di case, strade, ferrovie e sistemi di telecomunicazioni e sono stati inondati più di 800.000 ettari di terreni agricoli, distruggendo le coltivazioni e i prodotti stoccati. L'Unhcr comunica inoltre che le inondazioni hanno provocato danni materiali per 10 miliardi di dollari.\n\nL'Organizzazione Mondiale della Sanità delle Nazioni Unite ha affermato, da parte sua, che sono stati danneggiati oltre 1.460 centri sanitari, 432 dei quali completamente distrutti, la maggior parte nel Sindh. Più di 4.500 campi medici sono stati allestiti dall'Oms e dai suoi partner, mentre sono stati distribuiti più di 230.000 test rapidi per diarrea acquosa acuta, malaria, dengue, epatite e chikungunya, tutte malattie la cui diffusione sta crescendo a causa del disastro.",
    "Il Pakistan dopo le alluvioni": "“Alcune parti del Pakistan sembravano un mare\", ha dichiarato mercoledì il Primo Ministro Shehbaz Sharif, dopo aver visitato alcune delle aree colpite dalle inondazioni che hanno devastato un terzo della nazione dell'Asia meridionale, dove altri 18 morti hanno portato il bilancio delle vittime a oltre 1340 persone. Secondo le stime dei funzionari, ben 33 milioni di persone su una popolazione di 220 milioni sono state colpite da un disastro imputato al cambiamento climatico, che ha lasciato centinaia di migliaia di persone senza casa e ha causato perdite per almeno 10 miliardi di dollari.",
    "Il Pakistan sott'acqua e vicino al default: il Fmi approva aiuti per 7 miliardi": "x Foto di Arshad Arbab, via Epa, via Ansa Foto di Bilawal Arbab, via Epa, via Ansa Foto di Waqar Hussain, via Epa, via Ansa Foto di Nadeem Khawar, via Epa, via Ansa Foto di Bilawal Arbab, via Epa, via Ansa Foto di Rehan Khan, via Epa, via Ansa Foto di Rehan Khan, via Epa, via Ansa Foto di Bilawal Arbab, via Epa, via Ansa Foto di Bilawal Arbab, via Epa, via Ansa Foto di Zahid Hussain, via AP, via LaPresse Foto di Bilawal Arbab, via Epa, via Ansa Foto di Bilawal Arbab, via Epa, via Ansa Foto di Naveed Ali, via AP, via LaPresse Foto di Nadeem Khawar, via Epa, via Ansa Foto di Asim Tanveer, via AP, via LaPresse Foto di Fareed Khan, via AP, via LaPresse 1 di 16\n\nUn terzo del Pakistan rischia di venire sommerso dall'acqua, mentre il 75 per cento della provincia del Belucistan è già inondata. Sono le conseguenze delle violentissime piogge monsoniche che stanno piegando il paese, per le quali si stimano già 10 miliardi di danni. Il numero più drammatico riguarda però la conta delle persone uccise: secondo la National disaster management authority da giugno ne sono morte 1.136. Il presidente Shehbaz Sharif ha detto che si tratta di un fenomeno \"senza precedenti negli ultimi 30 anni\" e nelle ultime 24 ore hanno perso la vita 75 persone.\n\nPer sostenere il paese in questa situazione, il Fondo monetario internazionale (Fmi) ha approvato un pacchetto da 7 miliardi di dollari. La prima tornata, che ammonta a 1,1 miliardi sta per essere erogata. L'economia del Pakistan era già in ginocchio prima di questi eventi, tanto che il presidente si era già mosso introducendo misure molto rigide per risollevarla. Il forte aumento - fino al 45 per cento in più - del prezzo del carburante, nonché il rialzo di quello del cibo, potrebbero risultare pericolosi e provocare reazioni nel paese che conta 220 milioni di cittadini. Sarà quindi importante affrontare gli squilibri interni, dal momento che le inondazioni hanno già distrutto i raccolti di riso e cotone e colpito in totale 30 milioni di persone.",
    "Dopo le alluvioni rischio crisi sanitaria in Pakistan": "Le altre notizie del giorno: un fondo esterno per le agenzie umanitarie in Afganistan con parte dei \"fondi congelati\" negli Usa, l'India ha ridotto l'afflusso di turisti verso lo Sri Lanka, in Giappone la maggior parte dei single vorrebbe sposarsi, la disperazione dei risparmiatori libanesi, in Georgia sono diventati obbligatori gli scacchi a scuola.\n\nPAKISTAN\n\nIn Pakistan rischia di scatenarsi una crisi sanitaria dopo le recenti inondazioni: mentre continuano le operazioni di soccorso, le autorità sanitarie del Paese hanno segnalato un aumento dei casi di dengue, malaria e infezioni gastriche, poiché la maggior parte degli sfollati si trova vicino ad acque stagnanti. Qui la raccolta fondi di AsiaNews per le popolazioni alluvionate.\n\nAFGHANISTAN\n\nPer evitare che i fondi congelati dell’Afghanistan finiscano in mano ai talebani, gli Stati Uniti hanno dichiarato di voler istituire un fondo esterno di 3,5 miliardi di dollari con sede a Ginevra. La gestione sarà affidata ad esperti che avranno il compito di fare in modo che il denaro vado alle agenzie umanitarie e alla popolazione afghana. Nel frattempo la Missione di assistenza alle Nazioni unite in Afghanistan ha espresso preoccupazione “per la violazione dei diritti umani nel Panjshir”, dove i talebani hanno ucciso alcuni combattenti del Fronte di resistenza.\n\nGIAPPONE\n\nSecondo un’indagine condotta l’anno scorso, l’81% degli uomini e l’84% delle donne single tra i 18 e i 34 anni vorrebbe sposarsi un giorno. Rispetto all’ultimo sondaggio del 2015 la media dei figli desiderati dalle donne è scesa da 2,02 a 1,79. L’invecchiamento della popolazione e la mancanza di immigrazione rendono garantire la sicurezza sociale in Giappone un compito particolarmente difficile.\n\nINDIA – SRI LANKA\n\nAd agosto i viaggi degli indiani in Sri Lanka sono calati del 20% rispetto al mese precedente. Il governo indiano aveva chiesto ai propri cittadini di non recarsi sull’isola dopo che una nave cinese era stata autorizzata ad attraccare al porto di Hambantota. Nei primi otto mesi del 2022 i turisti indiani sono stati la principale fonte di reddito per lo Sri Lanka, colpito da una grave crisi economica.\n\nLIBANO\n\nIeri una donna libanese ha costretto il personale della Blom Bank a Beirut a consegnarle migliaia di dollari dal proprio conto per pagare, a sua detta, le spese mediche per la sorella malata di cancro. Poco dopo un uomo armato è entrato in una filiale di BankMed nella città di Aley e ha anch’egli tentato di recuperare i propri risparmi. L'uomo poi si è consegnato alle autorità. Negli ultimi anni la lira libanese ha perso oltre il 90% del suo valore e dal 2019 molti fondi sono stati congelati.\n\nRUSSIA – UCRAINA\n\nNei territori liberati dall’occupazione russa dopo il contrattacco ucraino sono stati arrestati numerosi insegnanti russi, che erano stati inviati a indottrinare gli alunni ucraini secondo i programmi propagandistici moscoviti, e ora rischiano fino a 12 anni di reclusione, senza poter neppure essere inseriti negli scambi di prigionieri, non essendo dei combattenti.\n\nGEORGIA\n\nDa quest’anno gli scacchi diventano una materia obbligatoria in tutte le scuole della Georgia, fin dalla prima elementare; durante l’estate sono stati appositamente preparati oltre 4000 maestri. Il ministro dell’istruzione Mikhail Chkhenkeli ha spiegato che serve a sviluppare “il pensiero logico e critico, e l’abitudine a risolvere questioni complesse”.",
    "Media: delegazioni di Indonesia e Pakistan in segreto in Israele": "GERUSALEMME – Due delegazioni da Indonesia e Pakistan sarebbero segretamente in visita in Israele. A riportarlo, l’emittente televisiva dello Stato ebraico in lingua inglese i24news. Entrambe le nazioni musulmane non hanno relazioni diplomatiche con Gerusalemme. Eppure, in un mondo dalle dinamiche geopolitiche profondamente mutate negli ultimi due anni – dopo la firma degli Accordi di Abramo – ciò che un tempo sarebbe stato considerato fantascienza oggi appare possibile.",
    "I ministri Soylu e Kurum si recano in Pakistan": "1874857\n\nIl ministro degli Interni Suleyman Soylu ed il ministro dell'Ambiente, della Pianificazione urbana e dei Cambiamenti climatici Murat Kurum si sono recati in Pakistan, colpito dal disastro dell'alluvione.\n\nI due ministri, che si sono recati nella regione per ordine del presidente della Repubblica Recep Tayyip Erdogan, all'aeroporto internazionale di Islamabad sono stati accolti dal ministro degli Interni pakistano Rana Sana Ullah Khan, il ministro dei Cambiamenti climatici Sherry Rahman ed il ministro per la Pianificazione, lo Sviluppo e la Riforma Ahsan Iqbal.\n\nNella sua dichiarazione, Soylu affermando che il cuore e le preghiere del presidente Erdogan sono con il Pakistan, ha osservato quanto segue:\n\n\"Oggi, nel giorno santo di venerdì, nelle 90 mila moschee del Paese verranno chieste preghiere e sostegno per i nostri fratelli e sorelle pakistani.\n\nFinora al Pakistan sono stati forniti tende, aiuti alimentari e medicine da 11 aerei. Il secondo treno della gentilezza sarà nella regione entro 5-6 giorni.\n\nContinueremo a stare al fianco dei nostri fratelli. Il ponte di soccorso continuerà sia con i treni che con gli aerei fino a quando non saranno soddisfatte le loro esigenze\".",
    "Alluvioni in Pakistan, il destino di migliaia di persone dipende da una diga che ha 90 anni - Mondo": "Alluvioni in Pakistan, il destino di migliaia di persone dipende da una diga che ha 90 anni",
    "Pakistan, le immagini aeree delle inondazioni": "Le autorità sanitarie pakistane preoccupate per il rischio malattie\n\n(LaPresse) Situazione ancora difficile in diverse zone del Pakistan, colpite da inondazioni. Dopo le forti inondazioni di queste settimane, le autorità sanitarie pakistane sono preoccupate per il rischio che malattie trasmesse dall'acqua si diffondano nelle aree colpite dagòli allagamenti.",
    "Pakistan, Papa: \"Vicino al popolo colpito dalle alluvioni \" - Mondo": "Pakistan, Papa: \"Vicino al popolo colpito dalle alluvioni \"\n\n28 agosto, 15:10\n\n\"Sia pronta e generosa la solidarieta' internazionale\"",
    "Lo straripamento del lago Manchar, in Pakistan": "◆ Il lago Manchar, il più grande bacino d’acqua dolce del Pakistan, è straripato tra la fine di agosto e l’inizio di settembre a causa delle piogge torrenziali che hanno colpito la valle del fiume Indo. Le autorità hanno creato dei varchi artificiali per controllare il deflusso delle acque ed evitare allagamenti catastrofici in aree densamente popolate. Nelle ultime settimane il Pakistan è stato colpito dalle più gravi alluvioni della sua storia: più di 1.300 persone sono morte e centinaia di migliaia sono rimaste senza casa.\n\nLe tre immagini in alto, scattate dal satellite Landsat 8 della Nasa il 25 giugno, il 28 agosto e il 5 settembre 2022, mostrano il lago Manchar prima e durante le alluvioni. Il lago, che ha una superficie di quasi 230 chilometri quadrati (il lago Maggiore, tra Italia e Svizzera, è di 212 chilometri quadrati), si trova a ovest del fiume Indo, nella provincia meridionale del Sindh, una delle più colpite dalle alluvioni. Dall’inizio dell’anno le precipitazioni nella provincia sono state cinque volte superiori alla media.\n\nCon molti sistemi idrici danneggiati, il governo e le agenzie internazionali temono conseguenze per la disponibilità di acqua potabile, la sicurezza alimentare, i servizi igienici e la salute pubblica. Il 30 agosto Islamabad ha proclamato lo stato d’emergenza e ha chiesto aiuto alla comunità internazionale.–Sara E. Pratt (Nasa)",
    "Pakistan, al momento un terzo del Paese è sott'acqua": "Un terzo del Pakistan \"è sott'acqua in questo momento\".\n\nA dirlo è il ministro del Cambiamento climatico Sherry Rehman, definendo le inondazioni che hanno colpito il Paese \"una crisi di proporzioni inimmaginabili\". \"È tutto un grande oceano, non c'è terra asciutta per pompare fuori l'acqua\", ha aggiunto, mentre il Paese lotta ancora contro le inondazioni che hanno colpito 33 milioni di persone.",
    "Aggiornamenti dal Pakistan: la visita del Segretario Generale ONU Guterres in una situazione ancora disastrosa": "Tra l’8 e il 10 settembre il Segretario Generale delle Nazioni Unite António Guterres ha organizzato una visita in Pakistan per offrire solidarietà e supporto alla comunità locale. A partire da giugno di quest’anno, il Paese sta vivendo una grave crisi umanitaria, causata da una delle peggiori stagioni monsoniche della propria storia.\n\nDurante la sua visita, il Segretario Generale ha visitato le zone colpite dall’alluvione e ha incontrato i funzionari del governo, la comunità diplomatica e una delegazione di ONG, guidata dal Country Director CESVI Farhan A. Khan, e un gruppo di imprenditori.\n\nGuterres ha invitato la comunità internazionale a destinare aiuti massicci al governo pakistano per affrontare la crisi, sottolineando l’ingiustizia e i costi sproporzionati che sta pagando il Paese in termini di cambiamento climatico, nonostante sia responsabile solo dell’1% delle emissioni di gas serra a livello globale.\n\nDei 33 milioni di persone dislocate nei 116 distretti più colpiti dalle inondazioni, si stima che circa 6,4 milioni di persone, di cui circa 3,4 milioni sono bambini, necessitino di assistenza immediata (UNICEF , 2022).\n\nA partire dal 14 giugno, 1.396 persone sono morte e 12.728 sono rimaste ferite, mentre 1,74 milioni di case, 22.000 scuole e 6.675 km di strade sono state distrutte o danneggiate (WFP, 2022).\n\nInoltre, più di 1,2 milioni di ettari di terre agricole sono stati danneggiati nella sola provincia del Sindh e Per più di 3,5 milioni di bambini è stato interrotto l’accesso all’educazione, con molte scuole danneggiate o chiuse per precauzione (UN OCHA , 2022).\n\nL’intervento di CESVI in Pakistan si concentra ormai dal 2005 su attività di formazione della popolazione locale sui temi della resilienza e della gestione delle catastrofi naturali. In particolare, a partire dal 2021 abbiamo attivato il progetto “Strengthening resilience of populations vulnerable to recurrent disasters and emergencies in Sindh” – finanziato dalla DG ECHO dell’Unione Europea -, grazie a cui abbiamo supportato 50 villaggi, e offerto a 31.795 persone training per migliorare le proprie capacità di rispondere alle crisi.\n\nNel corso di quest’ultima crisi e nell’ambito del medesimo progetto, CESVI ha distribuito 1.000 kit di emergenza contenenti prodotti per l’igiene personale, saponi, secchi per lavarsi, taniche d’acqua, pastiglie per la purificazione dell’acqua e zanzariere, strumenti necessari per mitigare il rischio di infezioni nella popolazione colpita dall’emergenza, come diarrea e malaria.\n\nAl momento, la popolazione raggiunta ammonta a 5.500 persone (corrispondenti a 1.000 famiglie) e si trova nel distretto di Mirpur Khas, nella provincia del Sindh.\n\nLo staff di CESVI sta predisponendo nuove distribuzioni di kit di emergenza e sta sviluppando proposte progettuali per implementare un intervento ad ampio spettro e di supporto emergenziale.\n\nLavoriamo ogni giorno per supportare la popolazione colpita dall’alluvione, dovuta alla crisi climatica.\n\nRimani al nostro fianco per renderlo possibile.",
    "Brevi dal mondo: Etiopia, Pakistan, Libia": "Internazionale . Tigray, bombe su un asilo: due bambini tra le quattro vittime. Mai tanta pioggia in Pakistan, almeno mille morti. Libia divisa in due, scontri a Tripoli tra milizie rivali",
    "Pakistan, il premier Sharif distribuisce aiuti alle vittime delle alluvioni - Mondo": "Pakistan, il premier Sharif distribuisce aiuti alle vittime delle alluvioni",
    "Pakistan, il Papa: \"Vicino al popolo colpito dalle alluvioni\"": "28 agosto 2022 Link Embed\n\nhttps://video.repubblica.it/cronaca/pakistan-il-papa-vicino-al-popolo-colpito-dalle-alluvioni/424049/425004 Copia <iframe class=\"rep-video-embed\" src=\"https://video.repubblica.it/embed/cronaca/pakistan-il-papa-vicino-al-popolo-colpito-dalle-alluvioni/424049/425004&width=640&height=360\" width=\"640\" height=\"360\" frameborder=\"0\" scrolling=\"no\"></iframe> Copia\n\nPakistan, il Papa: \"Vicino al popolo colpito dalle alluvioni\"\n\n\"In questo luogo che ha patito e ha subito una dura calamità, voglio assicurare la mia vicinanza alle popolazioni del Pakistan, colpite da alluvioni e inondazioni di proporzioni disastrose. Prego per le numerose vittime, per i feriti, per gli sfollati, e perché sia pronta la generosa solidarietà internazionale\". Così Papa Francesco chiede alla comunità internazionale di aiutare il Pakistan. La preghiera arriva mentre è in visita alla città dell'Aquila colpita da un terremoto nel 2009",
    "Pakistan, sono quasi tre milioni e mezzo i bambini colpiti dalle inondazioni": "Le inondazioni delle ultime settimane in Pakistan hanno colpito duramente 6,4 milioni di persone, compresi 3,4 milioni di bambini. Oltre 1.000 persone sono rimaste uccise - un terzo delle quali erano bambini.\n\nCirca 200.000 case sono state completamente demolite e 450.000 danneggiate. Circa 18.000 scuole sono state distrutte.\n\n\n\nOltre 700.000 animali da allevamento sono morti; 2 milioni di ettari di coltivazioni sono andati perduti; oltre 3.000 km di strade sono stati danneggiati e 145 ponti sono non sicuri o non esistono più.\n\nAd acuire una situazione terribile, la maggior parte dei 66 distretti più duramente colpiti sono tra i più vulnerabili del Pakistan. I bambini, che già soffrivano di alti tassi di malnutrizione, scarso accesso all'acqua e ai servizi igienici, bassa iscrizione a scuola e altre privazioni, sono ora feriti, senza casa, scuola e persino acqua da bere. Alcuni di questi distretti ospitano anche gli oltre 400.000 rifugiati che di recente sono fuggiti dall'Afghanistan.\n\n\n\nL'UNICEF ha uffici sul campo in tutte e 3 le provincie colpite. Insieme con il Governo, altre Agenzie delle Nazioni Unite e ONG partner, l'UNICEF in Pakistan sta riprogrammando le risorse esistenti e attingendo alle scorte di beni di prima necessità per fornire un sostegno urgente e salvavita. L'UNICEF ha già fornito servizi di emergenza immediati e forniture per un valore di 1 milione di dollari.\n\n\n\nL'UNICEF sta distribuendo acqua sicura da bere, forniture mediche, medicinali e vaccini salvavita, alimenti terapeutici e kit igienici a bambini e famiglie. Stiamo anche creando centri di apprendimento temporanei e ci stiamo occupando della protezione e del benessere psicosociale dei bambini colpiti.\n\n\n\nIn Balochistan - dove i nostri team stimano che oltre due terzi degli ospedali e delle strutture sanitarie e dal 40 al 70% delle scuole siano stati danneggiati - l'UNICEF sta consegnando acqua potabile da bere, kit igienici, sapone e sta promuovendo corrette pratiche igieniche. Finora l'UNICEF ha raggiunto circa 300.000 persone in sei distretti; allestito campi sanitari per fornire cure d'emergenza, vaccinazioni per prevenire le epidemie, assistenza alle donne in gravidanza e servizi sanitari e nutrizionali, raggiungendo 30.000 pazienti.\n\n\n\nStiamo anche curando la malnutrizione dei bambini, il 40% dei quali soffriva già di malnutrizione cronica prima della crisi. Stiamo fornendo integratori alimentari alle madri e finora abbiamo raggiunto circa 7.500 bambini sotto i cinque anni. Stiamo anche fornendo servizi di sostegno psicosociale ai bambini e alle donne in difficoltà e abbiamo allestito spazi di apprendimento temporanei per consentire ai bambini di continuare la loro istruzione, raggiungendo finora 2.000 persone. Le scuole non danneggiate vengono utilizzate per ospitare le famiglie sfollate; tutte le lezioni sono state sospese in tutta la provincia per un'altra settimana.\n\n\n\nPer rispondere ai bisogni più urgenti, l'UNICEF ha bisogno di 37 milioni di dollari per raggiungere 3,4 milioni di bambini con acqua, servizi igienico sanitari e nutrizionali, cure mediche, istruzione e protezione.",
    "I monsoni devastano il Pakistan, oltre mille morti - Primopiano": "(ANSA) - ROMA, 30 AGO - Quasi mille morti, 33 milioni di evacuati, un milione di case distrutte e il rischio di un'epidemia da colera. E' il tragico bilancio delle inondazioni dovuto alle piogge monsoniche che da tre mesi continuano a devastare il Pakistan. Dallo scorso giugno, il Paese si trova ad affrontare quello che le autorità hanno definito \"il peggior disastro umanitario di questo decennio\" dovuto al \"cambiamento climatico\". L'Autorità nazionale per la gestione dei disastri, nel suo ultimo rapporto, ha detto che 45 persone sono morte in incidenti legati alle inondazioni da venerdì a sabato. Il bilancio da metà giugno è salito dunque a 982 morti e 1.456 feriti. Molte zone del Pakistan sono diventate inaccessibili e i soccorritori stanno lottando per evacuare migliaia di persone dalle aree più colpite: le province meridionali di Balochistan e Sindh. Il nuovo bilancio delle vittime arriva il giorno dopo che il primo ministro, Shehbaz Sharif, ha chiesto l'aiuto internazionale per far fronte ai danni. Al momento, sono 33 milioni gli sfollati, circa il 15% della popolazione del Paese dell'Asia meridionale. Molti fiumi nel Khyber Pakhtunkhwa - una pittoresca provincia di montagne e valli - hanno rotto gli argini, demolendo decine di edifici, tra cui un hotel di 150 stanze che si è letteralmente sbriciolato. Inoltre, le inondazioni hanno distrutto più di due milioni di acri di colture e 3.100 chilometri di strade, mentre 149 ponti sono stati spazzati via. Secondo gli esperti, le alluvioni di quest'anno sono paragonabili a quelle del 2010 - le peggiori mai registrate - quando morirono oltre 2.000 persone e quasi un quinto del Paese fu sommerso dalle acque. Le autorità attribuiscono la devastazione ai cambiamenti climatici causati dall'uomo, affermando che il Pakistan sta ingiustamente sopportando le conseguenze di pratiche ambientali irresponsabili in altre parti del mondo. Il Paese è all'ottavo posto nell'Indice globale di rischio climatico, una lista compilata dall'Ong ambientalista Germanwatch dei Paesi ritenuti più vulnerabili alle condizioni meteorologiche estreme causate dal cambiamento climatico. Tuttavia, le autorità locali hanno pure una parte della responsabilità. La corruzione, la scarsa pianificazione e la violazione delle norme locali hanno fatto sì che migliaia di edifici siano stati costruiti in aree soggette a inondazioni stagionali, anche se non così gravi come quest'anno.\n\nIl governo ha dichiarato l'emergenza e mobilitato l'esercito, ma la situazione sta diventando sempre più complicata. (ANSA).\n\n",
    "Alluvioni in Pakistan, le immagini aeree di Jaffarabad coperta dall'acqua - Mondo": "Alluvioni in Pakistan, le immagini aeree di Jaffarabad coperta dall'acqua\n\n31 agosto, 15:32\n\nUn terzo del Paese e' stato colpito da pesanti alluvioni a causa delle piogge monsoniche",
    "VIDEO : Piogge monsoniche e inondazioni: un terzo del Pakistan è sommerso": "",
    "Inondazioni in Pakistan, case distrutte e strade allagate - Mondo": "Inondazioni in Pakistan, case distrutte e strade allagate\n\n29 agosto, 12:21\n\nNella provincia di Khyber-Pakhtunkhwa il fiume Swat e' diventato impetuoso",
    "Inondazioni record in Pakistan, un terzo e' sott'acqua - Mondo": "Inondazioni record in Pakistan, un terzo e' sott'acqua",
    "Inondazioni Pakistan, allerta Oms per dengue e malaria": "L'Organizzazione mondiale della sanità lancia l'allarme in Pakistan, dove febbre dengue e malaria si stanno diffondendo tra gli oltre 33 milioni di abitanti colpiti dalle inondazioni, senza precedenti, negli ultimi giorni.\n\nSecondo l'organizzazione, le inondazioni hanno danneggiato circa 888 strutture sanitarie in tutto il Paese, 180 delle quali sono state completamente distrutte, lasciando milioni di persone senza accesso alle cure mediche.",
    "Meteo Cronaca diretta: (Video) inondazioni in Pakistan, il bilancio si aggrava, oltre 1000 morti": "Meteo Cronaca diretta: (Video) inondazioni in Pakistan, il bilancio si aggrava, oltre 1000 morti\n\n\n\n\n\nPakistan, 29agosto 2022.\n\nDiventa sempre più tragico il bilancio delle catastrofiche inondazioni che da più giorni stanno interessando il Pakistan a causa delle piogge monsoniche. I morti sono più di 1000 e tra questi ci sono almeno 348 bambini. Migliaia di abitazioni sono andate distrutte e 3.500 km di strade spazzate via",
    "VIDEO : \"Un terzo del Pakistan sott'acqua\".ONU, appello per la raccolta di 160 mln di dollari": "",
    "VIDEO : Più di 1033 morti in Pakistan per i monsoni devastatori": "",
    "Türkiye ha offerto la sua mano d'aiuto al Pakistan": "1874407\n\nDopo che l'inondazione ha colpio gravamente il Pakistan, Türkiye ha offerto la sua mano d'aiuto al paese che affronta in questi giorni gravi problemi.\n\nIl numero degli aerei che trasportano aiuti dalla Turkiye al Pakistan e' salito a 9.\n\nIl ministero dell'Interno e la Direzione per la gestione dell'Emergenza hanno condiviso i dettagli deglli aiuti su Twitter.\n\nOltre 7 mila tende , 7 mila 990 coperte e cuscini , 11 mila 314 pacchi alimentari, 2 mila pacchi per l'igiene , 1320 scatole di materiale per abbigliamento, 426 mila unita' di materiali medicinali, 1008 unita' di set da cucina, 50 barche a motore sono stati inviati al apese tramite 9 aerei e un treno.\n\nCon 2 treni di amicizia sono stati spediti in pakistan 2 mila tende, 21 mila cuscini 4 mila set da cucina 2 mila 808 pacch alimentari.\n\nIntanto 20 persone arrivate dalla Türkiye partecipano ai lavori di soccorso in Pakistan. Ne 11 sono i membri dell'AFAD, 3 medici.",
    "La Corte Suprema: più attenzione ai casi di blasfemia, per tutelare gli innocenti e garantire un giusto processo": "ASIA/PAKISTAN - La Corte Suprema: più attenzione ai casi di blasfemia, per tutelare gli innocenti e garantire un giusto processo\n\ndiritti umani blasfemia giustizia mercoledì, 14 settembre 2022\n\nIslamabad (Agenzia Fides) - “Accogliamo con favore la decisione della Corte Suprema del Pakistan che chiede al Governo maggiore prudenza nel trattare i casi di blasfemia. Ricordiamo l'uso improprio delle leggi sulla blasfemia negli ultimi due decenni. Questa è una seria preoccupazione tra cristiani, indù e altre minoranze religiose in Pakistan. È molto importante che i funzionari della polizia e del governo trattino i casi di blasfemia con molta attenzione, in modo che nessun innocente sia incriminato\": lo afferma all'Agenzia Fides Sabir Michael, cattolico impegnato nella società civile, commentando la recente sentenza della Corte Suprema del Pakistan che ha ordinato allo Stato massima diligenza nel trattare i casi di blasfemia.\n\nNella dettagliata sentenza emessa agli inizi di settembre (vedi Fides 1/9/2022) l'organo supremo della magistratura pakistana chiede espressamente ai funzionari statali di esercitare la \"massima cura\" e riconosce i problemi e le strumentalizzazioni di tale legislazione.\n\nIn un testo di nove pagine, visionato dall'Agenzia Fides, il collegio dei giudici comprendente il giudice Qazi Faez Isa e il giudice Syed Mansoor Ali Shah rileva che i casi di blasfemia ricevono molta attenzione e pubblicità, con il potenziale effetto di mettere a repentaglio lo svolgimento di un processo giusto e regolare. I giudici prendono atto dei casi in cui vengono mosse false accuse di blasfemia per regolare conti personali o si sporgono denunce di blasfemia per secondi fini. Il giudice Isa sottolinea che l'accusa non deve essere mai influenzata da \"zelo o indignazione morale\", ma che lo stato, cioè il pubblico ministero \"deve procedere con meticolosità e indagare diligentemente sul presunto crimine in tali controversie\".\n\nLa Corte afferma che, attenendosi ai principi della giurisprudenza islamica, applicando il diritto costituzionale, occorre sempre garantire che un innocente non venga condannato ingiustamente per reati relativi alla religione, soprattutto \"quando esiste solo l'improbabile testimonianza orale di testimoni\". La sentenza osserva che “va garantito il diritto fondamentale dell'imputato a un giusto ed equo processo\", rilevando che \"vi sono stati casi in cui una folla di persone infuriate hanno ferito o persino ucciso un accusato, prima che fosse giudicato colpevole\".\n\n“La legge proibisce di farsi giustizia da sé. Nella giurisprudenza islamica anche se una persona è stata giudicata colpevole e condannata a morte, la sentenza può essere eseguita solo da chi è autorizzato, e se uccide il condannato, il responsabile del reato deve essere punito”, spiega la Corte nella sentenza. Il testo ricorda anche che predicare il cristianesimo non è un crimine in Pakistan, ma \"è un diritto fondamentale di ogni cittadino professare, praticare e propagare la propria religione\".\n\nSecondo Sabir Michael \"questo giudizio è un raggio di speranza, e servirà a convincere i funzionari statali ad essere più prudenti nell'affrontare i casi di blasfemia”. Ilyas Samuel, cristiano impegnato in organizzazioni che promuovono i diritti umani, nota a Fides: “Alla luce dei crescenti episodi di estremismo, questa è un'ottima decisione della Corte Suprema per migliorare l'immagine del Pakistan a livello internazionale”.\n\nNasir Raza, cristiano e professionista dei media, dichiara: “Era una sentenza necessaria. Preghiamo per la sua attuazione, in modo che persone innocenti non siano più vittime di false accuse di blasfemia, come avvenuto in casi noti, come quello della cristiana Asia Bibi, e in tanti altri\".\n\nSecondo il \"Center for Social Justice\", Ong che monitora il fenomeno, vi sono stati 1.949 persone accusate in base alle leggi sulla blasfemia tra il 1987 al 2021. Il numero include 928 musulmani, 643 ahmadi, 281 cristiani, 42 indù e 55 cittadini di fede non nota.\n\n(PA_AG) (Agenzia Fides 14/9/2022)\n\nCondividi:"
}