{
    "La Supercoppa Italiana 2024 tra Ungheria e Arabia Saudita: pioggia di milioni per la Lega Serie A": "",
    "L’Arabia Saudita introduce il visto all’arrivo per chi proviene dall’UE": "Saudi Tourism Authority comunica la decisione presa dal Ministero del Turismo saudita che permette ai residenti dei Paesi appartenenti al Consiglio di Cooperazione del Golfo (GCC) di fare domanda per un visto turistico elettronico (eVisa) per entrare in Arabia Saudita. Le nuove regole relative all’ingresso riguardano anche i cittadini del Regno Unito, degli Stati Uniti e dei Paesi dell’UE che adesso potranno ottenere un visto all’arrivo (Visa on Arrival).\n\nIn questa maniera, i visitatori avranno modo di apprezzare ed esplorare le molteplici e uniche destinazioni dell’Arabia Saudita, la sua incredibile diversità di paesaggi, il ricco patrimonio culturale, e farsi coccolare dall’impareggiabile ospitalità del popolo saudita.\n\nL’annuncio in merito alla novità sull’eVisa nonché relativamente all’estensione del visto all’arrivo a svariati Paesi, è un grande passo avanti che sta rendendo sempre più agevole visitare l’Arabia Saudita per i turisti provenienti da ogni parte del mondo.\n\nCon una notevole varietà di pacchetti e un calendario colmo di eventi che si svolgono durante tutto l’anno, l’Arabia Saudita sta creando numerose opportunità per i viaggiatori affinché questi possano sperimentare l’autenticità della culla della cultura araba.\n\nFahd Hamidaddin, Ceo e Membro del Consiglio di Amministrazione di Saudi Tourism Authority, ha commentato: “Facilitare l’ottenimento del visto per milioni di residenti dei Paesi appartenenti al Consiglio di Cooperazione del Golfo e l’estensione della possibilità di richiedere un visto all’arrivo, supportano la nostra ambizione di accogliere 100 milioni di visitatori l’anno entro il 2030 così da mostrare la nuova destinazione del turismo leisure più grande al mondo. Il nostro non è soltanto un annuncio, è un invito, in quanto stiamo rendendo sempre più semplice per i visitatori esplorare e conoscere una storia e una cultura millenaria, scenari naturali di insuperabile bellezza, senza contare il frizzante settore dell’intrattenimento. Diamo il benvenuto ai nostri vicini e a tutto il mondo, per toccare con mano l’autenticità dell’Arabia”.\n\nI residenti nel Regno Unito, negli Stati Uniti e in Europa che hanno un passaporto valido, possono ora ottenere il visto all’arrivo, mentre i residenti dei Paesi appartenenti al Consiglio di Cooperazione del Golfo sono obbligati a fare richiesta per un eVisa sul portale ufficiale di ‘Visit Saudi’ visitsaudi.com/visa e verificare tutti i requisiti e le procedure disponibili online. In ultimo, si ricorda che l’eVisa turistico saudita è disponibile per i cittadini di 49 Paesi.\n\nNavigazione articoli",
    "Nominata Hala Altuwaijri nuovo capo della Commissione per i diritti umani in Arabia Saudita": "L’Arabia Saudita, per la prima volta nella sua storia, ha nominato una donna come nuovo capo della Commissione per i diritti umani. Mossa storica per il governo saudita.\n\nRe Salman bin Abdulaziz ha emesso il decreto reale di nomina a capo della Commissione Hala Altuwaijri, che commenta su Twitter: “Ho l’onore di esprimere il mio più alto ringraziamento e apprezzamento per la generosa fiducia reale nel nominarmi capo della Commissione per i Diritti Umani. Chiedo a Dio Onnipotente di aiutarmi a servire la religione e la nazione”.\n\nMolti messaggi di sostegno e orgoglio sono arrivati alla signora Altuwaijri, oltre dall’interno della sua nazione anche da molte parti del Medo Oriente.",
    "Arabia Saudita: Riad lancia cinque progetti per produrre elettricità da energie rinnovabili": "L’Arabia Saudita ha annunciato il lancio di cinque nuovi progetti con una capacità complessiva di 3.300 megawatt per la produzione di elettricità utilizzando energia da fonti rinnovabili. Lo ha riferito l’emittente panaraba di proprietà saudita “Al Arabiya”, spiegando che i progetti sono stati lanciati dalla Saudi Power Procurement Company nell’ambito della quarta fase del Programma nazionale per le energie rinnovabili (Nrep), che è sotto la supervisione del ministero dell’Energia. Il piano include tre progetti di energia eolica e due di energia solare. Il Programma nazionale per le energie rinnovabili rientra negli obiettivi del Regno di raggiungere il mix energetico ottimale per la produzione di elettricità da fonti di energia rinnovabile, secondo gli obiettivi della Vision 2030 del Regno, spiega l’emittente.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "Scambio di prigionieri Mosca-Kiev, liberi 10 stranieri: trasferiti in Arabia Saudita - Mondo": "Scambio di prigionieri Mosca-Kiev, liberi 10 stranieri: trasferiti in Arabia Saudita\n\n22 settembre, 11:46\n\nDue cittadini americani e cinque britannici. C'e' Aislin condannato a morte in Donbass",
    "Che cosa succede tra Arabia Saudita e Usa. Report Ft": "L’Arabia Saudita e gli Stati Uniti stanno nuovamente andando alla deriva. L’analisi del Financial Times\n\nJoe Biden è stato costretto a ingoiare il suo orgoglio quando a luglio ha visitato l’Arabia Saudita per salutare con il pugno Mohammed bin Salman. Sebbene si sia esposto alle accuse di ipocrisia dopo aver bollato il regno come paria, l’imbarazzo di Biden sarebbe valso la pena se avesse indebolito la Russia di Vladimir Putin. Questo risultato non si è visto. Il principe ereditario autocratico dell’Arabia Saudita sembra essersi avvicinato a Putin da allora. La domanda è se Biden possa fare qualcosa per dissuadere l’Arabia Saudita dall’essere una spina ricorrente nel fianco dell’America. Scrive il Financial Times.\n\nLa risposta saudita implicita è sì, a patto che Biden venga sostituito da un altro presidente, preferibilmente Donald Trump. I legami del principe ereditario saudita con la famiglia di Trump sono tanto intimi quanto è evidente il suo disprezzo per l’amministrazione Biden. L’Arabia Saudita fa quindi parte di un gruppo selezionato di Paesi che tifano per uno dei partiti americani piuttosto che per l’altro. Questo include la Russia di Putin, l’Ungheria di Viktor Orbán e Israele quando Benjamin Netanyahu era il suo primo ministro. Nel nuovo disordine mondiale, l’apertura dell’America può spesso essere il suo tallone d’Achille.\n\nCi sono tre ragioni per pensare che l’Arabia Saudita del principe Mohammed rappresenterà un problema crescente per l’America di Biden. Il primo è di natura finanziaria. La sfida più urgente per Biden è garantire che il recente calo del prezzo del petrolio non subisca una battuta d’arresto. Questo calo, che ha frenato i guadagni in dollari di Putin e ha migliorato le possibilità democratiche nelle prossime elezioni di midterm, ha poco a che fare con l’Arabia Saudita. È stato soprattutto determinato dal rallentamento dell’economia cinese. Dopo la visita di Biden, il principe Mohammed ha accettato di aumentare la produzione giornaliera saudita di 236.000 barili. Ma all’inizio del mese ha concordato con Putin di tagliare un terzo della quota Opec+. Sono probabili ulteriori tagli. I sauditi preferiscono che il petrolio superi i 100 dollari al barile. Il motivo del principe Mohammed potrebbe essere più monetario che geopolitico. Ma il danno collaterale a Biden è un bonus.\n\nIl secondo è l’ostilità del principe ereditario alle lezioni dei liberali occidentali. Il contrasto retorico tra Biden e Trump è come la notte e il giorno. Biden divide il mondo in autocrazie e democrazie. Trump, il cui primo viaggio presidenziale all’estero è stato in Arabia Saudita, ha una predilezione per gli uomini forti. Il principe Mohammed sta rapidamente diventando l’autocrate dell’autocrate. Questo è quasi certamente il motivo per cui ha rinunciato a partecipare ai funerali della Regina Elisabetta lunedì. Evitare i manifestanti sarebbe stato imbarazzante. La recente incarcerazione da parte dell’Arabia Saudita di due donne attiviste per aver pubblicato opinioni dissenzienti sui social media dimostra quanto poco al principe Mohammed interessino le preoccupazioni di Biden. Entrambe le condanne – 45 anni e 34 anni – sono state estreme anche per gli standard degli uomini forti e avrebbero potuto essere facilmente evitate. Il principe ereditario sembra voler sottolineare che i valori di Biden non hanno alcuna importanza.\n\nL’ultima ragione è che il principe Mohammed preferisce visceralmente una politica estera statunitense trumpiana a quella di Biden. I legami del principe ereditario con Jared Kushner, genero di Trump, vanno ben oltre la loro amicizia WhatsApp. L’anno scorso il fondo sovrano dell’Arabia Saudita ha investito 2 miliardi di dollari nella società di private equity di Kushner, anche se l’unica esperienza precedente di Kushner era nell’attività immobiliare della sua famiglia.\n\nUn gruppo di controllo saudita ha giudicato le operazioni di Kushner “insoddisfacenti sotto tutti gli aspetti”. Ma è stata respinta dal principe Mohammed. Questo probabilmente ha salvato l’impresa di Kushner. Il fondo saudita rappresenta la maggior parte del suo capitale. Il Congresso sta indagando sull’accordo. Kushner ha difeso con forza il principe Mohammed dopo che le agenzie di intelligence statunitensi hanno espresso “alta fiducia” che il principe ereditario abbia ordinato l’operazione che ha portato al macabro omicidio di Jamal Khashoggi, giornalista e dissidente saudita, avvenuto nel 2018. Per il principe Mohammed, 2 miliardi di dollari sono un piccolo rischio da correre per un potenziale ritorno enorme se Trump e la sua famiglia dovessero riconquistare la Casa Bianca.\n\nLa frustrazione di Biden è che non può fare molto per modificare il calcolo del principe Mohammed. Le rinnovate ambizioni occidentali in materia di energia pulita minacciano i profitti dell’Arabia Saudita e della Russia. Secondo la maggior parte delle previsioni, i combustibili fossili subiranno un declino secolare entro i prossimi dieci anni. Non dovrebbe sorprendere che i sauditi e gli altri esportatori vogliano spremere quello che possono finché dura. I clienti non mancano, Cina in testa. Quando il presidente Xi Jinping farà la sua attesa visita di Stato in Arabia Saudita nel corso dell’anno, senza dubbio si scambieranno calorose strette di mano sul tappeto rosso.\n\nI grattacapi che il giovane e spietato autocrate del Golfo crea all’America di Biden sono specifici e generici. Il principe Mohammed si distingue come uno degli assolutisti più intransigenti del mondo. Tuttavia, egli dà anche un volto alle aree del mondo, un tempo flessibili, che non fingono più di gradire le regole dell’America.\n\n(Estratto dalla rassegna stampa estera a cura di eprcomunicazione)",
    "Supercoppa, si cambia: 4 finaliste, parte l'asta tra Emirati e Arabia Saudita": "ROMA - Una nuova Supercoppa. Per essere più appetibile e sbarcare sul mercato internazionale. Il progetto della Serie A è partito e oggi sbarcherà a Riad. Con l’obiettivo di attrarre più risorse possibili, far crescere i ricavi e aumentare l’interesse per un movimento che dopo anni bui, sta ritrovando appeal: non che i problemi siano risolti, anzi, ma da qualche mese crescono gli spettatori allo stadio, aumenta l’audience in tv.",
    "Egitto. Si intensificano i rapporti di investimento con Eau e Arabia Saudita": "di Giuseppe Gagliano –\n\nSi consolidano i legami economici tra Egitto, Arabia Saudita ed Emirati Arabi Uniti. La Saudi Egyptian Investment Company (SEIC), una filiale del fondo sovrano di investimento pubblico saudita, ha firmato contratti per un valore di oltre 7,3 miliardi di dollari acquisendo partecipazioni di quattro società petrolchimiche, nella fattispecie la Misr Fertilizers Production Company (MOPCO), la Abu Qir Fertilizers, la società FinTech eFinance, che sta guidando la politica di digitalizzazione del governo egiziano, e la società di movimentazione di container Alexandria Container and Cargo Company, tutte e quattro quotate sulla borsa egiziana.\n\nPer quanto riguarda gli EAU, Alpha Oryx, una filiale del fondo sovrano degli Emirati diretta da Tahnoon bin Zayed Al Nahyan, consulente per la sicurezza nazionale degli Emirati Arabi Uniti che molte fonti vicine al palazzo del potere dicono essere impegnato nella corsa per diventare il futuro principe ereditario di Abu Dhabi, ha realizzato un investimento di 1,8 miliardi di dollari in cinque società fra le quali MOPCO (20%), Alexandria Container and Cargo Company (32%) e Abu Qir Fertilizers (21,52%). Inoltre Alpha Oryx ha anche acquisito diversi seggi nei rispettivi consigli di amministrazione. Questa filiale è riuscita a piazzare uomini chiave in queste aziende: Falah al-Ahbabi quale direttore dei porti di Abu Dhabi e membro del consiglio esecutivo di Abu Dhabi, e Omar Mehanna a capo degli investimenti sovrani presso il fondo sovrano emiratino. Ritornando al ruolo di Alpha Oryx, questa controlla il 18,6% della National Bank of Egypt. Grazie a questa acquisizione nel Consiglio di amministrazione è entrato Fadel al-Ali, direttore della Dubai Financial and Services Authority. La potenza finanziaria della Alpha Oryx permetterà alle banche egiziane di ottenere nuovi finanziamenti in modo più agevole. D’altronde proprio Riyad aveva investito 5 miliardi di dollari nella Banca centrale egiziana.\n\nTuttavia, nonostante gli investimenti considerevoli da parte degli EAU e dell’Arabia Saudita, non si può fare a meno di notare il livello molto alto del debito pubblico egiziano, che di certo non faciliterà gli investimenti arabi in Egitto.",
    "Arabia Saudita, condannata a 45 anni per i post sui social - Medio Oriente": "Una donna saudita è stata condannata a 45 anni di carcere per i suoi post sui social media, a poche settimane da una condanna simile inflitta a una connazionale dottoranda dell'Università di Leeds: 34 anni per aver diffuso tweet di dissidenti.\n\nLo fa sapere l'ong per i diritti umani Democracy for the Arab World Now (Dawn), gruppo con sede a Washington fondato dal giornalista ucciso Khashoggi, che ha condiviso una copia del documento del tribunale. Nourah al-Qahtani ha ricevuto la sentenza in appello dopo essere stata condannata per \"aver usato Internet per lacerare il tessuto sociale\" e per \"violazione dell'ordine pubblico\".",
    "L’Arabia Saudita torna ad essere il principale fornitore di petrolio della Cina": "Le importazioni di petrolio russo, comprese le forniture pompate attraverso l'oleodotto Siberia Orientale-Oceano Pacifico e le spedizioni via mare dai porti russi, ammontano a 8,342 milioni di tonnellate\n\nLe importazioni cinesi di greggio dalla Russia ad agosto sono aumentate del 28 per cento rispetto allo stesso periodo dell’anno scorso, ma l’Arabia Saudita è tornata ad essere il principale fornitore per la prima volta in quattro mesi. E’ quanto emerge dai dati dell’Amministrazione generale delle dogane cinesi, ripresi dall’emittente televisiva saudita “Al Arabiya”. Le importazioni di petrolio russo, comprese le forniture pompate attraverso l’oleodotto Siberia Orientale-Oceano Pacifico e le spedizioni via mare dai porti russi, ammontano a 8,342 milioni di tonnellate.\n\nTuttavia, le importazioni dall’Arabia Saudita sono aumentate il mese scorso per salire a 8,475 milioni di tonnellate, o 1,99 milioni di barili al giorno, con un aumento del 5 per cento rispetto ai livelli dell’anno scorso. L’Arabia Saudita rimane il principale fornitore della Cina su base annua, con 58,31 milioni di tonnellate di petrolio nel periodo gennaio-agosto, in calo dello 0,3 per cento su base annua, rispetto alle 55,79 milioni di tonnellate arrivate dalla Russia, queste ultime in aumento del 7,3 per cento rispetto allo stesso periodo dell’anno scorso.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "La Germania senza energia cerca accordi stretti con l’Arabia Saudita": "Il cancelliere tedesco Olaf Scholz ha dichiarato sabato di voler approfondire la partnership energetica con l’Arabia Saudita dopo un incontro con il principe ereditario Mohammed bin Salman. Scholz, accompagnato da una nutrita delegazione industriale, è stato ricevuto all’aeroporto di Gedda, sulla costa del Mar Rosso, dal governatore della regione della Mecca, il principe Khalid bin Faisal Al Saud.\n\nParlando con i giornalisti dopo l’incontro, Scholz ha detto che la partnership dovrebbe andare oltre i combustibili fossili per includere l’idrogeno e le energie rinnovabili. Un modo per cercare di vendere un po’ di industria tedesca per controbilanciare i maggiori acquisti di gas e petrolio.\n\nLa Germania, che fino a poco tempo fa dipendeva fortemente dalla Russia per il gas, sta ora cercando di diversificare l’approvvigionamento energetico dopo l’invasione russa dell’Ucraina a febbraio. Peccato che non abbia molto successo nella ricerca di fonti energetiche alternative. Scholz, che sta compiendo un viaggio di due giorni nel Golfo, ha dichiarato di aver affrontato anche questioni relative ai diritti civili nei colloqui con Salman, dopo che alcuni politici tedeschi lo avevano invitato a farlo in un articolo pubblicato sabato su Der Spiegel.\n\nAlla domanda se fosse stato discusso l’omicidio del giornalista Jamal Khashoggi, Scholz ha risposto: “Si può presumere che non sia stato lasciato nulla di non detto”, secondo quanto riportato dalla Reuters. Un modo per dire tutto e non dire nulla. L’uccisione di Khashoggi nel consolato saudita di Istanbul, quattro anni fa, ha scatenato un’indignazione globale e ha messo sotto pressione il governante de facto dell’Arabia Saudita.\n\nUn rapporto dell’intelligence statunitense pubblicato un anno fa affermava che il principe aveva approvato l’operazione per uccidere o catturare Khashoggi. Tuttavia, il governo saudita ha negato qualsiasi coinvolgimento del principe ereditario e ha respinto le conclusioni del rapporto. Scholz dovrebbe anche incontrare un gruppo di donne saudite prima di recarsi negli Emirati Arabi Uniti sabato sera e poi in Qatar domenica. Ovviamente non farà nessuna promessa o prenderà nessun impegno preciso: l’energia è più importante.",
    "Secondo la società immobiliare Knight Frank, l’Arabia Saudita diventerà il maggiore cantiere edile del mondo": "La popolazione di Riad raggiungerà i 17 milioni entro il 2030, in aumento rispetto ai circa 7,5 milioni di oggi\n\nDopo il lancio della Saudi Vision 2030 nel 2016, l’Arabia Saudita è sulla buona strada per diventare il più grande cantiere edile del mondo con un investimento totale di 4,13 trilioni di rial (1,1 trilioni di dollari) in progetti infrastrutturali e immobiliari. Lo ha riferito la società di consulenza immobiliare globale Knight Frank.\n\nStando a quanto riporta l’emittente “Al Arabiya”, la società immobiliare prevede che la popolazione di Riad raggiungerà i 17 milioni entro il 2030, in aumento rispetto ai circa 7,5 milioni di oggi. La città ha presentato progetti immobiliari per un valore di 104 miliardi di dollari dal lancio del Piano nazionale di trasformazione del Regno nel 2016.\n\nIl piano prevede 15 mega progetti in varie fasi in tutto il Regno, tra cui oltre mezzo milione di unità abitative, più di 275.000 camere d’albergo, 4,3 milioni di metri quadrati di spazi commerciali e oltre 6 milioni di metri quadrati di nuovi uffici che dovrebbero essere completati entro il 2030, rendendo l’Arabia Saudita il più grande cantiere di sempre.\n\nLeggi anche altre notizie su Nova News\n\nSeguici sui canali social di Nova News su Facebook, Twitter, LinkedIn, Instagram, Telegram",
    "MotoGP in Arabia Saudita: firmata l'intesa per il prossimo futuro": "Dorna e federmoto araba hanno trovato l'accordo: nei prossimi anni si dovrebbe correre sul nuovo circuito in costruzione a Qiddiya\n\ndal nostro inviato Paolo Ianieri\n\nLa MotoGP sbarca in Arabia Saudita. O, perlomeno, inizia a porre le basi per farlo in un prossimo futuro. La federazione saudita sport motoristici ha infatti reso noto di avere firmato un memorandum di intesa con la Dorna per ospitare in futuro una gara del Motomondiale. Su mandato del ministro dello sport, il principe Abdulaziz bin Turki Al Faisal Al Saud, il presidente della federazione saudita, Khalid bin Sultan Al Faisal Al Saud, nel corso del fine settimana di Misano ha infatti incontrato Carmelo Ezpeleta, numero uno della Dorna, per firmare il documento di intesa.",
    "Arabia Saudita manderà la sua prima donna nello spazio nel 2023": "Quattro anni fa l'autorizzazione a guidare un'automobile. L'anno prossimo il via libera a viaggiare nello spazio. E' stato salutato come ''un evento di portata storica'' l'annuncio della Commissione spaziale saudita che nel 2023, per la prima volta, una donna saudita andrà nello spazio. Succederà esattamente cinque anni dopo la possibilità concessa da Riad alle donne di guidare. Si tratta, come ha spiegato la Commissione spaziale, di un ''programma ambizioso'' messo a punto per ''mandare astronauti nello spazio per viaggi a breve e lungo termine.\n\nL'agenzia di stampa Spa spiega che il primo volo in programma per il 2023 coinvolgerà due astronauti, tra cui appunto una donna. ''L'invio della prima donna saudita nello spazio rappresenterà un importante evento storico'', ha sottolineato la Spa, spiegando che la monarchia saudita svelerà nei prossimi mesi i dettagli della strategia spaziale.",
    "COPPA DEL MONDO - L'indiscrezione del Times: Arabia Saudita, Egitto e Grecia insieme per il Mondiale 2030": "Un nuovo sorprendente scenario potrebbe materializzarsi per i Mondiali. Dopo la discussa assegnazione al Qatar per l'edizione di quest'anno e il 2026 già conquistato dal trio Stati Uniti-Messico-Canada spunta una candidatura per il 2030: Arabia Saudita, Egitto e Grecia puntano ospitare la prestigiosa competizione internazionale e, stando a quanto riporta il Times, puntano a farlo assieme. Le tre nazioni puntano a coalizzarsi e a creare una clamorosa alternativa al duo Spagna-Portogallo, facendo leva sul possibile sostegno di ben tre confederazioni (asiatica, africana ed in parte europea).\n\nIl progetto è tutt'altro che embrionale ed è di fatto già iniziato attraverso i colloqui sostenuti dal presidente della FIFA Gianni infantino con leader e funzionari dei tre paesi coinvolti, dallo sceicco Bin Salman al primo ministro greco Mitsotakis. Il ministro dello sport egiziano Sobhi, intanto, ha già preso accordi con gli omologhi saudita e greco: l'offerta sembra imminente e riguarderebbe un'eventuale edizione invernale. Attenzione, infine, all'incognita sudamericana: Argentina, Cile, Uruguay e Paraguay mirano a coalizzarsi per commemorare il centenario del Mondiale del 1930.\n\nAd\n\nUEFA Nations League Mancini: \"Bene per le Final Four, ma l'amarezza del Mondiale resta\" UN' ORA FA\n\nInfantino: \"Guerra Russia-Ucraina? Grande preoccupazione, sanzioni arriveranno quando...\"\n\nUEFA Nations League Ungheria-Italia 0-2, pagelle: Donnarumma favoloso, Dimarco super UN' ORA FA",
    "Arabia Saudita lancia progetto per potenziare il pellegrinaggio - Cronaca - ANSAMed": "NAPOLI - Si chiamerà Rua Al Madinah ed è il progetto di costruzione di un nuovo sito in Arabia Saudita vicino alla Moschea del Profeta. Il progetto è stato rivelato, scrive 'The National', dal principe Mohammed bin Salman che ha spiegato come il sito, una volta terminato, aumenterà nettamente la capacità di ospitalità del luogo, arrivando ad alloggiare fino a 30 milioni di pellegrini dell'Umra, il pellegrinaggio religioso che dura tutto l'anno. Il progetto fa parte degli sforzi di sviluppo del Paese in linea con il programma Vision 2030. L'area che sarà costruita è di 1,5 milioni di metri quadrati, con 47.000 nuove stanze d'albergo che saranno pronte nel 2030: avrà spazi aperti e aree verdi nel 63% del territorio riservato.\n\nIl Rua Al Madinah prevede anche alberghi di lusso, una programmazione urbanistica e progetti di sviluppo su grande scala per migliorare la qualità di vita dei pellegrini, ma anche delle persone che vivono nelle aree vicine. L'iniziativa sarà del tutto controllata dalla Rua Al Madinah Holding Company, un fondo di investimenti pubblico, specializzato nello sviluppo. Il progetto porterà allo sviluppo dell'arrivo a molti monumenti storici che hanno un forte significato nell'eredità lasciata al Paese dal profeta Mohammed. Nel piano sono previste una linea della metropolitana, strade, 9 fermate di autobus e parcheggi sotterranei. I residenti affermano che la città sarà trasformata per accogliere al meglio i pellegrini musulmani da tutti il mondo islamico.\n\n\n\n",
    "Cosa si nasconde dietro alla (possibile) visita di Xi in Arabia Saudita": "La prossima visita di Xi Jinping all’estero, la prima da due anni a questa parte dopo l’autoisolamento del leader cinese a causa della pandemia di Covid-19, potrebbe coincidere con una trasferta in Arabia Saudita. Sembrava che il capo di Stato cinese dovesse incontrare il principe ereditario Mohammed bin Salman entro la fine di agosto ma, ad oggi, non sono ancora arrivate novità in merito. I rumors continuano tuttavia a susseguirsi, così come cresce l’attesa di scoprire quale sarà il primo viaggio di Xi al di là della Muraglia. Da quando è scoppiata l’emergenza Sars-CoV-2, il presidente della Repubblica Popolare Cinese si è limitato a partecipare ad incontri virtuali e lunghe telefonate, pratiche interrotte soltanto dalla straordinara ospitata di Vladimir Putin a Pechino, in occasione dei Giochi Olimpici Invernali di febbraio. Lo scorso 29 luglio, invece, Xi ha lasciato la Cina continentale per fare tappa ad Hong Kong, e lo ha fatto dopo ben 893 giorni trascorsi nella bolla sanitaria cinese.\n\nNel caso in cui Xi Jinping dovesse davvero scegliere l’Arabia Saudita come primo viaggio istituzionale dell’era post Covid (anche se in realtà in Cina le restrizioni non sono ancora terminate), si tratterebbe di un importante segnale da non sottovalutare. Anche perché l’asse Pechino-Ryad è caldissimo e ricco di “lavori in corso”. Lavori, sia chiaro, che potrebbero, da un lato, portare nuova linfa vitale alla strategia globale cinese, consentendo al Dragone di attuare una sorta di unione d’intenti con i sauditi, e dall’altro potenziare i piani operativi dell’Arabia.\n\nIn mezzo ai due estremi c’è spazio anche per un messaggio indiretto agli Stati Uniti, sempre più in difficoltà nel tutelare i propri interessi in Medio Oriente sfruttando il partner saudita. Vuoi per il nodo Khashoggi, vuoi per l’ambigua posizione di Ryad sulla guerra in Ucraina, e ancora, per i conseguenti disaccordi sulla produzione di petrolio e per altri problemi di sicurezza, il risultato finale di queste differenze di vedute tra statunitensi e sauditi si è palesato nella mancata stretta di mano tra Joe Biden e bin Salman, durante il loro incontro avvenuto a Gedda il 2 agosto.\n\nA quanto pare, invece, l’Arabia Saudita sarebbe pronta ad accogliere Xi con tutto lo sfarzo concesso all’ex presidente degli Stati Uniti Donald Trump nel 2017. Se così dovesse essere, per Biden si tratterebbe di un brutto smacco diplomatico, nonché una conferma di come i rapporti tra Washington e Ryad siano ormai tesissimi. Tim Lenderking, inviato speciale degli Stati Uniti per lo Yemen, ha però sgomberato il campo da simili ipotesi: “Gli Stati Uniti sono un partner vitale non solo per l’Arabia Saudita, ma per ciascuno dei Paesi della regione”.\n\nL’asse Pechino-Ryad\n\nSarà anche vero quel che sostiene Lenderking, ma in sottofondo è impossibile non rendersi conto delle manovre diplomatiche dell’Arabia Saudita, pragmatica nel dialogare con la Russia e ben lieta di accogliere le opportunità economiche offerte dalla Cina. Da questo punto di vista, il timore più grande degli analisti è che Ryad possa smarcarsi da Washington per saldare un’asse con Mosca e Pechino. Certo, rimane pur sempre il “nemico” Iran a fungere da comune denominatore tra i sauditi e gli Usa, ma fino a quando sarà sufficiente, per la Casa Bianca, fare leva soltanto su Teheran per far restare il principe bin Salman nella propria orbita?\n\nNel frattempo, come detto, tiene banco il possibile viaggio di Xi. Fonti anonime saudite sostenevano che l’incontro tra il leader cinese e quello saudita sarebbe avvenuto a fine agosto. Da Xi, bin Salman non si aspetterà domande fastidiose sulla situazione dei diritti umani in Arabia Saudita, ma opportunità per accrescere i legami con la Cina. Nell’ottica del presidente cinese, scegliere Ryad come prima destinazione all’estero dal gennaio 2020 potrebbe consegnare a Pechino due vittorie diplomatiche. La prima: il Dragone otterrebbe relazioni cordiali e di alto livello con un fornitore chiave di energia. La seconda: rinsaldando l’asse con l’Arabia, i cinesi possono pensare di proiettare la propria influenza nella regione, dipingendosi, agli occhi dei Paesi del Medio Oriente, partner più affidabile e migliore degli Stati Uniti.\n\nD’altro canto, Xi può vantare uno stretto rapporto con Ryad, agevolato dalla dipendenza della Cina dal petrolio saudita. Come se non bastasse, nel 2016 le due nazioni hanno siglato un “partenariato strategico” legato ad una “cooperazione energetica stabile a lungo termine”. Ebbene, quell’accordo ha ripagato, visto che nel 2020 il commercio bilaterale tra Cina e Arabia Saudita ha toccato i 65,2 miliardi di dollari. Giusto per fare un paragone, nello stesso anno quello tra Usa e Arabia, dominato dalle vendite di petrolio saudita e dagli acquisti del Regno di automobili e aerei made in Usa, si è fermato a 19,7 miliardi.\n\nUnione d’intenti?\n\nNon è finita qui, perché dal punto di vista geopolitico la Cina ha trasformato l’Arabia Saudita in un “partner di dialogo” nell’ottica dell’Organizzazione per la cooperazione di Shanghai, un gruppo di sicurezza e sviluppo regionale avviato dalla Cina, i cui membri includono Kazakistan, India, Russia, Kirghizistan, Tagikistan, Pakistan e Uzbekistan. Inoltre, dopo il viaggio di Biden a Gedda, la compagnia statale petrolifera saudita, Aramco, ha firmato un memorandum d’intesa con la cinese Sinopec per cooperare in aree quali “cattura del carbonio e processi di idrogeno”.\n\nVale la pena accendere i riflettori su questo accordo, passato in sordina ma strategicamente rilevante. La collaborazione, infatti, si basa sulle joint venture esistenti tra i due colossi energetici, come Fujian Refining and Petrochemical Company (FREP), Sinopec Senmei (Fujian) e Petroleum Company (SSPC) in Cina, e Yanbu Aramco Sinopec Refining Company (YASREF) in Arabia Saudita. L’accordo, ancora più importante da sottolineare, fa parte e aggiorna l’accordo relativo alla Belt and Road Initiative originariamente stipulato tra i due Paesi nel 2017. Altresì interessanti sono le parole rilasciate dal presidente di Sinopec, Yu Baocai. “Aramco è un partner molto importante di Sinopec. Le due società hanno dato vita a proficue collaborazioni e sviluppato una profonda amicizia nel corso degli anni. La firma del MoU (memorandum of understanding ndr) introduce un nuovo capitolo della nostra partnership nel Regno. Le due società si uniranno per rinnovare la vitalità e segnare nuovi progressi della Belt and Road Initiative e Saudi Vision 2030”.\n\nGià nel 2016, in una tavola rotonda tenutasi a Pechino durante la visita di bin Salman in Cina, e intitolata “Saudi Vision 2030 and the Belt Road Initiative: Together for a Promising Future”, si parlava della fusione d’intenti della Belt and Road Initiative cinese e della Vision 2030 saudita. Adesso quell’idea, a quanto pare mai del tutto abbandonata, potrebbe tornare in rampa di lancio. Vision 2030, del resto, è il progetto abbracciato da Ryad per ridurre la dipendenza dell’Arabia Saudita dal petrolio, diversificare la sua economia e sviluppare settori di servizio pubblico come sanità, istruzione e turismo. E gli investimenti e gli investitori portati in dote dalla Bri potrebbero essere più che utili alla causa di bin Salman.",
    "Perché l’Arabia Saudita vende scontato il suo petrolio": "L’Arabia Saudita ha deciso di abbassare i prezzi di vendita del suo petrolio in Asia e in Europa, in risposta all’indebolimento della domanda. Tutti i dettagli\n\nL’Arabia Saudita, il più grande esportatore di petrolio al mondo, ha abbassato i prezzi di vendita del suo greggio in Asia e in Europa. La domanda energetica in queste due regioni, infatti, sta diminuendo per via delle restrizioni anti-contagi (in Cina, essenzialmente) e delle difficoltà economiche (l’inflazione alta sta intaccando i consumi).\n\nIL TAGLIO DEI PREZZI DOPO IL RECORD DI SETTEMBRE\n\nLa società petrolifera statale Saudi Aramco ha abbassato il prezzo della qualità Arab Light da consegnare alle raffinerie asiatiche nel mese di ottobre a 5,85 dollari al barile sopra il riferimento mediorientale: si tratta di un calo di quasi 4 dollari rispetto al valore record fissato per settembre (9,80 dollari in più).\n\nIL CALO DEL BRENT\n\nLa decisione di Aramco era stata prevista dagli analisti, ed è coerente con il calo del 25 per cento dei futures del petrolio Brent negli scorsi tre mesi, arrivando a circa 95 dollari al barile. Con futures si intendono i contratti sugli scambi futuri; il Brent, invece, è il riferimento (o benchmark) internazionale del petrolio, basato sulla varietà scambiata nell’area del mare del Nord.\n\nL’ACCORDO DELL’OPEC+\n\nLa mossa saudita giunge inoltre a un giorno di distanza dall’accordo dell’OPEC+, il gruppo dei paesi esportatori di greggio guidato da Riad e dalla Russia, per il taglio della produzione a ottobre. L’organizzazione ha giustificato la riduzione dell’output con la necessità di stabilizzare il mercato petrolifero, che sta risentendo dell’aumento dell’inflazione e delle difficoltà economiche. In Cina inoltre – il paese è il maggiore importatore di greggio al mondo – le rigide restrizioni anti-coronavirus stanno danneggiando la manifattura e la vendita al dettaglio.\n\nI PREZZI PER EUROPA E STATI UNITI\n\nAramco ha anche abbassato il prezzo di tutte le qualità di greggio destinate all’Europa nordoccidentale e al Mediterraneo, riducendolo di 2 dollari al barile. La società ha invece alzato i prezzi agli acquirenti negli Stati Uniti, con l’eccezione dell’Arab Light, rimasto invariato.\n\nCOME VENDE IL PETROLIO L’ARABIA SAUDITA\n\nL’Arabia Saudita, tuttavia, vende la maggior parte del suo petrolio sulla base di contratti di lungo termine, e non di consegna per il mese successivo. I suoi principali acquirenti si trovano in Asia: Cina, Giappone, Corea del sud e India.\n\nCOME VA IL MERCATO PETROLIFERO\n\nNonostante i segnali di rallentamento della domanda nelle principali economie del mondo, il mercato petrolifero globale continua a essere caratterizzato da una condizione di “ristrettezza”, cioè di scarso equilibrio tra l’offerta e la domanda.\n\nDiversi analisti pensano che nell’ultimo trimestre del 2022 la domanda di greggio supererà l’offerta, specialmente se la Russia dovesse decidere di limitare pesantemente le esportazioni in risposta alla proposta del G7 di imporre un tetto ai prezzi del suo petrolio: è una mossa pensata per danneggiare le finanze di Mosca, legate alle vendite di prodotti energetici, per l’invasione dell’Ucraina.\n\nDiversi membri dell’OPEC+, come il Venezuela e la Libia, ma anche la Russia, stanno inoltre faticando a rispettare i (ridotti) obiettivi di produzione concordati, o non riescono affatto.\n\nOPEC production is lagging… pic.twitter.com/JpmlPJjVRJ — Francisco J. Monaldi (@fmonaldi) September 1, 2022\n\n“UNO STATO DI SCHIZOFRENIA”\n\nIl ministro dell’Energia dell’Arabia Saudita, Abdulaziz bin Salman, aveva detto recentemente che il mercato dei futures di petrolio si trovava “in uno stato di schizofrenia”, e che questi contratti stanno trasmettendo “un falso senso di sicurezza in un momento in cui la capacità di riserva è seriamente limitata e il rischio di gravi interruzioni rimane elevato”.\n\nSalman sosteneva che i prezzi futures si siano distaccati dai prezzi del petrolio fisico e che stiano facendo calare il valore dei benchmark nonostante la limitatezza delle forniture. Non solo i mercati, però, ma lo stesso OPEC+ pensano che la domanda di greggio stia dando dei segnali di debolezza.",
    "Maxi accordo tra Arabia Saudita e California per investire nell'intelligenza artificiale": "NEW YORK - Dalla Silicon Valley alla Silicon Desert. Il gigante petrolifero saudita Aramco ha annunciato un accordo da 250 milioni di dollari per creare una partnership globale con la start-up tecnologica californiana Beyond Limits. L'obiettivo del progetto, chiamato \"Global AI Corridor\" è sviluppare progetti di intelligenza artificiale e nuove start-up, unendo due zone del pianeta tra loro molto diverse, non solo dal punto di vista ambientale, ma culturale.",
    "Ucraina, l'arrivo in Arabia Saudita dei prigionieri liberati dalla Russia": "Ucraina, l'arrivo in Arabia Saudita dei prigionieri liberati dalla Russia 22 settembre 2022\n\n(LaPresse) L'arrivo in Arabia Saudita dei dieci prigionieri di guerra liberati da parte della Russia. Nell'ambito di uno scambio tra Mosca e Kiev mediato dal principe ereditario saudita Mohammed bin Salman sono stati rilasciati soldati di diverse nazionalità tra cui Stati Uniti, Marocco, Regno Unito, Svezia e Croazia. In una nota il ministero degli Esteri saudita ha scritto: \"Le autorità saudite competenti li hanno ricevuti e trasferiti dalla Russia e stanno facilitando le procedure per il loro ritorno sicuro nei rispettivi paesi\".",
    "Armani Hotel - Diriyah, Arabia Saudita": "Nel cuore della regione di Diriyah, che secondo il piano Vision 2030 lanciato dall'Arabia Saudita sarà uno dei motori del nuovo turismo nel Paese, aprirà un nuovo Armani Hotel: si tratta del terzo progetto dell'insegna del gruppo Armani, e come quelli di Dubai e Milano sarà gestito da Emaar Hospitality Group. L'Armani Hotel Diriyah sarà realizzato in collaborazione con la Diriyah Gate Development Authority (DGDA), l'ente nato nel 2017 che si occupa dello sviluppo dell'area di circa 7 km quadrati a ovest della capitale Riyadh, per il quale la corona saudita ha destinato investimenti per oltre 50 miliardi di dollari.\n\n1/16 3/16 Menu",
    "PizzaVillage, da Napoli al mondo. Dopo un’inedita edizione in Arabia Saudita voluta da Balich Wonder Studio con Oramata Grandi Eventi e AADV Entertainement, il Festival guarda a Dubai, Londra e New Yo": "Numeri alla mano il Format non è molto lontano dalle manifestazioni internazionali come l’OktoberFest, per questo motivo, si guarda già al futuro e all’internazionalizzazione dell’evento, con l’obiettivo di portare Napoli nel resto del mondo.\n\nDopo i numeri da capogiro registrati in occasione dell’edizione 2022 del PizzaVillage a Napoli e a corollario di un anno segnato dal pieno ritorno alla normalità e, di conseguenza, da una tanto sospirata possibilità di tornare a pianificare, riprende a pieno ritmo il processo di internazionalizzazione del Brand PizzaVillage.\n\nAll’ultima “uscita” fuori dai confini nazionali, nell’ottobre 2019 a New York, prima della pandemia, è seguita una prima inedita edizione in Arabia Saudita, che ha tracciato la prosecuzione dell’ambizioso progetto di esportazione del Format più grande del mondo dedicato alla pizza napoletana.\n\nPizzaVillage, infatti, diventa protagonista dell'Abha's Summer Festival, che si svolge ad Aseer, in Arabia Saudita, tra montagne, foreste e orizzonti sconfinati. Ricco di una varietà di attività, dai giochi di carnevale ai concerti, questo Festival dedicato alle famiglie si svolge nel Parco Sama Abha e copre una superficie complessiva di 126.000 metri quadrati.\n\nGli spazi si trasformano in un vero e proprio luna park, tra attrazioni, performer e musica dal vivo, offrendo ai visitatori esperienze uniche di intrattenimento live e food testing, spaziando della cucina locale alle contaminazioni gastronomiche internazionali.\n\nIn questo contesto, dal 14 al 27 agosto 2022, in rappresentanza del cibo italiano, PizzaVillage con i Maestri Pizzaioli coadiuvati da Fabio Cristiano dell’Antica Pizzeria da Gennaro, ha portato un pizzico della tradizione napoletana e il gusto autentico del prodotto che da sempre domina le vette delle classifiche gastronomiche internazionali.\n\nAll’Abha's Summer Festival la pizza è diventata protagonista del perfetto connubio tra tradizione e innovazione dove il nutrito pubblico arabo e\n\nstraniero presente ha potuto godere di un’occasione unica per scoprire e degustare nuovi sapori da tutto il mondo.\n\nLa partecipazione del Pizza Village all'Abha's Summer Festival è stata fortemente voluta da Balich Wonder Studio, grande realtà dell’Entertainement al mondo ed organizzatore del Festival, in collaborazione con Oramata Grandi Eventi e AADV Entertainement.\n\nNumeri alla mano il Format non è molto lontano dalle manifestazioni internazionali come l’OktoberFest, per questo motivo, si guarda già al futuro e all’internazionalizzazione dell’evento, con l’obiettivo di portare Napoli anche a Dubai, Londra e New York.",
    "\"Cristiano Ronaldo ha rifiutato un'offerta da 242 milioni dall'Arabia Saudita\"": "Non è stata un'estata tranquilla per Cristiano Ronaldo. L'obiettivo dichiarato di lasciare il Manchester United per giocare - a tutti i costi - in un club che gli permettesse di continuare a giocare la Premier League, non è andato in porto: Bayern Monaco, Chelsea, Atletico Madrid, Napoli, Sporting Lisbona, perfino Inter... Ogni club ha gentilmente declinato l'offerta del super procuratore Jorge Mendes.\n\nCristiano Ronaldo e l'offerta da \"242 milioni annui\" E, a quasi due settimane dalla chiusura del calciomercato, la Cnn portoghese ha rivelato un'indiscrezione importante riguardante lo stesso CR7. Che, a quanto si apprende, avrebbe rifiutato un'offerta biennale da 242 milioni, proveniente dall'Arabia Saudita e, più precisamente, dall'Al-Hilal di Riad. Una proposta che avrebbe portato l'ex Juventus a guadagnare più di 2 milioni a settimana.",
    "“Benvenuti” in Arabia Saudita (fedele alleato dell’Occidente)": "Arabia Saudita – In un filmato inquietante, sono state documentate le falsità del regime saudita sull’emancipazione delle donne. Le affermazioni infondate di conferire potere alle donne saudite sono state smascherate in un video che mostra le forze di sicurezza che attaccano brutalmente le ragazze in un orfanotrofio a Khamis Mushait, nella regione di Asir.\n\nI filmati ripresi in segreto hanno immortalato il momento in cui la polizia saudita prende d’assalto l’orfanotrofio delle ragazze per punire le lavoratrici in sciopero che in precedenza avevano rivendicato i loro diritti sociali. Gli attivisti dei social media hanno condiviso il video e le immagini dell’aggressione avvenuta all’interno di un orfanotrofio nel sud-ovest dell’Arabia Saudita, suscitando una condanna diffusa.\n\nIl video mostra un certo numero di individui mascherati e diversi membri del personale di sicurezza che entrano nella Casa di educazione sociale nella regione di Asir. Il video è stato successivamente ripubblicato da un quotidiano saudita.\n\nLa regione dell’Emirato dell’Asir, dal canto suo, ha fornito la seguente spiegazione in un comunicato reso pubblico dall’agenzia di stampa saudita: “In riferimento a quanto condiviso sui social, video e foto che mostrano l’aggressione all’interno della Social Education House nel Governatorato di Khamis Mushait nella regione di Asir, Sua Altezza Reale il Principe Turki bin Talal bin Abdulaziz, governatore della regione di Asir, ha formato un comitato per indagare su tutte le parti coinvolte e deferire il caso all’autorità competente”.\n\nMercoledì mattina, gli utenti arabi dei social media hanno condiviso l’hashtag “Khamis Mushait orphans” su Twitter. Tuttavia, l’Emirato dell’Asir non ha rilasciato ulteriori dichiarazioni in merito alla brutale aggressione. Dal “democratico” Occidente nessuna condanna nei confronti del fedele alleato saudita.\n\ndi Redazione",
    "Wizzair apre il volo diretto tra Catania e Arabia Saudita": "La stagione estiva non si è ancora conclusa che le compagnie aeree cominciano a sfoderare i primi assi nella manica per la prossima Summer. E per la Sicilia c’è un’importante e inaspettata novità: dal 18 aprile Wizzair inaugurerà un volo intercontinentale in partenza da Catania e diretto a Riyhad in Arabia Saudita che sarà operato due volte a settimana, il martedì e sabato. Si tratta della prima volta nella storia che un collegamento diretto collega la Sicilia al paese arabo. Il volo da Catania parte alle 13 per arrivare in Arabia Saudita ale 18.45 mentre da Riyadh il decollo è alle 19.20 con aterraggio previsto a Fontanarossa alle 23.35.\n\n“Grande novità intercontinentale in arrivo all’Aeroporto di Catania – si legge sulla pagina Facebook dell’aeroporto Fontanarossa Vincenzo Bellini di Catania – dall’aprile 2023 avremo il primo collegamento Sicilia-Arabia Saudita della storia. WizzAir ci collegherà con Riyadh due volte alla settimana. Catania si conferma snodo strategico tra Europa e Asia”.",
    "Eni, Descalzi incontra ministro Arabia Saudita: firmato MoU cooperazione": "Il Ministro degli Investimenti dell’Arabia Saudita, HE Khalid Al-Falih, ha incontrato oggi l’Amministratore Delegato di Eni, Claudio Descalzi. Nell’incontro l’Ad di Eni, si legge in una nota, ha illustrato la strategia di decarbonizzazione della compagnia, con particolare focus sulle molteplici iniziative industriali e tecnologie a servizio della transizione energetica. Il Ministro Saudita ha condiviso le prospettive del Paese al 2030 e la strategia nazionale di investimento saudita (Saudi National Investment Strategy).\n\nLe parti hanno poi condiviso il ruolo dell’Arabia Saudita nell’ambito delle attuali sfide poste dal mercato energetico. A margine dell’incontro, Eni e il Ministero degli Investimenti saudita (Misa) hanno firmato un memorandum d’intesa volto a promuovere la cooperazione tra Eni, istituzioni e aziende saudite principalmente nell’ambito dello sviluppo sostenibile nel Paese, e per una chimica indirizzata verso le specialità.\n\nLe aree di cooperazione indicate nel memorandum riguardano lo studio dello sviluppo congiunto di iniziative nei settori della mobilità sostenibile, dell’economia circolare e della chimica. Nel settore della raffinazione e chimica, Eni è presente dal 1984 tramite la propria società controllata Ecofuel.",
    "La MotoGP correrà in Arabia Saudita, ma non parliamo di diritti umani a Ezpeleta": "La MotoGP correrà in Arabia Saudita, ma non parliamo di diritti umani a Ezpeleta\n\nUn’altra perla della gestione del Motomondiale da parte di Sua Maestà Carmelo Ezpeleta, che annuncia lo sbarco della MotoGP in Arabia Saudita. Dorna ha infatti annunciato di aver firmato un memorandum d’intesa con la Saudi Motorsport Company (SMC) per tenere una gara nel Paese.\n\nNon è un segreto che l’Arabia Saudita sia in grado di costruire un circuito di livello mondiale ed ospitare eventi di livello mondiale come abbiamo visto fare con la Formula 1, Formula E, Dakar ed Extreme E, che hanno già in programma eventi nell’ambito del programma motorsport del Paese.\n\nPer ora il circuito dove correre il Gran Premio del motomondiale ancora non c’è, non c’è ancora una data, come non c’è ovviamente l’approvazione dalla Federazione Internazionale di Motociclismo e dalla Federazione Internazionale dell’Automobile.\n\nA questo punto, ecco le parole di Ezpeleta:\n\nSiamo entusiasti di questa opportunità per la MotoGP di espandere la sua portata in Medio Oriente aggiungendo un Gran Premio annuale in Arabia Saudita. La regione è un mercato chiave per gli sport motoristici e la domanda nel Regno per eventi di questo tipo è in crescita con una ricerca che mostra che l’80% dei fan sauditi desidera vedere di più nel proprio Paese.\n\nTutto bene? Ovviamente no, perchè quando ci sono i petrodollari di mezzo, cadono anche tutte le questioni relative ai diritti umani ai quali ci si appella solo quando si vuole dare un’immagine negativa di un Paese non amico.\n\nCi riferiamo per quanto riguarda l’Arabia Saudita al recente caso di Salma al-Shehab, attivista per i diritti delle donne, condannata per una serie di Tweet da un tribunale antiterrorismo a 34 anni di carcere, seguiti da 34 anni di divieto di viaggio. Negli anni scorsi ci sono stati l’omicidio del giornalista Jamal Khashoggi, ed anche il caso di Murtaja Qureiris, arrestato quando aveva 13 anni per presunte accuse di terrorismo relative a fatti accaduti quando aveva 10 anni, che aveva rischiato nientemeno che l’esecuzione mediante crocifissione.\n\nParliamo di un Paese dove vengono sequestrati vestiti e giochi arcobaleno perché “promuovono omosessualità”. Attenzione che non si tratta di cose di poco conto o di barzellette, tant’è che della questione se n’è occupata anche l’Unione Europea, in una recente interrogazione parlamentare che non lascia spazio a dubbi: esecuzione di omosessuali in Arabia Saudita.\n\nE qui ci sarebbe ancora molto da raccontare, ma non diciamolo a Ezpeleta, che evidentemente non vuole sentire.\n\n—–\n\nVi invitiamo a seguirci su Google News su Flipboard, ma anche sui social come Facebook, Twitter, Pinterest e Instagram. Non esitate a condividere le vostre opinioni e le vostre esperienze commentando i nostri articoli.",
    "Meteo Cronaca diretta: (Video) Arabia Saudita, la furia della Natura si abbatte sul villaggio di Qilwah": "Meteo Cronaca diretta: (Video) Arabia Saudita, la furia della Natura si abbatte sul villaggio di Qilwah\n\n\n\nore 18:30\n\ndi Articolo del 21/09/2022ore 18:30di Stefano Rossi Meteorologo",
    "Firmato un accordo per portare il Motomondiale in India e in Arabia Saudita": "Dorna Sports ha firmato un “Memorandum of Understanding” per portare la MotoGP, la Moto2 e la Moto3 a correre in India e in Arabia Saudita.\n\nDoppia novità per il futuro della MotoGP: Dorna Sports ha infatti firmato un accordo per portare il Motomondiale a correre in India e in Arabia Saudita.\n\nL’organizzazione di tali GP, oltre ad avere un impatto gigante, in termini di visibilità, per il Motomondiale, porterebbe alla creazione di programmi di sviluppo per i giovani piloti indiani e sauditi. Il programma Road to MotoGP andrebbe ad offrire la grande opportunità, ai piloti di questi paesi, di competere ai massimi livelli.\n\nIl GP d’India dovrebbe svolgersi presso il Buddh International Circuit, tracciato che ha già ospitato le gare della Formula 1 tra il 2011 e il 2013. Gli organizzatori stanno lavorando con Dorna per permettere all’evento di svolgersi già nella stagione 2023 anche se è più probabile che l’approdo in India della MotoGP avvenga nel 2024.\n\nMeno certezze invece per quel che riguarda il GP dell’Arabia-Saudita. Lo stato arabo non ha ancora un impianto adatto ad ospitare una gara di moto ma gli enormi progressi fatti nel campo del motorsport, con l’organizzazione dei GP di Formula 1 e di Formula E e della Dakar, auspicano ad una possibile soluzione in poco tempo.\n\n“La MotoGP continua a guadagnare nuovo pubblico – ha affermato il CEO di Dorna Sports Carmelo Ezpeleta – e nuovi fan in tutto il Mondo. Questo rende imperativa l’idea di espandersi in destinazioni dove piloti e fan crescono ogni anno. L’India è la chiave del nostro progetto di portare la MotoGP verso nuove frontiere. Non vediamo l’ora di guadagnare una base di fan più ampia in India con il Gran Premio di Bharat.”\n\n“L’Arabia Saudita è un mercato chiave – prosegue Ezpeleta – per gli sport motoristici. Siamo quindi entusiasti di aver avuto l’opportunità di aggiungere un Gran Premio in questa regione. Negli ultimi anni l’Arabia Saudita ha dimostrato di essere in grado di organizzare grandi eventi motoristici secondo gli standard più elevati. Siamo certi che troveremo una nuova, eccitante e accogliente casa.”\n\n“Il motociclismo – dice Pushkar Nath, CEO dei promotori di gare Fairstreet Sports – è uno degli sport più ammirati e seguiti in India. Portando qui l’evento motociclistico più prestigioso del mondo, speriamo di aumentare ulteriormente la sua base di fan e incoraggiare più giovani motociclisti a dedicarsi a questo sport. Con questo evento, abbiamo inoltre l’obiettivo di rivalorizzare il turismo sportivo indiano.” “Siamo entusiasti di aver posto la firma – dichiara il Principe Khalid Bin Sultan Al Abdullah Al-Faisal, presidente della Saudi Automobile and Motorcycle Federation e della Saudi Motorsport Company – su un accordo che ci permetterà di portare la MotoGP in Arabia Saudita. Aggiungere la più grande serie di corse motociclistiche del mondo alla nostra crescente lista di eventi sportivi di livello mondiale ci appare perfettamente sensato. Non vediamo l’ora di lavorare con Dorna per mantenere il nostro impegno comune e portare in Arabia Saudita l’apice delle corse su due ruote.“ Vedremo quindi quando e come i GP d’India e dell’Arabia Saudita verranno aggiunti al calendario di MotoGP, Moto2 e Moto3. Sarà inoltre interessante capire se l’introduzione di questi due nuovi GP porterà all’aumento del numero delle gare o alla sostituzione di alcune sedi. Segui il nostro canale Telegram dedicato alle due ruote.\n\nPlease enable JavaScript to view the comments powered by Disqus.",
    "Destinazione Arabia Saudita: Ronaldo ci ripensa": "La tua registrazione è quasi ultimata, ti abbiamo inviato una mail per confermare la tua identità.\n\nAccedi ora alla tua casella di posta e clicca sul link che ti abbiamo inviato e in pochi secondi entrerai a far parte della community di Calciomercato.com.",
    "Approdo in Arabia Saudita per il mercato di Cesena": "In missione con il For anche gli operatori e i rappresentanti delle sedi di Bologna, Parma e Rimini\n\nLogistica, trasporti, conservazione del prodotto, apertura di nuovi mercati, supporto a Macfrut. Agenda fitta di temi quella toccata del mercato ortofrutticolo di Cesena (For) nella missione in Arabia Saudita organizzata nei giorni scorsi dalla Regione Emilia-Romagna alla presenza degli altri mercati regionali di Bologna, Parma e Rimini.\n\n“La missione è stata importante per tante ragioni – spiega Alessandro Giunchi, amministratore unico di For – Anzitutto perché ci ha fatto toccare con mano un mercato in espansione e molto importante per il settore ortofrutticolo italiano. Come già era avvenuto lo scorso anno a Expo Dubai, anche in Arabia abbiamo constatato il grande appeal del prodotto made in Italy, così come la centralità dei servizi di logistica, trasporto e conservazione del prodotto nella catena del freddo. In questa direzione molto importanti state le visite ai mercati di Gedda e Riyad, gli incontri di business con gli importatori e la visita ad alcune catene della grande distribuzione”.\n\nGiunchi allarga lo sguardo alla presentazione di Macfrut, fiera internazionale dell’ortofrutta, a cui ha preso parte in occasione della conferenza stampa a Riyad, alla presenza in sala di un centinaio di persone tra giornalisti e operatori. “Macfrut è la vetrina dell’ortofrutta italiana nel mondo. È il nostro biglietto da visita verso il mercato mondiale. La presentazione a Riyad ce lo ha confermato. Siamo tra i primi paesi in Europa nella produzione e leader mondiali nel campo delle tecnologie e proprio per questo dobbiamo fare squadra e presentarci uniti come sistema Paese”.\n\nFonte: Mercato Ortofrutticolo Cesena\n\n(Visited 45 times, 2 visits today)",
    "Strage di cammelli in Arabia Saudita colpiti da un fulmine": "Nel social sta circolando una foto di cammelli uccisi da un fulmine nell’est della provincia di Al Laith e il villaggio di Al Wadal vicino alla Mecca. L’Arabia Saudita è stata interessata da forti piogge e fulmini nelle ultime settimane. I fulmini nelle aree desertiche sono molto pericolosi per animali e persone. Ogni anno molti animali vengono colpiti e uccisi.",
    "Serre ad alta tecnologia in Arabia Saudita": "A margine della presentazione di Macfrut 2023 a Riyad, in Arabia Saudita (cfr. FreshPlaza del 14/09/2022), la delegazione di imprenditori e tecnici italiani ha visitato alcune realtà del territorio, fra cui un complesso di serre a coltivazione idroponica.\n\nNel momento della visita la serra era a fine ciclo, quindi la produzione era piuttosto scarsa\n\n\"Dava Farms, a circa 80 km a sud di Riyad - spiega Renzo Piraccini presidente di Macfrut - è un’azienda agricola di proprietà saudita che conduce diverse coltivazioni orticole in pieno campo. Hanno un progetto per complessivi 85 ettari di pomodoro in serra, di cui 15 già realizzati. Le serre sono in vetro, con coltivazione su substrato e fertirrigazione. Il modello di coltivazione è quello tipico olandese. Producono esclusivamente pomodoro ramato, destinato al mercato locale\".\n\nGli operatori italiani hanno potuto verificare che il livello di qualità del prodotto è buono e il confezionamento avviene prevalentemente in cartoni. Hanno disponibilità di acqua che proviene da diversi pozzi profondi circa 100 metri. L’acqua è abbastanza salata, perché ha una conducibilità elettrica di 1800 micro simens; essa viene ridotta a 800 con deminaralizzatori e viene sterilizzata con raggi UV.\n\n\"Inoltre - prosegue Piraccini - raffreddano le serre nel periodo estivo e le riscaldano nel periodo invernale, dove a dicembre e gennaio la temperatura può arrivare anche a 0 gradi, con escursioni tra giorno e notte tra i 30 e i 40 gradi. Mantengono tutto l’anno una temperatura nelle serre fra i 16 e i 25 gradi\".\n\nLa delegazione in visita\n\nDispongono di una moderna area per il confezionamento, con linea di confezionamento al momento semi-manuale. Sono in trattativa con una ditta italiana per l'installazione di una linea di selezione elettronica.\n\n\"Sono rimasto favorevolmente impressionato - ha commentato Giuliano Dradi, della Battistini Vivai - in quanto abbiamo toccato con mano un'elevata organizzazione, un prodotto di qualità e un progetto a lungo termine. Sarebbe bello che anche alle nostre latitudini ci fosse un'organizzazione tale da realizzare progetti da 85 ettari di serre ognuno, e tecnologicamente così avanzato\".\n\n\"Nel momento della nostra visita - conclude Piraccini - si era a fine ciclo e quindi la produzione era piuttosto scarsa\".",
    "Wizz Air vola in Arabia Saudita sulle ali di record e sostenibilità": "Wizz Air vola in Arabia Saudita dall’Italia. La compagnia ungherese ha, infatti, annunciato 20 nuove rotte dall’Europa, di cui 8 in partenza dall’Italia. I biglietti sono già acquistabili sul sito di Wizz Air e tramite l’app.\n\nI nuovi collegamenti dalla Penisola partono da Catania, Milano, Napoli, Roma e Venezia e interessano le città di Jeddah e di Riyad. Questi voli da un lato rafforzeranno la presenza della compagnia nel Paese e dall’altro daranno impulso al crescente settore turistico. Il Regno saudita, infatti, porta avanti il programma Vision 2030, che prevede di triplicare gli arrivi entro il 2030.\n\nGrazie a questa operazione, Wizz Air contribuirà a portare oltre un milione di viaggiatori in più in Arabia Saudita il prossimo anno.\n\n[Leggi del volo Wizz Air da Bari AbuDhabi]\n\nWizz Air vola in Arabia Saudita, siglata intesa col governo di Riyadh\n\n«Wizz Air vola in Arabia Saudita in seguito al protocollo d’intesa che abbiamo firmato con il governo», spiega Jozsef Varadi, Ceo del vettore.\n\n«Vedo la destinazione come un mercato strategico a lungo termine per Wizz Air. Qui continueremo a innovare e a portare avanti la bandiera del volo low cost a beneficio dei residenti e dei visitatori e dell’economia, che è in via di diversificazione».\n\nIl turismo rientra nei programmi economici anche di Fahd Hamidaddin, Ceo e membro del consiglio di amministrazione dell’Autorità Saudita per il Turismo. «Stiamo rendendo più facile raggiungere il Regno. Siamo fiduciosi che le maggiori opzioni di viaggio e la competitività amplieranno la scelta per i consumatori e faranno diminuire i costi».\n\nL’allentamento delle restrizioni anti Covid-19 e l’eliminazione dell’obbligo del test Pcr per i viaggiatori vaccinati rende gli spostamenti più semplici, consentendo un maggior numero di viaggi all’estero.\n\nWizz Air dà flessibilità ai passeggeri attraverso il servizio Wizz Flex. Aggiungendolo alla loro prenotazione, si può scegliere di viaggiare in una data diversa o verso una destinazione differente. A ciò si aggiunge la possibilità di cancellare il volo fino a 3 ore prima della partenza e ottenere il 100% della tariffa originale tramite un “credito aereo“.\n\n[Leggi dell’intermodalità e della sostenibilità nel settore dei trasporti]\n\nWizz Air vola in Arabia Saudita e in Italia fa record di passeggeri\n\nMentre Wizz Air vola in Arabia Saudita arriva la notizia del record di passeggeri.\n\nTra giugno e agosto scorso, la compagnia aerea ha trasportato quasi 13 milioni di passeggeri, pari al 76% in più rispetto all’anno precedente.\n\nDurante l’estate ha continuato a espandere la rete, aggiungendo 63 nuove rotte in 38 destinazioni in Europa e oltre. Per fare fronte a ciò, ha ricevuto 13 Airbus nuovi di zecca, arrivando così a una flotta di 165 aerei. Ma non solo: ha annunciato di aver presentato ad Airbus la notifica per l’esercizio dei diritti di acquisto di 75 Airbus A321neo.\n\nQuesti aerei, la maggior parte dei quali dovrebbe essere consegnata nel 2028-29, contribuiscono alla strategia di Wizz Air di triplicare le dimensioni della flotta entro fine decennio. Obiettivo: diventare una compagnia aerea con 500 aeromobili.\n\nI 75 velivoli A321neo aggiuntivi, la maggior parte dei quali dovrebbe essere consegnata nel 2028-29*, contribuiscono all’ambizioso obiettivo di Wizz Air di triplicare, e anche oltre, le dimensioni della sua flotta entro la fine del decennio per diventare una compagnia aerea con 500 aeromobili.\n\nNegli ultimi mesi, le nuove rotte in partenza dall’Italia hanno toccato quota 17. Queste riguardano soprattutto le sue 7 basi di Milano Malpensa, Venezia Marco Polo, Roma Fiumicino, Napoli, Bari, Catania e Palermo.\n\n[Leggi di Wizz Air Abu Dhabi]\n\nLa strategia per la sostenibilità e il primo volo con biofuel\n\nLe novità non si esauriscono con i nuovi collegamenti ma riguardano il biocarburante. Il vettore ha effettuato il suo primo volo dimostrativo ecologico su una rotta speciale tra Bucarest e Lione.\n\nLe operazioni hanno comportato il parziale utilizzo di carburante impiegato nell’aviazione sostenibile (Saf). Con l’aggiunta di pratiche ancora più sostenibili a bordo, il volo è parte di uno sforzo congiunto delle principali compagnie aeree in occasione della conferenza sulla mobilità sostenibile dell’Unione Europea “Connecting Europe Days 2022“.\n\nIl Saf è una miscela di carburante per l’aviazione convenzionale e di carburante “biojet”, ricavato da rifiuti e residui provenienti dall’economia circolare. Può ridurre le emissioni di CO2 fino al 90% nel corso del suo ciclo di vita.\n\nQuesto test ha permesso alla compagnia di ottenere le emissioni per passeggero-km più basse d’Europa tra i vettori che hanno partecipato a questo progetto sostenibile.\n\nA inizio estate, è stata riconosciuta come la “Compagnia aerea low-cost più sostenibile” nell’ambito dei World Finance Sustainability Awards 2022.\n\nUn passeggero che viaggia con Wizz Air ha in media un’impronta di CO2 di 57,2 grammi ogni chilometro. Oltre a una flotta moderna, Wizz non vola con aerei semivuoti, non ha posti a sedere in business class e vola solo su rotte dirette. In questo modo, evita l’inquinamento inutile e abbraccia il trasporto a basse emissioni.\n\nSempre in tema di inquinamento, il vettore ungherese ha firmato un Memorandum of Understanding (MoU) con Airbus per esplorare il potenziale di aeromobili alimentati a idrogeno. Questo fornirà a Wizz Air una panoramica molto più approfondita dell’impatto positivo che l’utilizzo di un aeromobile a idrogeno a emissioni zero potrebbe avere sul modello di business della compagnia.\n\nEntrambe le parti collaboreranno per capire l’impatto che li aeromobili a idrogeno avranno sulla flotta e sulle operazioni.",
    "The Line Neom: la nuova città saudita": "Scopri il percorso per formarsi in maniera completa su tutti gli aspetti del Digital Marketing e informarsi quotidianamente sugli aggiornamenti di settore. Più +300 ore di Alta Formazione + Informazione PRO su Digital, Social e eCommerce. Attiva il tuo Pass!\n\nThe Line Neom: la città verticale a impatto zero. Sua Maestà Mohammed Bin Salman, principe ereditario del Regno, ha deciso di dare una nuova immagine e un ulteriore slancio all’Arabia Saudita.\n\nNell’ambito del programma Vision 2030, infatti, prenderà vita la città verticale in linea. The Line, questo il nome del progetto, sarà lunga 170 chilometri e larga solo 200 metri.\n\nIl progetto Neom si ergerà nella provincia di Tabuk, nel nord-ovest dell’Arabia Saudita, a 500 metri sul livello del mare.\n\nQui vivranno molteplici comunità, per un totale di 9 milioni di residenti, occupando un’area costruita di soli 34 chilometri quadrati.\n\nUn progetto, che fin dagli esordi, promette di abbattere l’incidenza infrastrutturale creando un'efficienza sbalorditiva.\n\nNeom: la città verticale più lunga al mondo\n\n\"Neom è uno dei progetti più importanti di Saudi Vision 2030 e The Line è un’affermazione del nostro forte impegno nel presentare un progetto al mondo intero, Neom è un luogo per coloro che sognano un domani migliore\", questa è la dichiarazione che il principe ereditario ha espresso in conferenza stampa.\n\nIl progetto, del valore di un trilione di dollari, pare dia la possibilità di affrontare i problemi che la vita urbana, oggi, impone.\n\nUna sfida che il visionario Mohammed Bin Salam ha deciso di portare avanti affermando che \"non possiamo ignorare la vivibilità e le crisi ambientali che affliggono le città del nostro mondo e Neom è in prima linea nel fornire soluzioni nuove e fantasiose per affrontare questi problemi\".\n\nThe Line: un nuovo concetto di design urbano\n\nIl proscenio sembra davvero promettente. Così come sorprendente è il design proposto.\n\nLa facciata, interamente specchiata, consentirà alla struttura avveniristica di fondersi con la natura in modo del tutto invisibile.\n\nIncarnando il modello di Zero Gravity Urbanism, abitazioni, luoghi pubblici, aree pedonali, scuole, luoghi di lavoro sono stratificati verticalmente, consentendo ai cittadini di muoversi senza sforzo e di spostarsi in maniera agevole senza necessità di mezzi di trasporto.\n\nLEGGI ANCHE: Transizione Energetica e Digital Transformation: Terna investe 1,2 miliardi per la decarbonizzazione\n\nCittà a impatto a zero\n\nNeom, priva di strade e auto, sarà una città a impatto zero. La drastica riduzione di emissioni Co2 nell'atmosfera la renderà una città unica al mondo.\n\nI residenti avranno accesso a tutte le strutture entro cinque minuti a piedi, oltre a un treno ad alta velocità con un transito end-to-end di 20 minuti.\n\nDisporrà invece di sentieri mescolati con la natura e gli ecosistemi naturali.\n\nIn questo modo la città non sarà piatta e orizzontale come quelle tradizionali, con l’obiettivo di raggiungere l’armonia tra lo sviluppo urbano e la conservazione della natura.\n\nThe Line Neom: la rivoluzione dell'architettura urbana\n\nLa città verticale saudita si appresta a diventare, già nelle intenzioni progettuali, un ecosistema privo di effetti nocivi in cui ristorarsi e rintracciare scampoli di benessere fisico e mentale.\n\nInsomma, la panacea allo stress quotidiano che ìmpera in contesti urbani old style.\n\nIl complesso è il primo tassello di un immenso progetto di transizione energetica che si basa su pilastri fondamentali come la diversificazione economica, il progresso tecnologico e il miglioramento della qualità della vita.\n\nLEGGI ANCHE: IKEA lancia un kit di pannelli solari per risparmiare sulle bollette elettriche",
    "ARABIA SAUDITA. Aramco contro il tetto UE al prezzo del petrolio": "Il capo della saudita Aramco ha dichiarato martedì che i piani europei di fissare un tetto alle bollette energetiche per i consumatori e di tassare le compagnie energetiche non sono soluzioni utili né a lungo termine per la crisi energetica globale, causata in gran parte dal sottoinvestimento negli idrocarburi.\n\n«Il congelamento o il tetto delle bollette energetiche può aiutare i consumatori nel breve termine, ma non affronta le cause reali e non è una soluzione a lungo termine», ha dichiarato il direttore generale Amin Nasser in un forum in Svizzera; «E tassare le aziende quando si vuole che aumentino la produzione non è certo utile», riporta Arab Weekly.\n\nI governi di tutta Europa hanno stanziato centinaia di miliardi di euro in tagli fiscali, elargizioni e sussidi per affrontare una crisi energetica che sta facendo salire l’inflazione, costringendo le industrie a chiudere la produzione e facendo lievitare le bollette in vista dell’inverno.\n\nSecondo i piani dell’Ue annunciati la scorsa settimana, i profitti eccessivi delle società energetiche verrebbero scremati e ridistribuiti per alleviare l’onere sui consumatori.\n\nMartedì scorso Nasser, che dirige Aramco, il più grande esportatore di petrolio al mondo, ha dichiarato che la causa del problema è da ricercarsi nei continui investimenti insufficienti negli idrocarburi, in un momento in cui le alternative ai combustibili fossili non sono ancora facilmente disponibili.\n\n«Il conflitto in Ucraina ha certamente intensificato gli effetti della crisi energetica, ma non ne è la causa principale (…) Purtroppo, anche se il conflitto dovesse cessare oggi, come tutti noi desideriamo, la crisi non finirebbe», ha aggiunto.\n\nAramco ha investito per aumentare la capacità petrolifera del Regno a 13 milioni di barili al giorno entro il 2027, ma Nasser ha avvertito che gli investimenti globali negli idrocarburi sono ancora «troppo pochi, troppo lenti, troppo a breve termine».\n\nLa scarsità di investimenti arriva in un momento in cui la capacità di riserva è scarsa e la domanda è “abbastanza sana” nonostante i forti venti economici.\n\nLa capacità inutilizzata effettiva a livello mondiale è pari a circa l’uno e mezzo per cento della domanda globale e le scorte di petrolio sono basse, ma un “fattore di paura” impedisce ancora gli investimenti critici nel settore del petrolio e del gas e fa sì che i progetti a lungo termine si “riducano”, ha affermato: «Quando l’economia globale si riprenderà, potremo aspettarci un’ulteriore ripresa della domanda, eliminando la poca capacità produttiva di riserva… ecco perché sono seriamente preoccupato».\n\nNasser ha affermato che la crisi energetica non significa che gli obiettivi climatici debbano cambiare, ma che il mondo ha bisogno di un piano di transizione energetica più fattibile.\n\n«Il miglior aiuto che i politici e tutti gli stakeholder possono offrire è quello di unire il mondo attorno a un nuovo piano di transizione molto più credibile», ha poi detto.\n\nAntonio Albanese",
    "Arabia Saudita: l’industria degli esports vuole spazi sicuri per le gamer": "In Arabia Saudita l’industria degli esports vuole creare spazi sicuri e inclusivi per le videogiocatrici.\n\nLa crescita vertiginosa del settore in Medio Oriente ha reso infatti necessario affrontare alcune delle questioni storiche di fondo, tra cui l’inclusività, il sessismo e le molestie sessuali. Gli esperti definiscono spazio sicuro quello che fa sentire a proprio agio e che motiva e incoraggia le donne a competere con i loro coetanei in un ambiente in grado di riconoscere e comprendere i loro desideri, bisogni e confini.\n\nCome spiega Ghada Al-Moqbel, ceo di Gcon, una community dedicata alle donne con un interesse per i videogame, nel regno saudita il 46% dei videogiocatori è di sesso femminile. Aumentare la consapevolezza del settore e creare spazi sicuri e di supporto in cui le donne possano sviluppare competenze e gareggiare sono visti dunque come obiettivi importanti per aumentare la partecipazione negli esports.\n\nOggi, su cellulare, ci sono più donne giocatrici che uomini, mentre, per quanto riguarda console e PC, c’è una divisione 50-50 tra maschi e femmine. «Non ci sono scuse per il fatto che non esistono abbastanza tornei per le donne, soprattutto considerando che si tratta di un gioco mentale – ha dichiarato Haya Al-Qadi, responsabile marketing dell’organizzazione di esports e giochi Galaxy Racer -. Le giocatrici sono state spesso costrette a nascondere o anonimizzare la propria identità e il proprio genere a causa della minaccia di abusi online e di altri pericoli che potrebbero incontrare in un campo di gioco online dominato dagli uomini».\n\nGli esperti ritengono che un ottimo modo per affrontare queste difficoltà sia basarsi sul successo delle comunità di gioco esistenti e avviare conversazioni sui problemi che devono essere affrontati. Tornei e festival indirizzati esclusivamente alle donne sono un’altra possibile soluzione per creare maggiori opportunità per le giocatrici, fornire incentivi, aumentare i livelli di partecipazione e la base dei giocatori e dare loro la possibilità di trarre profitto dalle proprie abilità.\n\nFino a pochi anni fa, i giochi e gli esports erano considerati semplici hobby in Arabia Saudita, oggi invece, col settore in rapida crescita, leader ed esperti trovano sempre più modi per creare opportunità di lavoro sostenibili per coloro che vogliono intraprendere una carriera nello sport digitale.",
    "Manila revoca il divieto di emigrazione in Arabia saudita": "Per un anno erano state bloccate le domande di assunzione in terra saudita a seguito degli abusi subiti dalle lavoratrici e dai lavoratori stranieri. In base all'accordo sono stati istituiti meccanismi di controllo e contrasto alla tratta di esseri umani. Le rimesse dei filippini nel mondo valgono il 9% del Pil.\n\nManila (AsiaNews) - Le Filippine hanno revocato il divieto di emigrazione in Arabia Saudita per motivi di lavoro. I due Paesi “hanno raggiunto un accordo per riprendere la partenza di lavoratori filippini a partire dal 7 novembre 2022”, si legge nel comunicato congiunto diffuso il 13 settembre. Il divieto è rimasto in vigore circa un anno dopo che Manila aveva smesso di elaborare le domande per le assunzioni all’estero a causa degli abusi subiti dai filippini nel Golfo.\n\nL’annuncio è stato dato da Susan Ople, a capo del Dipartimento filippino per i lavoratori migranti, che nei mesi scorsi si è recata a Riyadh per negoziare condizioni lavorative e salari migliori per i propri connazionali.\n\nSecondo dati del 2019, l’Arabia Saudita è la destinazione preferita dei lavoratori filippini che emigrano: prima della pandemia il Regno saudita ne ospitava oltre un milione, poi scesi a poco più di 470mila nel 2020. Nell’anno della pandemia erano stati rimpatriati 400mila filippini da tutto il mondo e si era registrato un calo delle partenze del 60%. Le rimesse dall’Arabia Saudita quell’anno sono comunque valse 1,8 miliardi di dollari su un totale di 29,9 miliardi, poi saliti a 31,4 miliardi nel 2021. Dopo la Cina e l’India, in Asia le Filippine sono il più grande Paese destinatario di rimesse, che rappresentano il 9% del Pil nazionale.\n\nLa maggior parte dei lavoratori sono impiegati nel settore delle costruzioni oppure, nel caso delle donne, come infermiere e collaboratrici domestiche.\n\nLe Filippine avevano interrotto la concessione di visti per l’Arabia Saudita nel novembre 2021 dopo che alcune imprese edili non avevano pagato milioni di dollari di salari a 9mila lavoratori filippini. In realtà sono innumerevoli gli abusi nei confronti degli stranieri nelle monarchie del Golfo: i media filippini e internazionali hanno spesso raccontato storie di maltrattamenti, abusi sessuali, stipendi non pagati o addirittura forme di schiavitù moderna. Nel 2015, Edelyn Astudillo, una collaboratrice domestica filippina madre di tre figli, è scomparsa e nonostante anni di indagini, di lei la sua famiglia non ha più saputo nulla.\n\nCiò è dovuto al fatto che i rapporti di lavoro in Arabia Saudita sono ancora regolati dalla \"kafala\", il sistema in base al quale lo status legale del lavoratore è legato a quello del datore di lavoro, che può anche ritirare il passaporto e controllare tutti gli spostamenti del proprio dipendente.\n\nI punti principali del nuovo accordo tra Manila e Riyadh prevedono la creazione di un gruppo di lavoro tecnico per monitorare l'attuazione delle riforme, la redazione di liste “nere” e “bianche” di datori di lavoro in base a criteri concordati dalle agenzie del lavoro di entrambi i Paesi, e la firma di un memorandum d’intesa per contrastare la tratta di esseri umani. Il processo di assunzione e pagamento sarà automatizzato, mentre i contratti di lavoro potrebbero essere ridotti a un anno con un congedo per ferie di 15 giorni, ha spiegato Ople, tornata a Manila ieri insieme a un centinaio di lavoratori filippini che in Arabia Saudita soggiornavano in centri di accoglienza dopo aver avuto problemi sul lavoro.",
    "Venezia, l’ex Vacca: “Il mio passaggio in Arabia Saudita è saltato. De Zerbi mi ha chiesto di entrare nel suo staff”": "Antonio Vacca, centrocampista reduce dalla risoluzione contrattuale con il Venezia, ha rilasciato un’intervista ai microfoni di TMW:\n\n“Arabia Saudita? La proposta di andare lì arrivò prima che iniziasse il ritiro pre-campionato. Mi dissero la cifra che avrei guadagnato, arrivarono anche buone garanzie sulla riuscita del progetto. A Venezia faccio le visite, il giorno dopo mi dicono di non andare in ritiro in Slovenia e di andare a casa. Sono passati i giorni, l’intermediario della questione da ‘è praticamente fatta’ mi diceva ‘è presto per i tempi del mercato in ‘Arabia’ ma la situazione è finita lì”.\n\n“Ho risolto dopo la fine del mercato, in Italia non posso andare ma solo in mercati esteri che erano aperti allora o che sono ancora aperti. Sono arrivate delle richieste, a stretto giro credo di voler prendere una decisione. Non ce la faccio ad aspettare. Mi manca giocare, mi manca lo spogliatoio, mi manca la palla coi compagni, mi manca divertirmi. Quando metti piede in campo pensi a divertirti, a goderti questo mestiere”\n\n“Futuro? Devo decidere, se fare corso da allenatore o da procuratore. Tanti tecnici che ho avuto, come De Zerbi, che sento quasi tutti i giorni, mi chiedono di entrare nello staff. Il mister mi dice ‘appena smetti inizi con me’, alcuni agenti di iniziare con loro. Devo un po’ vedere cosa fare, ma c’è ancora tempo”.",
    "Uva da tavola italiana in un supermercato in Arabia Saudita": "In attesa della presentazione di Macfrut 2023, che si tiene oggi 13 settembre alle 10,30 a Riyad in Arabia Saudita (clicca qui per partecipare alla presentazione) la delegazione italiana ha visitato alcune catene di supermercati. La presentazione a Riyad è l’occasione per incontrare importatori e buyer della GDO dell’Arabia Saudita con parte della numerosa delegazione di imprese italiane.\n\nDelegazione italiana\n\n\"Abbiamo visitato un supermercato Panda - afferma Renzo Piraccini presidente di Macfrut - catena Saudita che ha rilevato le strutture di Casino. Qualità standard e buon assortimento. I prezzi dell’ortofrutta sono generalmente più alti dell’Europa perché qui si importa il 70% del totale consumato. Si producono meloni, cocomeri, pomodori ed altri ortaggi. La frutta, escluso i datteri, è tutta importata\".\n\nRenzo Piraccini e il professor Bruno Mezzetti\n\nUna gradita sorpresa è stata la presenza di uva da tavola italiana, o almeno così si evinceva dai cartelli esposti. \"C’era uva italiana - continua Piraccini - I prezzi sono in rial (cambio 1 euro = 4 rial) quindi l’uva viene venduta a circa 4 euro/kg\".\n\nContinua il presidente: \"Poi abbiamo visto un Carrefour, con uno standard simile agli altri in giro per il mondo\".\n\nOrtofrutta al Carrefour\n\n\"Infine abbiamo visto Lulù supermarket, una catena indiana molto diffusa in tutta l’area del Golfo Persico. Il livello di qualità è molto alto e i prezzi di conseguenza. C’è un’area dedicata ai prodotti italiani con diverse referenze\".\n\nCassiera in un supermercato della catena Lulù",
    "Scambio di prigionieri Mosca-Kiev, liberi 10 stranieri: trasferiti in Arabia Saudita": "Due cittadini americani e cinque britannici. C'e' Aislin condannato a morte in Donbass",
    "Gli Stati Uniti si preparano a testare armamenti in Arabia Saudita": "Il Comando centrale per il Medio Oriente vuole aprire nuove strutture per collaudare armamenti in Arabia Saudita. L’obiettivo è quello di contrastare missili e droni dell’Iran e delle milizie affiliate\n\nIl Comando centrale degli Stati Uniti, ossia l’organo militare che ha competenza sul Medio Oriente, ha intenzione di aprire una nuova struttura per il collaudo di armamenti in Arabia Saudita. Lo hanno rivelato tre anonimi funzionari della difesa americana a NBC News.\n\nLa struttura – spiegano – sarà dedicata ai test di nuove tecnologie per il contrasto dei droni senza pilota e allo sviluppo di capacità integrate di difesa aerea e missilistica. Il nome del complesso, pare, sarà Red Sands Integrated Experimentation Center: si tratta di un richiamo a White Sands Missile Range, l’area nel New Mexico utilizzata dall’esercito statunitense per i test di missili a lungo raggio.\n\nIn realtà, l’ubicazione del nuovo sito mediorientale non è stata ancora decisa. Ma stando ai tre funzionari l’Arabia Saudita è la scelta più sensata, perché il Paese dispone di grandi spazi aperti di proprietà del governo che consentono di testare varie metodologie di guerra elettronica – come i sistemi di jamming, per disturbare la trasmissione dei segnali radio, e le armi a energia diretta – senza interferire con i centri abitati.\n\nUn funzionario, in particolare, ha dichiarato che “con il Regno dell’Arabia Saudita come centro di gravità per molti futuri sforzi di sicurezza regionale, questa è un’opportunità”. Alludeva alla strategia americana per la creazione di un’architettura di sicurezza mediorientale interna alla regione – i cosiddetti Accordi di Abramo dell’ex-amministrazione Trump ne erano la precondizione – che passa per un rafforzamento dei contatti tra le monarchie del Golfo e Israele, in funzione anti-iraniana.\n\nLa collaborazione sulla sicurezza tra gli Stati arabi e Tel Aviv sta effettivamente crescendo, stimolata dalle comuni preoccupazioni per l’arsenale missilistico e la flotta di droni in possesso di Teheran e delle milizie più o meno direttamente affiliate: come gli houthi in Yemen, ad esempio, che hanno compiuto attacchi contro impianti petroliferi e infrastrutture varie in Arabia Saudita.\n\nOltre alla posizione, non sono noti nemmeno il costo della struttura e le tempistiche di realizzazione. Le fonti di NBC News hanno detto però che gli Stati Uniti copriranno circa il 20% delle spese e forniranno il 20% del personale; gli alleati regionali faranno il resto. È una ricostruzione coerente con i piani di riorganizzazione del Comando centrale, visto che gli Stati Uniti non vogliono più avere un’ampia presenza militare in Medio Oriente – la loro priorità è l’Asia-Pacifico – e mettono l’enfasi sul coinvolgimento dei partner locali.\n\nQuanto ai tempi, invece, si sa solo che è estremamente improbabile che le attività a Red Sands possano cominciare entro il 2022.",
    "Sport, un patto tra San Marino e Arabia Saudita": "Iscriviti alla newsletter . Il modo più facile per rimanere sempre aggiornati",
    "L'edizione 2023 di Macfrut si presenta in diretta dall'Arabia Saudita: \"La diversità il nostro punto di forza\"": "Macfrut, Fiera internazionale dell’ortofrutta, presenta novità e contenuti dell’edizione 2023. Lo fa a Riyad insieme ai partner (Regione Emilia-Romagna e Consorzio Cermac) ed una nutrita delegazione di operatori del settore.\n\nL’appuntamento è per martedì 13 settembre alle ore 11.30 (ore 10.30 italiane) in diretta streaming dalla capitale dell’Arabia Saudita con la presentazione della 40esima edizione che svela le principali novità dell’unica fiera di filiera del settore ortofrutticolo, in programma al Rimini Expo Center dal 3 al 5 maggio 2023.\n\n“Macfrut ha fatto della diversità il proprio punto di forza e lo conferma anche questo evento di Riyad che non è solo la presentazione della fiera ma un modo per promuovere le eccellenze italiane della filiera ortofrutticola – spiega Renzo Piraccini, presidente di Macfrut –. A margine dell’evento, per le imprese della delegazione italiana sono previsti incontri e B2B con importatori e buyer della Grande Distribuzione dell’Arabia Saudita e del Golfo Persico”.",
    "Milan Inter Supercoppa Italiana, delegazioni in Arabia Saudita": "Le ultimissime per quanto concerne gli ultimi dettagli della Supercoppa italiana tra Inter e Milan che si terrà in Arabia\n\nLe delegazioni di Milan e Inter attualmente sono in Arabia Saudita per definire gli ultimi dettagli sulla Supercoppa Italiana.\n\nCome citato dal Corriere dello Sport, è stato fatto un grande sopralluogo, cercando anche di capire in quale orario giocare.",
    "Il Governo inglese avrebbe spinto per cedere il Newcastle a PIF": "Il Governo inglese avrebbe spinto affinché si concretizzasse la cessione del Newcastle al Public Investment Fund (PIF) dell’Arabia Saudita. Lo confermano nuovi documenti diffusi dal Dipartimento per il commercio internazionale (responsabile dei negoziati relativi al commercio internazionale del Regno Unito) che riguardano Gerry Grimstone, allora ministro degli investimenti.\n\nNell’agosto del 2020 Grimstone si mosse per farsi garante nei confronti dell’allora presidente della Premier League Gary Hoffman di un suo impegno sulla strategia per l’acquisizione del club inglese. I documenti mostrano che Grimstone ha lavorato duramente per cercare di garantire l’acquisizione della società da parte dei sauditi, come collegamento tra la Premier League e il governo in cerca di una potenziale “soluzione”.\n\nL’evidenza degli sforzi di Grimstone contraddice ulteriormente la ripetuta insistenza del governo britannico sul fatto che non ci fosse un coinvolgimento nel processo di acquisizione. Quando uscirono le prime voci sulla questione, un portavoce del Governo affermò che Grimstone stava adempiendo al suo ruolo solo per «tenersi al passo con i grandi investimenti che potrebbero potenzialmente arrivare nel Regno Unito».\n\nI documenti rilasciati dal Dipartimento per il commercio internazionale consistono in quattro promemoria che Grimstone ha inviato nell’agosto 2020 a dei funzionari, informandoli del suo contatto con Hoffman. Appare evidente da questi documenti come l’uomo stesse cercando un modo per arrivare all’approvazione dell’operazione di cessione da parte della Premier League, considerando lo stallo nelle trattative come potenzialmente “imbarazzante” per le relazioni tra Regno Unito e Arabia Saudita.\n\nIl problema principale riguardava il rischio che la nuova proprietà saudita non ricevesse il via libera dalla Premier League, principalmente a causa della pirateria statale nel Paese sui diritti televisivi sportivi acquistati da emittenti del Qatar (e che riguardavano anche le partite di Premier League). A tal proposito, Grimstone ha scritto in uno degli scambi emersi dai documenti: «Abbiamo discusso i possibili modi per risolvere questo enigma».\n\nRiferendo di una successiva telefonata con Hoffman il 22 agosto, Grimstone ha scritto: «Gary ha detto che l’EPL vorrebbe trovare una soluzione ed è molto sensibile alle considerazioni più ampie che circondano tutto questo per quanto riguarda i rapporti con l’Arabia Saudita. Abbiamo convenuto che qualsiasi processo di vendita non dovrebbe ricominciare fino a quando non sarà disponibile una strada chiara, poiché qualsiasi nuovo “fallimento” sarebbe molto imbarazzante».\n\nGrimstone ha scritto che Hoffman avrebbe contattato l’avvocato della Premier League «e gli avrebbe chiesto di consigliare se c’è una via da seguire e, in tal caso, quali impegni dovrebbe assumere l’Arabia Saudita. Le parti avrebbero quindi una visione chiara di quanto sia difficile da superare l’ostacolo e se siano disposte a saltarlo».\n\n«Speriamo di aiutare a fare chiarezza in una situazione molto confusa per consentire alle parti di portare questo al punto di decisione», aveva chiuso il ministro nella sua valutazione. Nonostante gli sforzi di Grimstone, l’accordo non è andato a buon fine nel 2020. Nell’ottobre 2021 la Premier League ha poi annunciato che era stato trovato un modo per approvare l’acquisizione, poiché il PIF aveva fornito «garanzie legalmente vincolanti che l’Arabia Saudita non avrebbe controllato direttamente il Newcastle».",
    "Il futuro saudita, così Riad sogna da potenza": "L’Arabia Saudita rappresenta uno storico alleato degli Stati Uniti in Medio oriente. Il petrolio è senza dubbio l’arma politica principale con la quale Riad ha potuto iniziare a giocare, già dalla seconda metà del secolo scorso, un ruolo importante e con cui è stato possibile allacciare forti rapporti con Washington. Dal 2015 il Paese si trova impegnato in una fase interna piuttosto delicata. In quell’anno è venuto a mancare Re Abdallah, al suo posto è salito al trono il fratello Salman. Con il nuovo sovrano, a Riad si è avviata una svolta generazionale in seno alla famiglia reale che comanda il Paese dalla sua nascita. Re Salman infatti è destinato a essere l’ultimo figlio del fondatore del regno a occupare il trono.\n\nL’erede designato è il principe Mohammad Bin Salman, figlio dell’attuale sovrano, il quale ha già di fatto preso le redini del Paese. C’è lui dietro le ultime strategie designate da Riad sia a livello interno che in politica estera. Il suo obiettivo sembra essere quello di avviare importanti riforme in un regno dove vige l’assoluto controllo della famiglia Saud e dove è in vigore la rigida interpretazione wahabita dell’Islam sunnita. Contestualmente, in politica estera Bin Salman vorrebbe trasformare Riad in una potenza regionale, in grado di avere un ruolo guida nella penisola arabica e nel medio oriente\n\nDa dove tutto è iniziato: il programma “Vision 2030”\n\nA circa un anno dalla nomina a principe ereditario, Mohammad Bin Salman, conosciuto internazionalmente anche con l’acronimo Mbs, ha presentato il progetto “Vision 2030“. Si tratta di un programma con il quale il futuro sovrano ha avviato una serie di iniziative economiche e politiche volte a differenziare l’economia, rendendola quindi meno dipendente dalle esportazioni di petrolio, e a modificare l’immagine del Paese. Sono stati finanziati programmi relativi allo sviluppo di nuove fonti energetiche, dell’agricoltura, dei servizi legati alla tecnologia e del turismo. Su quest’ultimo fronte l’Arabia Saudita, seppur con ritardo rispetto ai Paesi vicini, ha iniziato ad ospitare importanti eventi sportivi, a costruire resort e nuovi poli turistici sul Mar Rosso.\n\nMbs ha puntato anche sull’introduzione di alcune riforme in campo sociale, come quella relativa alla possibilità per le donne di ottenere la patente. Il programma negli anni ha mostrato luci e ombre. Alcuni osservatori lo hanno ritenuto e lo ritengono ancora oggi un ambizioso progetto di riforma del regno, altri invece lo considerano come una mera cartina tornasole volta a mascherare l’oscurantismo del regime wahabita, la persecuzione degli sciiti nella regione del Qatif, il caso relativo all’uccisione del giornalista Jamal Kashoggi e gli insuccessi nella guerra in Yemen.\n\nAd ogni modo, appare impossibile scindere il programma Vision 2030 dall’agenda estera del Paese. In particolare, Riad vuole presentarsi come una potenza in ascesa a livello politico ed economico nella regione, nonché come partner affidabile per gli alleati.\n\nIl confronto con Teheran\n\nMa il primato regionale passa soprattutto dal confronto con il rivale storico dei Saud, ossia l’Iran. I due Paesi si contendono il primato di potenza regionale in medio oriente e sono politicamente divisi da molteplici fattori. Il primo riguarda l’ambito prettamente religioso: Riad è una monarchia assoluta sunnita wahabita, Teheran invece è una repubblica islamica teocratica sciita. Dunque mentre i sauditi aspirano a guidare il mondo sunnita, l’Iran ambisce alla creazione della cosiddetta “mezzaluna sciita“. Un progetto quest’ultimo teorizzato in primis dal generale Qassem Soleimani, ucciso da un raid Usa a Baghdad il 3 gennaio 2020 e con il quale il governo iraniano coltiva l’ambizione di creare un corridoio sciita da Teheran fino a Beirut. Un progetto inevitabilmente destinato a cozzare con i piani dei Saud.\n\nLa guerra nello Yemen\n\nSi inquadra anche nel contesto del confronto Iran – Arabia Saudita il conflitto esploso nel 2015 nello Yemen. Quest’ultimo è un Paese confinante con il territorio saudita, considerato spesso da Riad come sotto la propria influenza. Tuttavia dopo le rivolte della primavera araba del 2011, si è registrata l’avanzata del gruppo sciita degli Houti. Con il sostegno dell’Iran, le milizie sono riuscite a prendere la capitale Sana’a nel 2014. Per questo l’anno successivo i Saud hanno deciso di intervenire, formando una coalizione di Paesi sunniti composta, tra gli altri, dagli Emirati Arabi Uniti, dal Bahrein e dall’Egitto.\n\nI piani di Riad però non si sono avverati. Né sotto il profilo della sconfitta degli Houti, i quali ancora oggi nonostante un forte divario tecnologico con la coalizione a guida saudita controllano Sana’a, né nell’ambito della consacrazione dell’Arabia Saudita quale Paese guida della penisola arabica. Nel corso degli anni successivi infatti la coalizione si è sfaldata. Più di recente anche gli alleati emiratini si sono ritirati e nello Yemen sostengono forze differenti da quelle del governo ufficiale e, in particolare, quelle ricadenti all’interno delle milizie separatiste del sud.\n\nLa guerra nello Yemen ha quindi rappresentato, alla lunga, una disfatta per i sauditi. Il conflitto, tra le altre cose, ha provocato migliaia di vittime civili e una crisi umanitaria senza precedenti legata anche al blocco navale imposto attorno al Paese e al mancato arrivo per diversi anni di medicine e generi di prima necessità. La guerra inoltre non ha mancato di incidere negativamente sull’immagine internazionale di Mbs e della famiglia Saud.\n\nI rapporti con Israele\n\nUna carta importante nella politica estera Riad la può spendere nel miglioramento dei rapporti con l’altro grande alleato degli Usa nella regione, ossia Israele. I due Paesi continuano a non avere ufficiali rapporti diplomatici e i Saud non fanno parte del gruppo di governi arabi che riconoscono lo Stato ebraico. Tuttavia negli ultimi anni, sotto la mediazione soprattutto di Washington, tra le parti si è avuto un importante avvicinamento “ufficioso”. Un’accelerazione in tal senso si è avuta con l’amministrazione di Donald Trump. L’ex presidente Usa ha compiuto nel maggio 2017 il suo primo viaggio da inquilino della Casa Bianca proprio in Arabia Saudita, intensificando i rapporti con Riad grazie anche alle importanti commesse di armi firmate con Mbs. Da allora Trump ha promosso, nell’ottica della creazione di una vasta coalizione anti Iran, un avvicinamento tra i Paesi arabi del golfo e Israele.\n\nUno sforzo in parte premiato dagli accordi di Abramo, siglati nell’estate del 2020 e che hanno portato Emirati Arabi Uniti e Bahrein a riconoscere Israele. Un duo a cui poche settimane dopo si è unito il Marocco. L’Arabia Saudita non ha aderito all’accordo, ma lo ha comunque “benedetto” nel dietro le quinte dei corridoi diplomatici. Non sono pochi, negli Usa come in Israele, a ritenere alta la possibilità di giungere a un vero accordo tra i sauditi e lo Stato ebraico. Per Riad i rapporti con gli israeliani appaiono cruciali. Non solo in funzione di contenimento dell’Iran ma anche, più in generale, per il sostegno alle ambizioni di diventare una potenza regionale.\n\nL’inquadramento geopolitico di Riad\n\nI primi tentativi di rendere l’Arabia Saudita la vera traghettatrice della penisola arabica non sono andati a buon fine. Non solo la guerra nello Yemen e lo strascico di morti e sconfitte politico-militari da essa arrivate, Riad ha dovuto fare i conti anche con il fallimento dell’embargo proclamato contro il Qatar nel 2017. Doha, sostenitrice dei Fratelli Musulmani (nemici dei Saud) e fautrice di un’agenda estera autonoma, nelle intensioni di Mbs doveva essere richiamata all’ordine grazie a un forte embargo commerciale e alla minaccia di un intervento militare. Ma il piccolo emirato è riuscito ad evitare l’isolamento e negli ultimi due anni si è assistito a un riavvicinamento tra le parti.\n\nAd ogni modo, il sentiero dei Saud appare tracciato. L’Arabia Saudita, alle prese con difficili riforme interne, vuole da un lato mantenere il ruolo di alleato degli Usa ma, al contempo, avere una politica sempre più autonoma vocata all’ambizione della leadership regionale. Un’autonomia da Washington di recente ancora più marcata per via dei rapporti non sempre semplici con l’amministrazione guidata da Joe Biden. A dimostrarlo è la posizione sostanzialmente neutrale di Riad nella guerra in Ucraina, con i Saud che non hanno applicato sanzioni o restrizioni nei confronti della Russia. Anzi, con Mosca l’intesa negli ultimi anni è cresciuta soprattutto in relazione al mercato del petrolio, essendo i due Paesi i maggiori produttori di greggio. Proprio sull’oro nero si è consumato un altro importante strappo con la Casa Bianca subito dopo l’inizio delle ostilità a Kiev: Riad ha negato l’aumento di produzione del petrolio chiesto da Washington per mitigare la corsa al rialzo delle materie prime a seguito della guerra.",
    "Medio Oriente, l’Arabia Saudita sequestra un maxi carico di Captagon": "L’Arabia Saudita ha sequestrato un maxi carico di Captagon. Il valore era di 550 milioni ed era partito dalla Siria\n\nL’Arabia Saudita ha appena sequestrato un maxi carico di Captagon, chiamata la droga del combattente. Le 47 milioni di compresse hanno un controvalore di circa 550 milioni di dollari. Solo pochi giorni fa, la Turchia aveva effettuato un’operazione analoga, bloccando 12,3 milioni di pasticche per un controvalore di 150 milioni. In entrambi i casi la droga era partita dalla Siria e avrebbe dovuto essere distribuita nel Golfo e in Europa. Il paese mediorientale è diventato, infatti, un’enorme fabbrica di anfetamine. Lo hanno denunciato diversi esperti internazionali, secondo cui non c’è solo lo Stato Islamico a controllare i traffici verso l’estero, ma anche figure all’interno del regime di Bashar Assad. Le autorità giordane, che hanno dichiarato guerra al traffico di stupefacenti, stimano che ci siano circa 160 gruppi che operano nel sud della Siria in questo settore. Sono organizzati in parte come piccoli eserciti e in parte come la criminalità organizzata.\n\nIl traffico di droga è sempre più diffuso nell’ex ISIS per fare cassa e per uso interno in Siria\n\nIl Captagon, comunque, è sempre più diffuso anche nella stessa Siria. I jihadisti pro-ISIS, dopo l’esplosione del Covid-19 che si è aggiunta al pressing crescente delle SDF e di Inherent Resolve, ne hanno aumentato il consumo esponenzialmente. Il virus, infatti, ha già mietuto diverse vittime nei vari gruppi dello Stato Islamico nell’Est del paese e continua a diffondersi rapidamente al loro interno insieme ad altre malattie. I leader IS, però, non possono curare i malati o isolare gli infetti. Quindi, li fanno combattere drogandoli con l’anfetamina. Poi, quando non sono più utili, li abbandonano. Secondo fonti locali, ci sono anche comandanti che ingannano i miliziani, facendo credere loro che le anfetamine siano farmaci contro la pandemia o altri virus.",
    "Presentata in Arabia Saudita la 40esima edizione di Macfrut": "Nel deserto saudita germogliano semi di cooperazione internazionale. Questa mattina a Riyadh è stata presentata la 40esima edizione di Macfrut, Fiera internazionale dell’ortofrutta che si terrà a Rimini dal 3 al 5 maggio 2023. Erano collegati con la capitale dell’Arabia Saudita più di 300 tra giornalisti e operatori da tutto il mondo, oltre a un centinaio di persone presenti in sala, con una grande presenza di operatori del Golfo persico.\n\nIl presidente della fiera, Renzo Piraccini, ha confermato l’impegno preso con Agenzia Ice (Commercio estero) qualche mese fa: «Macfrut, un unicum nel settore ortofrutticolo, diverrà la prima fiera in Europa nel giro di tre anni. Già dal 2023 avremo due padiglioni in più, per un totale di otto grandi e sei piccoli. Puntiamo ad un presenza straniera in crescita del 30 per cento e con tanti nuovi contenuti attrattivi, oltre a confermare i punti di forza».\n\nIn questo percorso di crescita sarà importante il supporto di Ice che ha riconosciuto l’evento organizzato nei padiglioni riminesi come «la fiera italiana a più alto potenziale di crescita». Unito ai fondi propri di Cesena fiera, Macfrut avrà un milione e mezzo di euro a disposizione per la promozione e la comunicazione nei confronti dell’estero: «Al livello delle grandi fiere» ha sottolineato Piraccini. L’obiettivo è quello di raddoppiare i buyer internazionali: da 500 a mille.\n\n«Con questa fiera vogliamo portare il sistema Italia nel mondo – ha affermato Piraccini – anche qui in Arabia Saudita, dove i prodotti italiani si trovano nei supermercati ma c’è ampio spazio per il made in Italy. L’Italia ha perso il primato della produzione, ma se si considera l'intera filiera, dal seme alla distribuzione, la diversità è la nostra forza. E Macfrut, fiera verticale, rappresenta al meglio l’intera filiera, con un team di propri esperti capace di leggere i trend di mercato».\n\nNel 2023 il frutto simbolo sarà il mirtillo, con un focus internazionale sul Berry. Si terranno un Salone del vivaismo, Pianeta Rosso (pomodoro), il Biosolutions International Events, il Salone Spice&Herbs, l’AcquaCampus, oltre alle aree dinamiche e molto altro. Regione partner sarà la Calabria. È previsto inoltre un focus sull’America Latina, con i paesi del subcontinente ospitati in un grande padiglione.\n\nMaggiori informazioni sul numero di AgriRomagna allegato al Corriere Cesenate di giovedì 22 settembre.",
    "Arabia Saudita: arrestato un uomo per aver compiuto il pellegrinaggio alla Mecca in omaggio alla regina Elisabetta": "i24NOTIZIE 13 settembre 2022\n\nUn uomo è stato arrestato alla Mecca, in Arabia Saudita, per aver compiuto il piccolo pellegrinaggio, l'”Umrah”, in omaggio alla regina Elisabetta.\n\nQuesto pellegrino di origine yemenita ha così postato sui social network un video che lo mostrava con uno striscione scritto di sua mano in arabo e inglese, indicando che aveva compiuto questo atto religioso in onore della defunta regina.\n\nTuttavia, per sua iniziativa l’uomo ha infranto una legge che vietava qualsiasi messaggio politico all’interno delle mura della grande moschea della Mecca, e ha anche onorato una persona non musulmana, che è peraltro una figura alta della cristianità. , poiché il sovrano era anche capo della la Chiesa anglicana.\n\nDi conseguenza, questo pellegrino è stato arrestato dalle autorità saudite solo dieci minuti dopo essere stato pubblicato online.\n\nL’uomo, che non ha opposto resistenza durante il suo arresto, dovrebbe essere processato nei prossimi giorni. Rischia diverse settimane di carcere.\n\nNel 2019, un musulmano del Sri Lanka è stato condannato a 56 giorni di carcere per aver cantato uno slogan politico all’interno della Mecca."
}