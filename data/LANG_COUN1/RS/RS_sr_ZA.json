{
    "HOĆEMO NAZAD NAJVEĆI DIJAMANT NA SVETU! Poznati političar udario na kraljicu i njenu porodicu, narod traži svoje BLAGO!": "Više od 6.000 ljudi je potpisalo peticiju da se najveći dijamant na svetu, poznatiji kao \"Velika zvezda Afrike\" koji je deo žezla pokojne kraljice Elizabete Druge, vrati u Južnoafričku Republiku gde je i pronađen daleke 1905. godine!\n\nIzvor: YouTube/screenshot/Royal Reviewer Royal Reviewer\n\nNajveći dijamant na svetu, poznatiji kao \"Kulinan\", odnosno \"Velika zvezda Afrike\", je de žezla pokojne kraljice Elizabete Druge. Ovaj dijamant je deo kraljevske kolekcije dragulja, a navodno je više od 6.000 ljudi potpisalo peticiju da se taj dijamant vrati u Južnoafričku Republiku gde je i pronađen.\n\nPogledajte kako izgleda najveći dijamant na svetu, takozvana \"Velika zvezda Afrike\"\n\nVidi opis HOĆEMO NAZAD NAJVEĆI DIJAMANT NA SVETU! Poznati političar udario na kraljicu i njenu porodicu, narod traži svoje BLAGO! Skloni opis PODELI Pogledaj slike Izvor: YouTube/screenshot/Royal Reviewer Royal Reviewer Br. slika: 7 1 / 7 Izvor: YouTube/screenshot/Royal Reviewer Royal Reviewer Br. slika: 7 2 / 7 Izvor: YouTube/screenshot/Royal Reviewer Royal Reviewer Br. slika: 7 3 / 7 AD Izvor: YouTube/screenshot/Royal Reviewer Royal Reviewer Br. slika: 7 4 / 7 Izvor: YouTube/screenshot/Royal Reviewer Royal Reviewer Br. slika: 7 5 / 7 Izvor: YouTube/screenshot/Royal Reviewer Royal Reviewer Br. slika: 7 6 / 7 AD Izvor: YouTube/screenshot/Royal Reviewer Royal Reviewer Br. slika: 7 7 / 7\n\nOvaj dijamant koji se nalazi na žezlu je deo većeg dijamanta koji je darovan kraljevskoj porodici nakon što je 1905. godine pronađen u rudniku \"Premier Pine\" koji se nalazi u gradu Kulinani u Južnoafričkoj Republici. Veliki deo građana ove zemlje smatra kako bi dijamant trebalo da se vrati i bude u muzeju kako bi svi mogli da ga vide. U vreme kada je dijamant pronađen, zemlja je bila pod britanskom vladavinom. Odlaskom kraljice Elizabete, narod Južnoafričke Republike se s razlogom pita da li je \"pošteno\" da dijamant ostane i dalje u vlasništvu kraljevske porodice. Inicijativa za povratak dragulja se prelila i na sve društvene mreže, a zahtevi za povratak najvećeg dragulja su sve veći i glasniji prema rečima zvaničnika Južnoafričke Republike.\n\nNeki političari smatraju kako bogatstvo poteklo iz njihove zemlje donosi korist drugim zemljama na štetu Južnoafrikanaca. Jedan od njih je Vujovelt Zungula koji je za \"Tajms\" izjavio kako njegova zemlja “ostaje u velikom, sramotnom siromaštvu, sa porastom broja nezaposlenih i porastom stope kriminala zbog opresije i devastacije koju je uzrokovala ona (kraljica) i njezi preci.”\n\n(MONDO)",
    "ТРАЖЕ ВЕЛИКЕ ПРОМЕНЕ: Земље БРИКС-а поново потврђују потребу за свеобухватном реформом УН, ММФ-а, СТО": "",
    "Šta je Komonvelt i koje države ga čine?": "Uz svoju ulogu vođenja britanske kraljevske obitelji više od sedam desetljeća, kraljica Elizabeta II. bila je važna osoba u nekoliko drugih zemalja kao glava Commonwealtha.\n\nPoreklo Komonvelta datira vekovima unazad, ali trenutna verzija seže oko sto godina u prošlost. Veći deo svoje istorije bio je pod jurisdikcijom britanske kraljice, a iako je započela vladavina kralja Čarlsa III, to ne znači automatski da će on biti i na čelu Komonvelta, piše punkufer.hr.\n\nŠta je Komonvelt?\n\nTo je dobrovoljno udruženje zemalja širom sveta, koje su nekada bile deo Britanskog carstva. Cilj Komonvelta, prema službenom sajtu, je da „podrži vlade članica i partnerstvo sa širom porodicom komonvelta i drugima, kako bi se poboljšala dobrobit svih građana Komonvelta i unapredili njihovi zajednički interesi na globalnom nivou“.\n\nDrugim rečima, oni rade na zajedničkim ciljevima prosperiteta, demokratije i mira. Sekretarijat Komonvelta je međuvladina organizacija koja koordiniše i provodi veliki deo posla, uz podršku mreže od više od 80 organizacija.\n\nUdruženje je osnovano 1926. godine kao deo Balforove deklaracije iz 1926. godine i jedna je od najstarijih političkih organizacija na svetu. Nastao je pre Ujedinjenih nacija i NATO-a.\n\nKoje države čine Komonvelt?\n\nU Komonveltu je 56 država, a na svakom kontinentu osim Antarktika nalazi se barem po jedna. Udružene su 21 afrička država, 13 karipskih i američkih, 11 pacifičkih ostrvskih država, osam azijskih zemalja, kao i tri evropske zemlje (Kipar, Malta, Ujedinjeno Kraljevstvo).\n\nNeke od zemalja koje su u organizaciji su Kanada, Bahami, Jamajka, Gana, Nigerija, Južnoafrička Republika, Indija, Australija i Novi Zeland.\n\nNajmanja članica je pacifička država Nauru, sa 10.000 stanovnika, dok je najveća Indija s 1,4 milijarde stanovnika. Ukupno, u komonveltu živi 2,5 milijarde ljudi.\n\nZanimljiva je činjenica da se polovina od 20 najvećih svetskih gradova u usponu nalazi u Komonveltu, a to su Nju Delhi, Mumbai, Najrobi, Kuala Lumpur, Bangalor, Johanesburg, Kalkuta, Kejptaun, Čenaj i Daka.\n\nIako titula „šefa komonvelta“ nije dodeljena kruni, dogovoreno je među svim članicama tokom sastanka šefova vlada Komonvelta 2018. u Londonu da će princ od Velsa – sadašnji kralj – naslediti kraljicu Elizabetu II nakon njene smrti.\n\nNajvažnija funkcija u organizaciji Komonvelta, jeste glavni sekretar, a tu funkciju obavlja Rt Hon Patricija Skotland Kt, rođena u Dominici.\n\nOna je šesta glavna sekretarka komonvelta, druga glavna sekretarka s Kariba i prva žena na toj dužnosti.",
    "SUPER TOP SADAMA HUSEINA OD STVARNOSTI DO MITA: Kako je irački lider želeo da postane LAV SA VAVILONA i zavlada Bliskim istokom!": "Foto: MATAR / Sipa Press / Profimedia\n\nTežak i iscrpljujući rat sa Iranom naterao je tadašnjeg iračkog lidera Sadama Huseina da krene u ambiciozni program opremanja iračke vojske super-oružjem koje je trebalo ovoj zalivskoj državi da donese stratešku prednost i da Irak postane najmoćnija regionalna sila koja bi upravo sa takvim oružjem svima u okruženju ako ustreba pokazala zube.\n\nZa taj poduhvat nije bilo boljeg stručnjaka od doktora Džeralda Bula, Kanađanina i velikog stručnjaka za artiljerijsko i raketno naoružanje koji je sarađivao sa velikim brojem zemalja u proizvodnji samohodnih haubica, topova, balističkih raketa. Ponajviše za pomoć doktoru Bulu obraćao se Izrael i Južnoafrička republika. Inače valja dodati i da je nekadašnja SFRJ intenzivno sarađivala sa doktorom Bulom na konverziji topova kalibra 130 mm u 155. Neka bulova iskustva utkana su i u projeakt vučne i mobilne verzije haubice NORA A i NORA B.\n\nKanadski pronalazač, inovator i vodeći stručnjak na polju artiljerije Džerard Bul u svojoj mladosti nadao se da će napraviti revoluciju u lansiranju raketa u svemir i time učiniti konvencionalne rakete nepotrebnima. On je uz pomoć američkih i kanadskih vlasti razvijao tehnologiju “superoružja” još u 1960-im godinama prošlog veka. Iako mu je životni san bio dostići svemir, Bul je iz praktičnih razloga većinu svoje karijere proveo razvijajući naoružanje.\n\nZa pomoć u osavremenjivanju iračkog raketnog programa Bagdad se obratio doktoru Bulu, koji je uz pomoć stručnjaka iz Istočne Nemačke modifikovao balističke rakete SKAD i povećao im domet zbog čuvenog \"Rata gradova\" kada su masovno korišćene balističke rakete. I ovaj put Iračani su se obratili doktoru Bulu za jedan ambiciozni projekat, a koji nije imao veze sa balističkim raketama.\n\nGrupa stručnjaka iz iračkog vojnoindustrijskog kompleksa na čelu sa Hidrejom Hamzom, doktoru Bulu preneli su ideju da su spremni izdvojiti značajni novac za projekat super-topa, a koji je trebao da ima minimalni domet od 600 km i maksimalni od 1.000 km. Ideja je počela da se pomera sa mrtve tačke aprila 1988. godine, kada je Bul od Iraka dobio 25 miliona dolara da izradi super top.\n\nBul je zamislio da top bude jedna dugačka cev promera 350 mm iz koje bi se ispaljivao džinovski projektil dužine 3,5 m i težine 2 tone, koji je mogao da nosi nuklearnu ili hemijsku bojevu glavu. Bul je zamislio da top bude dužine 140 metara, mase 4.500 tona. Ugao elevacije bio bi podešavan nasipom zemlje, tako da je top iz vazduha bio nedovoljno učljiv i podsećao bi na neku vrstu cevovoda za naftu koji se nalazi u fazi izgradnje.\n\nBul je projekat super-topa nazavao Vavilon i plan je predviđao proizvodnju dva velika topa kalibra 1.000 mm i jednog kalibra 350 mm.\n\nCeo projekat zapravo zaustavila je izraelska obaveštajna služba Mosad tako što je uspela da pribavi podatke o poslovanju firme \"Šefild Frogmasters\", koja je poslovala preko Grčke sa Bliskim istokom preko registrovane komapnije ATI u Atini. Upravo preko nabavke potrebnih materijala širom sveta, a ponajviše iz Britanije Mosad je došao do informacija da Džerald Bul radi za Iračane super-top.\n\nS obzirom da su veoma cenili ono što je uradio za Izrael i njihovu artiljeriju, Mosad je organizovao sastanak sa Bulom gde su ga operativci upozorili da mora da prekine saradnju sa Irakom na pravljenju super-topa, koji bi bio direktna pretnja Izraelu.. Bul je taj zahtev glatko odbio i zbog toga je likvidiran.\n\nUprkos ubistvu doktora Bula Irak je sam nastavio sa projektom gradnje super-topa, jer planovi o njegovoj konstrukciji ostali su u Iraku. A onda na scenu stupio je Mosad.\n\nNaime 10. aprila 1990. godine tri meseca pre nego što će Sadam Husein zauzeti Kuvajt Izrael dojavljuje britanskoj policiji da se sprema isporuka nepoznatog oružja Iraku. Britanska policija tad je zaplnila osam cevi prečnika 1.000 mm. Zvanično cevi su se vodile kao oprema za iračku petrohemijsku industriju. Istog i narednog meseca u Nemačkoj zaplenjene su slične cevi. Zaplene su takođe obavljene i u Grčkoj, a neke komponete su zaplenjene i u Italiji, Švajcarskoj i Nemačkoj.\n\nTad su svi svetski mediji objavili da su zapelnjene komponente za iračko super oružje.\n\nMeđutim, Irak je to negirao i optužio Izrael i druge zapdnoevropske zemlje da vode prljavu kampanju protiv ove države koja je novac uložila da osvremeni eksploatisanje nafte kako bi se oporavila od osmogodišnjeg rata koji je iscrpeo ekonomski ovu zalivsku državu.\n\nPrava istina otkrivena je posle više od godinu dana kada su inspektori UN u okviru misije UNSCOM došli u Irak u potrazi za oružjem za masovno uništavanje, kao i o iračkom raketnom programu. Tragajući za raketnim programom inspektori UN su na oko 200 kilometara severno do Bagdada pored mesta Džabul Hamrajan pronašli cevi. Iračani su tvrdili da je u pitanju neizgrađeni naftovod, ali inspektori na osnovu informacija koje je dostavila CIA i MOSAD zaključili su da je otkriven zapravo irački super top iz projekta Vavilon.\n\nSa time je okončan i poslednji Sadamov san da će postati \"Lav sa Vavilona\" i da će Bliski istok sjediniti poput Saladina.\n\nInače projekat super topa Bulu nije nepoznat bio. Ispostavilo se da je on u iračku verziju utkao svoja saznaja iz ispitivanja sličnih projekata za američku vojsku daleke 1962. godine još kao mladog stručnjaka. Naime američka vojska je na Barbadosu ispitivala sličan top, ali manjih dimenzija. Top je bio dužine 20 metara, kalibra 416 mm koji je ispaljivao granatu na cilj udaljen 75 kilometara. Kao i u slučaju iračkog topa napravljena su bila tri primerka. Poslednji je imao kalibar 424 mm, koji je ispaljivao granatu težine 186 kg. Granata je ispaljivana vertikalno brzinom od 1.850 metara u sekundi sa dometom od 143 km u visinu. U novembru 1966. Bul se opet vraća na Barbados i testira treći top dug 50 metara, težine 150 tona, koji ispaljuje granatu 84 km na 180 km visine i brzinom od 1.800 metara u sekundi... Međutim vojska SAD obustavila je ove projekte jer su trošili mnogo novca i bili neprspektivni.\n\nSa smrću doktora Bula, upadom inspektora UN za naoružanje i sankcija koje su raskrojile Irak za 12 godina patnje projekat super-topa ostao je mit o okome se samo raspredalo.\n\nCevi koje su Britanci zaplenili odnete su u muzej “Rojal Armors\" u Fort Nelsonu u Hempširu i te dve džinovske čelične cevi, su jedini ostaci topa, koji održavaju sećanje na želju Sadama Huseina da izgradi super-oružje.\n\nKurir.rs/A.Mlakar",
    "\"OVO ĆE BITI KRAJ AMERIKE\" Najpoznatiji ekonomista SAD predvideo kraj imperije zbog tri poteza Istočnog saveza": "Glen Bek je u najnovijooj emisiji najavio veliku krizu u Americi, kao i propast zapadnog sistema.\n\nPrvo je spomenuo za BRIKS i uticaj BRIKSa i kako njihov uticaj se formira kroz trgovina.\n\nBrazil je deo \"Slobodne Južnoameričke trgovinske oblasti\" koji ima 11 članova, Rusija je deo \"Ekonomske unije Slobodne trgovine\" koja ima 8 članova, Indija je deo Južnoazijske asocijacije za regionalnu saradnju koja ima 8 članova isto, Kina ima svoja partnerstva za 15 zemalja i Južnoafrička republika ima ekonomsku saradnju sa 34 zemlje.\n\nTri tačke razaranja Američkog sistema\n\n- Sagledavajući tako situaciju ove zemlje su osonova \"kičma\" sudnjeg dana američke moći, jer su neprijateljski nastrojene prema američkom dolaru - rekao je poznati ekonomista.\n\n- Na otvaranju samita zemalja BRIKSA, predsednik Si Đinping rekao je da Zapad koristi sankcije kao oružje, i to radimo. Ako se ne slažete šta Amerika kaže, mi vas finansijski odsečemo i to nije stabilan sistem - rekao je poznati ekonomista.\n\nNa ovom samitu doneli su 75 tačaka, predsednik Si je naglasio da je upućeno zapadnom svetu da pročitaju i da saznaju šta će da se desi.\n\nPoznati ekonomita je postavio pitanje: \"Zašto je to uradio?\"\n\n- Ovo je najava kako će biti Zapadni sistem da propadne- rekao je ekonomista\n\n- Prvi korak jeste da nalaze način da operativno trguju van MMF, Svetske Banke i \"Svetske trgovinske organizacije\" i na kraju da zamene dolar - rekao je poznati ekonomista.\n\n- Tačke 38 i 39 BRIKS-a se odnosi na zajedničku saradnju na \"lancu snabdevanja\" između organizacije i njihovih partnera i tako će zameniti sistem \"Svetske trgovinske organizacije\", dok tačka 39 priča o kreiranju \"Nove razvojne banke\" koja je otvorena u Šangaju i time zamenila dve ključne Zapadne organitzacije od koji mnoge države zavise - rekao je novi ekonomista.\n\nCENE GASA U EVROPI Prvo loša, a sad još gora predviđanja via @ALOnovine https://t.co/tZ1EGaeDJG — ALO! javlja (@ALOnovine) August 29, 2022\n\nPotom je nastavio da priča o tački 49 gde je naglasio da će ekonomski savez napraviti novi unutrašnji trgovinski sistem koji će omogućiti jedinstven vid transakcija unutar država.\n\n\"Šta to znači?\" zapitao se ekonomista.\n\n- Setite se da smo neke zemlje, poput Rusije odsekli od sistema SWIFT, misleći \"sad su naši\", jer samo mi imamo samo taj sistem i onemogući ćemo bilo kakav vid transakcija, ali šta se onda dogodilo? Postoji novi sistem unutar BRIKSA koji radi šta SWIFT omogućava - rekao je ekonomista.\n\n\"Odbacite dolar\"\n\n- Poslednja stvar koja je na tapeti jeste dolar i ako se desi da zemlje počnu da ga odbacuju onda u potpunosti sve vrste ekonomskih sankcija koje Zapad nametne neće imati vrednost, ali to nije kraj. Ako se to desi onda će polovina sveta odbaciti dolar zbog trgovinske saradnje sa zemljama BRIKS-a - upozorio je poznati ekonomista.\n\nPotom je upozorio na inflaciju u zemljama Zapada.\n\n- Ako miliste da je sada inflacija ne znate šta se sprema, jer ako zemlje prestanu da koriste dolar, onda Amerika gubi svoju moć.\n\nDOLAR ĆE BITI UNIŠTEN Putin sprema novu valutu! via @ALOnovine https://t.co/NwveMdiZyx — ALO! javlja (@ALOnovine) August 29, 2022\n\n- Putin je naglasio tokom otvaranja samita BRIKS zemalja šta će da uradi, govore nam da obratimo pažnju, a mi smo toliko arogatni da ih ne shvatamo ozbiljno. Ja upozoravam da će Amerika i dolar biti skinuti sa prvog mesta zbog naše politike - rekao je ekonomista.\n\nPotom je naglasio da ljudi imaju određene granice kada je u pitanju hegemonija i da ljudi počinju da shvataju da ništa nije vredno toga i grade sistema da unište dolar.\n\n- Ljudi pričaju da je to nemoguće, ali dovoljno dugo živim da znam da postoje stvari za koje su svi mislili da nije moguće da se dogode, pa su se dogodile.\n\nPotom je rekao šta bi se dogodilo ako se zemlje povuku iz bilo koji trgovinskih sistema. Naglasio je kako Brazil je najveći proizvođač soje, Rusija pčenice, Južnoafrička republika među deset najvećih proizvođača kukuruza, Kina ima četvrtinu svetskog žita, dok Indija je drugi proizvođač riže.\n\n- Ako im se Saudijska Arabija pridruži, a verovatno hoće, Amerika i mi smo gotovi - zaključio je ekonomista.",
    "IAEA TRAŽI OD RUSA DA POVUKU VOJSKU IZ ZAPOROŠKE NUKLEARKE!": "",
    "ZA SRBIJU JE OVO OD ŽIVOTNE VAŽNOSTI! ISKLJUČENJE RUSIJE IZ SAVETA BEZBEDNOSTI JE... Bez Moskve i svet i UN očekuje propast...": "Osvrćući se na zahtev ukrajinskog predsednika Vladimira Zelenskog, koji je pozvao da se Rusija kazni zbog Ukrajine i da joj se oduzme pravo veta, stručnjaci objašnjavaju da ne postoje pravni instrumenti za ograničavanje prava veta u Savetu bezbednosti UN, jer prema Povelji UN, na osnovu koje su utemeljene UN, svih pet stalnih članica Saveta bezbednosti moraju jednoglasno da podrže određenu rezoluciju. Ako takve saglasnosti nema, onda se odluka ne može doneti.\n\nS vet ovo ne sme dozvoliti!\n\nRusija je, međutim, stalna članica Saveta bezbednosti koja ima pravo veta. To praktično znači da Rusija, ukoliko se bude primenjivala Povelja, može da bude izbačena samo ukoliko ona sama ne bi uložila veto. Samim tim, Rusiju je nemoguće lišiti tog prava.\n\nHipotetički postoje dva scenarija po kojima bi Rusija mogla da izgubi mesto u Savetu bezbednosti UN - prvo, da ona sama sebe isključi i drugo, ako UN prestanu da postoje kao organizacija.\n\nSergej Ordžonikidze, zamenik sekretara Građanske komore Rusije i bivši zamenik generalnog sekretara UN, ocenjuje da je predlog Zelenskog „politički apsurdan\", jer je očigledno da takav predlog nikada neće biti usvojen.\n\nUkrajinski predsednik Vladimir Zelenski pozvao je da se Rusija kazni zbog Ukrajine i da joj se oduzme pravo veta u Savet bezbednosti UN\n\n- Proceduralno je nemoguće isključiti Rusiju iz UN i tim pre, oduzeti joj pravo veta u Savetu bezbednosti. Pravo veta uređuje Povelja UN, a da bi se promenila povelja UN potrebno je usvojiti rezoluciju u Generalnoj skupštini, a onda ta rezolucija mora biti potvrđena u Savetu bezbednosti. Naravno, ni Rusija ni Kina nikada neće podržati takvu rezoluciju u Savetu bezbednosti... Čak i izmena Povelje, a posebno izmena sastava članova Saveta bezbednosti, mora biti odobrena u UN i ratifikovana od strane stalnih članova Saveta bezbednosti. Ni u najgorem košmaru ne mogu da zamislim da bi Rusija ratifikovala takve gluposti ili, na primer, Kina. Dakle, ovo je očigledno neprihvatljivo. To je jadna, bedna propaganda, potpuno neosnovana - ističe Ordžonikidze.\n\nPravo veta ima pet stalnih članica SB UN: Rusija, Kina, Francuska, Velika Britanija i SAD, a Peking se čvrsto drži stava da „Rusiji niko ne može oduzeti važnu ulogu u UN i pravo na veto\".\n\nBez Rusije UN očekuje propast\n\nDa bi se Rusiji oduzelo pravo veta neophodno je potkopati temelje UN i faktički izgraditi organizaciju iznova, bez učešća Moskve. To bi značilo potpuno uništenje svih osnova savremenih međunarodnih odnosa.\n\n- Ne postoji pravni osnov da se Rusija isključi iz Saveta bezbednosti UN, umanji njen status i liši prava veta. Čitava arhitektura UN prvobitno je izgrađena na činjenici da su pet velikih sila, pobednice Drugog svetskog rata, preuzele ulogu čuvara globalnog svetskog poretka. Države osnivači ne mogu da isključuju jedna drugu, one su dužne da pronađu kompromisna rešenja, blokirajući ekstremne jednostrane predloge. Savet bezbednosti UN može postojati samo kao fabrika razumnih kompromisa. Ako se izbaci jedan ili dva stuba, protiv volje Rusije i Kine, UN će se urušiti ili će se pretvoriti u sredstvo konfrontacije, izgubivši pravni i diplomatski značaj\", objašnjava ruski ekspert Sergej Stankevič. AP/Reuters/Fotoilustracija Kom carstvu da se provoli Srbika, šta god da izabere pogrešiće...\n\nRuski ekspert Igor Nikulin podseća da je svojevremeno Sovjetski Savez bio isključen iz Lige naroda, preteče UN, ali je ubrzo posle toga ta organizacija prestala da postoji. Ista sudbina bi, u ovom slučaju, zadesila i UN.\n\n- Uostalom, Rusija je i dalje jedan od centara moći u svetu, pa ako bi joj oduzeli pravo na veto onda bi to bila revizija Drugog svetskog rata. Generalno, Rusija deluje u pravnom polju. Postoje članovi 106. i 107. Povelje UN, koji jasno kažu da zemlje pobednice u Drugom svetskom ratu - Rusija, SAD, Velika Britanija, Kina i Francuska imaju pravo da primenjuju sve mere, uključujući i vojnu silu ako u nekoj od zemalja koje su bile deo nacističke koalicije, a Ukrajina je bila deo, postoje pretnje oživljavanja nacizma. Rusija je više puta upozoravala svoje partnere u Savetu bezbednosti UN da takva pretnja postoji, ali su oni to ignorisali. Štaviše, Rusija nije u obavezi da dobije saglasnost, ona samo treba da obavesti i obavestila ih je tako da smo postupili striktno u skladu sa Poveljom UN\", kaže Nikulin, aludirajući na rusku vojnu specijalnu operaciju u Ukrajini, započetu radi denacifikacije i demilitarizacije Ukrajine, i zaštite građana Donbasa od genocida.\n\nDa li su potrebne reforme Saveta bezbednosti UN?\n\nZapadne zemlje besramno koriste platformu UN da proguraju kontraproduktivne politizovane odluke u interesu uske grupe zemalja, a bez veta Rusije i Kine u toj organizaciji donosile bi se isključivo odluke koje odgovaraju interesima SAD i kolektivnog Zapada.\n\nOsim toga, godinama se vode ozbiljne rasprave i iznose ocene o tome da su, sa jedne strane, UN izgubile značaj kakav su imale od svog osnivanja 1945., a sa druge, da im je potrebna „ozbiljna transformacija\". Naglasniji po ovom pitanju su Amerikanci, koji traže reforme i zalažu se za proširenje broja stalnih i nestalnih članica Saveta bezbednosti UN, tela koje nosi veliku odgovornost za mir i bezbednost međunarodne zajednice.\n\nGovoreći o mogućim reformama, ruski politikolog Igor Nikulin kaže da bi on lično isključio SAD iz te organizacije zbog grubog mešanja u unutrašnje stvari drugih zemalja. U toj borbi Rusija je kao pojedinačna zemlja dala najveći doprinost i najveće ljudske žrtve. Postavlja se pitanje da li je moguće da svetska organizacija postoji, a da u njenom radu ne učestvuje zemlja i nacija koja je dala najveći doprinost njenom formiranju. Takvi pokušaji značili bi dovođenje u pitanje postojanja samih UN.\n\nProširenje SB UN\n\nDok su odnosi među državama bili manje-više normalni, uravnoteženi, donosilo se mnogo različitih, značajnih odluka u najrazličitijim oblastima od razoružanja, ekonomije, ljudskih prava i socijalnih pitanja, nauke i tehnologije, dodao je on.\n\nOrdžonikidze smatra da je pitanje proširenja Saveta bezbednosti UN odavno „sazrelo\", ali ne na račun zapadnih država i njihovih saveznika, poput Japana i Nemačke koje već decenijama pretenduju na mesto stalnih članica SB UN, jer će se tada, kako je istakao, Savet bezbednosti pretvoriti u politički ogranak NATO-a. Organizaciju bi trebalo proširiti uključivanjem država koje trenutno igraju važnu ulogu u međunarodnim odnosima, smatra Ordžonikidze.\n\n- To su zemlje Azije, Afrike i Latinske Amerike, kao što su Indija, Brazil, Južnoafrička republika, pa i niz drugih država. To je potrebno kako vi Savet bezbednosti bio izbalansiran. Smatram da bi takvo proširenje i Rusija pozdravila - zaključio je on.\n\nPošaljite nam vest, fotografiju ili snimak na 0648482459\n\n\n\nPratite nas na društvenim mrežama\n\n",
    "Ovo su zemlje u kojima su legalizovani istopolni brakovi": "U trenutku kada ništa još nije potpuno jasno ni očigledno oko održavanja Evroprajda u Beogradu, mnogi se pitaju koliko je to događaj posvećen pravima LGBT zajednice, a koliko nešto sasvim drugačije.\n\nU tom kontekstu, mnogi razmišljaju o tome kakva su prava članova ove zajednice u Evropi i svetu, a jedno od pitanja je i legalizacija istopolnih brakova. Najsvežiji primer je Švajcarska, koja je početkom jula legalizovala istopolne brakove većinskim glasanjem, nakon čega su mnogi parovi ozvaničili svoju zajednicu.\n\nIako su istopolni parovi u ovoj zemlji imali prava na civilne zajednice još od 2007. godine, bračni status donosi mnoga druga prava i simolizuje ravnopravnost sa hetero brakovima. Pored Švajcarske, istopolne brakove su ove godine legalizovali i Čile i Slovenija, dok je Andora to najavila za 17. februar naredne godine.\n\nKada pogledamo svetsku statistiku, ukupno 32 zemlje imaju legalizovane istopolne brakove, dok još 14 dozvoljava civilne zajednice. To znači da postoji još 149 zemalja u kojima ovo nije moguće ni u jednom obliku.\n\nZemlje sa legalizovanim istopolnim brakom su: Argentina, Australija, Austrija, Belgija, Brazil, Kanada, Čile, Kolumbija, Kostarika, Danska, Ekvador, Finska, Francuska, Nemačka, Island, Irska, Luksemburg, Malta, Meksiko, Holandija, Novi Zeland, Norveška, Portugalija, Slovenija, Južnoafrička Republika, Španija, Švedska, Švajcarska, Tajvan, Ujedinjeno Kraljevstvo, Sjedinjene Američke Države i Urugvaj.\n\nZemlje u kojima su dozvoljene istopolne zajednice su: Hrvatska, Kipar, Češka, Estonija, Grčka, Mađarska, Italija, Lihtenštajn, Monako, Crna Gora, Aruba, San Marino, Bermuda i Kajmanska ostrva.\n\nIzvor: Time Out\n\nNaslovna fotografija: EPA-EFE/ROBERT GHEMENT",
    "На данашњи дан 1921. рођен српски архитекта Бранко Пешић; 1939. Немачка започела Други светски рат; 1961. у Београду почела Прва конференција шефова држава и влада несврстаних земаља": "На данашњи дан 1939. године Немачка је нападом на Пољску започела Други светски рат, окончан шест година касније сломом Немачке, Италије и Јапана и њихових савезника. У рату у којем је учествовала 61 држава погинуло је око 50 милиона и рањено више од 35 милиона људи. Само у Европи материјална штета је процењена на око 277,7 милијарди долара према ценама из 1938, а у Југославији на 46,9 милијарди долара. Данас је четвртак, 1. септембар 2022. 1159 - Умро је папа Хадријан IV, рођен као Николас Брејкспир, једини Енглез у историји римокатоличке цркве изабран за њеног поглавара (1154. године). 1715 - Умро је француски краљ Луј XIV, познат као \"краљ Сунце\". На престо је ступио 1643. као петогодишњак, после смрти оца Луја XIII. Владао је 72 године, најдуже у историји Европе. Водио је низ ратова у настојању да обезбеди премоћ Француске, с променљивим успехом. Његово име симбол је просвећеног апсолутизма, специфичне концепције владавине, карактеристичне за 18. и делимично 19. век. Саградио је дворац Версај, који је убрзо постао узор најразличитијим монарсима широм Европе. По узору на Версај настао је петроградски Петерхоф, палата у Потсдаму код Берлина, Шенбрун у Бечу и многе друге палате широм континента. Био је познат и као широкогруди мецена. 1822 - Рођен је амерички политичар и свештеник афричког порекла Хајрам Роудс Ревелс, први афроамериканац који је постао члан Конгреса САД. 1832 - Рођен је српски историчар Иларион Руварац, оснивач српске критичке историјске школе, члан Српске краљевске академије. Обавио је пионирски посао критичког историјског истраживања, сузбијајући ненаучне поступке у проучавању српске прошлости. Посебно је наглашавао неопходан опрез према народном предању као историјском извору. Био је калуђер, професор и ректор богословије у Сремским Карловцима, а од 1882. архимандрит (старешина) фрушкогорског манастира Гргетег. Руварац је први који је успео да победи епски приступ тумачењу прошлости због чега је остао неомиљен. Био је један од најученијих Срба свога времена и оставио је за собом огромну веома квалитетну библиотеку. Дела: \"Одломци о грофу Ђорђу Бранковићу и Арсенију Црнојевићу патријарху\", \"О кнезу Лазару\", \"Монтенегрина\", \"О пећким патријарсима\", \"Краљице и царице српске\". 1854 - Рођен је немачки композитор Енгелберт Хампердинк, професор Козерваторијума у Барселони, Келну, Франкфурту на Мајни и Берлину. Романтичном оперском причом \"Ивица и Марица\", прожетом народним мотивима, одупро се вагнеријанству и означио нови путоказ развоја немачке опере. Остала дела: опере \"Краљевска деца\", \"Трноружица\", хорске баладе, соло песме. 1870 - У бици код Седана у француско-пруском рату, Пруси су под командом фелдмаршала Хелмута фон Молткеа нанели тежак пораз трупама француског цара Наполеона III, што им је отворило пут ка Паризу, као и победу у том рату. 1875 - Рођен је амерички писац Едгар Рајс Бароуз, познат по серији популарних пустоловних романа о Тарзану, преведених на око 60 језика. Написао је и серију романа о планети Марс, али они ни изблиза нису достигли популарност књига о измишљеном јунаку из афричке џунгле. 1889 - На скупштини у Нишу делегати из свих српских земаља (из слободних као и неослобођених крајева) под окриљем Српске православне цркве (тада београдска митрополија) основали су Удружење православних свештеника. 1900 - Велика Британија је прогласила анексију Јужне Африке, коју је образовала након победе над Бурима (Африканерима) спајањем дотадашњих британских колонија Кепланд и Натал са до тада слободним бурским државама Трансвал и Орање. Маја 1910. оформљена је Јужноафричја унија, која је после рефрендума 1961. иступањем из Комонвелта постала Јужноафричка република. 1916 - Бугарска је у Првом светском рату објавила рат Румунији. 1921 - Рођен је српски архитекта Бранко Пешић, аутор великог броја архитектонских пројеката, цркава, јавних и административних зграда, неколико књига о архитектури, професор Универзитета у Београду. Патријарх Герман 1984. поверио му је место протонеимара Храма Светог Саве у Београду. Током градње извео је редак грађевински подухват - главну куполу тешку више од 4.000 тона (с позлаћеним главним крстом високим 12 метара) направљену на земљи, у унутрашњости Храма, подигао је на висину од 40 метара. Оставио је иза себе више од 130 пројеката, попут Палате Београд (\"Београђанка\"), пословне зграде \"Агроопреме\" у Новом Београду, зграде Грађевинског факултета у Суботици и бројних црквених објеката. 1922 - Рођен је италијански глумац Виторио Гасман, један од најистакнутијих италијанских филмских и позоришних глумаца 20. века. Филмови: \"Срам\", \"Горки пиринач\", \"Ана\", \"Ако дозвољавате, говоримо о женама\", \"Бранкалеонова војска\", \"Мирис жене\", \"Толико смо се волели\", \"Живот је роман\". 1923 - У земљотресу који је потпуно разорио јапански град Јокохаму и готово уништио Токио, погинуло је најмање 142.000 људи, а 2,5 милиона је изгубило кров над главом. 1928 - Албанија је проглашена краљевином, пошто је Зогу, који је на власт дошао узурпацијом, себе прогласио за краља. 1961 - У Београду је почела Прва конференција шефова држава и влада несврстаних земаља, којој су присуствовали представници 25 земаља и 40 антиколонијалних и ослободилачких покрета. После шест дана рада скуп је усвојио документе о принципима несврставања. 1962 - У земљотресу у северозападном Ирану погинуло је 12.000 особа. 1967 - Умро је руски (совјетски) писац Иља Григорјевич Еренбург, један од највећих ратних репортера 20. века. Написао је педесетак књига у којима је духовито и живо излагао властита уверења. Већи део његових дела одраз су чврстих комунистичких опредељења. Дела: \"Људи, године, живот\" збирке прича \"Тринаест лула\", \"Приче ових година\", романи \"Живот и смрт Николаја Курбова\", \"Необичне пустоловине Хулија Хуренита и његових ученика\", \"Љубав Жане Неј\", \"Шпекуланти\", \"Лето 1925. године\", \"У Проточном сокаку\", \"Москва сузама не верује\", \"Бурни живот Лазика Ројтшванеца\", \"Дан други\", \"Без предаха\", \"Јужни ветар\", \"Олуја\", \"Пад Париза\", \"Девети талас\". 1969 - Група официра с пуковником Моамером Гадафијем на челу оборила је с власти краља Либије Идриза I (из куће Сенуси) и прогласила републику. 1972 - Амерички велемајстор Роберт Фишер победио је у мечу у Рејкјавику руског велемајстора Бориса Спаског резултатом 12,5:8,5 и постао 11. првак света у шаху. Титулу је изгубио без меча 3. априла 1975, јер је одбио да прихвати услове Међународне шаховске федерације, а за првака света проглашен је руски велемајстор Анатолиј Карпов. 1978 - Умро је Душан Баранин, српски романсијер и публициста. Завршио је педагошку школу у Београду где је, такође, апсолвирао историју. У књизевност је ступио збиркама приповедака \"Сељаци\", \"Шуме падају\" као и романом \"Њих троје\". Доцније се појављују његове романсиране биографије и историјски романи, најчешће на тему деветнаестовековне Србије. Дела: \"Зека Буљубаша\", \"Прота Матеја\", \"Карађорђе\", \"Хајдук Вељко\", \"Велики господар\", \"Краљ Милан\". Иако му критика није била склона, у складу с тадашњим идеолошким одредницама, његова дела су уживала и уживају широку популарност. 1982 - Умро је бивши пољски лидер Владислав Гомулка, вођа Пољске радничке партије (комунисти) од 1943. до 1948. и од 1956. до 1970. 1983 - Совјетски борбени авион је близу острва Сахалин оборио јужнокорејски авион \"Боинг 747\", у којем је погинуло свих 240 путника и 29 чланова посаде. Јужнокорејска летелица је у шпијунској мисији ушла у совјетски ваздушни простор. 1993 - У Женеви су пропали преговори о окончању грађанског рата у БиХ, јер је сарајевска влада, уз благослов САД и других земаља, одбацила мировни план међународних посредника. 1994 - Умро је српски књижевник Владимир Булатовић Виб, сатиричар, драмски писац, новинар. Био је дугогодишњи уредник у кући \"Политика\" и уредник \"Политикиног Забавника\" у његовим најславнијим данима. Рођен је у Сопотском у данашњој Македонији, тада Краљевина Југославија, где је његова мајка била учитељица. Студирао је Новинарско-дипломатску школу и Филозофски факултет у Београду. Један је од највећих сатиричара у историји српске књижевности. Најпрестижнија награда која се додељује за стваралаштво из области сатире названа је по њему - Вибова награда. Дела: \"Будилник\", \" Мењачница идеала\", Велико спремање\", \"Корак назад\", \"Шта је писац хтео да каже\", \"Дежурно уво времена\". 1997 - Француска полиција је саопштила да је возач аутомобила у којем је претходног дана у Паризу, при брзини од 190 километара на час, погинула Дајана Спенсер, имао у крви три пута више алкохола од дозвољене горње границе. 2000 - На првом јужноамеричком самиту, 12 шефова држава потписало је Бразилијанску декларацију, у коју је укључена и намера о уједињењу два главна трговинска блока у Јужној Америци. 2001 - У експлозији у једном токијском ноћном клубу погинуле су 44 особе. 2003 - Холандија је постала прва земља у којој је дозвољено медицинско коришћење марихуане ради ублажавања патњи оболелих, код најтежих болести попут сиде и рака. 2004 - Група од тридесетак наоружаних исламских терориста, опасаних експлозивом, упала је у основну школу у месту Беслан у Северној Осетији (аутономна руска република на северном Кавказу) и као таоце задржала преко 1200 деце и одраслих. Више од 340 талаца, већином деце, убијено је током тродневне драме. Лидер чеченских сепаратиста Шамил Басајев преузео је одговорност за овај злочин. 2008 - Умро је Томаш Бата, индустријалац. Бата је фирму свог оца, светски познату индустрију обуће, успешно водио од 1932. По узору на \"Форд\" и његов начин пословања, Бата је малу продавницу обуће претворио у велику индустрију и већ крајем 1920-их отворио је фабрике широм Европе. Након национализације матичне индустрије Чешкој, из нове централе у Канади, поново је направио светски познату индустрију. \"Бата\" је основана 1894. у месту Злин, у Чешкој, тада Аустроугарска. Највеча фабрика обуће бивше Југославије \"Борово\" израсла је из фабрике \"Бата\" основане 1931. у време Краљевине Југославије, у Борову код Вуковара. 2013 - Сиријска Опсерваторија за људска права, објавила је да је више од 110.000 лица погинуло у грађанском рату у тој земљи од почетака сукоба марта 2011. године. По подацима те опозиционе организације међу погинулима је најмање 40.146 цивила. 2013 - Ступио је на снагу Споразум о стабилизацији и придруживању (ССП) између ЕУ и Србије. 2017 - У Хамбургу је, у истраживачком центару XFEL, покренут највећи и најјачи рендгенски ласер на свету, чиме би научницима требало да буде омогучено да у новом светлу виде унутрашњи рад атома, вируса и хемијских реакција. Како је саопштено, у пројекат је уложено 1,5 милијарди евра. 2020 - У Тексасу, САД, ступио је на снагу закон којим је дозвољено ношење оружја на јавним местима без дозволе. (РТВ)",
    "NAJBOLJA VINA DOLAZE IZ SRCA: Oko 400 proizvođača i izlagača iz sveta, otvorilo je najkvalitetnije boce iz svojih podruma": "BOGATA ponuda kvalitetnih vina i vesela atmosfera obeležili su drugi dan međunarodnog sajma \"Vinska vizija Otvorenog Balkana\". I dok je međunarodni žiri od 25 ocenjivača vina, od čega je petoro sa titulom \"master ov vajn\", nastavilo selekciju više od 600 uzoraka vina iz Srbije, Albanije i Severne Makedonije, koji se nadmeću za trofej ovog prvog sajma u Beogradu, halama je prošlo nekoliko hiljada posetilaca. Degustirali su vina, probali sireve, kao i razne specijalitete.\n\nFoto N. Skenderija\n\nPrva zajednička manifestacija inicijative \"Otvoreni Balkan\" okupila je vinare iz celog regiona, kao i iz EU, Australije, Argentine, Čilea, Južne Afrike, SAD. Među 400 izlagača predstavilo se i 40 destilerija. Iz tri države \"Otvorenog Balkana\", Srbije, Severne Makedonije i Albanije na sajmu je 235 vinarija. Vinari su s ljubavlju uredili i štandove. Pomogli su im i kustosi beogradskog Etnografskog muzeja, dok je slikar Cile Marinković oslikao nekoliko vinskih buradi.\n\n- Najbolja vina dolaze pravo iz srca. Cilj je pratiti prirodu i njene zakone, omogućavajući joj da pokaže svoj puni potencijal - otkriva nam tajnu dobrog vina Blaže Minevski, vlasnik vinarije \"Badi\", u srcu tikveške regije, u kojoj pravi vina čak i za vegane. - Najvažnija sorta u našim vinogradima je vranac, pa merlo, kaberne sovinjon i šardone, a značajne površine su pod tamjanikom i kratošijom. Makedonija je poznata po raskošnim, zrelim i moćnim vrancima.\n\nCentralno mesto u Hali 1 ima i proizvođač najčuvenijeg albanskog konjaka \"skenderbeg\", koji proizvodi i vina.\n\n- I pored duge tradicije proizvodnje vina, Albanija danas više uvozi nego što proizvodi ovo piće - kaže Roabri Javpaz, jedan od vlasnika. - Mediteranska klima i tlo podesno za gajenje sorti koje daju raskošna južnjačka vina, pomažu nam da ubrzano stvaramo novo vinsko lice naše zemlje. Grad Berat je deo svetske baštine, ali i mesto gde su smeštene najbolje vinarije naše zemlje.\n\nLJubitelji vina su sa čašom u ruci išli od štanda do štanda i degustirali. Šetali su bez bojazni da će pogrešiti, jer vinari su otvorili najbolje boce iz svojih podruma. A, ima vina za svačiji džep: od onih najjeftinijih, koja koštaju par stotina dinara do premijum vina od nekoliko stotina evra.\n\n- Vladika Atanasije je govorio da nije reklama za vino ono što se o njemu pročita. Vino mora da se proba - kaže nam Vojin Matović iz manastira Tvrdoš u Hercegovini.\n\n\n\nVinari iz Srbije su još jednom potvrdili da naše vinarstvo prolazi kroz renesansu i doživljava snažan razvoj u svim krajevima zemlje. Priroda je naklonjena, odličan geografski položaj, a i ljubav, strast i vizija su tu. Raskošna vina iz Negotinske Krajine, pa do Fruške gore i Subotice točila su se tokom celog dana. A, sklapali su se i veliki poslovi. Za srpska vina najviše su zainteresovani distributeri i trgovci iz raznih delova sveta, od Kine, Rusije do SAD. Na sajmu je stotinu velikih kupaca iz čak 30 zemalja! Mnogi od njih kažu da \"u podrumima Srbije ima svašta da se otkrije\". Dopadaju im se i vina iz manastira Hilandar.\n\n- Hilandarska vina potiču isključivo sa Svete Gore, iz manastirske vinarije i jednog vinograda na Savinom polju - kaže nam Milivoj Rađinđić, direktor Zadužbine manastira Hilandar. - Poznavaoci vina, a njih je mnogo na ovoj manifestaciji, kažu da naša vina daju bogat i kompleksan doživljaj.\n\nNa \"Vinsku viziju Otvorenog Balkana\" stigla su vina čak iz Južnoafričke Republike. Južnoafrikanka Berenike Knierim, Srbi Nikola Jojić i Miloš Ristić sprijateljili su se dok su radili na kruzeru.\n\n- Miloš i ja nismo ni slutili da u Južnoafričkoj Republici ima kvalitetnih vina, ali nas je Berenike razuverila. Kad smo ih probali, odlučili smo da ih donesemo ovde. Južnoafrička Republika je država sa najbrže rastućim vinskim turizmom u svetu - ističe Nikola.\n\nSamo najbolji poznavaoci vina znaju da Moldavija, inače najsiromašnija evropska država, ima najveću vinariju na svetu, koju je 1827. sagradila carska porodica Romanov.\n\n\n\nNAJBOLJA \"KAPLJICA\" PO BEOGRAĐANKI MEĐU izlagačima je i čuvena italijanska vinarija \"Mašareli\", koju je osnovao Đani Mašareli 1978. godine u San Martinu. Ova vinarija svake godine proizvede oko milion boca vina, koje izvozi u 50 zemalja. Posebna je po tome što je vlasnik najbolje vino nazvao po svojoj supruzi, inače Beograđanki Marini Cvetić."
}