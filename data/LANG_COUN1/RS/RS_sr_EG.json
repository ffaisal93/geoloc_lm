{
    "ИЗ ЈАГОДИНЕ У ЕГИПАТ: Палма повео делегацију Србије од 144 члана на југ Синаја": "СА БЕОГРАДСКОГ аеродрома 144-члана српска делегација на челу са председником Јединствене Србије, народним послаником и председником Скупштине града Јагодине Драганом Марковићем Палмом јутрос је отпутовала у Египат, у град Шарм Ел Шеик, који се налази на југу Синајског полуострва.\n\nФото: Ј.С.\n\n- Ово је шести пут како у организацији Града Јагодине, а о трошку донатора водим делегације у Египат. Са нама у делегацији су они који хране грађане, а то су пољопривредници, они који запошљавају грађане, то су привредници, они који лече грађане, то су здравствени радници из 25 здравствених установа из свих крајева Србије, затим они који чувају веру, то су свештеници Српске православне цркве и они који лече душу, а то су музичари, тако да ће се на југу Синаја чути и Моравац и Ужичко коло. Дакле, као и увек, спортски речено, делегација је у комплетном саставу. - навео је Палма и додао:\n\n- У Египат путујемо на позив Гувернера Јужног Синаја Халеда Фуде. Политичко-привредни део делегације имаће више састанака и наш циљ је да традиционално пријатељство са Египтом постане и традиционална привредна сарадња између Србије и најважније земље Блиског истока 110 - милионског Египта. Све трошкове овог путовања сносе донатори којима се и овим путем захваљујем. Сигуран сам да ћемо по повратку донети лепе вести и корист за наше грађане, као и увек до сада. И са овим путовањем је упознат председник Србије Александар Вучић. - рекао је Палма.\n\nТакође је и нагласио:\n\n- Сви који се баве политиком у Србији треба, ма где да се налазе, да раде у интересу своје државе и својих грађана, као што то ради председник Вучић. Сви морамо бити део једног националној тима, као синоћ наша фудбалска репрезентација против Шведске. И ми ћемо у Египту, као у увек и свуда, \"играти\" за Србију и наше грађане\", рекао је Марковиц у изјави новинарима пред полазак за Египат. Српска делегација ће боравити у Египту до 02. октобра.\n\nБОНУС ВИДЕО:\n\nБЕСЕДА МИЛОРАДА ВУЧЕЛИЋА: На данашњи дан пре 78 година Лозница је ослобођена од фашиста",
    "Египат разматра кандидатуру за домаћина ОИ 2036. године": "Египат разматра кандидатуру за домаћина ОИ 2036. године 24 септембар, 2022\n\nЕгипатски спортски званичници су почетком септембра саопштили да разговарају са представницима Грчке и Саудијске Арабије о заједничкој кандидатури за домаћина Светског фудбалског првенства 2030. године\n\nTweet ФОТО: Википедија\n\nЕгипат разматра кандидатуру за домаћина Олимпијских игара 2036. године, рекао је данас министар омладине и спорта Ашраф Соби на састанку са представницима Међународног олимпијског комитета (МОК).\n\n\"Председник Абдел Фатах-ал Сиси дао је сагласност да Египат понуди кандидатуру за домаћина Олимпијских игара 2036. године\", рекао је Соби.\n\nОн је данас разговарао са председником МОК Томасом Бахом.\n\n\"Египат има јаку спортску инфраструктуру и ако буде могао да организује Олимпијске игре, то ће бити историјски за њега\", рекао је Бах.\n\nЕгипатски спортски званичници су почетком септембра саопштили да разговарају са представницима Грчке и Саудијске Арабије о заједничкој кандидатури за домаћина Светског фудбалског првенства 2030. године.\n\nУ Каиру су се у последње три године организовала бројна светска првенства, укључујући и рукометно 2021.",
    "Саудијска Арабија, Грчка и Египат желе СП 2030.": "",
    "НЕОЧЕКИВАН ТРАНСФЕР: Играо је за Звезду, сада је једини фудбалер из Европе у овој лиги": "",
    "ЦРВЕНА ЛИНИЈА УПОЗОРЕЊА: САД ускратиле помоћ Египту због људских права": "",
    "У ЗЕМУНСКОЈ НЕЋЕ ЕГИПАТСКУ УЛИЦУ: Више од 400 житеља дуж саобраћајнице у Новом Београду против нове адресе": "НОВОБЕОГРАДСКА Земунска улица зваће се тако још неколико дана, јер ће престонички одборници у среду гласати да ново име ове саобраћајнице буде - Египатска.\n\nСтароседеоци против промене, Фото Гугл мап\n\nОва одлука донета је на недавном састанку градске Комисије за споменике и називе тргова и улица, а суграђани који овде живе противе се томе. Више од 400 људи потписало је петицију против ове одлуке и послали су је Граду са молбом да се од овог \"крштења\" одустане.\n\nУ њиховом апелу пише да сматрају како Република Египат треба да добије своју улицу у Београду, али да то треба да буде нека нова и много већа саобраћајница. Незадовољни житељи Земунске додају да су за ову одлуку сазнали путем друштвених мрежа.\n\n- Наша улица од 400 метара не представља стратешки значајну улицу да би била преименована у Египатску - наводи се у петицији коју су потписала 424 становника Земунске.\n\n- Са друге стране, промена имена штетила би духу Бежаније и Београда који се у овој улици преноси с поколења на поколење и представља затирање историјског памћења и наших корена. Земунска улица је најстарија на Новом Београду.\n\nОни подсећају да је Земунска улица најстарија на Новом Београду, те је то име добила 1930. године. Раније се звала Стаљинова, Ђиласова, Саве Ковачевића, али је стари назив враћен, према вољи житеља.\n\n- Назив је добила јер је симболично спајала читав Доњи Срем са Земуном, трансферзала Сурчинска - Војвођанска - Тошин бунар - Ивићева - Бежанијска - Земун. У Земуну постоји Бежанијска, а на Бежанији Земунска. И ту се нигде не уклапа Египатска. Овом петицијом ми једногласно изражавамо жељу да желимо да живимо у Земунској и то ћемо бранити свим могућим средствима - пише на крају жалбе.\n\nУ образложењу ове одлуке, градска комисија каже да је у питању иницијатива Амбасаде Египта у Београду, те да они сматрају да би именовање једне улице у српској престоници, која би носила назив Египатска, означило јачање даљих активности по питању билатералне сарадње двеју земаља.\n\n- Овим чином би се продубили и ојачали постојећи пријатељски односи Србије и Египта, који се негују још од времена оснивања Покрета несврстаних - пише у одлуци.\n\nПОЗНАТА И ПО ТУРНИРУ\n\nВЕЋИНА становника ове улице су староседеоци који су градили Бежанију и Нови Београд и ту је одрасло неколико генерација, подсећају потписници петиције.\n\n- Деца ову улицу воле због фудбалског такмичења које се организује сваке године од 1997. \"Турнир Земунска улица\". У обзир треба узети и вољу око 400 малишана који овде живе и желе да им се улица зове по њиховом спортском турниру.",
    "Следећа парада поноса у Београду већ заказана за 9. септембар 2023.": "",
    "Русија, правосуђе и медији: Новинар Иван Сафронов осуђен на 22 године затвора због 'издаје', можда везане за писање о сумњивој трговини оружјем": "Русија, правосуђе и медији: Новинар Иван Сафронов осуђен на 22 године затвора због 'издаје', можда везане за писање о сумњивој трговини оружјем\n\n5 септембар 2022\n\nСафранов, бивши специјални дописник руских информативних медија Комерсант и Ведомости , изјавио је да није крив на суђењу које је почело 30. августа.\n\nТужилаштво је за њега затражило 24 године затвора - само 12 месеци мање од максималне запрећене казне.\n\nСафроновљев чланак о извозу ловачких авиона Сухој Су-35 Египту узбуркао је страсти у министарству одбране у Каиру - а докази о незадовољству поводом обелодањивања посла са авионима налазе се у средишту овог случаја данас.\n\n„Он није некакав новинар дисидент који се бори против власти - због чега је и откривен, ухапшен и смештен у затвор.\"\n\nА из објављене оптужнице види се да су управо због тог текста - о ловачким авионима за египатске ваздухопловне снаге - истражитељи ФСБ-а желели да причају са сведоцима.\n\nМосква је потписала уговор са Каиром да му испоручи ловце Су-35 - више од 20 њих, према писању листа - са ваздушно-десантним оружјем вредним око 2 милијарде долара.\n\nНа дан објављивања чланка, многи други истакнути медији, укључујући државне куће, преузели су овај чланак - укључујући Известију, Интерфакс, телевизијски канал министарства одбране Звезда и многе друге.",
    "САВРШЕНА КОМБИНАЦИЈА МОДЕРНОГ И ЕЛЕГАНТНОГ: Пред вама је још један одличан Стеигенбергер хотел, смештен у прелепом заливу": "",
    "ОДМОР У ЕГИПТУ ПУТНИКЕ КОШТАО И ДО 70 ЕВРА ВИШЕ ПО АВИО-КАРТИ: Инспекција поднела прекршајне пријаве против агенција": "ТУРИСТИЧКА инспекција у Србији за последњих пет месеци примила је 39 пријава грађана, због повећања цене аранжмана, на име доплате за превоз. Од тога, инспекција је поднела седам захтева судији за прекршај. Највећи број жалби има везе са доплатама за авио-превоз.\n\nFoto: Shutterstock\n\nКако нам је испричала Дуња Ђенић, помоћник министра туризма за сектор туристичке инспекције, од укупног броја пријава 35 је решено, а четири су у току. Од тога, 19 је било основаних, а 16 неоснованих.\n\n- Инспекција нема надлежност да донесе одлуку да агенције врате новац путника - говори Ђенић. - Можемо само, после утврђеног стања, да изрекнемо мере као што су ове и проследимо захтев за поступак судији за прекршаје.\n\nУдружење за заштиту потрошача \"Ефектива\" недавно је на друштвеним мрежама објавило да је туристичка инспекција поднела прекршајну пријаву против туристичке агенције, због незаконите наплате доплате за гориво. Како су тада рекли, тиме се потврђује став, дефинисан у члану 101. Закона о заштити потрошача, да агенција мора математички да образложи захтев за доплату за гориво, из тога би се видео тачан утицај повећања цене горива на трошкове превоза.\n\n- У септембру није било великих доплата за гориво - говори Александар Сеничић, директор Националне асоцијације туристичких агенција Србије. - Агенције имају уговоре са превозницима и оне не говоре колико је гориво, већ колико кошта километар. Уговорили смо по једној цени, а они су подигли после најам аутобуса. На основу тога смо морали да тражимо доплату. Било је доплата на почетку сезоне у јуну, а за касније не знам. Од половине јула мислим да није било доплата за аутобус. Што се тиче авио-превоза, направили смо систем да до петог у месецу добијемо обрачун авио-компаније колико ће гориво да кошта.\n\nПрема речима Сеничића, просечна доплата за аутубус била је 10 евра. За авио-превоз је зависило од дестинације. За Грчку 30, Турску 40, а за Египат од 50 до 70 евра.\n\nДОСАД СЕДАМ ЗАКЉУЧЕНИХ УГОВОРА СЕДАМ друштава за осигурање је закључило уговоре о осигурању од одговорности туристичких агенција за случај инсолвентности и одговорности за случај штете нанете путнику. Према последњим подацима Народне банке Србије, за 2021, издата је укупно 281 полиса туристичким агенцијама за добијање лиценци за рад, од чега се 166 полиса осигурања односи на одговорност туристичких агенција за случај инсолвентности, а 115 полиса на одговорност за случај штете нанете путнику.Б. Ца.",
    "Резолуција ИАЕА: Русија да оконча окупацију Запорожја": "",
    "Песков: Европа није једини континент коме је потребан гас": "",
    "Самарканд у слици без речи": "",
    "Украјина и Русија: Санкције уништавају Европљане, а сиромашни остају без жита, каже Путин": "",
    "ПОТРЕБАН ВАМ ЈЕ ОДМОР И МИР, ВОЛИТЕ РАСКОШ: Идеално је доба године да посетите Хургаду, а ми препоручујемо овај хотел": "",
    "„Украјинска црница – полигон за узгој зрна смрти“": "",
    "Путин: Сиромашни добили само 3 одсто украјинског жита, све отишло у ЕУ": "",
    "Антизападна осовина ниче у Самарканду – Некада служили за подсмех, сада урушавају америчку хегемонију": "",
    "\"КАНГА НУЂЕН ПАРТИЗАНУ, ПИРЛО БИО НА КОРАК ОД ЦРНО-БЕЛИХ\": Ивица Илиев летос демантовао, а сада открио да је било и \"дима и ватре\"": "",
    "ОСТВАРУЈЕ ЛИ СЕ ПРОРОЧАНСТВО СА СВЕТЕ ГОРЕ Монаси предвидели рат Русије и Украјине, а ево шта пише како ће се завршити": "",
    "ОБОРЕН РЕКОРД: Извоз гаса из Русије у Кину у августу премашио 400 милиона долара": "",
    "Рат о ком нико не пише: Етиопско буре барута на Рогу Африке": "",
    "Нова престоница Индонезије под знаком питања – угрожен мега пројекат од 30 милијарди долара": "?????? ?????? ?????? ?????? ?????? ??????\n\n° C ° C ° C ° C ° C ° C",
    "На данашњи дан 1804. Карађорђе упутио прву устаничку делегацију у Русију; 1808. у Београду почела са радом Велика школа; 2021. умро Борисав Јовић": "БЕОГРАД - На данашњи дан 1903. године рођен је српски писац Бранимир Ћосић. Махом је писао о животу младих после Првог светског рата, проблемима њиховог унутрашњег живота и морала у међуратном Београду. Дела: романи \"Покошено поље\", \"Врзино коло\", \"Два царства\", приповетке \"Приче о Бошковићу\", \"Египћанка и друге приче\", есеји \"Десет писаца - десет разговора\", \"Кроз књиге и књижевност\". Данас је уторак, 13. септембар, 256. дан 2022. До краја године има 109 дана. 1506 - Умро је италијански сликар и гравер Андреа Мантења, творац величанствених фресака у цркви еремита у Падови, срушеној у Другом светском рату, ка и у дворцу у Мантови. Слике: \"Парнас\", \"Распеће\", \"Свети Себастијан\", \"Обрезање\", \"Поклонство краљева\". 1598 - Умро је шпански краљ Филип II, који је предводио земљу у ратовима против Турске од 1571. до 1578. и против Енглеске од 1588, окончаном шест година после његове смрти. После слома његове \"Непобедиве армаде\" 1588. у бици с енглеском морнарицом у каналу Ламанш, Шпанија никад више није постала светска сила првог реда, као што је то била до тада. 1788 - Њујорк је проглашен првом федералном престоницом САД. 1804 - Вођа Првог српског устанка Карађорђе упутио је прву устаничку делегацију у Русију, да би је заинтересовао за устанак и тражио помоћ у оружју за борбу против Турака. Прота Матеја Ненадовић, Петар Чардаклија и Јован Протић примљени су хладно на руском двору и речено им је да не очекују оружану помоћ. Било је то време опште европске кризе због Наполеонових ратова па је и Русија била врло опрезна. 1808 - У Београду је беседом Доситеја Обрадовића \"О дужном почитанију к наукама\" почела с радом Велика школа. Међу двадесетак ученика-студената били су и Алекса, син вође Првог српског устанка Карађорђа као и Вук Караџић. После пропасти Првог српског устанка 1813. њен рад је обустављен. Тај датум данас се узима као Дан Универзитета у Београду. 1819 - Рођена је немачка пијанисткиња Клара Шуман, један од највећих клавирских мајстора 19. века, која је концертну каријеру почела у деветој години. Широм Европе популарисала је дела Роберта Шумана, за којег се удала 1840, као и Лудвига ван Бетовена, Фредерика Шопена, Јоханеса Брамса, Феликса Менделсона. 1874 - Рођен је аустријско амерички композитор Арнолд Шенберг, оснивач и теоретичар модерног музичког експресионизма, професор музичких академија у Бечу, Берлину, Бостону и Лос Анђелесу. У раним композицијама био је следбеник романтизма, да би временом дошао до атоналности. Увео је дванаестотонски начин компоновања, невезан за усвојена хармонска правила. Написао је \"Науку о хармонији\" и недовршени \"Приручник за контрапункт\" и \"Теорију композиције\". Музичка дела: опера \"Мојсије и Арон\", симфонијска поема \"Пелеас и Мелисандра\", кантате \"Гурелидер\", \"Преживели из Варшаве\", мелодрама \"Пиеррот лунаире\", монодрама \"Очекивања\". 1882 - После устанка који је угрозио планове Лондона о коришћењу Суецког канала, Британци су поразили египатску војску код Тел ел Кебира у доњем Египту и наставили освајање те земље и суседног Судана. Египат је од тада само про форме био део Турске. 1894 - Рођен је енглески писац Џон Бојнтон Пристли, аутор дела која се одликују ведрином и хумором, али и друштвеном критиком. Дела: романи \"Добри другови\", \"Енглеско путовање\", \"Поноћ у пустињи\", \"Анђеоско сокаче\", драме \"Опасна окука\", \"Дођоше до града\", \"Инспектор је дошао\", \"Чаша пива\", есеји \"Енглески комични ликови\", \"Енглески роман\", \"Енглески хумор\", \"Дикенс и његов свет\", \"Књижевност и западњак\". 1922 - Рођена је перуанска певачица индијанско-шпанског порекла Има Сумак, јединственог распона гласа од четири октаве, од високог сопрана до дубоког алта. У њеном репертоару преовлађивале су обраде индијанских народних мелодија. 1922 - У Ел Азизији у Либији измерена је највиша температура у хладу - 58 степени Целзијуса. 1923 - У Шпанији је власт приграбио генерал Мигуел Примо де Ривера. Уз подршку краља Алфонса XIII завео је изразито десну диктатуру којом су привремено угушене револуционарне тенденције. 1924 - Рођен је француски композитор Морис Жар, добитник чак три Оскара за филмску музику: за \"Лоренса од Арабије (1962), \"Доктора Живага (1965) и \"Пут за Индију\" (1982). Сарађивао је са многим великим режисерима као што су Алфред Хичкок, Џон Хјустон, Лукино Висконти и Питер Вир. Аутор је музике за 150 филмова међу којима су и хитови \"Година опасног живљења\", \"Гориле у Магли\" и \"Друштво мртвих песника\". 1955 - Совјетски Савез и Западна Немачка успоставили су дипломатске односе. 1971 - У нападу америчке полиције и Националне гарде, којим је окончана петодневна побуна у њујоршком затвору Атика, погинуо је 31 затвореник и 11 затворских чувара. 1989 - Највеће икад одржане демонстрације против апартхејда у Јужној Африци, у Кејптауну, предводио је надбискуп Дезмонд Туту. 1991 - Совјетски Савез и САД су се споразумели да обуставе дотурање наоружања зараћеним странама у Авганистану. 1992 - Умро је амерички филмски глумац Ентони Перкинс, који се специјализовао за улоге сензитивних, сметених и нервозних личности. Филмови: \"Психо\", \"Пријатељско убеђивање\" (Оскар), \"Процес\", \"Федра\", \"Волите ли Брамса?\", \"Квака 22\", \"Судија за вешање\", \"Убиство у Оријент експресу\", \"Црна рупа\". 1993 - Израел и Палестинска ослободилачка организација потписали су у Вашингтону мировни споразум. 1995 - Грчка и Бивша југословенска Република Македонија потписале су у Њујорку споразум о нормализацији односа, уз међусобно признање, при чему се влада у Скопљу обавезала да промени изглед државне заставе и запише у устав да нема територијалне претензије према јужном суседу. 2001 - Државни секретар САД Колин Пауел потврдио је, први пут, да је саудијски исламски терориста Осама бин Ладен осумњичен као организатор терористичких напада Ал Каиде, који су изведени два дана раније и у којима су у Њујорку и Вашингтону погинуле најмање 2.973 особе. 2011 - Умро је британски сликар и дизајнер Ричард Хамилтон, један од утемељивача поп арта. Хамилтон, често називан оцем тог покрета, прославио се током 50-их колажом \"Шта је оно што данашњи дом чини тако другачијим, тако привлачнијим?\". Неретко, наводе га као највећег британског уметника 20. века. 2019 - Преминуо је Ђерђ Конрад, мађарски писац, познати дисидент, један од првака демократске опозиције у Мађарској у време социјализма. Од 1990. до 1993. био је председник Међународног ПЕН-а, а од 1997. до 2003. председник је Академије уметности Берлин-Бранденбург. Дела: \"Одлазак од куће и повратак кући\", \"Помрачење сунца, на брду\", \"Посетилац\", \"Оснивач града\", \"Оставштина\", \"Туга петлова\", \"Клатно\", \"Антиполитика\", \"Југословенски рат\". 2021 - Умро је Борисав Јовић, политичар, први човек Председништва СФРЈ 1990 - 1991, у време распада Југославије. Био је високи функционер СПС-а и један од најближх сарадника Слободана Милошевића до 1995. Књиге: \"Последњи дани СФРЈ\" (1995), \"Књига о Милошевићу\" (2001). 2021 - Преминуо је Ентони Хјуиш, британски научник, физичар, радио астроном, добитник Нобелове награде. Дипломирао је на Кембриџу. Нобелову награду добио је 1974, за одлучујућу улогу у открићу пулсара. Био је члан Краљевског друштва (академије наука) од 1968, добитник низа признања, укључујући шест почасних универзитетских диплома. Занимљиво је да је држао да наука и религиозност не само да се не искључују него су комплементарне. (Танјуг)",
    "Украјина, Русија и Турска: Дронови Бајрактар симбол украјинског отпора": "",
    "Путинов говор, објављивање мобилизације и звецкање нуклеарним оружјем: Линија ватре Пекинг-Самарканд-Москва-Њујорк via Кијев": "",
    "Кошаркаши Шпаније преко Француза до титуле првака Европе (ФОТО, ВИДЕО)": "",
    "186. дан рата у Украјини: Украјинске трупе гађају цивилне објекте у ЛНР, настављено и гранатирање нуклеарне електране у Запорожју. Оштећени водови": "Специјална војна операција у Украјини, 186. дан. Украјинске снаге су у суботу више пута гранатирале Запорошку нуклеарну електрану. Као одговор на то, руске снаге уништиле су у Дњепропетровској области хаубицу М777 из које је нуклеарка гађана. Украјинске снаге гранатирале су и хотел у центру Доњецка у којем бораве страни новинари. 18:37 28.08.2022 Украјински медији јављају о експлозијама у Ровенској области, запад Украјине. 18:13 28.08.2022 Украјински дрон-камиказа оборен је изнад територије Запорошке нуклеарне централе, саопштили су Спутњику власти Енергодара. Циљ је било складиште нуклеарног отпада. 18:06 28.08.2022 Експлозије у Николајеву. 16:16 28.08.2022 16:11 28.08.2022 14:43 Зграда управе пољопривредног предузећа „Шанса“ оштећена је у украјинском гранатирању града Сватова у Луганској Народној Републици, саопштило је представништво ЛНР у Заједничком центру за контролу и координацију прекида ватре. Украјинске снаге гађале су Сватов са осам ракета из вишецевног бацача ракета М142 „Химарс“. У нападу су оштећена и два складишта, хангари, шест јединица пољопривредне механизације и девет аутомобила. 12:53 Украјина наставља са гранатирање нуклеарне електране у Запорожју. Оштећени водови. 12:11 Украјинска војска је гранатирала и Доњецк, Горловку и Јасиновату, саопштило је представништво ДНР у Заједничком центру за контролу и координацију режима прекида ватре. На Доњецк је испаљено 12 граната калибра 155 милиметара, а на Горловку и Јасиновату 14 граната калибра 152 милиметра. 12:11 Оружане снаге Украјине извеле су ракетне нападе на насеље Мирни које је 15 километара удаљено од Мелитопоља. Причињена је значајна штета на цивилној инфраструктури и згради напуштене фабрике, речено је Спутњику из градске администрације. Како је прецизирано, украјинска војска је приликом напада вероватно користила америчке вишецевне бацаче ракета „Химарс“. У ракетирању није било жртава. 11:35 У Великој Британији би на десетине хиљада избеглица из Украјине могло да остане без смештаја, пише „Гардијан“. „’Шокантних’ 50.000 украјинских избеглица у Великој Британији могло би да остане без крова над главом следеће године. Влада је упозорена на проблем, али министри одбијају да предложе нови пакет подршке како би решили предстојећу кризу“, наводи се у чланку. Многе организације које се баве тим питањем упозоравају да би спора реакција британске владе могла да изазове катастрофални пораст броја бескућника у држави. 10.24 Руски војници допремили су више од 76 тона хуманитарне помоћи цивилима у ослобођеним насељима Харковске области. 09:58 У протекла 24 сата украјинске снаге испалиле су 302 ракете и гранате из вишецевних бацача ракета БМ-21 „Град“, БМ-27 „Ураган“, тенкова, топовске артиљерије калибра 155, 152 и 122 милиметра и минобацача калибра 120 милиметара, саопштила је Народна милиција Доњецке Народне Републике. Гађани су окрузи 12 насеља ДНР. У нападима су погинула два цивила, а 11 је рањено. Оштећено је 14 зграда и девет цивилних објеката. Заједничким дејствима снага Доњецке Народне Републике и Русије уништен је један украјински вишецевни бацач ракета БМ-27 „Ураган“, два тенка, пет беспилотних летелица, шест оклопних возила и специјалне технике. Погинуло је више од 30 припадника украјинских оружаних формација. 09:55 Украјинске оружане снаге гранатирале су болницу број 21 у Доњецку, два лекара су повређена, саопштио је штаб територијалне одбране ДНР. 09:05 У протекла 24 часа, током офанзивних дејстава јединица Народне милиције Луганске Народне Републике украјинске снаге изгубиле су до 45 својих припадника, уништена су три украјинска оклопна транспортера, пет специјаних возила и један ватрени положај, саопштио је портпарол Народне милиције капетан Иван Филипоненко. Он је додао да украјинске трупе настављају да гађају цивилне објекте у насељима ЛНР. Украјинске снаге јутрос су гађале насеље Сватово америчким вишецевним бацачима ракета „Химарс“, испаливши на њега шест ракета. Оштећена су два складишта пољопривредног предузећа, шест јединица технике и девет аутомобила. 08:28 Борци руске војне групе „Вагнер“ уништавају непријатељске позиције код Артјомовска навођеним пројектилима. 08:07 Седам бродова добило дозволу да превезе житарице из украјинских лука Заједнички координациони центар дозволио је да седам бродова из Украјине да исплове у недељу у оквиру прехрамбеног споразума. Ови бродови превозе укупно 210.294 тоне житарица и прехрамбених производа у оквиру Црноморске иницијативе, наводи се у саопштењу Центра. Ради се о броду „Invincible II“, који ће из Черноморска кренути за Кину и превести 49.500 тона јечма. Из луке Јужни за Италију ће кренути брод „Silver Lady“ са 39.494 тоне кукуруза. Брод „FPMC B 201“ кренуће из Одесе за Египат са 33.000 тона пшенице. Брод „Aeolos“ ићи ће од Одесе до Ротердама са 30.000 тона кукуруза. Брод „Melina“ кренуће из луке Јужни у Румунију са 27.500 тона кукуруза. Брод „Sofie Bulker“ ићи ће из Одесе у Шпанију са 27.000 тона јечма. Брод „Anastasia“ ће ићи из Черноморска у Турску са 3,8 хиљада тона пшенице. 07:45 Сједињене Америчке Државе повећавају испоруке оружја и муниције Украјини морским путем, пише Вашингтон пост. „Пентагон је проширио употребу поморских пошиљки за испоруку оружја Украјини“, наводи се у саопштењу. Раније је, да би се убрзао процес, оружје допремано углавном ваздушним путем. САД су још у пролеће почеле да користе поморске путеве за слање артиљерије и тешког наоружања, пошто је на тај начин лакше пренети муницију, наводи лист позивајући се на представника Пентагона. Украјина би стога, како се наводи у тексту, требало да добије могућност да акумулира већи арсенал. Пентагон није открио конкретне руте снабдевања, напомињући да неко оружје долази директно са америчког континента, док се друго шаље за попуњавање америчких залиха у Европи у замену за оно дато Украјини. (Спутњик)",
    "Холандија – тим на којем смо оштрили зубе": "",
    "На празник Успења Пресвете Богородице у Никољцу у Бијелом Пољу Литургију служио отац Данило Павловић • Радио ~ Светигора ~": "Слушање уживо\n\n88,2MHz Цетиње | 91,5МHz Херцег Нови, Тиват | 91,0МHz Бар | 104,7МHz Подгорица, Даниловград | 95,7МHz Никшић | 106,4МHz Улцињ | 105,0МHz Котор | 105,3МHz Мојковац | 97,9МHz Бијело Поље | 106,7МHz Беране | 105,8МHz Колашин | 106,7МHz Пљевља | 95,1MHz Жабљак | 106,5MHz Плужине | 107,0MHz Морача"
}