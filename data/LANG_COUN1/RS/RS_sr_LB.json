{
    "Либан: Жена са пластичним пиштољем упала у банку и узела своју блокирану уштеђевину": "",
    "Либан укинуо све субвенције за гориво": "",
    "Најмање 77 миграната погинуло је након што је брод из Либана потонуо код обала Сирије": "",
    "ГАС У МЕДИТЕРАНУ: Диже тензије између Израела и Хезболаха": "",
    "ОСТВАРУЈЕ ЛИ СЕ ПРОРОЧАНСТВО СА СВЕТЕ ГОРЕ Монаси предвидели рат Русије и Украјине, а ево шта пише како ће се завршити": "",
    "Трачак наде пред крајњом самоћом": "",
    "Сукоб у Украјини: Кадиров најављује изненађење за украјинске снаге": "Foto: РБК.ру | Сукоб у Украјини\n\n22:10 – Покушан атентат на ректорку Херсонског универзитета\n\nПокушан је атентат на ректорку Херсонског универзитета Татјану Томилину, експлозивна направа је активирана испред њене зграде, саопштила је прес-служба администрације региона.\n\nТомилина је лакше рањена.\n\nВласти су истакле да је у експлозији погинуо мушкарац, док је старија жена рањена.\n\n21:50 - Кадиров најаављује изненађење за украјинске снаге\n\nБорци тима “Акхмат” припремају “занимљиво изненађење” за украјинске снаге, написао је данас лидер Чеченије Рамзан Кадиров на свом Телеграм каналу.\n\nОн је навео да “неће још да открива шта то украјинским милицијама припрема тим за денацификацију Украјине предвођен Султаном Рашајевим, јер ће се то ускоро сазнати”, преноси Тасс.\n\nКадиров истиче да су све акције бораца прецизно планиране и напоменуо да се специјална војна операција успјешно одвија на подручју одговорностИ чеченских снага, захваљујући њиховом херојству, као и рационализованој сарадњи са заједничким снагама.\n\n21:13 - Украјинска војска покушала офанзиву на аеродром у Доњецку\n\nУкрајинска војска је покушала да крене у офанзиву на аеродром у Доњецку, али је претрпела тежак пораз, саопштио је лидер ДНР Денис Пушилин.\n\nПрема његовим ријечима, том приликом, савезничке снаге су готово потпуно уништиле групу непријатељских бораца.\n\nПушилин је такође рекао да је разговарао са војницима на првој линији фронта. Приметио је висок борбени дух код војника.\n\n20:43 - Бијела кућа обећала наставак помоћи Украјини\n\nБијела кућа је данас обећала наставак пружања помоћи Украјини.\n\n\"Украјина треба да образложи своје операције, али је јасно да се она жестоко бори да поврати територију\", рекла је секретарка за штампу Бијеле куће Карин Жан-Пјер новинарима док је предсједник Џозеф Бајден летио у Бостон, пренио је Ројтерс.\n\nОна је нагласила да ће \"САД наставити да пружају подршку Украјини док они настављају да бране своју демократију против руске агресије\".\n\n20:21 – Украјинска војска спрема велику офанзиву у подручју Запорошке нуклеарне електране\n\nУкрајинска војска спрема велику офанзиву у подручју Запорошке нуклеарне електране, саопштио је члан Главног савета администрације Запорошке области Владимир Рогов телевизији „Русија 1”.\n\nУ току је пребацивање артиљерије и ракетних система “Химарс” и ХИМАРС и М 777.\n\n19:40 - У руским нападима на Харков погинула једна, рањено 6 особа\n\nУ руским нападима на украјински град Харков погинула је најмање једна особа, а шест је повројеђено, док је снабдјевање струјом и водом и даље дјелимично у прекиду, саопштили су данас званичници.\n\nУкрајински генералштаб саопштио је, у међувремену, да су њени војници само протеклог дана заузели више од 20 градова и села од повлачења руских трупа у оквиру контраофанзиве на сјевероистоку земље, пренео је Ројтерс.\n\nУ нападима је погинуо 37-годишњи мушкарац, а шест особа, укључујући 18-годишњу девојку, повријеђено је у нападима, навео је гувернер Харкова Олех Синехубов на Телеграму.\n\n\"Синоћња ситуација се понавља. Због (руских) напада... обустављено је снабдјевање струјом и водом\", рекао је градоначелник Харкова Ихор Терехов.\n\n​​18:38 - Већ четврти дан украјинске снаге покушавају да пробију одбрамбену линију савезничких снага у правцу Лимана.\n\nКијевски режим је у борбу бацио механизоване јединице које дјелују уз подршку тенкова. Направљен је понтонски мост преко Северског Донца код Јампоља, формације кијевског режима покушавају да пређу ројеку, али су под сталном артиљеријском ватром савезничких снага.\n\nЈампол и Красни Лиман остају под пуном контролом руских трупа. Јединице Оружаних снага Украјине такође појачавају притисак у подручју Белогоровке, недалеко од Северска како би повукли део снага 2. корпуса ЛНР са Соледара, где савезници успјешно напредују.\n\n17:38 - У руској Белгородској области гранатиран је гранични прелаз Логачевка, саопштио је губернатор Вјачеслав Гладков.\n\nТом приликом једна особа је погинула, док су четири рањене.\n\n16:34 - Украјинска војска од самог јутра гађа Доњецк. Једна особа је погинула.\n\n15.32 Украјинско Министарство финансија: Кијев од 24. фебруара добио помоћ од 18 милијарди долара\n\nУкрајина је од 24. фебруара добила 18 милијарди долара помоћи од међународних партнера, мада дефицит у мјесечном буџету тек треба да се потпуно надокнади, саопштило је украјинско Министарство финансија.\n\n\"Укупно концесионо финансирање, добијено од 24. фебруара, износи готово 18 милијарди долара. Међу кључним донаторима су САД, Канада, Велика Британија, Јапан, Француска и Италија\", наводи се у саопштењу.\n\n\n\nМинистарство напомиње да још није у потпуности финансиран дефицит у мјесечном буџету који износи пет милијарди долара.\n\n\n\nУкрајински министар финансија Сергиј Марченко изјавио је у мају да је дефицит у буџету Украјине мјесечно око пет милијарди долара, а већина новца долази од страних донатора.\n\n\n\nРусија је 24. фебруара започела специјалну војну операцију у Украјини, након позива за помоћ који су Москви упутиле самопроглашене републике у Донбасу.\n\n14.35 Ганчев: Украјинска војска кажњава и убија цивиле\n\nУкрајинска војска спровела је репресију над цивилним становништвом у Харковској области, гдје плаћеници убијају људе на улицама како би окривили Русију, изјавио је шеф војно-цивилне управе Харковске области Виталиј Ганчев.\n\n\"Оружане снаге Украјине окупирале су насеља на сјеверу Харковске области. Започели су репресивне акције\", рекао је Ганчев за руске медије.\n\n\n\nОн је истакао да они који су успјели да побјегну из подручја која су вратиле Оружане снаге Украјине рекли да се украјински \"плаћеници возе около и убијају људе док све то снимају камером\".\n\n\n\n\"Како ја то видим, они желе да очисте ове градове и да то представе тако да руске снаге стоје иза тога и да их оптуже да су оне починиле ове злочине\", нагласио је Ганчев.\n\n\n\nГанчев је навео да у бројним случајевима мјештани не могу да пређу границу са Русијом због присуства украјинске војске, те да се бројни цивили крију, јавила је \"Раша тудеј\".\n\n\n\nОн је, међутим, саопштио да је у посљедњих неколико дана у Русију евакуисано више од 5.000 људи, те да локалне власти чине све да убрзају процес.\n\n\n\nЛидер Луганске Народне Републике Леонид Пасечник изјавио је јуче да се украјинска војска обрушила на цивилно становништво у подручјима из којих се повукла руска војска.\n\n14.15 Земан: Праг не може бити посредник између Москве и Кијева\n\nЧешка неће моћи да предложи разговоре Русије и Украјине јер је земља која \"учествује у сукобу\", изјавио је чешки предсједник Милош Земан.\n\nОн је у интервјуу за чешку радио-станицу \"Фреквенција један\" рекао да постоје друге земље које би биле боље за управљање преговорима између Москве и Кијева.\n\n\n\n\"Могу се размотрити земље као што су Кина, Израел и Турска. Оне имају уравнотежен став и ниједна страна их неће сматрати пристрасним\", истакао је Земан.\n\n\n\nЧешка подржава власти у Кијеву од почетка руске специјалне операције у Украјини, подржала је све санкције Русији и важи за једног од највећих војних донатора за украјинску војску.\n\n\n\nМеђутим, одлука Прага резултирала је наглим повећањем цијена енергије и инфлације у Чешкој. То је довело до демонстрација против власти, којима је раније овог мјесеца присуствовало неколико десетина хиљада људи, захтијевајући од власти Чешке да заузму неутралан став у вези са сукобом Русије и Украјине и да осигурају директне уговоре са снабдјевачима природним гасом, укључујући Русију, подсјећа \"Раша тудеј\".\n\n\n\nПремијер Чешке Петр Фијала одбацио је захтјеве демонстраната, тврдећи да их подстиче Кремљ.\n\n\n\nРусија инсистира да је отворена за преговоре са Украјином и позива Кијев да што прије сједне за преговарачки сто, јер ће продужавање сукоба отежати договор.\n\n\n\nКијев, с друге стране, наводи да ће наставити мировне преговоре тек онда када буде у повољнијој позицији за преговоре и то тако што ће вратити неке територије.\n\n13.59 Конашенков: Погођена четири командна центра за 24 часа\n\nРуски авиони, артиљерија и ракетне јединице који учествују у специјалној војнон операцији у Украјини погодили су четири командна центра у посљедња 24 часа, саопштио је портпарол руског Министарства одбране Игор Конашенков.\n\n\"Настављају се удари оперативно-тактичке и војне авијације, ракетних снага и артиљерије на војне мете на територији Украјине. Током претходног дана, погођени су командни центри у подрјучјима Славјанск, Артјомовск и Константиновка у Доњецкој Народној Републици /ДНР/, као и Олговско у Запорошкој области, те 36 артиљеријских једница, људство и украјинска опрема на 125 локација\", рекао је Конашенков.\n\n\n\nУ нападима су уништена три складишта ракета, артиљеријског оружја и муниције код Новомихаиловке у ДНР, Калиновске у Дњепропетровској области и Полтавке у Запорошкој области.\n\n\n\nОсим тога, у Зализничном, у Запорошкој области, уништена је ратна радио-електронска станица, а у Краматорску у ДНР уништене су радионице које су учествовале у поправкама и одржавању ракетних система, јавља ТАСС.\n\n12.51 Песков: Москва ће постићи циљеве специјалне операције у Украјини\n\nКремљ је данас саопштио да ће Русија постићи циљеве своје \"специјалне војне операције\" у Украјини.\n\nУ обраћању новинарима портпарол Кремља Дмитриј Песков рекао је да нема разговора о могућој демилитаризацији нуклеарке Запорожје.\n\n\n\nДемилитаризација је била једна од кључних препорука Међународне агенције за атомску енергију /ИАЕА/.\n\n\n\nПесков није одговорио на питања у вези са могућом мобилизацијом у смислу подршке војној кампањи.\n\n\n\nНа питање о евентуалним украјинским мировним преговорима, он је рекао да Русија за њих не види ни могућност нити основе.\n\n11.20 Берлин одбио да испоручи главне борбене тенкове Кијеву\n\nЊемачки министар одбране Кристин Ламбрехт одбацила је данас захтјеве да се Кијеву испоруче главни борбени тенкови.\n\n\"Ниједна земља до сада није испоручила пјешадијска борбена возила западне производње или главне борбене тенкове\", изјавила је она у Берлину.\n\n\n\nЛамбрехтова је рекла да је постигнут договор са партнерима да Њемачка неће једнострано предузети такву акцију.\n\n10.32 Чеченске елитне јединице вратиле се на фронт\n\nЕлитне јединице из Руске Републике Чеченије на челу са Адамом Делимхановим вратиле су се у зону специјалне војне операције у Украјини након одмора, саопштио је данас шеф Чеченије Рамзан Кадиров на свом \"Телеграм\" каналу.\n\n\"Мој драги брат, херој Русије, посланик државне Думе Русије Адам Делимханов, који је на челу јединица из Чеченске Републике, почео је да извршава задатке специјалне војне операције у Украјини и Доњецкој Народној Републици\", написао је он.\n\n\n\nОн је додао да су раније, након ослобођења Мариупоља, Сјеверодоњецка, Лисичанска, Попасне и других градова, елитни борци отишли ​​на одмор, а сада су се вратили на прву линију фронта.\n\n\n\n\"Раније сам вам увијек говорио да чекате добре вијести, а послије мојих ријечи сте их увијек добијали. Зато будите стрпљиви и очекујте сјајне резултате са прве линије од наших бораца. Ти резултати ће сигурно доћи!\" закључио је Кадиров,пренио је ТАСС.\n\n10.24 Ганчев:Трупе Украјине осам пута бројније у контраофанзиви\n\n\n\nПредставник проруских власти у Харковском региону изјавио је данас да су украјинске снаге осам пута бројније од руских и проруских снага током контраофанзиве у тој области, коју су Украјинци покренули прошле седмице.\n\n\n\nГоворећи на руском ТВ каналу Русија-24, Виталиј Ганчев рекао је да су украјинске снаге повратиле насеља која су била под руском контролом на сјеверу Харковске области и да је око 5.000 цивила евакуисано у Русију, пренио је Ројтерс.\n\n\n\nУ међувремену је Кирил Стремоусов, један од проруских званичника Херсона, на југу Украјине, града који је такође под руском контролом, објавио јутрос на Телеграму да су \"збуњени стањем на сјеверу\" гдје су пријављени руски губици, као и да Херсон неће пасти.\n\n\n\n\"Што се тиче ситуације у региону Харков, многи од нас су збуњени тренутном ситуацијом. Вријеме ће све ставити на своје мјесто и сигурно ћемо добити одговоре на своја питања. У граду Херсону све је мирно и нема панике\", написао је Стремоусов.\n\n09:09- Медији: Ердоган ће понудити Путину да се састане са Зеленским\n\nТурски предсједник Реџеп Тајип Ердоган предложиће на састанку у узбекистанском Самарканду руском колеги Владимиру Путину да одржи састанак са украјинским лидером Володимиром Зеленским.\n\n-Најважнија тема састанка Ердогана и Путина биће ситуација у Украјини. Ердоган ће руском колеги пренијети поруку да ће Турска наставити да улаже све напоре да оконча рат и постигне одржив прекид ватре кроз иницијативе посредовања. Предсједник Ердоган ће, такође, нагласити важност дипломатскох рјешења. Очекује се да ће током састанка двојице лидера на дневном реду бити и могућа војна операција против Сирије - пренио је турски „Хуријет“.\n\nДодаје се и да ће једна од главних тачака дневног реда на предстојећем састанку лидера Турске и Руске Федерације бити функционисање коридора којим се извози жито из црноморских лука, наводи РИА Новости.\n\n-Послије Путинове изјаве да, на његову жалост, жито иде у богате земље, Ердоган ће тражити да се руска роба шаље коридором на бродовима којима координира Турска - додаје турски лист.\n\n8.54-Зеленски: Немогуће је да Трамп није видио ко је Путин\n\nУкрајински предсједник Володимир Зеленски изјавио је да је био изненађен колико је бивши предсједник САД Доналд Трамп наставио да хвали руског колегу Владимира Путина, чак и након што је Москва напала Украјину.\n\n-Вјерујем да је имао довољно времена, и више, да схвати ко је Путин - рекао је Зеленски за CNN у интервјуу емитованом у недjељу.\n\nЗеленски је рекао да је „немогуће да Трамп није знао колико је Путин супротан врijедностима америчког народа“.\n\n-Сматрам да је Трамп био на тако високој позицији гдjе је немогуће да не препозна да је Путин сушта супротност врijедностима његовог народа. Трамп је имао сву расположиву моћ државе - обавjештајце, податке - како би створио психолошки профил - додао је Зеленски, пренио је лист „Хил“.\n\nЗеленски је рекао да је био „изненађен“ Трамповим понашањем послије почетка напада на Украјину.\n\n-Вјероватно му је требало да промовише своју домаћу политику како би показао да је спреман да пронађе разумијевање са предсједником Русије - казао је Зеленски.\n\nЗеленски је, такође, рекао да је Украјина, у Трамповим очима, исувише далеко.\n\n-Ипак, овај рат нема удаљености које не може да покрије, тако да вјерујем да треба ситуацију реално - истакао је Зеленски.\n\n7.56- Ковер: ЕУ губитник у украјинском сукобу\n\nПредсједник Народне скупштине Мађарске Ласло Ковер рекао је да би се Европска унија могла сматрати губитником у украјинском сукобу, јер блок дјелује против сопствених економских интереса.\n\n-ЕУ је данас под спољним притиском, неспособна да дипломатски успостави мир. Она дјелује супротно својим фундаменталним економским интересима и може се сматрати губитником без обзира на то која од страна директно укључених у војне операције прогласи побједу - рекао је Ковер, преноси мађарска новинска агенција МТИ.\n\nПрема Коверовим ријечима, Брисел у датим околностима „служи неевропским интересним групама“ што осуђује ЕУ и њене земље чланице на „војну рањивост, политичку зависност, економску и енергетску неодрживост и друштвену дезинтеграцију“.\n\n7.53 - Зеленски: Пет украјинских региона без струје\n\nПет украјинских региона је било дјелимично или потпуно без струје у недјељу, саопштио је предсједник Украјине Володимир Зеленски.\n\nОн је на Телеграму написао да је регион Харков и дио Доњецка који контролише Кијев без струје.\n\n-Дјелимична искључења су пријављена у регионима Запорожје, Дњепропетровск и Суми - нагласио је Зеленски, пренио је ТАСС.\n\n7.41- Кијев:Успјели смо да протјерамо непријатеља из још 20 насеља\n\nУкрајински Генералштаб саопштио је данас на Фејсбуку да је „украјинска војска успјела да протјера непријатеља из више од 20 насеља у претходна 24 сата. Непријатељ се фокусира да успостави контролу на територији региона Доњецк и да омета нападе украјинских трупа у појединим областима“, пренио је Укринформ.\n\n-Непријатељ је наставио да напада украјинске позиције из ваздуха и предузима мјере да поврати изгубљено - навео је Генералштаб.\n\nДодаје се да је остала пријетња од ваздушних и ракетних напада на Украјину, уз додатак да је у претходном дану, „непријатељ испалио 18 пројектила и извршио 39 ваздушних удара на цивилне објекте широм Украјине, у којем је оштећено више од 30 места, рачунајући Краматорск, Дњепар, Павлохрад...“\n\nНаводи се и да су руске снаге извеле још један „терористички акт“ - напале су пројектилима термоелектрану Харков, због чега је дошло до несташице струје у појединим регионима.\n\n6.10- Балицки: Запорошка област технички спремна за референдум\n\nЗапорошка област је технички спремна да организује референдум о припајању Русији, изјавио је шеф регионалне војно-цивилне администрације Јевгениј Балицки.\n\n-Наш задатак је да обезбиједимо то да се референдум одржи фер и објективно. Сви технички аспекти су ријешени, гласачки листићи су одштампани, бирачка мјеста опремљена, формиране комисије - написао је он на свом Телеграм каналу, пренио је ТАСС.\n\n-Сви становници Запорошке области разумиjу да је референдум само технички моменат кроз који морамо да прођемо, пошто смо ми већ дио Русије - истакао је, додајући да Русија обнавља инфраструктуру региона, гради путеве и оживљава постројења, исплаћује социјална давања и пензије.\n\nБалицки је раније рекао да је у Запорошкој области подржана идеја о организовању референдума 4. новембра.\n\nСергеј Јухин, експерт Кримског републичког института за политичка и социолошка истраживања (РИПСИ), изнио је резултате анкете који показују да ниво проруског расположења показује стабилан пораст у Запорожју и Херсонској области.\n\nПрема његовим ријечима, 83 одсто анкетираних у региону Запорожја спремно је да учествује у гласању, а 86 одсто од њих подржава припајање региона Русији.\n\n6.08 - Истанбулски центар одобрио испловљавање још четири брода\n\nЗаједнички координациони центар са сједиштем у Истанбулу одобрио је испловљавање још четири брода са укупно 64.657 тона хране из украјинских лука.\n\nПрема Центру, „СафИр Ага“ са 3.300 тона соје кренуће за Турску, бродови „Норд Старк“ и „Сели М“ ће превести 27.500 тона жита и 6.857 тона кукуруза у Шпанију и Либан из луке Черноморск, а брод „Хадар“ ће испловити из луке Јужни у Италију са 23.500 тона пшенице и 3.500 тона кукуруза, пренио је ТАСС.\n\nОчекује се да ће ови бродови данас испловити.\n\nПратите нас на нашој Фејсбук и Инстаграм страници и Твитер налогу."
}