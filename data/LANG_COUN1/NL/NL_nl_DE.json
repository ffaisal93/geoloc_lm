{
    "Duitsland krijgt LNG en diesel uit VAE": "Kanselier Olaf Scholz heeft in twee dagen de Golfstaten Saoedi-Arabië, Verenigde Arabische Emiraten (VAE) en Qatar bezocht. De economische missie wist afspraken te maken over de levering van LNG en diesel uit VAE.\n\nOok hebben Scholz en zijn delegatie uit het bedrijfsleven in de VAE afspraken gemaakt over samenwerking bij offshore-windparken.\n\nMet Saoedi-Arabië is samenwerking op gebied van waterstof afgesproken, al zijn er geen concrete overeenkomsten gesloten. Scholz werd ontvangen door kroonprins Mohamed bin Salman. Een heikele ontmoeting; Bin Salman wordt ervan beschuldigd opdracht te hebben gegeven tot de moord op journalist Jamal Khashoggi in het Saoedische consulaat in Instanbul. Sinds die moord in 2018 levert Duitsland geen wapens meer aan Saoedi-Arabië. Lees meer bij Redaktionsnetzwerk Deutschland",
    "Unibet: een odd van 2.90 voor een zege van Duitsland op Engeland!": "Unibet: een odd van 2.90 voor een zege van Duitsland op Engeland!\n\nMaandag, 26 september 2022 om 13:00 • Laatste update: 14:45\n\nEngeland wist afgelopen vrijdagavond opnieuw niet te winnen in de groepsfase van de Nations League. De ploeg van Gareth Southgate ging op bezoek bij Italië met 1-0 ten onder, waardoor Engeland als nummer vier in de poule met ook Hongarije en Duitsland eindigt. Die Mannschaft ging tegelijkertijd met 0-1 onderuit tegen Hongarije. Wie van de twee landen kan er nog enigszins met een goed gevoel richting het WK in Qatar gaan? In samenwerking met Unibet blikt Voetbalzone vooruit op het Nations League-duel tussen Engeland en Duitsland.\n\nSouthgate en zijn manschappen werden na de nipte nederlaag op bezoek bij Italië op een hevig fluitconcert van de meegereisde Engelse supporters getrakteerd. The Three Lions bereikten ruim een jaar geleden nog in eigen land de finale van het EK, maar zijn het sindsdien helemaal kwijt. Dit jaar werd tweemaal verloren van Hongarije, waarbij de 0-4 vernedering in juni zonder twijfel het meest pijn deed. Vooral het gebrek aan scorend vermogen moet Southgate zorgen baren. Met de 0-1 nederlaag tegen Italië, wist Engeland voor het eerst sinds november 2000 drie opeenvolgende duels geen doelpunt te maken.\n\nZie jij Engeland op Wembley winnen van Italië? De quotering hiervoor staat op 2.50!\n\nDuitsland kan plaatsing voor de finaleronde van de Nations League uit het hoofd zetten. Bondscoach Hansi Flick zag hoe zijn manschappen vrijdagavond in eigen huis verrassend onderuit gingen tegen Hongarije: 0-1. Een wonderschoon doelpunt na ruim een kwartier spelen van Ádám Szalai met de hak maakte het verschil in Leipzig. Met de nederlaag tegen Hongarije kwam er een einde aan een reeks van dertien ongeslagen duels op rij sinds Flick in augustus vorig jaar werd aangesteld als bondscoach. Duitsland hoopt maandagavond revanche te nemen op Engeland, dat vorig jaar in de achtste finales van het EK nog met 2-0 te sterk bleek.\n\nDenk jij dat Duitsland nu wel wint van Engeland? De quotering voor een uitzege staat op 2.90!\n\nTimo Werner begon afgelopen vrijdag nog in de punt van de aanval bij Duitsland en de kans lijkt reëel dat hij tegen Engeland opnieuw vanaf het eerste fluitsignaal mag starten. De 26-jarige spits staat momenteel op twee doelpunten in de Nations League. Bij Engeland zijn de ogen natuurlijk gericht op Harry Kane.\n\nZie jij Timo Werner of Harry Kane scoren? Bekijk de quoteringen!\n\nWat kost gokken jou? Stop op tijd. 18+\n\nOntvang €40 aan free bets bij €10 inzet. Registreer je op Unibet.nl!",
    "Stuntvliegtuigjes storten na botsing samen neer in Duitsland": "Mart Hoogkamer vangt biertje (en drinkt hem op) bij zoveelste bierdouche",
    "DPG Media Privacy Gate": "",
    "Wie geen biljoen van Duitsland eist, is geen patriot": "1,3 biljoen euro, of anders gezegd: 1,3 duizend miljard euro. Zoveel moet Duitsland aan Polen betalen voor schade aangericht tijdens de Tweede Wereldoorlog. Althans dat vindt Jaroslaw Kaczynski, leider van de Poolse regeringspartij Recht en Rechtvaardigheid (PiS). “De Duitsers hebben zeventig landen schadevergoeding betaald”, aldus Kaczynski. “Wij daarentegen hebben feitelijk niets gekregen.”\n\nDe nazi’s hielden beestachtig huis in Polen; miljoenen doden en honderden platgebrande steden en dorpen. Dat lijdt geen twijfel. De eis tot herstelbetalingen daarentegen is omstreden. “Al die argumenten over het morele recht, de enorme verwoestingen en het leed van de Polen zijn vooral bedoeld voor binnenlands gebruik”, constateerde de krant Dziennik.\n\nOm te beginnen kreeg het naoorlogse, communistische Polen wel schadevergoeding, alleen veel minder dan Duitsland uitbetaalde. De geallieerden verdeelden de herstelbetalingen, 20 miljard toenmalige dollar (omgerekend naar de huidige waarde staat dit gelijk aan 331 miljard dollar). De helft ging naar de Sovjet-Unie en haar invloedssfeer – 15 procent van dat geld was voor Polen bestemd, maar werd grotendeels door Moskou ingepikt.\n\nHistorisch schuldgevoel\n\nMoskou doet niet aan historisch schuldgevoel. Duitsland wel. Dus klopt Kaczynski in Berlijn aan. Maar dat betekent niet dat de bondsregering in de buidel tast. Kanselier Olaf Scholz reageerde kort: “Zoals alle vorige Duitse regeringen kan ik erop wijzen dat deze vraag volkenrechtelijk definitief is afgesloten”.\n\nVoor Kaczynski is dat prima. Hoe langer de zaak sleept, hoe beter. Het oorlogsverleden is een ideale bliksemafleider, nu de inflatie de pan uit rijst, de economie inzakt en zijn regering geen miljarden uit Europa krijgt, omdat die weigert de rechtsstaat te herstellen.\n\nDie misgelopen miljarden uit het coronafonds verbleken bij de Duitse verkiezingsworst die Kaczynski zijn kiezers nu voorhoudt – grotendeels ouderen die onder het communisme zijn grootgebracht met anti-Duitse propaganda. PiS-parlementariër Arkadiusz Mularczyk, die de herstelbetalingen becijferde, zei het letterlijk: “De verkiezingen gaan over de vraag of Duitsland wel of niet anderhalf biljoen dollar moet betalen aan Polen”.\n\n‘Walgelijk politiek cynisme’\n\nDe oppositie sprak er schande van. “Herstelbetalingen eisen voor het vermoorden van zes miljoen Poolse burgers is walgelijk politiek cynisme”, foeterde de linkse politicus Maciej Gdula. “De relatie met Duitsland is toch al belabberd”, reageerde Grzegorz Schetyna van het centrumrechtse Burgerplatform. En vooruitlopend op een mogelijke regeringswissel: “De toekomstige, democratische regering zal de zaak van herstelbetalingen niet voortzetten”.\n\nDes te beter voor Kaczynski, mocht hij in de oppositiebankjes belanden. “PiS kan de hele tijd terugkomen op het onderwerp en zo laten zien dat zij de ware patriotten zijn”, voorspelt Dziennik. Die chantage werkt nu al. Kritisch of niet, bijna de voltallige oppositie stemde voor de resolutie waarin Duitsland werd opgeroepen tot betalen.\n\nLees ook:\n\nDuitsland: ‘Geen sprake van herstelbetaling WO II voor Polen’\n\nBerlijn peinst er niet over om Polen een biljoen te betalen voor geleden schade in de Tweede Wereldoorlog.",
    "Korte politieberichten uit de grensstreek Duitsland": "Westerwolde Weerbericht van: | Maandag 26 september, 08.00 uur door Jules Geirnaerdt\n\nWISSELVALLIGE WEEK | OOK MATIGE TEMPERATUREN\n\nHet wordt een onbestendig weekje want lagedrukgebieden en buien komen vanuit het noordwesten naar ons toe. Vanochtend is het in ieder geval bewolkt met perioden met regen. Vanmiddag is het een tijdje doger, maar vooral later vanmiddag en vanavond neemt de kans op buien weer toe. Veel zon zal er dus niet zijn en het is ook vrij koud, met een matige tot vrij krachtige zuidwestenwind en een maximum rond 12 graden.\n\nVannacht en morgen blijft het overwegend bewolkt met af en toe een flinke regenbui. Er is morgen ook kans dat het een keer tot onweer komt, maar het waait niet al te hard. Ook morgen is het maximaal 12 of 13 graden, maar in een bui is het maar 9 of 10 graden.\n\nNa morgen is er een lagedrukgebied boven Noord-Nederland en Noord-Duitsland. Daarmee zijn buien nooit ver weg maar er is soms ook wat zon, en stormen doet het deze week niet. De maximumtemperaturen zijn later in de week 14 á 15 graden: vrijdag zou het overwegend droog moeten zijn.",
    "Verdachte aangehouden voor poging plofkraak Duitsland": "Die nacht wisten de verdachten in een Audi RS3 lange tijd te ontkomen aan politiewagens en -helikopter, totdat de auto langs de snelweg A27 werd achtergelaten tussen Hilversum en Utrecht. Twee van de verdachten ontkwamen alsnog te voet, terwijl de derde in de omgeving van de auto werd aangehouden. Tijdens het onderzoek ter plaatse in en rond de auto werd een explosief gevonden. De EOD had deze veilig verwijderd. In de Audi werden nog meer spullen gevonden die erop duiden dat de mannen vermoedelijk in Herzogenrath een plofkraak wilden plegen. De recherche denkt dat ze meer plofkraken of pogingen hiertoe op hun geweten hebben.\n\n\n\nAanhouding door volhardende recherche\n\nDe recherche heeft de afgelopen maanden veel gedaan in het onderzoek. Ook werden de opsporingsprogramma’s Opsporing Verzocht en Bureau Hengeveld ingezet. Door het onderzoek werd de identiteit van een tweede verdachte bekend. Deze man werd in de vroege ochtend van maandag 26 september buiten heterdaad aangehouden. Het gaat om een 24-jarige man uit Utrecht. Hij is overgebracht naar het politiebureau en zal worden gehoord. Het onderzoek naar de andere verdachten gaat nog verder. Heeft u tips wat kan helpen? Geen dit dan door via de opsporingstiplijn 0800-6070 of Anoniem via 0800-7000.",
    "Duitsland telt gletsjer minder door warme zomer": "Duitsland telt officieel een gletsjer minder. Na de warme zomer is de Zuidelijke Schneeferner zijn status als gletsjer kwijt, zo maakte de Beierse Academie van Wetenschappen maandag bekend.\n\nGeoradarmetingen van midden september tonen aan dat de Zuidelijke Schneeferner aan de Zugspitze - de hoogste berg van Duitsland - massaal ijs verloren heeft. Op de meeste plaatsen is het bevroren water nog amper 2 meter dik. Op het diepste punt is de ijsmassa nog 6 meter dik, tegenover 10 meter in 2018. De totale oppervlakte van de gletsjer halveerde in vier jaar tijd tot minder dan 1 hectare.\n\nDe wetenschappers van de Beierse Academie van Wetenschappen verwachten dat het resterende ijs binnen de twee jaar volledig zal smelten. Door de geringe dikte is er echter nu al geen ijsbeweging meer te verwachten, waardoor er officieel geen sprake meer is van een gletsjer.\n\nDaarmee blijven in Duitsland nog maar vier gletsjers over, en ook zij zijn in de afgelopen zomer fors gesmolten. Het gaat om de Noordelijke Schneeferner en de Höllentalferner aan de Zugspitze in de Tiroler Alpen en de Blaueis en de Watzmanngletsjer in de Berchtesgadener Alpen.\n\nGletsjers zijn velden van vooral ijs, sneeuw en firn die onder hun eigen druk meestal langzaam van bergen naar het dal stromen. De meeste gletsjers die vandaag bestaan, werden gevormd tijdens de laatste ijstijd ongeveer 15.000 jaar geleden.",
    "Duitsland voorkomt voorlopig instorten energiemarkt": "EPA\n\nNOS Nieuws • woensdag, 20:26 Duitsland voorkomt voorlopig instorten energiemarkt Charlotte Waaijers correspondent Duitsland\n\nCharlotte Waaijers correspondent Duitsland\n\n\n\nMet wat waarschijnlijk de grootste nationalisatie in de geschiedenis van de Bondsrepubliek is, houdt de Duitse staat de grootste gasleverancier in het land overeind. De redding van Uniper is nodig omdat Rusland de directe gasleveringen aan het land helemaal heeft stopgezet, maar de stap stelt de overheid ook voor nieuwe vragen.\n\nEen vergaande ingreep hing in de lucht. Uniper haalde de helft van het gas dat het nodig had uit Rusland, maar moest toen dat niet meer stroomde duurder vervangend gas inkopen. De verliezen liepen daardoor de laatste tijd met meer dan 100 miljoen euro per dag op.\n\nDe gevolgen van een faillissement zouden groot zijn. Uniper levert aan veel bedrijven en instellingen, waaronder ook meer dan 200 gemeentelijke energiebedrijven, die ook huishoudens van energie voorzien. Het bedrijf is volgens de overheid 'systeemrelevant', omvallen zou een domino-effect in gang kunnen zetten dat de energiemarkt voor een belangrijk deel platlegt.\n\nRekening omhoog\n\nNu de overheid het overneemt, is omvallen geen acuut gevaar meer. Wel blijft het achterliggende probleem bestaan: bedrijven zoals Uniper moeten voorlopig gas duurder inkopen dan de prijs waarvoor ze hun energie kunnen doorverkopen aan klanten.\n\nOm dat probleem aan te pakken, kondigde de overheid eerder al een gastoeslag aan. Vanaf 1 oktober betalen klanten 2,4 cent extra per verbruikt kilowattuur. Gasleveranciers die erg afhankelijk waren van Russisch gas ontvangen dat geld vanaf eind oktober. Daarmee kunnen ze duurder ander gas inkopen.\n\nDie toeslag gaat er komen, alleen is het de vraag of die over een paar maanden ook kan blijven als de Duitse overheid Uniper daadwerkelijk genationaliseerd heeft. Dan zou de heffing via Uniper deels in zak van de staat belanden en dus veranderen in een soort belasting. Dat mag niet zomaar, een team van juristen zoekt nu onder hoge druk uit of de toeslag dan kan blijven.\n\n\"Die toeslag is niet willekeurig voor de lol bedacht,\" zei minister Habeck van Economische zaken vandaag op een persconferentie. Ze is bedoeld om niet alleen de staat, maar ook verbruikers mee te laten betalen aan de hogere kosten. \"Komt de heffing er niet, dan moet er snel een andere oplossing komen.\"\n\nEerder kreeg Habeck al kritiek omdat het geld ook dreigde te belanden bij energiebedrijven die niet in nood zijn. Volgens de minister is dat probleem in elk geval door een aanpassing oplosbaar.\n\nVerdere reddingsacties niet uitgesloten\n\nOok andere energiebedrijven in Duitsland zijn in de problemen. Zo heeft VNG, goed voor een vijfde van alle gasleveringen in het land, eveneens om staatssteun gevraagd. Die zal het bedrijf krijgen, heeft Habeck al beloofd, over details zijn ze nog in gesprek.\n\nVerder heeft de Duitse staat het roer overgenomen bij de Duitse dochters van het Russische oliebedrijf Rosneft en het Russische gasbedrijf Gazprom, om leveringen aan Duitsland veilig te stellen. Die zijn weliswaar daarmee niet eigendom van de Duitse staat, maar staan wel volledig onder staatscontrole.\n\nHet is niet uitgesloten dat de Duitse overheid naast Uniper nog een van de andere energiebedrijven nationaliseert. Op de vraag of de staat de Gazpromdochter en VNG overneemt als de gastoeslag uiteindelijk moet verdwijnen, antwoordde Habeck: \"De staat zal alles doen wat nodig is om bedrijven overeind te houden.\"\n\nSchadeclaim bij Nederland moet teruggetrokken\n\nVoor de Nederlandse overheid is de reddingsactie goed nieuws. Net als energiebedrijf RWE heeft Uniper een rechtszaak tegen de Nederlandse staat lopen, vanwege een kolencentrale die het bedrijf bezit op de Maasvlakte. Eerder besloot Nederland dat de kolencentrales in 2030 moeten sluiten. Omdat dat eerder is dan gepland, zegt Uniper inkomsten mis te lopen en eist het een schadevergoeding.\n\nEen voorwaarde van de Duitse overheid voor de reddingsactie is dat Uniper die zaak laat vallen. Dat is nog niet gebeurd, zegt Uniper op een vraag van de NOS.\n\nDuitsland zelf krijgt er dankzij de nationalisatie een paar ingewikkelde dossiers bij. Zo valt ook een Zweedse kerncentrale onder Uniper, terwijl Duitsland juist grote bezwaren heeft tegen kernenergie en de laatste eigen centrales binnenkort sluit.\n\nOok centrales in Rusland\n\nEn Uniper bezit naar eigen zeggen nog vijf energiecentrales in Rusland, die samen 5 procent van de energie in het land leveren. Op de site van het bedrijf staat dat het de oorlog in Oekraïne ten strengste veroordeelt, en dat het af wil van de Russische tak.\n\nWat de Duitse overheid met deze centrales gaat doen, is nog niet duidelijk. In het algemeen zei Habeck: \"Duitsland zal invloed uitoefenen op Uniper. En we zullen de verschillende onderdelen heel nauwkeurig bekijken.\"",
    "Ed-Vo sterk vertegenwoordigd in Duitsland": "Ed-Vo sterk vertegenwoordigd in Duitsland\n\nIn het weekend van 17 en 18 september reisde Ed-Vo met vijftien zwemmers af naar het Duitse Bergkamen. Daar werd deelgenomen aan een Internationaal zwemtoernooi, met ditmaal deelnemers uit Polen, Oekraïne, Duitsland en Nederland, door Ed-Vo vertegenwoordigd. Al sinds 2014 wordt Ed-Vo er heel gastvrij ontvangen.\n\nDe lokale sporthal wordt de ploeg uit Edam-Volendam ter beschikking gesteld als tijdelijke thuisbasis, zodat de zwemmers dichtbij het zwembad kunnen overnachten. Door corona vond het evenement twee jaar geen doorgang, maar afgelopen weekeinde werd iedereen door de organiserende zwemvereniging Wasserfreunde Tura, en de burgemeester van Bergkamen persoonlijk welkom geheten. Dat het ook voor de oosterburen een belangrijk toernooi is, bleek wel uit het feit dat bij de afsluiting een lid van de Duitse Bundestag helemaal uit Berlijn was gekomen om de aanwezige verenigingen te bedanken. Voor Ed-Vo is dit ook de officieuze start van het wedstrijdseizoen en daar hebben de zwemmers en zwemsters lang naar uitgezien. Uiteraard moest er gepresteerd worden, maar er wordt door jong en oud uiteraard ook een hoop plezier gemaakt. De prestaties hebben daar niet onder geleden. Ed-Vo ging namens Nederland met gouden, zilveren en bronzen medailles en vele persoonlijke records naar huis, waardoor het een zeer geslaagd weekend was.",
    "Engeland speelt ondanks fouten Maguire gelijk in spektakelstuk tegen Duitsland": "Engeland en Duitsland hebben maandag in een spektakelstuk gelijkgespeeld in de Nations League. De ploeg van Gareth Southgate kwam op Wembley met 0-2 achter door fouten van Harry Maguire, maar produceerde vervolgens een comeback. Vlak voor tijd maakte Kai Havertz alsnog de 3-3.\n\nVlak na rust bracht Maguire Duitsland in een zetel. De Engelsman verspeelde de bal aan Jamal Musiala, die daarna in het strafschopgebied werd gevloerd door de verdediger. Scheidsrechter Danny Makkelie gaf op advies van de VAR een strafschop, die vervolgens werd benut door Ilkay Gündogan.\n\nMaguire ging ook bij de 0-2 in de fout. Hij leed balverlies op het middenveld, waarna Timo Werner bij een vlotte counter teamgenoot Havertz in stelling bracht. De aanvaller van Chelsea schoot van afstand onberispelijk raak.\n\nDuitsland leek op weg naar een zege, maar een goal van Luke Shaw bracht Engeland nieuwe energie. De geheel vrijstaande back controleerde een voorzet op de borst en verschalkte Marc-André ter Stegen. Duitsland was nog niet bekomen van de schrik of het stond al 2-2. Mason Mount was het eindstation van een snelle aanval.\n\nTien minuten voor tijd leek Harry Kane de beslissing te brengen. Makkelie had, na ingrijpen van de VAR, wederom naar de stip gewezen na een overtreding van Nico Schlotterbeck. Kane schoot de penalty tegen de touwen. Havertz zorgde echter nog voor de gelijkmaker, door te profiteren van zwak optreden van doelman Nick Pope.\n\nEngeland heeft nu voor het eerst sinds 1993 zes wedstrijden op rij niet gewonnen. De ploeg was voorafgaand aan de kraker al veroordeeld tot degradatie uit divisie A. 'The Three Lions' hadden in de eerste vijf groepsduels slechts één doelpunt gemaakt.",
    "Duitse economie krijgt klap door oorlog en krimpt mogelijk volgend jaar": "De wereldeconomie krijgt een behoorlijke klap door de effecten van de oorlog in Oekraïne. Westerse economieën groeien volgend jaar amper nog, de Duitse zal zelfs krimpen. De inflatie blijft vooral in Europa langer hoog. Deze sombere voorspelling deed de OESO, de denktank van industrielanden, maandag in een tussentijdse raming.\n\n‘De prijs van de oorlog betalen’ (Paying the price of war) is de titel die de OESO de raming meegaf. Stijgende rentes en dalende koopkracht van burgers, die door hoge energieprijzen op kosten worden gejaagd, remmen de economische groei. Het wereldwijde bbp groeit volgend jaar met een schamele 2,2 procent, denkt de OESO, terwijl de in Parijs gevestigde organisatie in juni nog uitging van 2,8 procent groei. Dit jaar groeit de wereldeconomie nog met 3 procent – maar die groei komt, vooral in westerse landen, op het conto van de eerste twee kwartalen, toen herstel optrad na het loslaten van coronarestricties.\n\nEuropa de verliezer\n\nInmiddels is in de VS sprake van een lichte recessie, de Duitse economie krimpt hoogstwaarschijnlijk ook al. Het vooruitzicht van blijvend hoge energie-en grondstoffenprijzen zorgt ervoor dat het beeld in 2023 niet beter wordt.\n\nEuropa is, economisch gezien, de verliezer van de oorlog aan zijn oostflank. De economie van de eurozone zal volgens de OESO amper groeien in 2023 (0,3 procent, dat was 1,6 procent in de vorige raming). In Duitsland, waar de industriële productie zwaar lijdt onder de hoge energiekosten, zal het bbp in 2023 krimpen met 0,7 procent, denkt de OESO. In juni ging de organisatie nog uit van een Duitse gróei van 1,7 procent.\n\nDuits vertrouwen daalt\n\nHet OESO-rapport viel maandag samen met ander negatief nieuws over Duitsland: voor de vierde maal op rij daalde een belangrijke Duitse vertrouwensindicator voor het bedrijfsleven, de IFO-index. Deze staat nu op het laagste niveau sinds de financiële crisis van 2008. Dat wijst op een recessie in de economische motor van Europa.\n\nLees ookDe oorlog in Oekraïne splijt ook de economische wereldorde\n\nDe Amerikaanse economie is wat minder vatbaar voor de oorlog, maar ook die lijdt schade, onder meer door de hoge energie- en grondstoffenprijzen op de wereldmarkt. De bbp-groei in de VS (plus 0,5 procent) is amper hoger dan die van de eurozone, denkt de OESO. De Britse groei zou in 2023 helemaal stilvallen: 0 procent.\n\nChina kent zo zijn eigen problemen: een vastgoedcrisis en niet-aflatende lockdowns tegen het coronavirus. Na een voor Chinese begrippen heel laag groeicijfer in 2022 (3,2 procent) veert de groei in 2023 weer wat op naar 4,7 procent. Nog maar een paar jaar geleden streefde China naar groei van 6 à 7 procent op jaarbasis.\n\nRamingen zijn altijd met grote onzekerheid omgeven en komen zelden uit. Zelfs de meest geavanceerde economische modellen kunnen niet voorspellen hoe bbp en inflatie zich ontwikkelen, alleen al omdat de economie vatbaar is voor onvoorziene politieke en maatschappelijke schokken. In deze tijd zijn de geopolitiek en, nog steeds, de pandemie de grote stoorzenders.\n\nOorlog kost véél geld\n\nNiettemin laten de OESO-ramingen een duidelijk beeld zien: de oorlog kost de wereld geld – véél geld. De wereld zal zo’n 28.000 miljard dollar armer zijn dan was voorzien in de laatste ramingen voor de oorlog in december 2021, schrijft de denktank.\n\nDe OESO zelf noemt de onzekerheid rond de ramingen „significant”. De risico’s dat de economie verder in het slop raakt zijn groot, vooral voor Europa. In een alternatief scenario met grotere gastekorten daalt het bbp van de eurozone volgend jaar met ongeveer 1 procent.\n\nOf Nederland zich aan economische krimp zal weten te onttrekken, is nog ongewis. Het Centraal Planbureau gaat (net als de economische bureaus van banken) uit van een economie die dit jaar én volgend jaar groeit. Het CPB houdt, bij een hogere gasprijs, wel rekening met een „lichte technische recessie” – oftewel twee of meer kwartalen krimp. Omdat de arbeidsmarkt – in Nederland, maar ook in Duitsland en de VS – zeer krap is, is een forse stijging van de werkloosheid bij bbp-krimp onwaarschijnlijk.\n\nCentrale banken remmen de economie bewust (verder) af, met een serie forse renteverhogingen. Ze doen alles om de piekende inflatie af te remmen. Hoe hoger de rente, hoe meer de consumptie en de investeringen worden ontmoedigd. Dat moet uiteindelijk ook de prijsstijgingen remmen.\n\nOESO wil hogere rentes\n\nDe OESO roept centrale banken op vooral door te gaan met renteverhogingen, omdat de inflatie zich steeds breder in de economie nestelt. In de VS daalt de inflatie volgend jaar fors, naar ruim 3 procent, verwacht de OESO. In de eurozone komt de inflatie boven de 6 procent uit, omdat de stijging van de energieprijzen nog doorwerkt in de prijzen van allerlei producten, en omdat de Europese Centrale Bank relatief laat begon met renteverhogingen.\n\nRusland Russisch bbp krimpt dit jaar veel minder dan verwacht De economie van Rusland weerstaat de westerse sancties beter dan eerder verwacht, zo blijkt uit de OESO-ramingen. In juni ging de OESO nog uit van bbp-krimp van 10 procent dit jaar. Nu gaat de OESO uit van 4,5 procent krimp. Ook andere instituten, zoals het IMF, stelden hun prognoses voor Rusland onlangs naar boven bij. Dit is onder meer omdat een financiële crisis, ondanks westerse financiële sancties, is uitgebleven. Overigens verwacht de OESO dat de Russische economie volgend jaar met nog eens 4,5 procent krimpt. Hoe onzeker dit soort ramingen zijn, bleek maandag op de Moskouse aandelenbeurs.De hoofdindex daalde met bijna 7 procent, omdat beleggers vrezen voor nieuwe westerse financiële sancties. Ook ondermijnen de gedeeltelijke mobilisatie, en de maatschappelijke onrust die daarover is ontstaan, het economisch vertrouwen.",
    "Minister: Russische deserteurs kunnen asiel krijgen in Duitsland": "De Duitse minister van Binnenlandse Zaken Nancy Faeser (SPD) heeft in een interview met de Frankfurter Allgemeine Sonntagszeitung gezegd dat Russische deserteurs in Duitsland asiel kunnen krijgen.\n\nOok de fractiewoordvoerders van CDU en Groenen spraken zich uit voor een ruimhartige opname van Russen die niet willen vechten in Oekraïne. Volgens Faeser krijgen Russen die zich tegen het regime verzetten of deserteren in principe bescherming in Duitsland, al wordt iedere zaak individueel beoordeeld. De richtlijnen voor de immigratiedienst BAMF zijn al aangepast, aldus de minister.\n\nFaeser zei verder dat Duitsland al maanden dissidenten uit Rusland opneemt, nu het Russische regime steeds repressiever wordt.\n\nHet Duitse ministerie van Ontwikkelingssamenwerking steunt Moldavië met 60 miljoen euro om de energie- en vluchtelingencrisis het hoofd te bieden. Het arme Moldavië vangt als buurland van Oekraïne miljoenen vluchtelingen op. Lees meer bij Tagesschau\n\nAan Duitse scholen zijn inmiddels 186.000 leerlingen uit Oekraïne geregistreerd. Het gaat om algemeen onderwijs en beroepsonderwijs.\n\nDe Duitse regering stelt 5 miljoen euro extra beschikbaar voor dierenasiels. Die zijn plotseling belast met de zorg voor huisdieren van Oekraïense vluchtelingen, die het dier niet in hun woning mogen houden.",
    "Zwarte neushoorn uit Diergaarde Blijdorp verhuist naar Duitsland": "De zwarte neushoorn Mara moet van Diergaarde Blijdorp naar Zoo Krefeld in Duitsland verhuizen. De bedoeling is dat Mara zich daar gaat voortplanten.\n\nIn Diergaarde Blijdorp gaat dat zeker niet lukken, weet neushoornspecialist Melle van Iperen van de dierentuin. ,,Ze woont daar samen met haar vader en haar broer.’’\n\nDe stamboekhouder, een specialist die in de gaten houdt hoeveel zwarte neushoorns er rondlopen in dierentuinen, adviseerde Zoo Krefeld omdat deze ook zwarte neushoorns houdt en daar geen familie van Mara in het verblijf zit. ,,Voor de ontwikkeling van het dna is dat het beste. Dan krijg je geen inteelt.”\n\nOp termijn moet in Blijdorp voor Mara een andere vrouwtjesneushoorn in de plaats komen. ,, Maar die is er nu nog niet. Voorlopig krijgen we niks.”\n\nFokprogramma\n\nDiergaarde Blijdorp doet mee aan een fokprogramma van deze Oostelijke zwarte neushoorn die met uitsterven wordt bedreigd. ,,Er zijn er nog achthonderd in de hele wereld. Daarvan lopen er tweehonderd rond in dierentuinen.”\n\nIn totaal zijn er nog een stuk of zesduizend zwarte neushoorns, die zijn onderverdeeld in vijf ondersoorten waarvan deze Oostelijke in Blijdorp er eentje is. Van Iperen denkt dat het fokprogramma uitsterven zeker kan voorkomen. ,, Dat heeft ook gewerkt bij de witte neushoorn. Op een gegeven moment waren er daar nog maar zeventig van in de hele wereld. Nu zijn er 20.000.”\n\nEen van de oorzaken van het uitsterven van de soort is dat ze worden bejaagd door stropers. Die verkopen de hoorn van de neushoorn. Ze vermalen deze tot poeder of verkopen de hoorn die dan dient als statussymbool.\n\nMet 900 kilo in de vrachtwagen\n\nMara zag het levenslicht in 2017 in Diergaarde Blijdorp. Inmiddels weegt ze zo’n 900 kilo, zegt Van Iperen. ,,Ze kan gewoon in een vrachtwagen.” Haar kooi staat al in het verblijf zodat ze eraan kan wennen.\n\nVan Iperen verwacht geen aanpassingsproblemen als Mara naar haar nieuwe verblijf in Krefeld gaat. ,,Witte neushoorns leven in groepen, maar zwarte neushoorns zijn solitaire dieren. Ze leven alleen. Alleen als ze gaat paren met een mannetje gaat er wel tijd overheen voordat ze aan elkaar gewend zijn.”\n\nHet neushoornvrouwtje heeft elke 26 weken een eisprong. Genoeg kansen dus om jongen te krijgen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Bax en Cermak Wereldkampioenen Zijspancross na finale Rudersberg (Duitsland)": "Bax en Cermak Wereldkampioenen Zijspancross na finale Rudersberg (Duitsland)\n\nMartijn Spliethof - 16 september, 2022 FOTO - WSC\n\nDe finalewedstrijd voor het Wereldkampioenschap Zijspancross was in het Duitse Rudersberg.\n\nHet was tot het laatste moment een spannende ontknoping in de strijd om de Wereldtitel. Varik/Kunnas gingen voor deze wedstrijd aan de leiding in de tussenstand, met een voorsprong van vijf punten op Bax/Cermak. Na de eerste manche stonden beide titelkandidaten gelijk. In de tweede manche maakten Bax/Cermak het verschil, zij werden als tweede en Varik/Kunnas als vierde afgevlagd. Etienne Bax en Ondrej Cermak zijn de Wereldkampioenen Zijspancross 2022!\n\nTijdschema\n\nRace 1\n\nDe eerste wedstrijd is gewonnen door Bax/Cermak, gevolgd door Vanluchene/Bax en Varik/Kunnas. Dit betekent dat de stand tussen de beide titelkandidaten voor de tweede en laatste race van het jaar gelijk is. De combinatie die in de tweede manche als eerste over de finish komt is de nieuwe Wereldkampioen.\n\nWSC Rudersberg R1\n\nRace 2\n\nMarvin Vanluchene en Robbie Bax schreven de tweede manche op hun naam, voor Bax/Cermak en Veldman/Lebreton. Varik/Kunnas kwamen als vierde over de finish. Etienne Bax en Ondrej Cermak zijn de nieuwe Wereldkampioenen. Voor Bax is dit de vijfde wereldtitel uit zijn carrière.\n\nWSC Rudersberg R2\n\nEindstand Wereldkampioenschap Zijspancross 2022\n\n1. 82. Etienne Bax-Ondrej Cermak NED-CZE WSP-Husqvarna 239\n\n2. 05. Kert Varik-Lari Kunnas EST-FIN WSP-AMS 235\n\n3. 02. Marvin Vanluchene-Robbie Bax BEL-NED WSP-Zabel 217\n\n4. 11. Gert van Werven-Ben van den Bogaart NED-NED WSP-TM 179\n\n5. 03. Koen Hermans-Nicolas Musset NED-FRA WSP-AMS 175\n\n6. 31. Julian Veldman-Glenn Janssens NED-BEL WSP-MEGA 141\n\n11. 418. Stephan Wijers-Jorrit van der Putten NED-NED VMC-Zabel 94\n\n13. 07. Justin Keuben-Johnny Badaire NED-FRA VMC-Zabel 81\n\n15. 111. Daniel Willemsen-Rodolphe Lebreton NED-FRA WSP-Zabel 73\n\n16. 99. Thom van de Lagemaat-Robbe de Veene NED-BEL WSP-Zabel 71\n\n17. 75. Tim Leferink-Konstantinas Beleckas NED-LTU VMC-Zabel 69\n\n22. 72. Frank Mulders-Aivar van de Wiel NED-NED WSP-Zabel 27\n\n25. 98. Ijen Kops-Dan Phelps NED-GBR WSP-MEGA 20\n\n28. 19. Sven Wisselink-Jens Vincent NED-FRA WSP-Zabel 16\n\n31. 123. Stacy van der Veldt-Alex van der Veldt NED-NED WSP-Husqvarna 10\n\n39. 97. Wilfred Vos-Wessel Susebeek NED-NED VMC-Zabel 5\n\nKwalificaties\n\nDe eerste kwalificatierace is gewonnen door Vanluchene/Bax, voor Varik/Kunnas en Mulders/Van de Wiel. De tweede kwalificatierace werd gestopt vanwege slechte weersomstandigheden, waardoor de baan veranderde in een modderpoel. De startopstelling is bepaald aan de hand van de resultaten van de kwalificatierace van Groep A en de tijdtraining van Groep B. Vanluchene/Bax starten vanaf de pole, voor Bax/Cermak en Varik/Kunnas.\n\nStartopstelling",
    "De gevluchte Iraanse schrijver Abbas Maroufi vond in Duitsland een kil thuis": "De jonge Abbas Maroufi was na zijn dienstplicht net begonnen met een studie literatuur aan de universiteit van Teheran, toen de Iraanse Islamitische Revolutie losbrak. De nieuwe samenleving was geen uitnodigende plek voor een jonge schrijver. Vaak liep hij langs de achterzijde van de universiteit, waar de boekencollectie van de weduwe van de afgezette sjah ondergronds achter slot en grendel lag. “Een massagraf van de kunst”, zo zag Maroufi het.\n\nNaast zijn werk als grammaticaleraar voor volwassenen schreef hij een debuutroman, waar hij in 1989 in een klap door bekend werd. In zijn Symfonie der doden heeft een romantische intellectueel, die voor liberale waarden staat, moeite op te staan tegen zijn streng religieuze vader en de corrupte autoriteiten. Een jaar later richtte Maroufi het tijdschrift Gardūn op, een tijdschrift over ‘de literatuur en de tijdgeest’ dat kritisch reflecteert op de politieke onvrijheid.\n\nDat tijdschrift speelde een grote rol in culturele kringen, die niet geliefd waren bij het regime. Maroufi werd om die reden vijand van de staat. Een jaar na de lancering van het tijdschrift vernielden gesluierde vrouwen het kantoor, kort daarna verloor Maroufi vijf tanden bij een aanval van geheime agenten. En toen hij een podium gaf aan de Iraanse schrijversvakbond leidde dat tot een rechtszaak en een verbod op het tijdschrift in 1995.\n\nVolksverrader\n\nTijdens zijn rechtszaak werd hij behandeld als een volksverrader en was er sprake van de doodstraf. Na internationale druk werd hij veroordeeld tot twintig zweepslagen, zes maanden gevangenisstraf en een publicatieverbod. In 1996 besloot hij een risicovolle poging te doen om het land te ontvluchten. Onder begeleiding van de Duitse ambassadeur lukte het hem om naar Duitsland te komen, het land waar de vertaling van zijn Symfonie der doden net op het punt stond gepubliceerd te worden door de prestigieuze uitgever Suhrkamp.\n\nIn Duitsland werd hij geholpen door de Duitse schrijversvereniging PEN en de schrijver Günter Grass, die een fan was van zijn werk. Desondanks waren zijn eerste jaren in Duitsland moeilijk. Maroufi werkte jarenlang als de nachtportier van een hotel om zijn gezin te kunnen onderhouden en stopte met schrijven. Hij woonde in een ‘treurige buurt’ in de West-Duitse stad Düren, waar zijn gezin vaak het mikpunt was van zijn xenofobische buren. De buurvrouw viel regelmatig zijn vrouw en drie kinderen fysiek aan.\n\nPas toen hij in 2000 naar Berlijn verhuisde lukte het weer zijn pen op te pakken. In de roman Fereydoon had drie zonen schrijft hij over het tragische lot van een familie na de revolutie. De verhaallijn van de zoon Madjid, die naar Duitsland vlucht, is geïnspireerd op Maroufi’s dagen in Düren. Majid komt terecht in een psychiatrische inrichting en voelt zich tijdens wandelingen door de West-Duitse stad Aachen geïsoleerd. “Hij hoorde het geroezemoes, de kerkklokken, voetstappen, was onder de mensen en zag alles, maar speelde nergens een rol.”\n\nIraanse Kafka\n\nIn Berlijn vond hij meer aansluiting. Hij richtte er een Perzische boekhandel op, de grootste in Europa. De boekhandel op de Kantstrasse is vernoemd naar de ‘Iraanse Kafka’: de schrijver Sadegh Hedayat. Volgens Maroufi logeerde Hedayat in de straat en had hij het idee er ooit een boekwinkel te openen. Honderd jaar na Hedayats geboorte, in 2003, verwezenlijkte Maroufi die droom. De winkel hing vol met afbeeldingen van uilen: een symbolische verwijzing naar ‘de intellectueel’, die het, net als hijzelf, zo moeilijk had in Iran.\n\nHoewel hij door workshops en culturele avonden in de boekhandel langzaamaan een thuis voor zichzelf creëerde, lukte het hem nooit helemaal te aarden in Duitsland. In 2016 kondigde hij zelfs aan om na twintig jaar in ballingschap terug te keren naar zijn thuisland. Maar de reactie in Iran was zo heftig dat hij nooit vertrok. “Men kan geen boom planten in grond die niet van hem is”, zei hij in een interview. “Wij ballingen leggen de wortel van de boom van onze werken in het water om hem op een dag in onze eigen grond te kunnen planten.”\n\nAbbas Maroufi werd op 17 mei 1957 geboren in Teheran, hij stierf aan de gevolgen van kanker op 1 september 2022 in Berlijn",
    "Duitsland smacht naar betere spoorverbindingen met Drenthe en Groningen. Van Coevorden naar Berlijn behoort nu tot de mogelijkheden": "Leest u al de (digitale) krant? Dan heeft u waarschijnlijk recht op het lezen van PREMIUM. Registreer u dan eenmalig en log in om toegang te krijgen.\n\nHeeft u al een account? Dan kunt u hieronder eenvoudig inloggen om dit PREMIUM-artikel te lezen.\n\nE-mailadres\n\nWachtwoord",
    "Ophef nadat Duitse energietopman als ‘neutraal’ waarnemer naar schijnreferanda in Oekraïne trekt: “Ik zal nu allicht ontslagen worden, ja”": "Sinds eind vorige week kunnen de inwoners van de door Rusland bezette gebieden in Oekraïne hun stem uitbrengen over een annexatie bij Rusland. — © AP\n\nIn Duitsland is momenteel heel wat ophef rond Stefan Schaller, de 63-jarige topman bij een regionale energieleverancier. Hij ging in op de vraag van Moskou om als “neutrale” waarnemer op te treden bij de omstreden referenda in de door Rusland bezette gebieden in Oekraïne. “Ik zal nu allicht ontslagen worden, ja.”\n\nLEES OOK. “Illegaal” en “onwettig” volgens de VN, maar waarom organiseert Poetin toch omstreden referenda in Oekraïne? (+)\n\nSinds eind vorige week kunnen de inwoners van de zelfverklaarde Volksrepublieken Donetsk en Loehansk en de bezette gebieden Cherson en Zaporizja stemmen over een annexatie bij Rusland. De internationale gemeenschap spreekt echter over “illegale en onwettige schijnreferenda” die nooit erkend zullen worden. De Russische president Vladimir Poetin zou er alleen zijn greep op de bezette gebieden mee willen versterken.\n\nOm toch enige legitimatie te geven aan de verkiezingen nodigde Rusland een veertigtal “neutrale” waarnemers uit. Onder hen ook Stefan Schaller, de 63-jarige directeur van Energie Waldeck-Frankenberg (EWF), een regionale energieleverancier in Duitsland.\n\nOp kosten van het Kremlin werd hij enkele dagen geleden naar de bezette gebieden in Oekraïne overgevlogen om ter plaatse te kunnen kijken hoe de stembusgang verliep. “Ik heb de indruk dat alles heel transparant verloopt en goed georganiseerd is”, zo verklaarde de Duitser aan het Russische staatspersbureau RIA Novosti. “De bevolking is enthousiast over de stemming.”\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nZijn aanwezigheid in Oekraïne veroorzaakte echter heel wat ophef in Duitsland. De raad van bestuur van EWF besloot hem tijdelijk te schorsen en later definitief te beslissen over zijn toekomst binnen het bedrijf. “Ik zal nu allicht ontslagen worden, ja”, zo verklaarde Schaller zelf al.\n\nDoor alle kritiek uit eigen land besloot Schaller al na twee dagen te stoppen als ‘waarnemer’. “Ik probeer nu zo snel mogelijk naar Duitsland terug te keren, al zal dat wel lastig worden, want alle vluchten vanuit Moskou zijn volgeboekt omwille van de mobilisatie.”\n\nLEES OOK. Geheim document gelekt: Rusland wil veel meer dan 300.000 reservisten oproepen (+)\n\nSchaller betreurt zijn beslissing om op het Russische verzoek in te gaan. “Achteraf gezien was dit een politieke domheid”, zo verklaarde hij al. “Maar ik probeer altijd uitspraken te doen over feiten en niet over politieke evaluaties.” De Duitser voegde er nog aan toe dat zijn verblijf in Oekraïne “niets te maken had” met zijn werk. “Het was puur privé, ik heb er zelfs vakantie voor genomen.”\n\nOok Nederlandse waarnemer\n\nAndere “neutrale” waarnemers komen onder meer uit Rusland zelf, uit Wit-Rusland, Syrië, Frankrijk, het Verenigd Koninkrijk en ook Nederland. In het laatste geval gaat het om Sonja van den Ende, een burgerjournaliste die eerder dit jaar al meereisde met het Russische leger en onder meer al verklaarde dat het niet de Russen zijn die oorlogsmisdaden pleegden, maar wel de Oekraïeners zelf. Ze postte zelf op Twitter ook al een foto waarop ze te zien was met een speldje met de letter Z, een symbool voor (de steun aan) het Russische leger. “De mensen worden hier niet gedwongen”, verklaarde zij ook al over de referenda. “Diegenen die ik heb gesproken, willen graag stemmen.”\n\nLEES OOK. Wij spraken met wanhopige Russen over de mobilisatie: “Die smeerlappen stonden hier om 6 uur al aan de deur” (+)",
    "Krijgt Spanje net zoals mogelijk Duitsland ook te maken met een toiletpapier-crisis": "MADRID – Volgens deze website kan er vanwege de energiecrisis, het gebrek aan grondstoffen en de gevolgen van de Oekraïne-oorlog zomaar een tekort komen aan toiletpapier in Europa. De wc-papier-crisis hangt de Duitsers al boven het hoofd vanwege het faillissement van Hakle, de grootste toiletpapiermaker van Duitsland. Maar kan Spanje ook te maken krijgen met een toiletpapier-crisis en moeten we nu, net zoals in de beginmaanden van de corona-pandemie, wc-papier gaan hamsteren?\n\nNaast hogere gas-, elektriciteit- en brandstofprijzen heeft de inflatie ook gevolgen voor de prijzen van papier die ook veel hoger zijn dan normaal. En dat zorgt weer voor een crisis bij de producenten van toilet- en keukenpapier. In Duitsland is in ieder geval de grootste producent Hakle al failliet omdat deze de hoge kosten voor de grondstoffen, transport en energie niet meer kon dragen. Andere producenten in diverse Europese landen maken zich ook zorgen over de situatie.\n\nMaar hoe is dat in Spanje? Moeten de inwoners daar ook rekening houden met lege schappen in de supermarkten en moet men weer gaan hamsteren net zoals in de beginmaanden van de corona-pandemie? Of valt het allemaal wel mee. Volgens de algemeen directeur van de Spaanse vereniging Asociación Española de Fabricantes de Pasta, Papel y Cartón (ASPAPEL) hoeft niemand zich in Spanje zorgen te maken.\n\nIn Spanje is het papier, net zoals in andere EU-landen, ook duurder geworden maar er zijn geen restricties. Daarnaast is Spanje wat betreft de gasleveringen beter voorbereid dan Duitsland waar men sterk afhankelijk is van gas uit Rusland, iets wat in Spanje niet het geval is. Daarom kunnen de papierfabrieken in Spanje tegen normale tarieven blijven produceren.\n\nEr is volgens de algemeen directeur van ASPAPEL absoluut geen reden om toiletpapier te hamsteren en hij roept de inwoners van Spanje op om niet in paniek te raken. Hamsteren betekent lege schappen en dat genereert weer wc-papier-stress terwijl er niets aan de hand is omdat er geen gebrek aan wc-papier is maar men de levering niet aan kan vanwege de enorme verkoop. Tijdens de pandemie was er geen reden voor paniek en nu ook niet.",
    "Duitsland stelt coronamaatregelen vast voor herfst en winter": "Het aantal besmettingen neemt naar verwachting weer toe als het kouder wordt. Volgens gezondheidsminister Karl Lauterbach is Duitsland nu \"goed voorbereid\". Het Hogerhuis van het parlement heeft vrijdag het maatregelenpakket goedgekeurd, in navolging van het lagerhuis.",
    "Video: Luchtacrobatiek gaat mis in Duitsland: twee piloten k...": "In het Duitse Gera in Thüringen zijn zaterdag twee stuntpiloten om het leven gekomen. De twee kwamen bij een training in de lucht in botsing.\n\nDe twee vliegtuigjes, eenzitters van Tsjechische makelij, kwamen - zo blijkt uit videobeelden op Twitter - aan elkaar vast te zitten en stortten gezamenlijk naar beneden. De twee piloten overleefden die klap niet.\n\nDe twee omgekomen piloten, volgens Duitse media 73 en 42 jaar oud, behoorden tot het Gera aerobatic team, een groep ervaren luchtacrobaten, die op diverse luchtshows hun kunsten al talloze keren hadden vertoond. Luchtvaartexpert Andreas Spaeth verbaast zich erover dat tijdens de botsing geen delen afbraken. „Dat is in tegenstelling tot wat te verwachten was. Het lijkt erop dat de twee machines aan elkaar vast kwamen te zitten en toen niet meer konden manoeuvreren.”\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nVliegtuigongevallendeskundige Norman Kretschmer vertelde na een eerste inspectie van de wrakstukken aan Bild dat er ook schade is die al in de lucht moet zijn ontstaan. „Het duidt op een botsing.”\n\nEen derde piloot die ook deelnam aan de oefening zette zijn toestel ongedeerd aan de grond.",
    "Duitsland steunt landbouw met €180 miljoen - Nieuws Duits steunpakket": "Shutterstock Nieuws Duits steunpakket Duitsland steunt landbouw met €180 miljoen\n\nHet Duitse ministerie van landbouw (BMEL) kondigt twee hulppakketten aan voor de landbouw. Een bedrag van €180 miljoen moet de Duitse agrarische sector op de been houden.\n\nDe steun is bedoeld voor bedrijven die hard worden getroffen door de stijgende prijzen van veevoer, energie en mest. Volgens het ministerie kan 40% van de verlieslijdende bedrijven met het pakket het hoofd boven water houden. Bedrijven maken aanspraak op een maximumbedrag van €15.000. Helemaal onvoorwaardelijk is het hulppakket niet, want alleen bedrijven die in 2021 een EU-subsidie voor milieuvriendelijke landbouw ontvingen, maken aanspraak op de regeling. De pakketten worden voor het einde van de maand september uitgekeerd.\n\nDe gezamenlijke waarde van de hulppakketten is €180 miljoen euro. Daarvan betaalt de EU ongeveer €60 miljoen euro en draagt het Duitse ministerie ongeveer €120 miljoen bij. Voor elke sector is een specifiek bedrag gereserveerd. Op de website van het BMEL is een tabel met de bedragen per sector te vinden.\n\nHeb je een tip, suggestie of opmerking naar aanleiding van dit artikel? Laat het ons weten\n\n© DCA MultiMedia. Op deze marktinformatie berust auteursrecht. Het is niet toegestaan de inhoud te vermenigvuldigen, distribueren, verspreiden of tegen vergoeding beschikbaar te stellen aan derden, in welke vorm dan ook, zonder de uitdrukkelijke, schriftelijke, toestemming van DCA MultiMedia.",
    "Duitsland wikt over soepeler cannabisregels": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Duitsland zet heffing op gas voor consumenten door per 1 oktober": "Waar Nederland een plafond voor een deel van de gasrekening van consumenten instelt, voert Duitsland juist een heffing in. Deze eerder aangekondigde heffing gaat 1 oktober in, meldt de Duitse minister van Economische Zaken.\n\nWel wordt getoetst of de toeslag in lijn is met de Duitse wetgeving, nu de overheid energieconcern Uniper heeft genationaliseerd.\n\nZoals eerder al naar buiten kwam, heeft Duitsland de meerderheid van de aandelen in Uniper overgenomen. De overheid is nu voor bijna 99 procent eigenaar.\n\nDe toeslag werd ingevoerd om gasimporteurs, waarvan Uniper er een is, financieel te steunen in de overgang naar duurdere vervangers voor Russisch gas.",
    "In Duitsland kan de volkstelling tegenwoordig digitaal, maar eerst moet er iemand langskomen": "Het is ergens begin juni als de bel gaat: een dame van de Census 2022, of ik de deur open kan doen zodat ze bij de brievenbussen kan (om onduidelijke redenen zitten die in Berlijnse gebouwen vaak achter de voordeur). Wat volgt is een bureaucratische Odyssee van brief naar WhatsApp naar telefoongesprek en terug naar fysiek gesprek, met als toegift een onlineverrassing.\n\nDe Census 2022, legt het schrijven in de brievenbus uit, is een door de EU voorgeschreven volkstelling die elke tien jaar plaatsvindt. Deelname is verplicht, waarschuwt het epistel. Gaarne in de bijgevoegde enveloppe één van twee voorgestelde tijdvakken accorderen. De censor komt dan langs om vijf vragen te stellen. Maar in de enveloppe vind ik ook het mobiele nummer van de censor, en desgevraagd meldt ze: het kan ook via WhatsApp.\n\nDat scheelt. De Duitse overheidsbureaucratie is berucht, en ik herinner me nog goed dat het na aankomst vorig jaar maanden kostte om een afspraak te maken voor inschrijving bij de gemeente Berlijn. Duitsland loopt digitaal nog altijd mijlenver achter op de rest van Noord-Europa. Dat is deels een gevolg van ‘s lands fameus conservatieve ambtenarij, wars van elke innovatie, deels van een tamelijk gezonde – en begrijpelijke – volksscepsis jegens overmoedige dataverzameling door bedrijven en beambten.\n\nAlles wat digitaal geregeld kan worden, zonder bezoek aan de Bürgeramt, papieren brief of zelfs fax (!), is in Duitsland dan ook reden voor een geluksmomentje. In Nederland verloopt de volkstelling overigens geheel digitaal en bijna ongemerkt, pocht het CBS, via de gemeentelijke administratie. (‘In veel landen is de volkstelling een enorme operatie met honderdduizenden tellers die van deur tot deur gaan’, sneert het CBS.) Maar: in Duitsland kan de censor tegenwoordig whatsappen, dus dat belooft een soepele exercitie te worden.\n\nIk schrijf vol goede moed terug dat ik beide voorgestelde afspraken niet haal, maar graag vragen over WhatsApp beantwoord. Dat blijkt onmogelijk: het WhatsApp-contact is uitsluitend bedoeld om een fysieke afspraak te maken. Even waan ik me gevangen in de sketch Monty Python’s Holy Hand Grenade: gij zult tot drie tellen, en nimmer tot twee, tenzij het is om uw weg te vervolgen naar drie.\n\nAls de censor mij er twee weken later telefonisch aan herinnert dat ik vergeten ben afspraken te maken, komen we laat op dinsdagavond eindelijk tot een vergelijk: ze belt de volgende ochtend om 9.45 uur. De vragen appt ze van tevoren: gezinssamenstelling, leeftijd, primaire residentie – heel overzichtelijk. Ik ruim in mijn hoofd tien minuten in, en zit de volgende ochtend klaar.\n\nStipt om 09.45 uur gaat de telefoon. Al snel blijkt wederom sprake van een misverstand: het gesprek is bedoeld om telefonisch de twee mogelijkheden door te geven voor de fysieke afspraak die de censor de avond ervoor ook al appte. Oké, bij wijze van uitzondering kan ze de vragen wel telefonisch stellen. Maar niet nu. Daarvoor moeten we een nieuwe afspraak maken. Uit wanhoop ga ik akkoord met het tijdvak dat inmiddels weken geleden al werd voorgesteld.\n\nDaags na het gesprek dat uiteindelijk begin juli bij mijn voordeur plaatsvindt, inderdaad tien minuten duurt, en een les in acceptatie oplevert, ontvang ik wederom papieren post van de census in de brievenbus. Een inlogcode, zo blijkt. Voor het online gedeelte van de census.\n\nRemco Andersen is Volkskrant-correspondent in Berlijn",
    "Duitsland sluit deal met Verenigde Arabische Emiraten voor diesel en gas": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Edward bezoekt uitgezonden militairen in Estland en Duitsland": "De Britse prins Edward heeft de afgelopen dagen doorgebracht in Estland en Duitsland. De jongste broer van koning Charles bracht in die landen onder meer een bezoek aan militairen die daar zijn uitgezonden.\n\nDonderdag ging Edward in Estland langs bij het tweede bataljon van The Rifles in Camp Tapa. De prins draagt de titel van Royal Colonel van dat bataljon. In de avond bracht Edward ook een bezoek aan de Britse ambassade in de hoofdstad Tallinn. Daar bekeek de graaf van Wessex eerbetonen aan de deze maand overleden koningin Elizabeth. Hij bedankte het ambassadepersoneel en tekende er zelf ook het condoleanceregister.\n\nVrijdag reisde Edward naar het Duitse Paderborn, waar hij onder meer troepen van de Royal Wessex Yeomanry bezocht. In het gemeentehuis van de Duitse plaats ontmoette de jongste zoon van Elizabeth buurtbewoners en keek hij naar verschillende voorwerpen die verband hielden met bezoeken van de koningin aan de stad. Hij ondertekende tot slot ook het zogenoemde Gouden Boek van de stad, zoals Elizabeth en haar man prins Philip ook hadden gedaan bij hun bezoek in 1977.",
    "25 september 2022": "Duitsland - Bulgarije\n\nWereldkampioenschap (W) – Volg de Volleybal wedstrijd tussen Duitsland en Bulgarije in dit liveblog. De wedstrijd begint om 19:00 op 25 september 2022. Met ons liveblog mis je geen enkel moment.\n\nCheck de statistieken voor Duitsland en Bulgarije. Blijf op de hoogte van Volleybal: de wedstrijden, resultaten en standen.",
    "Duitsland voorbereid op stop Russische gaslevering, zegt bondskanselier": "De grootste economie van Europa is sterk afhankelijk van de invoer van Russisch gas. Als vergelding voor de sancties lijkt Rusland de levering van gas steeds verder te beperken.\n\nZeker het dichthouden van gaspijpleiding Nord Stream 1 wordt gevoeld. Ondertussen nemen de zorgen toe dat Duitsland als gevolg van de crisis met een golf van faillissementen te maken kan krijgen.\n\nKerncentrale niet open\n\n\"We hebben gas bespaard. We maken opnieuw gebruik van de productiecapaciteit van kolengestookte elektriciteitscentrales. Begin volgend jaar hebben we de mogelijkheid om de resterende Zuid-Duitse kerncentrales te gebruiken als dat nodig is\", zei de bondskanselier.\n\nEerder deze week maakte de Duitse regering bekend dat er plannen zijn om kerncentrales langer open te houden als reserve. Maar dat idee kreeg een gevoelige klap toen een Duitse exploitant van kerncentrales zei dat dit plan 'technisch niet uitvoerbaar is'.\n\nEerder sloegen Duitsers al massaal aan het hamsteren voor de winter:",
    "Volkswagen kan productie weghalen uit Duitsland door gasprijzen": "Volkswagen sluit niet uit dat het de productie in thuisland Duitsland zal moeten terugschroeven vanwege de hoog opgelopen gasprijzen aldaar.\n\nVolkswagen zou als mogelijke oplossing voor de hoge gasprijzen onder meer kijken naar “het verplaatsen van productiecapaciteit”, meldt Bloomberg. Daar heeft de op één na grootste autobouwer ter wereld uiteraard wel wat mogelijkheden toe, want het Duitse bedrijf heeft fabrieken over de hele wereld.\n\nVestigingen elders zouden de komende maanden dan ook zomaar eens kunnen gaan profiteren van de ellende die Europa op (onder meer) gasprijzengebied momenteel treft. Duitsland zelf is erg afhankelijk van het Russische gas dat er nu niet of nauwelijks is, maar dat geldt ook voor bijvoorbeeld Tsjechië en Slowakije. Je raadt het al: Volkswagen heeft ook in die landen grote fabrieken staan.\n\nOverigens moet bij productieverplaatsingen niet alleen maar worden gedacht aan fabrieken buiten Europa, maar ook aan vestigingen meer naar het zuiden en noorden van ons continent. Onder meer Portugal, Spanje en – jawel – België zouden er op energiegebied beter voorstaan dan Volkswagens thuisland. Evengoed zal het verplaatsen van productie zeker niet zonder slag of stoot gaan, merkt Bloomberg op. Alleen al in Duitsland werken er 295.000 mensen voor Volkswagen, die zich ongetwijfeld niet zomaar de kaas van het brood laten eten.",
    "Geliefde Duitse zalm nog steeds in Nederlandse netten": "Ooit was de Rijn rijk aan zalm, maar daar is nauwelijks iets van over. De zalm en andere trekvissen die van de rivier naar zee zwemmen en weer terug, zijn in nood. Een belangrijk obstakel tijdens hun reis is de Haringvlietdam in Nederland. Daar komt binnenkort een visserijvrije-zone om trekvissen te beschermen, vooral door druk vanuit Duitsland.\n\nEen delegatie van vierentwintig internationale natuurbeschermings- en sportvisserij-organisaties onder leiding van Duitsland stond in 2019 in de Tweede Kamer met een petitie. Ze wilden de Nederlandse regering erop wijzen dat de commerciële visserij rondom de Haringvlietdam in Zuid-Holland het leven van 'Wanderfische' (trekvissen) dwarsboomt. “De Rijn was ooit de rivier van de zalm, er zwommen er miljoenen. Nu is daar niets meer van over”, vertelt Olaf Lindner aan de telefoon. Hij is van de Deutsche Angelfischerverband (DAV), de Duitse vereniging van hengelvissers die destijds het initiatief nam voor de internationale petitie. “We hebben deze rijkdom van de natuur bijna volledig verloren, en dat terwijl de waterkwaliteit in de Rijn juist afgelopen decennia is verbeterd.” Alle zalmen terughalen in de Rijn zal volgens Lindner niet gaan, maar de huidige situatie kan wel worden verbeterd, vindt hij.\n\nKweekprogramma's\n\nMet name in Duitsland worden al jaren miljoenen jonge zalmen en andere trekvissen gekweekt en uitgezet in de Rijn en zijn riviertakken, in de hoop de populatie op te schroeven. De zalmen zwemmen vervolgens de Rijn af, die in Nederland overgaat in de Waal. Die mondt samen met andere grote rivieren uit in het Haringvliet: ooit een zeearm van de Noordzee, maar sinds 1970 afgesloten door de Haringvlietdam. Zalmen zwemmen daarna naar Groenland, tot het tijd is om te paaien op hun geboortegronden. Sinds begin 2019 gaan de sluizen van de dam bij vloed op een kier, zodat trekvissen met het zoute water mee het Haringvliet op kunnen zwemmen.\n\nOndanks alle inspanningen en kweekprogramma’s worden er in de praktijk weinig successen geboekt, vertelt Lindner. Naar schatting weten slechts een paar honderd zalmen de Rijn jaarlijks weer te bereiken. Een van de heikele punten is de visserij die rondom de Haringvlietdam plaatsvindt. Lindner: “Dat is een belangrijk gebied voor trekvissen. Hier wisselen ze van zout en zoet water, van hoog en laag zuurstofgehalte. De vissen moeten er acclimatiseren. Dat kost tijd en daarvoor hebben ze rust nodig.” De visserij met verschillende vissersboten verstoort dit proces, stelt Lindner. “We kunnen ons in Duitsland inspannen voor zalmherstelprogramma’s, maar dat heeft weinig zin als de vissen daar geen rust hebben of worden weggevist.”\n\n'Op zalm vissen is verboden, maar onbedoeld belanden dit soort trekvissen wel in de netten'\n\nDe druk vanuit Duitsland heeft effect gehad. Eind 2023 komt er een visserijvrije zone van 1500 meter aan beide zijden van de Haringvlietdam, voor zowel beroeps- als sportvissers. In juli 2020 kondigde de toenmalige minister van Landbouw, Natuur en Voedselkwaliteit Carola Schouten (ChristenUnie) het plan al aan, maar eerst wilde zij laten onderzoeken hoeveel trekvissen er daadwerkelijk gevangen worden rondom de sluizen.\n\nOnderzoek\n\n“In dit gebied zijn zo’n 10 tot 15 kleinschalige vissers actief”, vertelt Jacco van Rijssel, kwantitatief ecoloog bij Wageningen Marine Research. “Zij vissen vooral op Aal, Wolhandkrab, garnalen, (uitgespoelde) snoekbaars en zeebaars.” Op zalm vissen is vanwege zijn beschermde status verboden, maar onbedoeld belanden dit soort trekvissen wel in de netten, vertelt Van Rijssel, die in opdracht van het ministerie in 2021 onderzocht hoeveel en welke trekvissen worden bijgevangen. Hij concludeerde dat de aantallen gevangen trekvissen niet gigantisch zijn, helemaal wanneer dit wordt afgezet tegen de miljoenen zalmpjes die in Duitsland worden uitgezet. Aan de andere kant kan het bijvangen van volwassen zalmen wel degelijk effect hebben op het zalmbestand. “Als je nagaat dat er jaarlijks tussen de 500 en 1000 zalmen terugkeren van zee, dan kunnen bijvoorbeeld 100 zalmen als bijvangst al veel zijn, zeker als daarvan maar een deel overleeft nadat ze in het water worden teruggegooid. Als dit jaar op jaar gebeurt, heeft dat wel een impact op de populatie.” tekst gaat verder onder de foto\n\nVan Rijssel, die ook met Duitse onderzoekers samenwerkt door gegevens over trekvissen uit te wisselen, snapt heel goed dat de Duitse natuurorganisaties een visserijverbod willen rondom de Haringvlietdam. “Maar”, zegt hij, “Een visverbod gaat er niet voor zorgen dat een populatie terugkomt die zichzelf in stand kan houden.” De ecoloog stelt dat het een combinatie is van diverse menselijke factoren waardoor de trekvissen het moeilijk hebben. “De belangrijkste zijn natuurlijk de barrières. Vanaf het Haringvliet in de Waal en de Rijn kunnen de trekvissen vrij doorzwemmen tot in Duitsland, maar daar komen ze op hun route ook weer andere dammen, sluizen en waterkrachtcentrales tegen. Ieder obstakel zorgt voor zoekgedrag bij vissen: ‘hoe kan ik er het beste doorheen?’ Visetende vogels en roofvissen kennen de plekken waar veel vissen zich ophouden, dat zijn snackbars voor bijvoorbeeld aalscholvers en meervallen.” Volgens Van Rijssel worden ondanks passages als vistrappen bij turbines ook nog veel vissen verhakseld. “Het is per vissoort verschillend of ze het redden via een omweg. Daar valt nog veel winst te behalen.”\n\nDe vraag waarom zalmen en andere trekvissen niet allemaal terugkomen in de rivieren, vraagt nog om veel onderzoek, stelt Van Rijssel. Wageningen Marine Research blijft totdat het visverbod ingaat monitoren hoeveel trekvissen er als bijvangst op de vissersboten belanden. “Er start deze herfst ook een aanvullend onderzoek naar het gedrag van zalmen en andere trekvissen zoals zeeforellen bij de Haringvlietdam. Dat doen we onder andere met zenders.” De onderzoekers kunnen die gegevens koppelen aan wanneer er ‘gekierd’ wordt, oftewel; wanneer de sluizen een stukje opengaan. Dat kieren is volgens Van Rijssel een maatregel die sommige trekvissen echt helpt. “De zalm is een sterke zwemmer, die vindt zijn weg wel door de sluizen.”\n\nVertraging\n\nDat het visserijverbod rondom de Haringvlietdam niet sneller werd ingevoerd, komt mede omdat het ministerie een wet wil maken die het vissen verbiedt bij alle ongeveer duizend vismigratievoorzieningen in Nederland. Daartegen hebben de Nederlandse sportvissers bezwaar gemaakt. Het verbod zou betekenen dat sportvissers niet meer terecht kunnen bij populaire vislocaties zoals bruggen of viaducten, zegt David Vertegaal van Sportvisserij Nederland, een branchevereniging die al jaren bij het ministerie aandringt op een visserijverbod bij de Haringvlietdam.\n\n'Naar schatting weten slechts een paar honderd zalmen de Rijn jaarlijks weer te bereiken'\n\nDat klinkt tegenstrijdig, en Vertegaal legt uit hoe dat zit: “Hengelsporters worden gedreven door de droom dat de iconische vissoorten, zoals de zalm, weer terugkomen in onze rivieren. Het doel is niet per se om ze te vangen. Wij willen herstel van het ecosysteem.” Vertegaal is daarom blij dat Duitse organisaties op initiatief van de Deutsche Angelfischerverband in 2019 gericht op de deur van het Nederlandse ministerie hebben gebonkt. “Dat heeft echt geholpen”. Minder blij waren ze met het generieke visverbod, dat ook voor de nodige vertraging zorgt. Sportvissers hebben inmiddels toestemming van het ministerie gekregen om apart met de waterunies af te spreken waar ze in de toekomst wel mogen vissen.\n\nDe Duitse bioloog Jörg Schneider, die promoveerde op onderzoek naar de zalm en verbonden is aan Büro für fisch- und gewässerökologische Studien in Frankfurt, laat desgevraagd weten dat het visserijverbod bij de Haringvlietdam te laat komt. \"Netvisserij is een gevaar voor trekvissen in dat gebied\", stelt hij, “en die vissen staan momenteel enorm onder druk”. Hij pleit daarom voor meer maatregelen, zoals het aanleggen van een brakwaterzone in de vorm van een ‘zoutspoor’. Op die manier kunnen de vissen de doorgang in de sluizen beter vinden en wordt hun verblijfsduur in het Haringvliet korter, aldus Schneider. De sterfte door snackende aalscholvers zou dan kunnen afnemen.\n\nVoor nu is de hoop gevestigd op het visserijverbod rondom de Haringvlietdam. De jaren na 2023 moeten uitwijzen of de zalm inderdaad in groteren getale terugkeert naar zijn geboortegronden in de Rijn.\n\nIn de video van Rijkswaterstaat is te zien hoe het 'kieren' van de Haringvlietsluizen in zijn werk gaat:",
    "Duitsland stelt Russische raffinaderijen onder curatele": "Het gaat om Rosneft Deutschland, onderdeel van het Russische staatsoliebedrijf. De drie raffinaderijen in Duitsland, die nu onder toezicht vallen van het Duitse Bundesnetzagentur, produceren zo'n twaalf procent van alle diesel, benzine en kerosine uit ruwe olie.\n\nDe ingreep is volgens bondskanselier Olaf Scholz (SPD) nodig om de energiezekerheid in Duitsland te beschermen, zei hij vrijdag in een verklaring. Vooral in de grote raffinaderij in Schwedt (Brandenburg) wordt 90 procent van de brandstof voor Berlijn geproduceerd. Volgens de minister van Economische Zaken en Klimaat Robert Habeck (Groenen) bleven steeds meer leveranciers en afnemers weg van de olieraffinaderijen, uit angst om de economische sancties te overtreden. Die zijn ingevoerd na de Russische inval in Oekraïne.\n\nDoor de Duitse dochter van Rosneft onder Duitse controle te plaatsen, wil de regering ervoor zorgen dat banen voorlopig behouden blijven. Ook kan Duitsland nu helpen bij het zoeken naar een alternatieve toevoer van ruwe olie voor de raffinaderijen. Die kwam tot nu toe uit Rusland, maar per januari volgend jaar wordt een boycot voor Russische olie in de hele EU van kracht. Lees meer bij het ministerie van Economische Zaken en Klimaat en bij Tagesschau",
    "Spanning tussen hervormers en conservatieven overschaduwt herfstvergadering Duitse bisschoppen": "Voorstanders en critici van kerkhervormingen hebben zich uitgesproken in de aanloop naar de plenaire herfstvergadering van de Duitse katholieke bisschoppen die vandaag begint.\n\nDe Zwitserse curiekardinaal Kurt Koch zei zondag tegen de krant Neue Zürcher Zeitung dat hij de kritiek van paus Franciscus deelt op het door de Duitse bisschoppen en het lekenforum ZdK gelanceerde hervormingsproject de Synodale Weg.\n\nHete hangijzers\n\nKoch zei dat hij de door de paus gestelde vragen belangrijker vindt dan de zogenaamde hete hangijzers zoals de wijding van vrouwelijke priesters of het verplichte celibaat.\n\n“De paus zei: Jullie richten je te veel op structurele vragen. Streef in plaats daarvan de fundamentele vragen na: wat is onze boodschap? En hoe kunnen we die doorgeven?”\n\n'Stortvloed van eisen'\n\nVanuit Rome klaagde bisschop Rudolf Voderholzer van Regensburg over een “stortvloed van eisen” voor een verdere ontwikkeling van de katholieke geloofsleer.",
    "Defensieminister: Duitsland kan en moet militair leiden": "De Duitse minister van Defensie Christina Lambrecht (SPD) heeft maandag in een zogenoemde Grundsatzrede, een toespraak waarin ze haar koers aangeeft, gezegd dat Duitsland een leidende rol op zich moet nemen, ook op militair gebied. Door de geografische ligging, de omvang en de economische kracht kan Duitsland daar niet omheen.\n\nDuitsland en Europa kunnen niet langer afhankelijk zijn van de Verenigde Staten voor de militaire verdediging, stelde Lambrecht. De VS heeft interne problemen en heeft de blik op Azië gericht. Het blijft een belangrijke NAVO-partner en op nucleair gebied is er geen alternatief, maar op conventioneel gebied moet de EU sterker worden.\n\nDuitsland heeft jaren kunnen profiteren van de Amerikaanse bescherming, maar zal in de toekomst meer geld moeten uitgeven aan de verdediging van Europa, aldus Lambrecht. De EU-landen moeten veel meer investeringen gezamenlijk doen, benadrukte ze. Dit is ook al in EU-verband afgesproken. Duitsland moet volgens Lambrecht ook minder terughoudend zijn bij het leveren van wapens in conflictgebieden. Duitsland is daar volgens Lambrecht strenger in dan de andere EU-landen en dat is volgens haar slecht voor het onderlinge vertrouwen.\n\nHet belang van een functionerende verdediging is niet meer theoretisch maar realiteit, zei Lambrecht. Duitsland moet in deze buitengewone politieke situatie ambitieuzer worden, besloot de minister. Met betrekking tot het leveren van meer wapens en tanks aan Oekraïne had Lambrecht eerder maandag gezegd dat ze de eigen verdedigingskracht niet in gevaar wil brengen door wapens van het Duitse leger weg te geven. Lees meer bij Zeit Online of lees of kijk de rede van Lambrecht op 12 september 2022",
    "Duitse voetballers krijgen ieder 400.000 euro bij WK-titel": "Bij het WK van 2018 in Rusland hadden de Duitse voetballers 350.000 euro kunnen verdienen als ze de wereldtitel zouden prolongeren die de 'Mannschaft' in 2014 veroverde. Als titelverdediger bleef Duitsland echter steken in de groepsfase. De Duitsers eindigden als laatste in een poule met Zweden, Mexico en Zuid-Korea. Vier jaar eerder kregen de spelers 300.0000 euro toen ze in Brazilië wereldkampioen werden.",
    "’Jullie Hollanders zijn meer ontspannen dan mijn landgenoten’. Sabine (66) uit Duitsland voelt zich helemaal thuis in Julianadorp": "Julianadorp\n\nSabine Höcker (66) uit Bad Laer in Duitsland is de trotse bezitter van een prachtige villa op het park Duinzicht in Julianadorp aan Zee. Zij heeft die in 2017 gekocht voor 320.000 euro. Inmiddels worden deze villa’s voor 450.000 euro verkocht. Sabine komt hier een kleine tien maal per jaar en verblijft dan één tot vier weken als gast in haar woning.",
    "Makkelie fluit Engeland - Duitsland in Nations League": "Scheidsrechter Danny Makkelie fluit de laatste wedstrijd in groep 3 van de Nations League, tussen Engeland en Duitsland. Die wedstrijd is maandag op Wembley in Londen.\n\nMakkelie krijgt voor de kraker in Engeland assistentie van Hessel Steegstra en Jan de Vries. Sander van der Eijk is de vierde official, meldt voetbalbond UEFA. De 39-jarige scheidsrechter floot vorig jaar in het Engelse stadion de halve finale van het EK tussen Engeland en Denemarken. In de groep leidt Hongarije verrassend met 7 punten uit vier duels. Duitsland staat tweede met 6 punten. Europees kampioen Italië heeft 5 punten en Engeland 2. Duitsland speelt vrijdagavond eerst nog tegen Hongarije. Italië ontvangt Engeland.",
    "Duitsland steekt nog eens tientallen miljarden in lastenverlichting": "EPA\n\nNOS Nieuws • zondag 4 september, 12:17 Duitsland steekt nog eens tientallen miljarden in lastenverlichting\n\nDe Duitse regering komt met een steunpakket van in totaal meer dan 65 miljard euro om de inflatie en de hoge energiekosten het hoofd te bieden. De Duitse bondskanselier Scholz maakte dat bekend in een persconferentie. \"Dit is het grootste pakket tot nu toe. Het gaat om veel geld, maar dat is ook nodig. Het gaat erom dat ons land goed door deze crisis komt\", aldus Scholz.\n\nDe bondskanselier haalde uit naar de Russische president Poetin, die met zijn invasie van Oekraïne de Europese energievoorziening onder grote druk heeft gezet. \"Rusland is niet langer een betrouwbare energieleverancier. Het Rusland van Poetin heeft zijn contract geschonden en is allang gestopt met het nakomen van zijn leveringscontracten.\"\n\nHet is al de derde keer dat de Duitse regering komt met een steunpakket om de lasten van burgers te verlichten. De vorige twee pakketten - in totaal ruim 30 miljard euro waard - omvatten onder meer een energietoeslag, een verlaging van de accijns op brandstof en het 9-euro-ticket waarmee Duitsers een maand lang onbeperkt met het ov konden reizen.\n\nDit nieuwste pakket omvat onder meer een verlenging van de kortingen op reizen met het openbaar vervoer, een verlaagde prijs voor basisverbruik van elektriciteit en een energietoeslag voor gepensioneerden en studenten. Gepensioneerden kunnen eenmalig 300 euro krijgen voor de energierekening, studenten 200 euro. Eenpersoonshuishoudens die recht hebben op huurtoeslag, kunnen 415 euro krijgen. Voor huishoudens met twee personen gaat het om 540 euro en per extra gezinslid komt daar 100 euro bij.\n\n'Zorgen zeer serieus genomen'\n\nVerder wordt de kinderbijslag (nu 219 euro per kind) fors verhoogd: na de jaarwisseling kunnen gezinnen 18 euro per maand extra krijgen voor hun eerste en tweede kind.\n\nVerder wil de regering jaarlijks 1,5 miljard euro steken in een opvolger van het 9-euro-ticket voor het openbaar vervoer, op voorwaarde dat de deelstaten een even groot bedrag vrijmaken. Dit nieuwe ov-ticket zou wel fors duurder zijn: er wordt gedacht aan een bedrag van 49 tot 69 euro per maand om onbeperkt te mogen reizen met het openbaar vervoer.\n\nMet het najaar voor de deur groeien ook in Duitsland de zorgen over de hoge kosten voor levensonderhoud. De vakbonden en oppositiepartijen Die Linke en AfD beraden zich op demonstraties en vanuit de Duitse vakbeweging wordt gewaarschuwd dat de inflatie kan leiden tot flinke sociale onrust. Op zijn persconferentie benadrukte Scholz daar oog voor te hebben: \"We nemen al deze zorgen zeer, zeer serieus. Je zult er nooit alleen voor staan. We zullen niemand achterlaten.\"\n\nOverwinstbelasting\n\nDe coalitie van de sociaaldemocratische SPD, de Groenen en de liberale FDP heeft tot diep in de nacht onderhandeld over het steunpakket. In totaal zaten ze zo'n 18 uur met elkaar aan tafel om de miljarden te verdelen. De topbijeenkomst, waarbij onder meer de ministers Habeck (Groenen) van Economische Zaken en Lindner (FDP) van Financiën aanschoven, was het sluitstuk van wekenlange discussies over de lastenverlichting.\n\nHoewel voor de drie partijen niet ter discussie stond of burgers verder ontlast moesten worden, verschilden ze wel van mening over de precieze invulling van het pakket. Zo voelden de SPD en de Groenen wat voor een overwinstbelasting, waarbij bedrijven meer belasting moeten betalen over hun winsten vanaf een bepaald bedrag. De FDP van Lindner vindt zo'n maatregel schadelijk voor het Duitse vestigingsklimaat.\n\nEen overwinstbelasting is nu geen onderdeel van het maatregelenpakket, maar de Duitse regering heeft wel toegezegd om op Europees niveau de mogelijkheden te verkennen om de hoge winsten van energiebedrijven af te romen. Gedacht wordt aan prijsplafonds voor uitzonderlijk winstgevende energieproducenten.\n\nIn eerste instantie wil de Duitse coalitie kijken naar dit soort maatregelen op Europees niveau, maar als dit niet te regelen blijkt, wil de regering het desnoods op korte termijn op nationaal niveau regelen.\n\nNederlands reparatiepakket\n\nIn Nederland werkt het kabinet aan een koopkrachtreparatiepakket van 15 miljard euro, vooral gericht op de lage en middeninkomens. Het gaat onder meer om een verhoging van het minimumloon met 10 procent en verlagingen van accijnzen en belastingen.\n\nDat pakket moet op 1 januari ingaan. voor dit jaar zijn er geen maatregelen meer voorzien.",
    "Areaal fruit in Duitsland blijft gelijk, aantal telers neemt af": "Het aantal hard- en steenfruittelers in Duitsland is de laatste vijf jaar afgenomen tot 6.500. Dat is een daling van 9,2 procent. Het totale areaal hard- en steenfruit en noten bleef nagenoeg gelijk en bedraagt 49.200 hectare. Dat blijkt uit cijfers van het Duitse Statistisch Bundesamt (Destatis).\n\nGemiddeld komt dat neer op een bedrijfsgrootte van 7,6 hectare, meldt de Nederlandse Fruittelers Organisatie (NFO) op haar website. Dat is 0,6 hectare meer dan in het jaar 2017. Het Duitse fruitareaal bestaat uit 33.100 hectare appels, 5.700 hectare zoete kersen, 4.100 hectare pruimen, 2.100 hectare peren en 1.600 hectare zure kersen.\n\nHet buurland teelt op de resterende 2.400 hectare mirabellen, abrikozen, perziken, kweeperen, walnoten en hazelnoten. Overigens is het de eerste keer dat hazelnoten in de telling worden meegenomen. De afname van het areaal zure kersen (-19,6 procent) ten opzichte van 2017 valt de NFO het meest op.\n\nBiologische teelt\n\nHet aandeel biologische teelt steeg in Duitsland vanaf 2017 van 15 naar 20,5 procent. Concreet betekent dat op 10.100 hectare biologisch fruit wordt geteeld. Dat betreft vooral noten, die met ruim de helft van het areaal op grote schaal biologisch worden geteeld. Bij appels bedraagt het aandeel biologisch 24 procent, bij peren 22,2 procent.\n\nDe belangrijkste appelrassen zijn Elstar met 6.600 hectare (-1,3 procent), Gala met 2.600 hectare (+10,9 procent) en Braeburn met 2.500 hectare (-9,8 procent). Duitsers telen het grootste perenras Conference op 400 hectare (-0,5 procent).",
    "Scholz in New York: Rusland kan niet winnen": "De Duitse kanselier Olaf Scholz heeft woensdag in New York gereageerd op de Russische aankondiging van een gedeeltelijke mobilisatie. Hij noemde het een daad van wanhoop.\n\n\"Rusland kan deze misdadige oorlog niet winnen\", zei Scholz tegen journalisten, aan de rand van de Algemene Vergadering van de Verenigde Naties in New York. Met de gedeeltelijke mobilisatie en het organiseren van schijnreferenda in de bezette gebieden maakt Poetin de situatie nog veel erger, aldus Scholz.\n\nDe Duitse kanselier had daarvoor ook - voor het eerst - de VN-vergadering toegesproken. Poetins oorlog is puur imperialisme, zei Scholz.\"Poetin zal zijn oorlog en zijn imperiale ambities pas opgeven als hij inziet dat hij deze oorlog niet kan winnen. Hij verwoest daardoor niet alleen Oekraïne, hij ruïneert ook zijn eigen land.\"\n\nScholz riep op tot een wereldorde op basis van respect en niet van het recht van de sterkste. Een wereldorde die het tegenovergestelde is van imperialisme en neo-kolonialisme. Daarmee richtte hij zich ook tot de landen die de oorlog in Oekraïne zien als een Europees probleem.Lees meer bij Der Spiegel en Tagesschau\n\nScholz zegde toe dat Duitsland Oekraïne zalf blijven steunen, ook met wapens. Concreet werd hij daarbij niet. Voor vertrek naar New York werd bekend dat Duitsland nog vier pantserhouwitsers van het Duitse leger aan Oekraïne levert. Minister van Buitenlandse Zaken Baerbock zei onlangs in een televisieinterview dat een deel van de eerder samen met Nederland geleverde pantserhouwitsers al kapot is. Lees meer bij RND",
    "Duitsland wil gasbedrijven nationaliseren": "Duitsland is in vergevorderde gesprekken om aardgasbedrijven Uniper, VNG en Securing Energy for Europe (voormalig Gazprom Germania, red.) te nationaliseren om de ineenstorting van de binnenlandse energiemarkt te voorkomen. 'Het lijkt zelfs op een definitieve stap van de Duitse regering', aldus Duitsland-correspondent Derk Marseille.\n\n'Eerder zeiden ze al dat de nationalisering van de bedrijven de enige stap is om de continuïteit van de bedrijven te waarborgen, waarmee deze regering dus inderdaad denkt dat het een verstandige stap is.' Marseille benadrukt daarbij dat er nog niets concreet is, omdat de gesprekken nog lopen.\n\nLees ook | 'Aangekondigde steun is niet genoeg voor Duitse ondernemers'\n\nDe nationalisering zou ook effecten kunnen hebben op Nederland, zo duidt hij. Zeker met het oog op Uniper, dat ook in Nederland actief is. 'Die leveringen staan zwaar onder druk op dit moment. De Duitse regering wil het risico dus ook niet lopen dat bestaande contracten niet gehonoreerd kunnen worden als de gasprijs te hoog wordt.'\n\nAandeelhouders\n\nOngeacht hun persoonlijke visie op de situatie, denkt Marseille dat aandeelhouders 'eieren voor hun geld moeten kiezen'. 'Als hun bedrijf failliet gaat omdat ze aangeklaagd worden omdat ze de verplichtingen niet nakomen, hebben ze natuurlijk ook niets.'\n\nLees ook | Duitsland compenseert: 65 miljard voor burger\n\nHet is daarnaast nog maar de vraag of er in die gesprekken ook gesproken wordt over een mogelijke terugkoopoptie, mocht het na verloop van tijd weer beter gaan. Volgens Marseille is dat al eerder voorgekomen bij staatsingrepen en nationalisaties. 'Daarmee zouden private aandeelhouders misschien ook akkoord kunnen gaan. Tegelijkertijd ziet iedereen natuurlijk dat dit een situatie is die door niemand gewild is.'",
    "Duitsland zet grenzen open vanwege personeelstekort": "9 sep. 2022 - 11:56\n\nBuiten het tekort aan werknemers in Duitsland is inmiddels meer dan een kwart van de bevolking boven de 60 jaar. Iets wat grotere gevolgen gaat krijgen. En dat percentage stijgt nog altijd elk jaar. Als je de sociale kosten een beetje betaalbaar wil houden zal het minder liggen aan de immigranten dan aan het feit dat er minder mensen werken door vergrijzing en dus meer mensen gebruik maken van sociale voorzieningen en pensioen. Over 10 jaar is een kwart gepensioneerd van het huidige aantal inwoners. Overigens geldt dat voor zowat heel West-Europa met als Italië als koploper. Je zal inderdaad genoeg huizen beschikbaar moeten verwezenlijken. Dat is dan aan de politiek om daar beleid op te maken. Hopelijk doen ze dat beter dan hier in Nederland. Net als in Nederland maakt landbouwgrond meer dan de helft uit van het totale grondgebied. Is nog geen 10% in gebruik voor bebouwing (huizen kantoren etc.) Uitbreiding is dus mogelijk zou je zeggen. Migratie is van alle tijden. Gereguleerde migratie zoals boven beschreven is al langer een plan, zal men meer in moeten zetten, maar voor vergrijzing heb je meer nodig dan universitair opgeleiden. En dan kunnen statushouders een oplossing brengen. Als men gelijke kansen krijgt voor opleiding en werk. Niet om dat je wil maar gewoon omdat je op een gegeven moment dus zal moeten om het voor werkenden betaalbaar te houden om de sociale regeling betaalbaar te houden.",
    "Populair maar duur: 9-euro-ticket in ov Duitsland was wisselend succes": "EPA\n\nNOS Nieuws • woensdag 31 augustus, 18:33 Populair maar duur: 9-euro-ticket in ov Duitsland was wisselend succes Charlotte Waaijers correspondent Duitsland\n\nCharlotte Waaijers correspondent Duitsland\n\n\n\nGoedkoop openbaar vervoer als middel tegen inflatie en klimaatverandering. Dat was het idee achter het 9-euro-ticket in Duitsland, dat na vandaag stopt. Terwijl de eerste onderzoeken een gemengd resultaat laten zien, breekt de regering zich het hoofd over een mogelijk vervolg.\n\nDuidelijk is in elk geval dat veel mensen van de lage prijs hebben geprofiteerd. Maar liefst 52 miljoen tickets zijn er de afgelopen drie maanden verkocht in Duitsland, waar ruim 83 miljoen mensen wonen. Ook toeristen mochten ze kopen.\n\nWie er een had, kon een maand lang voor 9 euro in het hele land onbeperkt met het ov reizen, alleen de snelle treinen tussen grote steden vielen buiten het aanbod. Om de drie maanden dat de actie duurde de korting te kunnen gebruiken, waren dus drie kaartjes nodig.\n\nPropvolle treinen\n\nVolgens de vereniging van transportbedrijven VDV leidde het tot een miljard extra reizen per maand. Vooraf waren er grote zorgen over of ze de extra toestroom wel aan zouden kunnen, maar doorgaans leek de drukte te behappen.\n\nDat betekent niet dat er geen problemen waren. Zo kwamen er in het toch al drukke Pinksterweekend, een week na de invoering van het speciale ticket, meldingen van problemen door te grote drukte. De vakbond sprak van een trein die zo vol was, dat mensen naar buiten vielen als de deuren opengingen. Ondanks extra ingezette rijtuigen konden sommige treinen niet rijden omdat er te veel mensen instapten, het personeel maakte overuren.\n\nVerlaten dorpen\n\nIn meer afgelegen regio's was het animo juist laag, omdat het aanbod voor openbaar vervoer er heel beperkt is. Wie er een bus of trein wil pakken, moet vaak ver lopen naar een halte, en dan lang wachten op een trage verbinding. Uit cijfers van de VDV blijkt dat in landelijke gebieden het 9-euro-ticket maar half zo vaak gebruikt is als in en rond de steden.\n\nEen onderzoek van het Duitse bureau voor statistiek, dat ook data van mobiele telefoons analyseerde, wijst uit dat mensen het ticket veel gebruikten voor toeristische uitstapjes. Het aantal reizen naar de Noordzee, de Oostzee en de Alpen nam toe. Het aantal reizen naar landelijke bestemmingen verdubbelde bijna.\n\nEen alternatief voor de auto bleek het goedkope ticket maar voor een klein deel van de kopers. Een op de tien gaf aan het te gebruiken in plaats van de auto.\n\nMaar omdat het in totaal om veel reizen gaat, leverde het volgens de VDV toch een aanzienlijke CO2-besparing op: 1,8 miljoen ton. Dat is ongeveer net zoveel als een maximum snelheid op de snelwegen van 130 kilometer per uur zou opleveren.\n\nEen ticket voor iedereen\n\nWat ook opvalt is dat gevarieerde groepen gebruikt maakten van de aanbieding. Terwijl vooral hoogopgeleide voltijd werkende jongeren normaal het duurdere abonnement afsluiten, waren de kopers van het 9 euro ticket wat leeftijd, opleiding, beroep en geslacht betreft veel meer gespreid over de hele bevolking.\n\nHet is de vraag of het nieuwe enthousiasme voor het ov beklijft. Als reden voor het kopen van het ticket, noemden reizigers vooral de lage prijs en het gebruiksgemak. Anders dan hiervoor, kon je namelijk met een enkel ticket op alle verschillende vervoersmiddelen in alle regio's overstappen. Nu dat weer verdwijnt en de prijs weer flink omhoog gaat, kan het animo snel verdampen.\n\nVervolg nog onzeker\n\nToch noemde de Duitse verkeersminister Wissing het ticket al met al een 'Riesenerfolg', een groot succes, dat aantoont dat mensen graag meer het openbaar vervoer gebruiken als het aantrekkelijker wordt gemaakt. De roep om een vervolg is groot.\n\nMaar de kans dat het ov nog een keer zo goedkoop zal zijn, lijkt klein. Het was een dure actie. Doordat de tickets ver onder de kostprijs werden aangeboden kostte het de overheid zo'n 2,5 miljard euro. Dat maakt een vervolg alleen financieel al ingewikkeld.\n\nIn plaats van 9 euro voor een maand, is er voorstel voor 69 euro, of een 365-euro-ticket voor een heel jaar. Ook dat zou betekenen dat de overheid fors moet bijbetalen. Vakbonden zijn voorstander van een nieuw voordelig ticket, maar willen ook dat er meer wordt geïnvesteerd in het spoor en extra personeel om de werkdruk te verlagen.",
    "Duitsland stuurt weer pantserhouwitsers naar Oekraïne: 'Die hebben zich bewezen'": "Kiev heeft aangedrongen op de levering van meer van de mobiele wapensystemen en Duitsland zegt daaraan te willen voldoen. Eerder leverde Duitsland al tien houwitsers, in een gezamenlijk project met Nederland, dat acht van die wapenvoertuigen schonk.\n\n'Hebben zichzelf bewezen'\n\nVolgens Lambrecht was dat een succes. \"De pantserhouwitsers die zijn geleverd door Duitsland en Nederland hebben zichzelf meer dan bewezen in de strijd.\"\n\nPremier Mark Rutte en bondskanselier Scholz van Duitsland spraken vandaag nog over militaire hulp aan Oekraïne:"
}