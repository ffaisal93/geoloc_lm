{
    "Bekijk alle uitslagen van de WK wielrennen in Australië": "Australië was deze week voor de tweede keer in de geschiedenis gastheer van de WK wielrennen. In dit overzicht vind je het programma en de uitslagen van de WK in Wollongong.\n\nUitslagen\n\nIndividuele tijdrit elite vrouwen (34,2 km):\n\n1. Ellen van Dijk (Nederland) 44.28\n\n2. Grace Brown (Australië) +0,13\n\n3. Marlen Reusser (Zwitserland) +0,42\n\n7. Annemiek van Vleuten (Nederland) +1,43\n\n13. Shirin van Anrooij (Nederland) +2,41\n\nIndividuele tijdrit elite mannen (34,2 km):\n\n1. Tobias Foss (Noorwegen) 40.02\n\n2. Stefan Küng (Zwitserland) +0,02\n\n3. Remco Evenepoel (België) +0,09\n\n23. Daan Hoole (Nederland) +2,08\n\n25. Bauke Mollema (Nederland) +2,11\n\nIndividuele tijdrit beloften mannen (28,8 km):\n\n1. Søren Waerenskjold (Noorwegen) 34.13\n\n2. Alec Segaert (België) +0,16\n\n3. Leo Hayter (Groot-Brittannië) +0,24\n\n18. Mick van Dijke (Nederland) +1,54\n\n24. Axel van der Tuuk (Nederland) +2,32\n\nIndividuele tijdrit junioren vrouwen (14,4 km):\n\n1. Zoe Bäckstedt (Groot-Brittannië) 18.26\n\n2. Justyna Czapla (Duitsland) +1,36\n\n3. Febe Jooris (België) +1,49\n\n5. Anna van der Meiden (Nederland) +1,50\n\n7. Nienke Vinke (Nederland) +1,52\n\nIndividuele tijdrit junioren mannen (28,8 km):\n\n1. Joshua Tarling (Groot-Brittannië) 34.59\n\n2. Hamish McKenzie (Australië) +0,19\n\n3. Emil Herzog (Duitsland) +0,33\n\n16. Sjors Lugthart (Nederland) +2.07\n\n23. Mees Vlot (Nederland) +2,40\n\nGemengde ploegentijdrit (28,2 km):\n\n1. Zwitserland 33.47\n\n2. Italië +0,03\n\n3. Australië +0,38\n\n5. Nederland +0,52\n\nWegrit junioren mannen\n\n1. Emil Herzorg (Duitsland)\n\n2. António Morgado (Portugal)\n\n3. Vlad Van Mechelen (België)\n\n6. Menno Huising (Nederland)\n\nWegrit beloften mannen\n\n1. Yevgeniy Fedorov (Kazachstan)\n\n2. Mathias Vacek (Tsjechië)\n\n3. Søren Wærenskjold (Noorwegen)\n\n5. Olav Kooij (Nederland)\n\nWegrit junioren vrouwen\n\n1. Zoe Bäckstedt (Groot-Brittannië)\n\n2. Eglantine Rayer (Frankrijk)\n\n3. Nienke Vinke (Nederland)\n\nWegrit elite vrouwen\n\n1. Annemiek van Vleuten (Nederland)\n\n2. Lotte Kopecky (België)\n\n3. Silvia Persico (Italië)\n\nWegrit elite mannen\n\n1. Remco Evenepoel (België)\n\n2. Christophe Laporte (Frankrijk)\n\n3. Michael Matthews (Australië)\n\n25. Bauke Mollema (Nederland)",
    "27 september 2022": "Australië - Japan\n\nWereldkampioenschap (W) – Volg de Basketbal wedstrijd tussen Australië en Japan in dit liveblog. De wedstrijd begint om 12:30 op 27 september 2022. Met ons liveblog mis je geen enkel moment.\n\n\n\n\n\nWie denk jij dat er gaat winnen, Australië of Japan? Lees hier meer over deze twee Basketbal teams.\n\nCheck de statistieken voor Australië en Japan. Blijf op de hoogte van Basketbal: de wedstrijden, resultaten en standen.\n\n",
    "Koning Charles benoemd tot staatshoofd Australië": "Na de proclamatie werd het Britse volkslied gespeeld met de nieuwe regel 'God Save the King'. De vlaggen, die halfstok hingen vanwege het overlijden van koningin Elizabeth, werden weer gehesen. Veel mensen hadden zich verzameld voor het parlementsgebouw om de plechtigheid bij te wonen.\n\nNationale rouw\n\nGouverneur-generaal David Hurley, die door de Britten is aangesteld om de vorst te vertegenwoordigen in Australië, beschreef Australië als een 'onvoltooid product dat nu een nieuw tijdperk ingaat'. \"De meeste Australiërs kenden geen wereld zonder koningin Elizabeth II, haar dood is het einde van een tijdperk.\"\n\nHurley reist samen met de Australische premier Anthony Albanese naar Groot-Brittannië om de staatsbegrafenis van Elizabeth bij te wonen.",
    "Klimaattreuzelaar Australië neemt klimaatwet aan nu nieuwe, linkse regering is aangetreden": "Een duiker bij het verbleekte koraal van het Groot Barrièrerif in Australië. Beeld AFP\n\nAustralië is een notoire treuzelaar als het aankomt op verduurzaming. Maar de afgelopen jaren nam de roep om ambitieuzere klimaatdoelstellingen in eigen land toe, zeker nadat heftige bosbranden en overstromingen duidelijk maakten hoe kwetsbaar het land is. Dit was een van de redenen dat het sociaal-democratische Labor afgelopen mei de parlementsverkiezingen won van de conservatieven, die negen jaar aan de macht zijn geweest. De nieuwe premier, Anthony Albanese, belooft strenger klimaatbeleid en boekt met deze wet het eerste resultaat op dit vlak.\n\nDe wet regelt onder meer dat een onafhankelijke expertgroep, de Climate Change Authority, de voortgang van het terugdringen van broeikasgassen in de gaten houdt. Elk jaar moet de minister van Klimaat en Energie het parlement bijpraten over de stand van zaken. Dit is vergelijkbaar met de situatie in Nederland, waar het Planbureau voor de Leefomgeving elk jaar rapporteert of Nederland op koers ligt om zijn doelen te behalen.\n\nOverigens begon Australië vorig jaar onder de conservatieve regering al wat te schuiven. In oktober, vlak voor de klimaatconferentie in Glasgow, kondigde die het voornemen aan om de netto CO2-uitstoot in 2050 tot nul te reduceren. Dit werd echter niet in wetgeving gegoten, tot nu. Bovendien wilde de vorige regering vasthouden aan een veel lager reductiedoel voor 2030: 26 tot 28 procent, in plaats van de 43 procent die nu vastligt.\n\nKleine stap\n\nDe conservatieven stemden tegen het wetsvoorstel, onafhankelijke parlementsleden en de Groenen stemden voor. De leider van laatstgenoemde partij, Adam Bandt, sprak desondanks van een ‘kleine stap’. Om de doelen te bereiken, wil hij strenge emissieregels voor industrie en mijnbouw invoeren. Het kabinet komt naar verwachting volgend jaar met een wetsvoorstel over hoe snel verschillende sectoren hun emissies moeten terugdringen.\n\nDe Groenen willen alle nieuwe gas- en kolenwinning blokkeren. Het is zeer de vraag of Labor daarvoor te porren is. Premier Albanese heeft eerder gezegd niet tegen het openen van nieuwe kolenmijnen te zijn. De economische belangen zijn groot: Australië is wereldwijd een van de grootste exporteurs van zowel steenkool als gas. Labor mag in het Huis van Afgevaardigden weliswaar de absolute meerderheid hebben, dat geldt niet voor de Senaat. Albanese moet daarom de Groenen en ten minste één onafhankelijke senator mee krijgen, omdat hij voor klimaatwetgeving niet op de steun van de conservatieven hoeft te rekenen.\n\nSerieus\n\nVolgens minister Chris Bowen (Klimaat en Energie) maakt de nieuwe wet duidelijk ‘dat Australië serieus is over het verminderen van de uitstoot, en serieus over het aangrijpen van economische kansen wat betaalbare, duurzame energie betreft’. Dat laatste was tijdens een verkiezingscampagne al een belangrijke belofte van Albanese: hij wil van het zonnige Australië een ‘supermacht op gebied van duurzame energie’ maken, mede door op grote schaal met zonne-energie opgewekt waterstof te exporteren.\n\nDat de Australische regering lange tijd weinig ophad met klimaatbeleid, wil niet zeggen dat er weinig is gebeurd op het vlak van verduurzaming. Zo wekt geen land ter wereld per hoofd van de bevolking meer zonne-energie op dan Australië. Dat komt doordat Australië met zijn hoge zonnekracht ideaal is voor zonnepanelen, maar ook doordat veel staten een ambitieuzer klimaatbeleid voeren dan de federale overheid. Zo komen veel subsidies voor duurzame energie van hen.",
    "Annemiek van Vleuten wint tegen verwachtingen in WK wielrennen in Australië": "Annemiek van Vleuten is wereldkampioene wielrennen op de weg. Tijdens het WK in het Australische Wollongong was Van Vleuten onverwachts de sterkste. Na een spannende laatste kilometer koos Van Vleuten het juiste moment voor haar aanval. De 39-jarige wielrenster uit Vleuten was een van de topfavorieten, maar liep woensdag een breuk in haar elleboog op. Het is de vierde wereldtitel in haar carrière. Tegen de NOS uit Van Vleuten haar ongeloof: „Ik wachtte tot ze me terugpakten, maar ze kwamen niet!”\n\nLang vormden dezelfde vijf vrouwen de kopgroep. Daar zat Van Vleuten niet bij. In de laatste beklimmming, acht kilometer voor de finish, probeerde Van Vleuten samen met Marianne Vos te breken met het peloton. Maar ze kwam in hevige regenbuien moeizaam de berg op en moest lossen. Vlak voor de finish keerde Van Vleuten terug in de kopgroep. Één demarrage was genoeg voor Van Vleuten om te winnen. In haar laatste jaar als wielrenster mag Van Vleuten in de regenboogtrui rijden. De Belgische Lotte Kopecky won het zilver.\n\nHet was lange tijd onzeker of Van Vleuten deel kon nemen aan het WK, nadat ze woensdag een breuk in haar elleboog opliep bij een val tijdens de gemengde ploegentijdrit. Vrijdagmiddag maakte de wielerbond bekend dat ze ondanks de breuk toch van start kon gaan.\n\nDe wegwedstrijd bij de mannen wordt in de nacht van zaterdag op zondag gereden.\n\nLees ook: Van Vleuten verrast iedereen, en vooral zichzelf met winst",
    "Vijfjarige verdrinkt in auto tijdens overstroming in Australië": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Ex-surfkampioen doodgeslagen in Australische pub": "In Australië is zaterdag Chris Davidson overleden na een gevecht in een pub. Dat melden Australische media.\n\nDavidson (45), een voormalig surfkampioen, kreeg zaterdagavond omstreeks 11 uur plaatselijke tijd een vuistslag aan een pub in de deelstaat New South Wales. Hij zou gevallen zijn, en zijn hoofd gestoten hebben op het trottoir. De politie kwam ter plaatse, en trof de man bewusteloos aan. Hij werd nog overgebracht naar een nabijgelegen ziekenhuis, maar overleed daar aan zijn verwondingen.\n\nDe 42-jarige man die de vuistslag uitdeelde, werd opgepakt. Hij wordt beschuldigd van doodslag.",
    "Australië en Nieuw-Zeeland benoemen Charles III tot staatshoofd": "Mart Hoogkamer vangt biertje (en drinkt hem op) bij zoveelste bierdouche",
    "Nederlandse tennissers tegen Australië in kwartfinales Daviscup": "Het Nederlandse Daviscupteam won deze week in Glasgow van Kazachstan, Groot-Brittannië en de Verenigde Staten, steeds met 2-1. Zaterdag stond in de laatste groepswedstrijd tegen de eveneens al geplaatste Amerikanen alleen de groepswinst op het spel. Tallon Griekspoor en Botic van de Zandschulp wonnen in het enkelspel van respectievelijk Tommy Paul en Taylor Fritz, waarna Wesley Koolhof en Matwé Middelkoop in het dubbelspel verloren van Rajeev Ram en Jack Sock. De eerste plek in groep D was toen echter al binnen.",
    "FOTOREEKS: Australië zwaait wereldkampioen Evenepoel uit, op weg naar België": "Remco Evenepoel is begonnen aan de vlucht huiswaarts. Na een drukke maar succesvolle week, is er nu een beetje tijd voor wat rust tijdens een lange vliegreis. Bestemming: België, waar het ongetwijfeld een pak minder rustig zal zijn.",
    "Australië: inheemse rugbyspelers klagen over discriminatie door coach": "De Australian Football League stelt een onderzoek in naar de klachten van Aboriginal-spelers, die beweren te zijn weggepest door een coach. Dit meldt de nieuwszender BBC.\n\n\n\n\n\nAboriginal-spelers van de Hawthorn Football Club uit Melbourne werden naar verluidt verteld dat ze moesten kiezen tussen hun carrière of hun gezin. Eén speler zou zelfs zijn verteld dat zijn partner maar een abortus moest ondergaan.\n\n‘Ik werd toen gemanipuleerd en overtuigd om mijn simkaart uit mijn telefoon te verwijderen, zodat er geen verder contact was tussen mijn familie en mij’, vertelt de speler. ‘Ze vertelden me dat ik vanaf die avond bij een van de andere coaches zou gaan wonen.’\n\n\n\n\n\nEen andere speler vertelde dat de Football Club op dezelfde manier reageerde, toen ze hoorden dat zijn partner zwanger was. Hij werd gedwongen om het contact met haar te verbreken. Ze kreeg later een miskraam.\n\nEen derde speler vertelde dat de club probeerde te voorkomen dat zijn familie ook naar Melbourne zou verhuizen.\n\nChris Fagan, de coach die zich aan deze intimidatie en discriminatie zou hebben schuldig gemaakt, heeft aangekondigd te zullen opstappen.",
    "Australische politie strikt? ‘In Nederland had Van der Poel ook aangehouden kunnen worden’": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Waarom de grootste kasteler van Australië kiest voor uitbreiding": "De grootste kasteler van groenten en fruit in Australië gaat uitbreiden met nog eens 12 hectare aan kassen. Dat doen ze op hun locatie in Tatura, Victoria, op basis van hun bewezen langetermijnstrategie.\n\n\"Toen we dit stuk land kochten, wilden we onmiddellijk beginnen aan een uitbreiding van 18 hectare, waarvan 12 hectare aan kassen en een geavanceerde verpakkings- en distributiefaciliteit van 12.000 m2,\" zegt Mike Nichol, directeur van Flavorite. Hij voegt eraan toe dat ze met deze extra 12 hectare verder kunnen gaan in het diversifiëren van hun gewassen. \"We breiden uit op basis van wat we al telen, zoals komkommers, tomaten (groot en klein), paprika's etc.\"\n\nMike Nichol, directeur van Flavorite\n\nHet bedrijf werd opgericht omdat de meerderheid van de tomaten in Australië een slechte kwaliteit hadden. \"30 jaar geleden smaakten de tomaten in Australië echt niet goed,\" zegt hij. \"In de loop van de jaren hebben we onze teelttechnieken verbeterd en daarmee ook de smaak van onze producten.\"\n\nDe markt is ook veranderd en consumenten willen steeds meer verschillende producten gebruiken. \"Mensen gebruiken meer ingrediënten in hun keuken en als je dat doet, ga je niet iets eten wat niet zo goed smaakt. Mike ziet dat ook terug in een uitbreiding van het segment met gezonde snacks. Consumenten zijn op zoek naar gezonde en handige alternatieven die eenvoudig in hun leven in te passen zijn.\n\nDe juiste balans\n\nDoor zich te richten op de smaak en de ontwikkeling van kleinere snackvariëteiten nemen de kosten ook toe, vooral die van meststoffen en energie. \"We moeten onze bedrijfsactiviteiten op een slimmere en duurzamere manier gaan uitvoeren,\" zegt Mike. \"Maar we moeten ook naar de positieve kant kijken van grote veranderingen zoals deze. Want je wordt erdoor gemotiveerd om te innoveren. Gelukkig hebben we langetermijncontracten af kunnen sluiten voor de energiekosten, nog voor de recente prijsstijgingen.\"\n\nToch betekent dat niet dat alles pais en vree is voor telers als Flavorite. Er moet nog aan een aantal dingen worden gewerkt om op de energiekosten te kunnen besparen zonder in te boeten op de kwaliteit en opbrengst. \"We zijn bijvoorbeeld schermen gaan gebruiken in de kas om het energieverbruik te verlagen en ons bewuster te worden van het energieverbruik in de wintermaanden. Zo kunnen we dat verlagen waar mogelijk.\"\n\nDe nieuwe kas van 6 hectare met jonge tomatenplanten\n\nToch kunnen ze daarmee niet voorkomen dat een deel van de kosten wordt doorberekend aan de consument. Australiërs zijn vrij loyaal aan in Australië geteelde producten. \"Aan de ene kant zijn er niet veel geïmporteerde producten in Australië. Aan de andere kant is de markt ontwikkeld in de afgelopen 30 jaar en waarderen consumenten de verbeterde kwaliteit en smaak van lokaal geteelde producten.\"\n\nTegemoet komen aan de vraag\n\nDe vraag zal dus blijven bestaan, maar de vraag is of er voldoende geproduceerd kan worden om daaraan te blijven voldoen? Op basis van deze achtergrond heeft Flavorite besloten uit te breiden. \"Binnen het hele segment is er nog een deel van de vraag onbeantwoord,\" zegt hij.\n\n\"Dit wordt voor een groot deel veroorzaakt door vollegrondstelers die minder hebben geplant door de verhoogde kosten, maar ook door het tekort aan arbeidskrachten. Veel telers zijn daarom voorzichtig en hebben de hoeveelheid veldgewassen verminderd. We hebben dit in de winter gezien, waardoor er veel minder producten verkrijgbaar waren op de markt. Met onze uitbreiding willen we tegemoet komen aan die openstaande vraag, de missende producten compenseren en de voedselzekerheid in Australië verhogen.\"\n\nAlhoewel de vollegrondstelers helaas te maken hebben gehad met slechte weersomstandigheden in Australië hebben de grote kastelers daar tot nu toe weinig hinder van ondervonden door hun beschermde omgevingen.\n\n\"Ik denk niet dat de kastelers minder zullen gaan planten,\" zegt Mike. \"We hebben gelukkig een goede positie en ik ben me ervan bewust dat dat niet voor iedereen geldt.\" Om de voedselzekerheid in Australië verder te verhogen, investeert Flavorite in een verpakkings- en distributiefaciliteit op hun locatie. \"We implementeren zoveel mogelijk automatisering om efficiënter te kunnen werken en onze afhankelijkheid van arbeidskrachten te verlagen. Met deze technologische voordelen kunnen we onze producten in de toekomst effectiever distribueren naar onze klanten.\"",
    "Wisselvallig weer bij WK Wielrennen in Australië": "Mick van Dijke tijdens het WK wielrennen. Foto: ANP/EPA/DEAN LEWINS AUSTRALIA AND NEW ZEALAND OUT\n\nDe deelnemers aan de wereldkampioenschappen wielrennen in het Australische Wollongong krijgen deze dagen te maken met bewolking, stevige buien en soms veel wind.\n\nTijdens de tijdritten eerder deze week was het aan de Australische oostkust zonnig en droog. De afgelopen dagen volgde echter een weersomslag naar wisselvallige omstandigheden. Sinds donderdag vallen er buien, al regent het soms ook langere tijd en de temperatuur is omlaag gegaan naar zo'n 15 of 16 graden. Met name vandaag staat er ook een stevige wind. De windrichting is noordoostelijk en dat betekent daar dat de wind vanaf zee waait. Meer warmte hoeft men voorlopig dus niet te verwachten.\n\nDit weekend worden de wegwedstrijden gereden. De wegwedstrijd voor junioren vrouwen is zaterdagochtend. Waarschijnlijk valt dan nog steeds af en toe regen, maar droge perioden gaan ook al wat meer overheersen. Vanaf de middag breekt de zon door en lijkt het vrijwel helemaal droog te worden. Dan wordt de wegwedstrijd voor elite vrouwen verreden, die dus geluk hebben. Het wordt dan 19 graden bij een stevige wind uit het zuiden tot zuidoosten, meestal rond kracht 4.\n\nZondag is de wegwedstrijd elite mannen. Het is dan de hele dag droog met zonnige perioden bij een graad of 20. De wind neemt bovendien langzaam in kracht af en zal een wat minder hinderlijke factor zijn.",
    "Lange reis, jetlag en hoge kosten: WK wielrennen in Australië is ingewikkeld": "De 95e editie van de wereldkampioenschappen wielrennen begint zondag in Australië, ver weg van de Europese basis van de sport. Door de lange reis, de jetlag en de stevige kosten zorgt de tweede WK 'Down Under' voor problemen.\n\nKarsten Kroon reed twaalf WK's in zijn profcarrière. Het toernooi van 2010 in het Australische Geelong was zijn lastigste, en niet alleen omdat hij een paar dagen voor de wegrit tijdens een training werd aangevallen door een agressieve Australische ekster.\n\n\"De jetlag maakte deze WK ingewikkeld\", zegt de oud-renner in gesprek met NU.nl. \"Vier of vijf uur tijdsverschil gaat nog wel, maar dit is acht uur en dat maakt het echt een ander verhaal. Je kunt dat enigszins opvangen door thuis al eerder naar bed te gaan, maar je zit ook met je hormonale balans die helemaal in de war is. Ik had veel last van de jetlag, kon er niet goed tegen.\"\n\nKirsten Wild, die in 2010 meedeed aan de wegrit bij de vrouwen, kon beter tegen het flinke tijdsverschil. Maar ook de eind vorig jaar gestopte Nederlandse benadrukt dat het voor iedere renner belangrijk is om goed na te denken over hoe je de nadelige gevolgen van de verre reis zoveel mogelijk kan beperken. \"Je kunt door een jetlag namelijk dagenlang van het padje zijn.\"\n\nWild volgde tijdens haar carrière altijd braaf een jetlagprotocol. Voor een reis naar Australië stond ze thuis steeds een uur eerder op, waardoor ze voor vertrek al minimaal de helft van het tijdsverschil van acht uur had overbrugd. \"Voor het thuisfront was het wat asociaal, want als ik aan het avondeten was, was de rest aan het lunchen\", zegt ze met een lach. \"Maar bij aankomst voelde ik me daardoor een stuk beter geacclimatiseerd.\"\n\nEenmaal in Geelong keek Wild samen met haar kamergenoot Chantal Blaak elke ochtend twintig minuten in een daglichtlamp, die de Nederlandse wielerbond KNWU aan de renners had gegeven om hun biologische klok te helpen. \"Dat was toen nog een vrij nieuwe gadget. Inmiddels zijn er lichttherapiebrillen die nog veel beter werken. Ik vond het altijd leuk om over dat soort dingen na te denken. Het voelde professioneel en je kreeg het gevoel dat je een stapje voorsprong had op de concurrentie.\"\n\nVan Vleuten en Evenepoel vertrokken dag na Vuelta\n\nDe vuistregel bij de aanpassing aan een jetlag is dat je een dag nodig hebt voor elk uur tijdsverschil. Door de drukke wielerkalender was het voor de meeste WK-deelnemers niet mogelijk om al acht dagen voor hun eerste wedstrijd in Australië te zijn.\n\nZo stapten Vuelta a España-winnaars Remco Evenepoel en Annemiek van Vleuten afgelopen maandag in het vliegtuig, een dag na het einde van de Ronde van Spanje. Zij horen zondag bij de favorieten voor de individuele tijdrit, het eerste onderdeel bij de WK in Wollongong.\n\n\"Annemiek is relatief laat afgereisd\", zegt Wild. \"Je zag daarom dat ze tijdens de Vuelta al bezig was met de WK, bijvoorbeeld door voor de derde rit 's ochtends nog een trainingsritje van 50 kilometer te doen. Maar het zal alsnog superlastig zijn voor Annemiek om zondag bij de tijdrit al volledig geacclimatiseerd te zijn. En dat geldt zeker voor de mannen die afgelopen zondag zeer vermoeid uit drie weken Vuelta kwamen, zoals Evenepoel.\"\n\nMathieu van der Poel begint zelfs pas zaterdagavond aan de lange reis naar Australië. Vanuit Brussel vliegt hij met een tussenstop in Dubai in zo'n 25 uur naar Sydney. Vanaf daar is het nog ongeveer een uur rijden naar het iets zuidelijker gelegen Wollongong.\n\n\"Het is een lange en vermoeiende trip, maar dat hoort erbij\", zegt Van der Poel. \"Ik slaap niet goed in een vliegtuig, dus het wordt rusten en wat films kijken. Ik kom maandagochtend lokale tijd na een gebroken nacht aan, maar dat hoeft niet slecht te zijn. Want normaal gesproken ben ik 's avonds moe genoeg om een goede eerste nacht te hebben.\"\n\nDe meeste WK-deelnemers trainden deze week al in Australië. De meeste WK-deelnemers trainden deze week al in Australië. Foto: AP\n\nVerschillende toppers slaan reis naar Australië over\n\nVan der Poel, die zich richt op de wegwedstrijd van volgende week zondag, besloot pas een kleine twee weken geleden dat hij meedoet aan de WK. De lange reis was een van de redenen voor zijn twijfel.\n\n\"We hebben het over mogelijke andere doelen in het najaar gehad, zoals de eendagskoersen in Italië. Ik denk dat veel renners getwijfeld hebben. Je ziet ook dat meerdere toppers ervoor kiezen om thuis te blijven.\"\n\nZo meldde de Franse outsider Benoît Cosnefroy, vorige week winnaar van de Canadese WorldTour-koers GP Quebec, zich af vanwege de lange reis. En ook de Deen Mads Pedersen slaat de WK over. \"Mijn vorm is geweldig, maar ik heb ook een leven naast het wielrennen\", zei de wereldkampioen van 2019 tijdens de Vuelta, waarin hij drie ritten won. \"Als ik de WK had gereden, dan was ik zeven weken van huis geweest. Dat leek me mentaal geen goed idee.\"\n\nMads Pedersen werd in 2019 wereldkampioen in Yorkshire. Hij is er niet bij in Australië. Mads Pedersen werd in 2019 wereldkampioen in Yorkshire. Hij is er niet bij in Australië. Foto: Getty Images\n\nIerse bond vindt WK te duur en stuurt geen renners\n\nOok is er nog de financiële component van een WK in Australië. KNWU-directeur Thorwald Veneberg vertelde twee weken geleden aan Trouw dat de kosten voor de Nederlandse bond oplopen naar zo'n 200.000 euro. \"Een WK is voor ons vaak duur, zeker omdat we in alle categorieën meedoen. Maar dit keer is het wel echt veel\", zei hij.\n\nDe Ierse bond besloot vanwege de hoge kosten dit jaar helemaal geen renners af te vaardigen naar de WK. En alle Nieuw-Zeelandse en sommige Australische renners, die tijdens het seizoen veelal in Europa wonen, moesten zelf hun reiskosten betalen als ze wilden meedoen.\n\n\"Ik vond de WK in Australië twaalf jaar geleden een fantastisch spektakel. En ergens is het wel goed dat de sport mondialer wordt\", zegt Wild. \"Maar voor de bonden is zo'n toernooi een flinke hap uit hun budget. En in deze tijd kun je je vanwege de duurzaamheid ook afvragen of het goed is dat het hele circus naar Australië en weer terug vliegt.\"\n\nDe WK wielrennen begint in de nacht van zaterdag op zondag om 1.35 uur (Nederlandse tijd) met de tijdrit voor vrouwen. De mannen starten om 5.40 uur aan hun tijdrit.",
    "Tom Dumoulin als toerist in Australië: ‘Familie had tickets al geboekt om bij mijn afscheid te zijn’": "Een speciale gast bij de WK wielrennen in Australië. Tom Dumoulin dook op in Wollongong. Hij viert aan de andere kant van de wereld vakantie met zijn familie. ,,De tickets hadden zij toch al geboekt.’’\n\nDoor Daniël Dwarswaard\n\n\n\nHij had hier in het Australische Wollongong zijn laatste kunstje willen tonen. Afscheid nemen van de wielerwereld met nog één laatste uithaal op zijn specialiteit, de tijdrit. Om de cirkel rond te maken. In 2010 reed hij als belofte een WK in Geelong, ook Australië. Als jong mannetje de wereld ontdekken.\n\nDat het perfecte afscheid er niet van kwam, is een bekend verhaal. Dumoulin hakte vorige maand zelf de knoop door om toen per direct te stoppen. Ook dit WK ging er niet meer van komen. De tank was leeg, de benen voelden op de training niet meer zoals ze eerder voelden. Nog een keer opladen voor zo’n groot doel, zat er niet meer in.\n\nToch dook Dumoulin maandag op langs het parkoers in Wollongong. Hij verblijft in Sydney met zijn familie. ,,Zij hadden de tickets toch al geboekt omdat ze aanvankelijk bij mijn afscheid wilden zijn. Nu maken we er een mooie vakantie van.’’\n\nZondag was hij niet bij de tijdrit aanwezig. Niet omdat hij dat niet wilde. Er reden die dag simpelweg geen treinen tussen Sydney en Wollongong. ,,Bij de wegwedstrijd ga ik zondag zeker een kijkje nemen.’’ Dumoulins oud-ploeggenoot Tobias Foss bij Jumbo-Visma werd tot ieders verrassing wereldkampioen. ,,Heel mooi. Tobias is een rustige en goede kerel.’’\n\nVrij snel na zijn aankondiging om te stoppen, ging Dumoulin op vakantie. Hij genoot in Costa Rica van het vrije leven. Concrete toekomstplannen heeft hij nog niet. ,,Er zijn al wel wat verschillende dingen op me afgekomen. Maar als ik straks weer in Nederland ben, ga ik heel rustig nadenken over de toekomst.’’\n\nVolledig scherm Tom Dumoulin is als toeschouwer aanwezig bij het WK in Australië. © AD Sportwereld\n\nWK wielrennen\n\nOp 18 september begint in Australische Wollongong het WK wielrennen. Bekijk hier het volledige programma, het parkoers en wie doen er namens Nederland mee?\n\nVolledig scherm Het parkoers voor de vrouwen en de mannen van de wegrace bij het WK wielrennen. © DPG Media, UCI\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "KNWU-coach blijft in Australië bij Mathieu Van der Poel: ‘Die herriemakers zijn vertrokken’": "Hoofdcoach Jan van Veen van wielerbond KNWU reist maandag niet mee terug met de nationale selectie die de afgelopen dagen uitkwam op de wereldkampioenschappen in Australië. Van Veen probeert de komende dagen Mathieu van der Poel bij te staan die dinsdag moet voorkomen .\n\nVan der Poel, de kopman van de ploeg, zat in de nacht van zaterdag op zondag enkele uren vast nadat er een klacht tegen hem was ingediend. Hij zou hardhandig hebben opgetreden toen enkele minderjarigen hem uit zijn slaap hielden. Een van de twee betrokken meisjes zou lichte verwondingen hebben opgelopen. De slapeloze nacht deed hem in de wegrace van de WK al na 30 kilometer opgeven.\n\n,,Mathieu maakt deel uit van een uitzending door de KNWU, dus het lijkt me gepast dat ik hier blijf”, meldde Van Veen vanuit het Novotel in Brighton-le-Sands, waar het incident had plaatsgevonden.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nVan Veen zei nog steeds geen idee te hebben wat zich op de negende verdieping van het hotel heeft afgespeeld. Van der Poel sliep daar met zijn vriendin. De later in Australië gearriveerde kopman was verkouden aangekomen waarop werd besloten hem niet op een kamer met collega-renner Jan Maas te leggen. ,,Dit zijn dingen die we natuurlijk liever niet zien. Maar het is niet zo dat we nu spijt hebben van zijn verhuizing. Ik ben dertig jaar met (schaats-)ploegen op pad geweest. Vaak genoeg zaten we dan verspreid in een hotel. Die herriemakers zijn in ieder geval vertrokken.”\n\nVan der Poel moet dinsdag voorkomen. Of een rechter dan meteen een oordeel velt, wist Van Veen zondag niet. ,,Dat horen we maandag.”\n\nWK wielrennen\n\nBekijk hier alle uitslagen van het WK in Wollongong.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Australië en Papoea-Nieuw-Guinea werken aan veiligheidspact tegen China": "De strijd om de invloedssfeer in Oceanië is volop gaande. Woensdag praatten de ministers van buitenlandse zaken van Australië en Papoea-Nieuw-Guinea verder over het sluiten van een wederzijds veiligheidspact, eind dit jaar. Nieuw-Zeeland en de Verenigde Staten zullen zich daar mogelijk bij aansluiten.\n\nChina is al een jaar of vijftien bezig tien eilandstaten het hof te maken om zijn militaire aanwezigheid en invloed te kunnen uitbreiden in de Stille Oceaan. Het land boekte onlangs zijn eerste grote succes met een veiligheidsovereenkomst met de Salomonseilanden, een direct buurland van Papoea-Nieuw-Guinea op zo’n 1400 kilometer afstand. Zo gaat China de Salomonseilanden helpen bij het handhaven van de orde als er een rebellie gaande is, zoals vorig jaar. China heeft toestemming om met marineschepen aan te leggen en ze op de Salomonseilanden te bevoorraden.\n\nEen nieuwe Koude Oorlog\n\nDe vrees van Australië en de Verenigde Staten is dat dit uitmondt in een marinebasis van de Chinezen midden in de Pacific, op zo’n 2000 kilometer van Australië. Deze week kondigden de Salomonseilanden aan dat het Amerikaanse marineschip Oliver Henry er niet mocht aanleggen. Ook de HMS Spey van de Britse marine werd toegang geweigerd. Voorlopig zijn er geen marineschepen van andere landen welkom, in afwachting van nieuw beleid.\n\nChina had Vanuatu, een andere eilandengroep, in 2018 al voorgesteld er een permanente basis te vestigen, maar dat werd door de eilandstaat geweigerd. Op Kiribati, dat onder de Amerikaanse staat Hawaï ligt, gaat China een start- en landingsbaan voor militaire vliegtuigen uit de Tweede Wereldoorlog opknappen. Kiribati zou ook met China in overleg zijn over een bilateraal veiligheidspact.\n\nBeeld Bart Friso\n\nEerder dit jaar zette China fors in op een samenwerkingsovereenkomst met eilandstaten in Oceanië. De Aziatische grootmacht dacht die in de zak te hebben, maar een bijeenkomst hierover van de tien landen ontplofte in het gezicht van Peking. Fiji en Micronesië, met nog een aantal andere eilandstaten, lieten zich fel uit over de toenadering van China.\n\nDe president van Micronesië vatte de kritiek bondig samen: “Dit dreigt in het beste geval uit te lopen op een Koude Oorlog en in het slechtste geval op een wereldoorlog”. China zegt de banden met de staten in Oceanië toch verder te willen aanhalen, maar doelde daarbij niet meteen op Australië en Nieuw-Zeeland.\n\nVerdwijnende eilanden\n\nDe Stille Oceaan met al zijn eilandstaten is cruciaal als het gaat om de vrije doorvaart van de Verenigde Staten naar Zuidoost-Azië. Militaire Chinese bases in Oceanië kunnen die vrije zeeroutes in gevaar brengen. Australië en Nieuw-Zeeland zien een oprukkend China als een bedreiging.\n\nSinds de Tweede Wereldoorlog werd Oceanië beschouwd als de achtertuin van de Verenigde Staten, die het gebied tegen een hoge prijs aan mensenlevens heroverden op de Japanse bezetters. De laatste decennia is er echter weinig aandacht besteed aan de eilandstaten, terwijl China met goedkope leningen, infrastructuurprojecten en allerlei hulp kwam aanzetten.\n\nOok is er vanuit diverse eilandenstaten zware kritiek op de verwaarlozing van de relatie door Australië onder de vorige minister-president, Scott Morrison. Voor de eilandstaten is klimaatopwarming een groot probleem - hierdoor dreigen eilanden onder water te verdwijnen - maar voor Morrison was dat geen prioriteit. De nieuwe Australische premier Anthony Albanese zegt nu mee te willen werken aan oplossingen hiervoor.\n\nLees ook:\n\nChina en Australië strijden om de gunst van eilandstaten.\n\nChina en Australië zijn verwikkeld in een diplomatieke strijd om invloed in de Stille Oceaan. Terwijl de Chinese minister van buitenlandse zaken Wang Yi zijn reis langs tien landen afrondt, gaat zijn Australische collega Penny Wong op bezoek in onder meer Samoa en Tonga.\n\nNieuwe premier Australië belooft zijn land een groene toekomst\n\nDat Scott Morrison geen klimaatbeleid van betekenis wilde voeren, lijkt een van de redenen dat hij nu weggestemd is door de Australische kiezers.",
    "‘Koningin hield Australië in haar hart’, schrijft premier": "Volgens de premier van Australië, Anthony Albanese, markeert het overlijden van Elizabeth II „het einde van een historisch bewind”. De koningin, ook staatshoofd van Australië, had inderdaad een lange en innige band: in 1954, een jaar na haar kroning, was zij de enige regerende soeverein die ooit Australië bezocht, en daarna volgden nog vijftien andere bezoeken. „Het was duidelijk dat Hare Majesteit Australië in haar hart hield”, staat in de verklaring van Albanese.\n\nHij roemt Elizabeth ook om de „behendige diplomatie” waarmee zij de diversiteit van het moderne Gemenebest - een belangrijk deel van de hervormingen in het ‘tweede Elizabethaanse tijdperk’- juist wist te verbinden. „In landen over de hele wereld zal worden gerouwd om haar heengaan.” Albanese citeert juist de koningin zelf, die verdriet ooit omschreef als „de prijs die we betalen voor liefde”.\n\nDit artikel maakt ook deel uit van ons liveblog: Premier hoorde om 17.30 van overlijden Queen, menigte bij Buckingham Palace",
    "Eksters bedreiging voor wielrenners op WK in Australië": "Hoewel de renners een helm dragen, is de dreiging van de vogels met scherpe snavels een zorg. \"Een vrij grote vogel kwam heel dichtbij en bleef me maar volgen,\" vertelde Remco Evenepoel, de Belg die vorige week nog de Ronde van Spanje won, aan cycling.com. \"Het was angstaanjagend. Maar dat is Australië blijkbaar. Ik hoop dat het de enige keer is dat het gebeurt.\" Evenepoel is een van de favorieten in de tijdrit voor de mannen, waar de beslissing zondagochtend rond 9.00 uur (Nederlandse tijd) valt. Eerder zijn de vrouwen aan de beurt.",
    "Aesop brengt een vleugje Australië naar Canada": "In de jaren zestig zijn veel wijken in Canada’s metropool veranderd door grootschalige vastgoedprojecten. Behalve Yorkville: een wijk waar nog veel van de oorspronkelijke Victoriaanse gebouwen bewaard zijn gebleven...\n\nCosmeticamerk Aesop, bekend om zijn rechttoe rechtaan winkels over de hele wereld, opende onlangs een nieuwe flagshipstore. Opende het zeepmerk twee jaar geleden nog een shop-in-shop in thuisland Australië , nu is Aesop de oceaan overgestoken met een minstens zo simplistische winkel in Toronto, Canada.\n\nCosmeticamerk Aesop, bekend om zijn rechttoe rechtaan winkels over de hele wereld, opende onlangs een nieuwe flagshipstore. Opende het zeepmerk twee jaar geleden nog een shop-in-shop in thuisland Australië, nu is Aesop de oceaan overgestoken met een minstens zo simplistische winkel in Toronto, Canada.\n\nIn de jaren zestig zijn veel wijken in Canada’s metropool veranderd door grootschalige vastgoedprojecten. Behalve Yorkville: een wijk waar nog veel van de oorspronkelijke Victoriaanse gebouwen bewaard zijn gebleven en nu een populaire bestemming in de binnenstad is geworden.\n\nHet cosmeticamerk bouwt voort op het Victoriaanse erfgoed. In de winkel is overal een dieprode bordeauxkleur te vinden om een huiselijke sfeer neer te zetten. Ook ronde en ovale vormen komen terug, die kenmerkend zijn binnen Victoriaanse architectuur.\n\nAnders dan bijvoorbeeld de winkel in Brisbane – waar donkerrode, gladde oppervlakten de boventoon voeren – is in deze winkel veel hout en reliëf te vinden. In plaats van het gebruik van grote, zilveren wasbakken aan de zijkant van de winkel, zijn de wasbakken in deze winkel geïntegreerd in een wasmeubel in het midden van de winkel.\n\nOm het huiselijke gevoel nog beter neer te zetten, heeft het cosmeticamerk ervoor gekozen om in het midden van de winkel een grote, ronde bar te plaatsen. Geen hoogglans wit of roestvrij staal: deze balie lijkt nog het meest op zandsteen. Logisch: Aesop richt zijn winkels altijd in op inspiratie van natuurlijke materialen en omgevingen.\n\n\n\n",
    "Ongevaccineerde Novak Djokovic heeft geen spijt en wacht op nieuws uit Australië: ‘Het ligt niet in mijn handen’": "Novak Djokovic heeft ondanks het missen van twee grandslamtoernooien geen spijt van het weigeren van de coronavaccinatie. De voormalige nummer 1 van de wereld voelde zich wel slecht door het niet mogen meedoen aan de Australian Open en US Open, ,,maar ik wist wat de gevolgen zouden zijn en die heb ik geaccepteerd”.\n\nDjokovic zakte door zijn afwezigheid op de Grand Slams en doordat er op Wimbledon geen punten werden uitgedeeld, naar de zevende plaats op de wereldranglijst. ,,Ik ben natuurlijk niet gewend om zulke lange onderbrekingen tussen de toernooien te hebben\", aldus de Serviër. ,,Maar het is wat het is. Dat was de situatie waar ik in zat. Ik ben blij dat ik de meeste toernooien de komende tijd kan spelen.”\n\nDe 35-jarige Serviër weet nog niet of hij aan de komende editie van Australian Open, de eerste grandslam van het nieuwe jaar, mag meedoen. ,,Ik wacht op duidelijkheid. Het ligt niet in mijn handen. Ik hoop dat ik snel goed nieuws krijg.”\n\nBegin dit jaar kreeg Djokovic een inreisverbod voor drie jaar toen Australië hem het land uitzette, maar premier Scott Morrison heeft gezegd dat dat kan worden opgeheven. Het toernooi is in januari.",
    "Australisch onderzeebootprogramma ondanks zorgen 'op schema'": "Australisch onderzeebootprogramma ondanks zorgen 'op schema'\n\nDoor: Jaime Karremann\n\nBericht geplaatst: 19-09-2022 | Laatst aangepast: 19-09-2022\n\n\n\nHet programma ter vervanging van de Australische Collinsklasse-onderzeeboten, een samenwerking tussen de VS, Groot-Brittannië en Australië, ligt volgens de Australische minister van Defensie op schema. Minister Richard Marles maakte bekend dat begin volgend jaar een advies zal verschijnen over het te kiezen onderzeebootontwerp.\n\n\n\n\n\nDe Astuteklasse zal bestaan uit zeven onderzeeboten, waarvan de eerste in 2010 in dienst werd gesteld en de laatste in 2026. HMS Anson is de vijfde boot. Hier te zien in mei 2021, vier maanden voor indienststelling. (Foto: Britse marine)\n\n\n\nVorige week was het een jaar geleden dat Australië het contract met het Franse Naval Group voor de bouw van nieuwe onderzeeboten verscheurde. Jarenlang was gewerkt aan dieselelektrische vervangers van de Collinsklasse toen op een ochtend (lokale tijd) de Fransen aan de kant werden gezet, in ruil voor een samenwerking met de Verenigde Staten en Groot-Brittannië onder de noemer AUKUS. Australië wilde met de oude bondgenoten nucleaire onderzeeboten bouwen.\n\n\n\n\n\n\n\nComplexe route\n\nNucleaire onderzeeboten zijn een logische keuze voor een land met de afmetingen van Australië en het uitgestrekte operatiegebied. Ter illustratie: de dieselelektrische Collinsklasse onderzeeboot doet ongeveer elf dagen om van de onderzeebootbasis in Perth naar de marinebasis in Brisbane te varen. In zo'n twee weken kan een dieselelektrische sub (een SSK) van Perth in de Zuid-Chinese Zee zijn. Met een kruissnelheid van ruim 20 knopen heeft een nucleaire onderzeeboot slechts de helft van de tijd nodig.\n\n\n\nToch is de AUKUS-route niet de makkelijkste. Australië heeft nooit nucleaire onderzeeboten gehad, een nucleaire industrie is in Australië bij wet verboden, de Britten en de Amerikanen hebben nooit eerder nucleaire onderzeeboten geëxporteerd en het programma moet van voor af aan beginnen. En dat terwijl er veel haast is. De Collinsklasse (slechts iets jonger dan de Walrusklasse) wordt weliswaar gemoderniseerd, maar zal niet nog decennia mee kunnen gaan. Daar komt bij dat de veiligheidssituatie in Azië verslechtert: zie alleen al de situatie rond Taiwan.\n\n\n\nVoor de komst van de nieuwe nucleaire onderzeeboten zal de Australische onderzeedienst nog geduld moeten hebben. Volgens het Australische ministerie van Defensie wordt in het volgende decennium de overstap naar nucleaire boten gemaakt, al zegt dat nog niet zoveel over wanneer de nieuwe boten in dienst worden gesteld. Sommige experts verwachten de boten pas over twintig jaar.\n\n\n\nAUKUS is een complex programma en de zorgen rond dit programma groeien. Een van de directeuren van de denktank Lowy Institute zei vorige week tegen de Guardian dat er een mogelijkheid is dat de AUKUS-onderzeeboten er nooit zullen komen.\n\n\n\n\n\n\n\nOntwerpkeuze\n\nDe Australische minister van Defensie Richard Marles liet vorige week echter tijdens een persbriefing weten dat het programma vorm krijgt en op schema ligt. Veel informatie is er nog niet. Marles zei dat in maart volgend jaar een advies wordt uitgebracht aan de regering over een ontwerp. Een uniek Australisch ontwerp zal het niet worden, zei de minister, die sprak over een \"wees-klasse\" verwijzend naar zo'n ontwerp. Daarmee sloot hij de minst waarschijnlijke optie uit, omdat het ontwerp hoe dan ook gebaseerd zal zijn op een Britse of Amerikaanse onderzeeboot. \"Vanzelfsprekend is het wenselijk dat de onderzeeboot waarmee wij opereren, ook gebruikt wordt door een ander land\", voegde Marles er aan toe.\n\n\n\nMomenteel klinken de Britse Astuteklasse en de Amerikaanse Virginiaklasse onderzeeboten als de meest logische 'moederontwerpen', maar dat zijn ontwerpen van jaren terug. Een andere optie is dat de Australiërs meeliften met een nog te bouwen klasse. (Terwijl de laatste Astuteklasse nog gebouwd moet worden, zijn in 2021 al 350 ontwerpers en ingenieurs aan de opvolger van de Astute begonnen.)\n\n\n\nOm al wel bekend te raken met de nucleaire boten wordt Australisch onderzeebootpersoneel toegelaten tot opleidingen voor nucleaire boten in de VS en Groot-Brittannië. Ook zullen Australiërs zich voegen bij Britse onderzeebootbemanningen aan boord van Astuteklasse boten.\n\n\n\nHelp je Marineschepen.nl?\n\nMet jouw donatie kan Marineschepen.nl -onafhankelijk- nieuws- en achtergronden blijven publiceren.\n\n\n\n\n\n\n\n\n\nOf scan deze QR-code met je telefoon.\n\n\n\n\n\nMeer info over donaties aan Marineschepen.nl lees je op de donatiepagina. Met jouw donatie kan Marineschepen.nl -onafhankelijk- nieuws- en achtergronden blijven publiceren.Of scan deze QR-code met je telefoon.\n\nTijdelijk en alternatief\n\nDoordat het nog lang zal duren voor de eerste Australische nucleaire onderzeeboot inzetbaar is, wordt in Australische media ook een interim-oplossing als optie genoemd. Het zou dan gaan om een dieselelektrische boot, die op relatief korte termijn de Collins kan vervangen terwijl het nucleaire programma doorgaat. Howel door het Zweedse Saab (bouwer van de Collins) met interesse naar het Australische dossier wordt gekeken, lijkt op het interim-vlak nog geen concrete stappen te zijn gezet.\n\n\n\nOndertussen zijn sinds de nieuwe Australische regering zitting heeft genomen de banden met Frankrijk weer aangehaald. De Franse president Emmanuel Macron zou in juli Australië het voortzetten van de ontwikkeling van vier onderzeeboten door Naval Group hebben voorgesteld.\n\n\n\n\n\n\n\nPlease enable JavaScript to view the comments powered by Disqus. comments powered by Disqus\n\n\n\n\n\nMarineschepen.nl\n\n\n\nContact\n\n\n\nOver deze site\n\n\n\nAdverteren\n\n\n\nDoneren\n\nBlijf op de hoogte via:\n\n\n\nTwitter\n\n\n\nFacebook\n\n\n\nLinkedIn\n\n\n\nInstagram\n\n\n\nCopyright\n\n\n\nAlle rechten voorbehouden.\n\nSinds 13 augustus 2001",
    "Entourage Mathieu van der Poel en KNWU onder vergrootglas na WK-debacle: ‘Dit heeft toch niemand kunnen voorzien?’": "‘Horzel’ Marten de Roon kan ook op het WK nuttig zijn: ‘Hij kan heel goed organise­ren’\n\nDe 1-0 overwinning op België was ook de laatste test voor het WK. Bondscoach Louis van Gaal koos voor Marten de Roon als vervanger van Frenkie de Jong. Oranje kreeg daarmee zijn eigen ‘klever’ op een spelbepalende middenvelder van de tegenstander. Het kan ook een optie zijn straks bij het WK.\n\n9:39",
    "Kaderovereenkomst EU-Australië: Raad neemt besluit aan": "De Raad heeft vandaag een besluit aangenomen over de sluiting van een kader­overeenkomst tussen de Europese Unie en haar lidstaten, en Australië. Dit besluit effent aan EU‑zijde de weg voor de inwerkingtreding van de overeenkomst vóór eind oktober 2022.\n\nDeze ambitieuze overeenkomst is uitermate bevorderlijk voor het partnerschap tussen de EU en Australië, dat is gebaseerd op gemeenschappelijke waarden en beginselen, zoals de eerbiediging van de democratische beginselen, de mensen­rechten en fundamentele vrijheden, de rechts­staat, internationale vrede en veiligheid. Zij zal de leidraad voor de toekomstige samenwerking tussen de beide partijen vormen en hen in staat stellen de uitdagingen op het gebied van buitenlands en veiligheids­beleid, duurzame ontwikkeling, klimaat­verandering en economische en handels­aangelegenheden aan te gaan.\n\nDaarnaast omvat de overeenkomst samenwerking op een breed spectrum van beleids­gebieden, zoals gezondheid, milieu, energie, onderwijs, cultuur, werkgelegenheid, rampen­beheer, visserij en maritieme aangelegenheden, vervoer, juridische samenwerking, witwassen en terrorisme­financiering, georganiseerde criminaliteit en corruptie. Bovendien zal zij nauwere banden tussen leiders in de regering, het bedrijfsleven en het maatschappelijk middenveld aanmoedigen.\n\nAchtergrond en volgende stappen\n\nOp 15 april 2016 hebben de hoge vertegenwoordiger en de Commissie bij de Raad een gezamenlijk voorstel ingediend voor een besluit van de Raad betreffende de ondertekening en de voorlopige toepassing van de kader­overeenkomst tussen de Europese Unie en haar lidstaten, enerzijds, en Australië, anderzijds. De overeenkomst is op 7 augustus 2017 in Manilla (Filipijnen) ondertekend, na een besluit van de Raad tot goedkeuring van de ondertekening.\n\nOp 28 november 2016 hebben de hoge vertegenwoordiger en de Commissie bij de Raad een gezamenlijk voorstel ingediend voor een besluit van de Raad betreffende de sluiting van de kader­overeenkomst, en op 18 april 2018 heeft het Europees Parlement zijn goedkeuring daaraan gehecht. Op 27 juli 2022 was de overeenkomst door alle lidstaten geratificeerd.\n\nHet besluit betreffende de sluiting van de kader­overeenkomst treedt vandaag in werking, d.w.z. op de datum van de aanneming ervan, en de kader­overeenkomst zelf treedt in werking op de 30e dag na de datum waarop de partijen elkaar in kennis hebben gesteld van de voltooiing van hun respectieve wettelijke procedures.",
    "Charles III officieel benoemd tot staatshoofd Australië": "Canberra\n\nEen dag na de proclamatieceremonies in Londen is de Britse koning Charles III zondag benoemd tot het nieuwe staatshoofd van Australië. De bijbehorende verklaring werd tijdens een ceremonie in het parlement in de hoofdstad Canberra gepresenteerd door gouverneur-generaal David Hurley, meldt het Australische persbureau AAP. Er waren parlementsleden en senatoren uit alle politieke kampen aanwezig.\n\nNa de proclamatie werd het Britse volkslied gespeeld met de nieuwe regel 'God Save the King'. De vlaggen, die halfstok hingen vanwege het overlijden van koningin Elizabeth, werden weer gehesen. Veel mensen hadden zich verzameld voor het parlementsgebouw om de plechtigheid bij te wonen.\n\nHurley, die door de Britten is aangesteld om de vorst in Australië te vertegenwoordigen, beschreef Australië als een \"onvoltooid product\" dat nu een nieuw tijdperk ingaat. \"De meeste Australiërs kenden geen wereld zonder koningin Elizabeth II, haar dood is het einde van een tijdperk.\"\n\nPremier Anthony Albanese zei dat er grote droefheid was over de dood van de koningin. \"Koningin Elizabeth werd bewonderd om haar plichtsbesef, om haar toewijding aan de mensen van het Verenigd Koninkrijk, de mensen van het Gemenebest, inclusief Australië, en aan de wereld in het algemeen.\"\n\nIn een interview met de nieuwszender ABC stelde de premier dat het nu niet het moment is om de decennialange discussie over de vorming van een republiek nieuw leven in te blazen. Hij riep donderdag 22 september uit tot dag van rouw. Zowel Hurley als Albanese reizen naar Londen om de uitvaart van Elizabeth bij te wonen.",
    "Australische man (77) gedood door kangoeroe die hij als huisdier hield": "AFP\n\nNOS Nieuws • dinsdag 13 september, 04:10 Australische man (77) gedood door kangoeroe die hij als huisdier hield\n\nIn Australië is zondag een 77-jarige man gedood door een kangoeroe die hij vermoedelijk als huisdier hield. Dat heeft de Australische politie vandaag bekendgemaakt.\n\nDe man woonde in een afgelegen gebied in de deelstaat West-Australië. Hij werd met hevige verwondingen thuis aangetroffen door een familielid. Ambulancepersoneel kwam ter plaatse om te helpen, maar dat mocht niet meer baten. Volgens Australische media bezweek de man ter plekke aan zijn verwondingen.\n\nToen de hulpdiensten arriveerden konden zij vanwege het dier in eerste instantie niet bij de man komen. De agenten schoten de kangoeroe daarom dood. Volgens de autoriteiten ging het zeer vermoedelijk om een wild dier dat de man om onduidelijke redenen in huis had.\n\nAlleen in de Australische deelstaat Victoria is het onder strikte voorwaarden toegestaan om een kangoeroe als huisdier te hebben. De dieren vallen in het wild zelden mensen aan, de laatst bekende aanval was in 1936.",
    "Uniek: Nederlander doet namens Vaticaanstad mee aan WK wielrennen": "Vaticaanstad, dat wordt geregeerd door de paus, is sinds vorig jaar aangesloten bij de internationale wielrenunie UCI. In de Italiaanse krant de Gazzetta dello Sport werd eerder deze maand uitgelegd hoe het kan dat de Nederlander Rien Schuurhuis in beeld is gekomen als deelnemer voor het WK.\n\nGetrouwd met ambassadrice\n\nDe 40-jarige Nederlander is getrouwd met Chiara Porro, de Australische ambassadrice in Vaticaanstad. Schuurhuis reed zijn wedstrijden voornamelijk in Azië en Australië in de jaren 2016 en 2018. Vorig jaar nam hij deel aan het Nederlands kampioenschap tijdrijden. Hij werd daarin 40e en finishte op ruim vijf minuten van winnaar Tom Dumoulin.",
    "Australië": "Albert Park Circuit (Melbourne)\n\nEerste Grand Prix: 1996\n\nLengte: 5,278 km\n\nDe Grand Prix van Australië staat sinds 1985 op de kalender en wordt sinds 1996 verreden op Albert Park in Melbourne. Het semi-stratencircuit wordt eens per jaar omgetoverd tot racebaan, waar de ideale Formule 1-auto een combinatie moet hebben van veel downforce en motorvermogen. De baan is smal waardoor inhalen moeilijk is.",
    "Oudste hart ooit ontdekt in Australië": "Het maar liefst 380 miljoen jaar oude hart dat ooit aan een vis toebehoorde, werpt nieuw licht op de evolutie van ons eigen lichaam.\n\nOnderzoekers hebben in de Gogo-formatie, een geologische formatie gelegen in West-Australië, een bizarre ontdekking gedaan. Hier stuitten ze op een maar liefst 380 miljoen jaar oud hart: het oudste hart dat ooit is gevonden. De ontdekking is opmerkelijk, aangezien zachte weefsels van prehistorische soorten zelden goed de tand des tijds weten te doorstaan. “Ik was echt verbaasd een prachtig bewaard gebleven hart van een 380 miljoen jaar oude voorouder te vinden,” aldus onderzoeker Kate Trinajstic.\n\nVis\n\nHet maar liefst 380 miljoen jaar oude hart heeft ooit aan een vis toebehoord die leefde gedurende het Devoon (een tijdperk dat duurde van 419,2 tot 358,9 miljoen jaar geleden). Het S-vormige hart bestaat uit twee holtes met een kleinere hartkamer bovenop. “Wat echt uitzonderlijk is, is dat de zachte weefsels in drie dimensies bewaard zijn gebleven,” zegt onderzoeker Per Ahlberg. “In de meeste gevallen blijven zachte weefsels alleen bewaard in afgeplatte fossielen, waarbij het niet meer is dan een vlek op het gesteente.”\n\nHet hart zit overigens ingebed in gesteente; onderzoekers gebruikten laserstralen om het fossiel te scannen en te bestuderen. “We hebben het geluk dat moderne scantechnieken ons in staat stellen dergelijke kwetsbare, zachte weefsels te bestuderen zonder ze te vernietigen,” vertelt Ahlberg. “Een paar decennia geleden zou het project onmogelijk zijn geweest.”\n\nAndere organen\n\nNaast het hart, vonden de onderzoekers ook de bijzonder goed bewaard gebleven gefossiliseerde resten van de maag, darm en lever.\n\nHet betekent dat ze een bijzonder inkijkje kregen in de exacte positie van de organen in het lichaam van een prehistorische vis. “Voor de eerste keer kunnen we de positie van organen in een primitieve kaakvis aanschouwen,” zegt Trinajstic. En dat levert verbazingwekkende nieuwe inzichten op. “We waren vooral verrast dat de organen niet eens zoveel verschillen van de onze.”\n\nHaai\n\nToch bestaat er één cruciaal verschil. Zo is de lever een stuk groter, wat ervoor zorgde dat de vis kon drijven. Dit heeft het dier overigens gemeen met haaien. Daarnaast blijkt dat het hart van de prehistorische vis zich vlak naast zijn bek, net onder de kieuwen bevindt – net als bij haaien van vandaag de dag. De onderzoekers stellen dan ook dat de anatomie heel vergelijkbaar is met dat van de hedendaagse haai. En dat is opmerkelijk. “Evolutie wordt vaak gezien als een reeks kleine stappen,” legt Trinajstic uit. “Maar deze oude fossielen suggereren dat er een grotere sprong heeft plaatsgevonden van kaakloze vissen naar kaakdieren.”\n\nMeer over kaakdieren\n\nDe kaakdieren die vandaag de dag nog in leven zijn, zijn onder te verdelen in twee groepen: de kraakbeenvissen (waaronder de haaien vallen) en de beenvisachtigen. Die laatste groep is belangrijk, omdat hiertoe niet alleen de beenvissen behoren: binnen deze groep vinden we ook de gemeenschappelijke voorouder van alle op het land levende organismen (waaronder de mensen). Welbeschouwd stammen we immers allemaal van de vis af.\n\nDat bepaalde kenmerken al zo ver gevorderd waren in zulke vroege, gewervelde dieren, is interessant. Volgens de onderzoekers kan dit bovendien nieuw licht werpen op de evolutie van ons eigen lichaam. Zo verschaft dit onder andere nieuw inzicht in hoe het hoofd-halsgebied begon te veranderen. Uiteindelijk kwam hier ruimte voor kaken; een kritieke fase in de evolutie van het menselijk lichaam. Kortom, de ontdekking van de gemineraliseerde organen verduidelijkt de evolutionaire overgang naar hedendaagse kaakdieren – waartoe ook zoogdieren en mensen behoren (zie kader).\n\nDe onderzoekers zijn meer dan enthousiast over hun ontdekking. “Dat we nu goed bewaard gebleven, zachte organen van oude vissen hebben gevonden, is echt een droom van paleontologen,” zegt onderzoeker John Long. “Deze fossielen zijn zonder twijfel de best bewaarde exemplaren ter wereld. Ze tonen de waarde van de Gogo-fossielen voor ons begrip van de stappen die in onze verre evolutie zijn gezet.”",
    "WK wielrennen in Australië is ‘megaduur’ en daarom blijven landen weg": "De WK wielrennen, van 18 tot 25 september in het Australische Wollongong, moet een groot sportfeest worden in een land dat lang dicht was vanwege corona. Maar er zijn problemen, financiële vooral. Ierland heeft zich al teruggetrokken en andere landen, waaronder Nederland, moeten vanwege de verwachte kosten andere geplande trainingskampen annuleren.\n\nMaandag maakte Ierland de beslissing niet af te reizen, omdat de begroting van de trip de beschikbare middelen ‘ver zou overschrijden’, terwijl de kans op succes nihil was. Matt McKerrow, baas van de federatie, stelde dat een ander besluit niet mogelijk was, omdat na corona de kosten voor sommige evenementen met 70 tot 80 procent zijn toegenomen.\n\nZelf bijbetalen\n\nEn Ierland is niet het enige land dat financieel de reis niet rond krijgt. Vorige week verschenen berichten in Nieuw-Zeelandse media dat renners (die vaak in Europa verblijven) zelf moeten bijbetalen, omdat de kosten voor de reis hoger zijn dan het totale budget dat de nationale wielerbond van dat land jaarlijks beschikbaar heeft. Een deel van de vooraf verwachte selectie heeft daarom aangegeven de WK te schrappen, aldus renner Sam Bewley tegen de site stuff.co.nz.\n\nNederland gaat met een grote delegatie van ongeveer veertig mensen naar Australië. Maar dat is wel ‘megaduur’, zo klinkt het. “Inmiddels loopt de kostenpost al op naar zo’n 200.000 euro”, zegt KNWU-directeur Thorwald Veneberg. “Een WK is voor ons vaak duur, zeker omdat we in alle categorieën meedoen. Maar dit keer is het wel echt veel.”\n\nEen groot gedeelte gaat op aan de vlucht, die voor één persoon tussen de 2500 en 3500 euro kost ‘voor een normale economy-class’. Ook het hotel en de aangevraagde visa zijn duur. Die laatste zijn al 350 euro per persoon. Nederland neemt bovendien graag een eigen barista mee, om een koffiehoekje te genereren. Veneberg: “Maar als wij dat doen, moeten we meer aan het hotel betalen, omdat we daar dus géén koffie afnemen.”\n\nGroot gat in begroting\n\nDe KNWU krijgt van sportkoepel NOC-NSF dit jaar rond de 800.000 euro. De WK slaat dus een groot gat in die begroting. Veneberg: “Aan coaches is gevraagd of andere evenementen, zoals bijvoorbeeld trainingskampen, kunnen worden geschrapt.” Ierland kiest er nu voor om juist wel de andere evenementen voor onder meer jeugdteams voorrang te geven.\n\nBij het WK veldrijden, afgelopen januari in de VS, koos Nederland ervoor om slechts deelnemers af te vaardigen die voor een medaille of een top-vijf konden fietsen. Veneberg: “Bij de WK in Wollongong hebben we op alle onderdelen kans. Daarom gaan we ‘volledig’.”\n\nDe bonden moeten zelf opdraaien voor de kosten. Alleen voor de mixed relay, het onderdeel waar mannen en vrouwen samen een tijdrit rijden, is een financiële compensatie vanuit de internationale wielerunie beschikbaar. Het is daarom de vraag of er nog meerdere landen zullen afhaken.\n\nVeneberg zegt dat de bonden waarmee de KNWU contact heeft, niet twijfelen. Een WK niet rijden is in het rijke Europa niet aan de orde, zeker niet voor een land als Nederland. “Wel maakt iedere bond zijn eigen keuzes om het budget enigszins binnen de perken te houden. Die zijn veel scherper dan andere jaren.”\n\nVeneberg: “En Australiërs hebben dit elk jaar hè, als ze naar Europa reizen. Maar het zou wel een idee zijn dat als een groot toernooi daar wordt gehouden, dat dan wordt gepland rond de koersen die daar worden gereden. Bijvoorbeeld in januari, als ook de Tour Down Under wordt georganiseerd. Dan zijn de kosten wellicht te verdelen tussen de teams en de bonden. Dat helpt, en het is bovendien veel duurzamer.”\n\nLees ook:\n\nTom Dumoulin gaat niet meer naar WK en beëindigt loopbaan: ‘Tank is leeg’\n\nTom Dumoulin stopt per direct met wielrennen. Dat liet de winnaar van de Ronde van Italië van 2017 half augustus via sociale media laten weten. De Limburger was aanvankelijk van plan om zijn loopbaan volgende maand na de WK in het Australische Wollongong te beëindigen.",
    "Nederlands rapport over mogelijke oorlogsmisdaad door Australische militairen in Uruzgan is spoorloos": "Nederlandse militairen hebben in 2010 melding gemaakt van een mogelijke oorlogsmisdaad door Australische militaire elite-eenheden, in Uruzgan. De melding ging over de marteling van en moord op een Afghaanse burger. Het rapport waarin dat staat, is destijds binnen de krijgsmacht digitaal en fysiek verspreid, maar leidde niet tot actie. Volgens het ministerie van Defensie is het nu onvindbaar.\n\nDit blijkt uit onderzoek van NRC op basis van documenten en gesprekken met betrokkenen in de afgelopen maanden. De Australische troepen waren ervan overtuigd dat de Afghaanse man betrokken was bij de dodelijke aanslag op twee Nederlandse mariniers op 17 april 2010: hij zou de bommenmaker zijn. Ze vertelden aan de Nederlandse mariniers waar de man was en die pakten hem op.\n\nLees hier het onderzoeksverhaal: Een rapport over de marteling en dood van een burger uit Uruzgan is bij Defensie zoekgeraakt\n\nNederlandse inlichtingenofficieren verhoorden hem, maar lieten hem weer vrij. Er was geen bewijs en ze raakten zelfs overtuigd van zijn onschuld. Volgens hen was de man een jonge, lokale boer met mogelijk dezelfde naam als de vermeende bommenmaker.\n\nNiet lang daarna brachten de Australische troepen de man alsnog om het leven. Hij werd daarbij gemarteld en vermoord, vertelden meerdere lokale bronnen aan de Nederlandse inlichtingenofficieren. De Australiërs zouden de man voor de ogen van zijn familie uit zijn huis hebben gehaald, zijn mondhoeken hebben opengesneden, zijn tong uit zijn mond hebben gehaald. Een kogel ging door zijn achterhoofd.\n\nEen Nederlandse inlichtingenofficier maakte er een rapport over op, een zogeheten Special Report. Een papieren versie daarvan ging volgens meerdere bronnen naar het bureau van de commandant van de Task Force Uruzgan (TFU), Kees van den Heuvel, en een ging naar het hoofd Inlichtingen. Daarnaast belandde het in een digitaal systeem waartoe ook de militaire Inlichtingendienst MIVD toegang heeft. Aan het eind van de missie belandde het op een harde schijf die het archief in ging.\n\nEr kwam in Nederland pas weer aandacht voor toen in november 2020 in Australië het zogeheten Brereton-rapport werd gepubliceerd. Daarin staat dat er zeer sterke aanwijzingen zijn dat Australische militairen in elk geval 39 Afghanen hebben geëxecuteerd en andere oorlogsmisdaden hebben gepleegd. Tweede Kamerleden wilden weten wat Nederlandse militairen wisten van de mogelijke misdrijven door hun bondgenoten. De toenmalige ministers Blok (Buitenlandse Zaken, VVD) en Bijleveld (Defensie, CDA) beloofden grondig onderzoek.\n\nRapport is nooit gevonden\n\nIn die tijd kwam op het ministerie ook een melding binnen over het Special Report van destijds. De directeur Evaluatie op het ministerie nam de melding serieus, ging op zoek naar het rapport, maar staakte zijn moeizame zoektocht zo’n drie maanden later. Harde schijven bleken onvindbaar of incompleet, documenten ontbraken, betrokkenen konden zich niets meer herinneren. Het rapport is nooit gevonden.\n\n„Hoe is het mogelijk dat zo’n rapport niet te vinden is”, zegt Tweede Kamerlid Jasper van Dijk (SP), die schriftelijke vragen gaat stellen. Van Dijk wil ook weten wat er is terechtgekomen van het onderzoek dat in 2020 is toegezegd door Blok en Bijleveld.\n\nHet ministerie van Defensie zegt in een reactie dat het onderzoek naar de melding formeel nog loopt. Toenmalig TFU-commandant Van den Heuvel zegt nu desgevraagd: „Ik heb zo’n rapport nooit gezien, weet niet eens of het bestaat.” Als hij het rapport had gezien, dan had hij „zeker actie ondernomen”. Het hoofd inlichtingen van destijds wilde niet reageren. Het Australische ministerie van defensie zegt na vragen van NRC „geen meldingen te hebben gevonden met beschuldigingen over schendingen van het internationaal humanitair recht”.",
    "“Het WK in Australië is een sportieve miskleun, een financiële sof en een ecologische ramp”": "Ze bond strijdvaardig de haren in een dot, en toen werd ze neergeschoten: Hadis Najafi wordt nieuwste symbool van protesten in Iran",
    "Van der Poel pas laat naar WK in Australië: 'Ik probeer er niet wakker van te liggen'": "Van der Poel op tijd in vorm voor WK: 'Ik reis af omdat ik voel dat ik in orde ben'",
    "Joris verkoopt in zijn pop-upwinkel bijna alles voor 3 oktober: ’Zelfs bestellingen uit Australië’": "Leiden\n\nHet is bijna 3 oktober, en dan móét je als Leidenaar wel iets in het rood-wit hebben. Ondernemer Joris Bruin verkoopt bijna alles voor deze feestdag.",
    "Het Terra-effect: Australië wil strenge regulatie van stablecoins": "Een wetgever in Australië , Andrew Bragg, heeft onlangs een wetsvoorstel ingediend waarmee stablecoins in het land streng gereguleerd zullen worden. Zo zullen partijen alleen nog stablecoins mogen uitgeven als zij hiervoor een licentie bij de centrale bank hebben. Dit wetsvoorstel komt uiteraard als gevolg van de ondergang van het Terra (LUNA) netwerk waarbij een grote stablecoin (UST) in korte tijd volledig ten onder ging.\n\nStablecoin regulatie\n\nHet wetsvoorstel, dat de naam Digital Assets (Market Regulation) Bill heeft gekregen, wil “de deur openen voor meer investeringen en groei van de crypto industrie in Australië bevorderen”, dat meldt de Financial Review vandaag.\n\nVolgens de wet zal het een overtreding zijn om zonder vergunning stablecoins uit te geven. Tegelijkertijd zullen aanbieders van stablecoins reserves bij een Australische bank moeten hebben en elke drie maanden een uitgebreid rapport aan de autoriteiten moeten geven. Daarnaast moeten de uitgevers bereid zijn om op elk moment gecontroleerd te worden.\n\nBragg gaf aan dat zijn wetsvoorstel direct het gevolg was van de ineenstorting van het Terra-ecosysteem. In mei van dit jaar ging Terra volledig ten onder en ging maar liefst $45 miljard aan waarde in rook op. Dit debacle zorgde er voor dat wetgevers en regulatoren over de hele wereld plotseling met argusogen naar stablecoins keken.\n\n“Wat we de laatste zes maanden of zo hebben gezien is de ineenstorting van belangrijke stablecoins, waaronder de Amerikaanse stablecoin Terra. […] Het is erg belangrijk dat we consumenten beschermen tegen onnodige schade,” zei senator Bragg.\n\nDe ‘digitale yuan’\n\nOok wil senator Bragg Australische bedrijven en burgers beschermen tegen de digitale yuan. Dat is uiteraard de digitale versie van de Chinese nationale valuta. Deze digitale yuan wordt steeds meer gebruikt in Australië en volgens Bragg is dit problematisch voor de nationale veiligheid.",
    "Overheid subsidieert bouw van hightech kas in Australië": "Provenance Propagation in de Australische regio Northern Rivers is begonnen met de bouw van zijn nieuwe kas.\n\nIn november vorig jaar de teler uit Wells Crossing, ten zuiden van Grafton, een subsidie van $ 900.000 (€ 614.000), verstrekt door het Regionale Fonds voor Jobcreatie van de overheid van Nieuw-Zuid-Wales.\n\nDeze mijlpaal voor het bedrijf bracht CEO van Provenance Propagation, Jack Mooney, ertoe om parlementslid Chris Gulaptis uit te nodigen, om met de gouden spade in de hand, het begin van de werken te markeren.\n\nChris Gulaptis viert samen met de CEO van Provenance Propagation, Jack Mooney, en zijn trouwe bondgenoot, zijn zoon Henry, de start van de bouw van een van de grootste onafhankelijke kassen in Nieuw-Zuid-Wales en de oostelijke staten van Australië.\n\nGulaptis zei dat deze ultramoderne kas met geavanceerde klimaatbeheersingstechnologie, gerichte irrigatie-infrastructuur en geautomatiseerde teeltsystemen, de grootste onafhankelijke vermeerderingskas in Nieuw-Zuid-Wales en de oostelijke staten van Australië wordt.\n\n\"Dit is de allernieuwste technologie en ik ben heel blij dat de overheid van Nieuw-Zuid-Wales zo'n opwindend project steunt. Het bedrijf zal in de toekomst een leidinggevende rol op zich nemen in de tuinbouw en tegelijkertijd iets teruggeven aan de lokale gemeenschap door het scheppen van banen\", zei Gulaptis. \"Met de steun aan lokale bedrijven zoals Provenance Propagation stimuleert de overheid regionale economieën en verhoogt het de inkomens van mensen en de lokale werkgelegenheid.\"\n\nJack Mooney zal zijn expertise op het gebied van plantenvermeerdering gebruiken om van het bedrijf snel een nationale leverancier te maken van hoogwaardige geënte groenten, planten en zaailingen.\n\n\"We zijn heel blij dat we met de bouw zijn begonnen. Dit is een primeur voor de Clarence Valley en voor de staat Nieuw-Zuid-Wales. Het project krijgt alvast veel enthousiaste reacties van telers\", aldus Mooney. \"Tijdens de bouwfase hebben we al een aantal lokale bedrijven ingeschakeld en als het klaar is, kan het 45 nieuwe banen creëren voor de regio.\"\n\n\"We zijn vastbesloten om regionale economieën zoals de Clarence Valley te helpen ontwikkelen, en met plannen die al in de maak zijn voor fase 2, kan het bedrijf banen blijven creëren en voldoen aan de groeiende vraag naar hoogwaardige zaailingen en geënte planten voor Australische telers.\"\n\nVoor meer informatie:\n\nProvenance Propagation\n\nLinkedIn",
    "‘Benoît Cosnefroy op weg naar Australië, mogelijk om alsnog WK te betwisten’": "Start Benoît Cosnefroy aankomende zondag dan toch op de wegrit van de WK? De Fransman zou aanvankelijk niet meedoen aan de mondiale titelstrijd, maar volgens L’Équipe is hij nu toch op weg naar Australië.\n\nCosnefroy staat als reserve op de ‘inschrijvingslijst’ van de Franse selectie en zou dus nog tot de definitieve selectie mogen toetreden. Deze definitieve selectie zal terug te vinden zijn op ‘startlijst’, die zaterdag pas naar buiten komt. Woensdag zal Thomas Voeckler het team van de Fransen echter al bevestigen tijdens een persconferentie. Dan zullen we weten of Cosnefroy inderdaad aan het vertrek staat zondag.\n\nCosnefroy, die volgens L’Équipe zondag op een vlucht richting Australië is gestapt en maandag op de plaats van bestemming aan zou komen, vervangt mogelijk Rémi Cavagna of Bruno Armirail, staat in het bericht. Cavagna en Armirail reden beiden de individuele tijdrit afgelopen zondag.",
    "Australië versoepelt migratiebeleid om grote tekorten op arbeidsmarkt aan te pakken": "Het land, dat bekendstaat om zijn uiterst strenge migratiebeleid, kampt met grote tekorten op de arbeidsmarkt. “Verpleegkundigen werken al twee jaar dubbele diensten, vluchten worden geschrapt door een gebrek aan grondpersoneel en het fruit rot weg aan de bomen”, zei minister van Binnenlandse Zaken Claire O’Neill na een tweedaags congres met vakbonden en werkgevers over de acute arbeidscrisis in Australië.\n\nHet land kampt met vergrijzing en in de coronacrisis vertrokken veel werkstudenten en arbeidsmigranten die niet zijn teruggekeerd. Bovendien is door een tekort aan ambtenaren de wachttijd voor een visum opgelopen tot 42 dagen en wachten bijna een miljoen aanvragers buiten Australië op een beslissing. De regering trekt tientallen miljoenen extra uit om die wachtlijst weg te werken.\n\nDe verruiming geldt voorlopig voor een jaar. De centrumlinkse regering van Albanese hoopt duizenden nieuwe verpleegkundigen en aardbeienplukkers te lokken uit landen als China, India en de Filipijnen. De tijdelijke visa (voor drie jaar) die arbeidsmigranten doorgaans krijgen in Australië, zijn volgens werkgevers en vakbonden zonde van de geboden training en opgebouwde ervaring. Zij pleitten afgelopen dagen voor meer permanente werkvergunningen.\n\nOok de visumtermijn voor werkstudenten wordt verlengd. Australië concurreert om arbeidsmigranten met landen als Canada, de Verenigde Staten, het Verenigd Koninkrijk en Duitsland, die meer visa verstrekken en kortere wachttijden bieden.\n\nControversieel asielbeleid\n\nDe verruiming voor arbeidsmigranten met vaardigheden betekent niet dat de nieuwe regering een einde maakt aan het strenge en controversiële asielbeleid van Australië. Vluchtelingen die per boot het land proberen te bereiken, worden nog altijd ‘in de regio opgevangen’. Dat betekent dat zij naar een eiland in de Stille Oceaan worden gestuurd, duizenden kilometers van Australië. Daar wachten asielzoekers hun procedure in detentiekampen af, wat soms jaren kan duren.\n\nDeze aanpak levert Australië veel kritiek op van mensenrechtenorganisaties en de Verenigde Naties, die stellen dat Australië zich onttrekt aan internationale verplichtingen om asielzoekers te helpen. Afgelopen jaar sloot Australië wel een kamp in Papoea-Nieuw-Guinea, waar de omstandigheden slecht waren. Alle asielzoekers worden nu naar een detentiekamp op de eilandstaat Nauru gestuurd.",
    "Van Madrid (of Canada) meteen naar Australië: \"Er ligt toch enorm veel werkdruk op deze renners\"": "Remco Evenepoel (22) beleefde gisteren zijn jour de gloire in zijn nog prille carrière, maar veel tijd om te savoureren in Madrid of in Schepdaal is er niet. Integendeel: deze namiddag stapt Evenepoel al het vliegtuig op richting Australië voor het WK. José De Cauwer zucht eens diep: \"Ik heb 1.000 keer respect voor de werkkracht en inzet die je nu als renner moet hebben.\"\n\nOp een dag win je de eerste grote ronde uit je leven. Remco Evenepoel prijkt sinds gisterenavond rond 20 u op de erelijst van de Ronde van Spanje, maar de plicht roept. Nu al. Vanmiddag stapt de Vuelta-eindwinnaar rond 15 u op het vliegtuig. Niet richting zijn thuishaven of een vakantiebestemming, wel voor een vlucht met Australië als eindbestemming. Bij de tussenlanding in Dubai zal Evenepoel een deel van de Belgische delegatie met onder meer bondscoach Sven Vanthourenhout en ploegmakker Yves Lampaert kunnen begroeten, daarna gaat het klassikaal richting Sydney en uiteindelijk Wollongong. Een vermoeiende reis na een slopende Spaanse expeditie van 3 weken op de fiets én een wekenlange voorbereiding, begin er maar aan. \"En toch ziet Remco Evenepoel er nog fris uit\", merkte José De Cauwer gisteren op tijdens de slotrit in de Vuelta. \"Maar misschien slaat de decompressie de komende dagen wel toe als hij beseft wat hij gepresteerd heeft.\"\n\nOverleg tussen de twee kopmannen in Leuven vorig jaar.\n\n\"Goeie benen of Wout afzetten voor de sprint\"\n\nVeel tijd om na te denken heeft Remco Evenepoel niet, want zondag heeft hij met de individuele tijdrit al zijn eerste WK-afspraak. Het is geenszins een opwarmertje voor de wegrit van 25 september, want Evenepoel laat zelf verstaan dat hij van de regenboogchrono zijn hoofddoel heeft gemaakt. \"Omdat mijn tijdritten dit seizoen zo constant geweest zijn\", legt de winnaar van de tijdrit in de Vuelta uit. De wegrit lijkt voorlopig een trapje lager te staan, ook al omdat ons land met Wout van Aert een superfavoriet in de gelederen heeft. \"Ik zal toch moeten zien hoe mijn benen zijn na deze Vuelta\", vertelde Evenepoel zaterdag nog. \"Ik hoop gewoon dat ik nog een goed niveau kan halen, maar als het niet zo is, ga ik met heel veel plezier er alles aan doen om Wout af te zetten voor de sprint.\"\n\nVan Aert en Evenepoel op het startpodium van het vorige WK.\n\n\"Uitblazen? Neen, je moet je meteen opladen voor het WK\"\n\nDie Wout van Aert reist net als heel wat andere internationale WK-gangers vandaag ook af naar Wollongong. Dat doet hij vanuit Canada (Vancouver), waar hij vrijdag de GP van Québec en zondag de GP van Montréal reed. Ook de lange reis van Van Aert en co is behoorlijk complex, zeker gezien de discussie over het reiscomfort. Van Aert heeft wel een voordeel tegenover Evenepoel: hij past voor de tijdrit van aanstaande zondag en heeft dus meer tijd om de reis en jetlag uit zijn lichaam te fietsen voor zijn dag van de waarheid. Het bijzonder strakke reis-, trainings- en koersschema wekt bij José De Cauwer niet meteen jaloezie op. \"Er ligt toch enorm veel werkdruk op die mannen hun schouders\", vertelde onze analist dit weekend. \"Je bereidt de Vuelta wekenlang voor, die eindigt dan na ruim 3 weken en dan wil je even uitblazen.\" \"Maar neen: daar is het WK. Je moet je meteen opladen. 1.000 keer respect voor de werkkracht en de inzet die je nu, nog meer dan vroeger, moet hebben.\"\n\n1.000 keer respect voor de werkkracht en de inzet die je nu, nog meer dan vroeger, moet hebben. José De Cauwer\n\nKopwerk van Evenepoel voor Van Aert op het WK in Leuven.\n\n\"Vroeger was het inderdaad beter!\"\n\n\"Ik hoor ex-renners, van mijn leeftijd, vaak zeggen: vroeger was het net hetzelfde. Neen, het is nu lastiger\", is José De Cauwer duidelijk. \"De druk is groter en de controle is ook 500 keer groter. Men weet nu waar je zit en wat je gedaan hebt, elk uur.\" \"Als je dat vroeger aan iemand gevraagd zou hebben, zou die zeggen: zal het gaan, ja?\" \"Dat de uitdrukking \"vroeger was het beter\" nu van tafel geveegd is? Neen, integendeel!\" \"Vroeger was het inderdaad beter, makkelijker. Je kon meer je ding doen, gaan en staan waar je wou. Er was zelfdiscipline nodig, maar die kon soms wat losser zijn.\" \"Nu heb je apps die je slaap registreren, weet je hoeveel suikers en eiwitten je moet innemen en hoeveel piekwaarden je moet hebben op training.\" \"Dat is toch om gek van te worden? Ik kan het mij niet voorstellen.\"",
    "Australië houdt nationale rouwdag voor koningin Elizabeth": "Leest u al de (digitale) krant? Dan heeft u waarschijnlijk recht op het lezen van PREMIUM. Registreer u dan eenmalig en log in om toegang te krijgen.\n\nHeeft u al een account? Dan kunt u hieronder eenvoudig inloggen om dit PREMIUM-artikel te lezen.\n\nE-mailadres\n\nWachtwoord",
    "Zwitserland pakt goud op rampdag Nederland in Mixed Relay, Italië en Australië op het podium": "Wielrennen\n\nZwitserland heeft de Mixed Team Relay gewonnen bij het WK wielrennen in Wollongong, Australië. Drie heren en drie vrouwen waren uiteindelijk samen sneller dan Italië, dat zilver greep. Nederland was topfavoriet, maar door materiaalpech en een crash werd het een dramatische dag.\n\nDe Mixed Team Relay kon woensdag in de vroege ochtend rekenen op een mooi deelnemerveld als het ging om de medailles. Het eerste uur was desondanks wat lachwekkend. Met Tahiti, Nieuw Caledonië, Samoa en een afvaardiging van het UCI Cycling Center rolden de mindere goden van het podium. Het was wachten tot het tweede uur voor serieuze eindtijden.\n\nVerslag gaat verder onder de tweet\n\nAustralië zet richttijd, Frankrijk en Denemarken minder compleet\n\nMet vier blokken van vier landen was het vanaf 07.00 uur de beurt aan Oekraïne, Australië, Oostenrijk en Spanje. Hoe traag de eerste landen reden, bleek wel uit het feit dat Samoa - gestart om 06.31 uur - werd ingehaald door Australië, dat om 07.04 uur aan de beurt was. Samoa was zodoende heel langzaam, maar Australië ging ook wel heel hard. Voor eigen publiek werd er een tijd van 34.25 minuten uit de mouwen geschud door Michael Matthews, Luke Durbridge, Luke Plapp, Georgia Baker, Alexandra Manly en Sarah Roy. Het was een serieuze richttijd voor de landen die nog moesten komen.\n\nToch leken Franse en Deense heren niet te schrikken van de snelheid van Australië. Beide landen waren bij het eerste tussenpunt vijf seconden sneller en bij de finish doken de Franse mannen nog een kleine drie seconden onder de Australiërs. De Deense mannen (met Magnus Cort en Mikkel Honoré als sterksten) gaven hun drie vrouwelijke ploeggenoten zelfs een voorgift van een kleine zeven seconden op Australië, waarmee we dus een leuke strijd hadden tussen drie landen. België en Polen - beiden gestart met geen al te sterke ploeg - reden bij de mannen in het derde blok al geen toptijd.\n\nDe blik ging eerst op Frankrijk, waar de vrouwen de prestatie van de heren niet konden bevestigen. Bij het tweede tussenpunt was een voorsprong van drie seconden al omgekeerd in twaalf seconden achterstand, wat aantoonde hoe compleet de ploeg en prestatie van Australië was. Ook de Deense vrouwen konden het niet bolwerken, ze kwamen door bij het tussenpunt met plots vier seconden achterstand. Australië kon zo rustig op de hotseat blijven zitten, wachtende op het vierde en laatste blok. Denemarken nestelde zich op de voorlopige tweede plek aan de finish, Frankrijk was de voorlopige nummer drie.\n\nVerslag gaat verder onder de tweet\n\nDrama voor Nederland, Zwitserland op weg naar goud\n\nVanaf 08.14 uur was het tijd voor de laatste vier landen, te beginnen met Zwitserland. Ze doken met Stefan Küng, Stefan Bissegger en Mauro Schmid acht seconden onder de snelste tijd bij het eerste tussenpunt. Italië (met onder meer Filippo Ganna) kwam er al niet aan en gaf vijf seconden toe. Ook Nederland was trager, maar dat had een belangrijke reden. Bauke Mollema zag al snel zijn ketting eraf vallen, waardoor Mathieu van der Poel en Daan Hoole het overgrote deel van hun tijdrit samen moesten afmaken. Ze gaven al 21 seconden toe bij het tussenpunt op de Zwitsers.\n\nMet Küng en Bissegger als motoren denderde Zwitserland halfweg koers naar een tijd die 23 seconden sneller was dan Australië. Met onder meer Marlen Reusser bij de dames moest dat te verdedigen zijn. Van der Poel en Hoole liepen aan de meet veertig seconden schade op, kon dat nog rechtgezet worden door de vrouwen? Nee... Veertig meter na de start trapte Van Vleuten door haar ketting en viel ze hard, waardoor ook Ellen van Dijk en Riejanne Markus het met z'n tweeën moesten doen. Van Vleuten was flink gehavend.\n\nDoor het wegvallen van Nederland ging de strijd om het goud plots nog maar tussen twee landen. Duitsland had een minder sterke ploeg, waardoor alleen Italië kon wedijveren met Zwitserland. Aan de finish was het verschil slechts drie seconden tussen goud en zilver. De strijd om brons werd gewonnen door Australië, dat de rappe vrouwen van Duitsland zag instorten in de slotfase. Nederland eindigde de dag op plek vijf, wat met alle rampspoed een bizar knappe prestatie mocht worden genoemd.\n\nUitslag WK Mixed Team Relay 2022\n\nResults powered by FirstCycling.com\n\nVolg LIVE het WK Mixed Team Relay!\n\nLaadt de liveblog niet? Druk even op F5 of refresh je mobiele pagina of app.",
    "Vreemde vogels in Australië: komt de WK-verrassing dit weekend uit de lucht vallen?": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52"
}