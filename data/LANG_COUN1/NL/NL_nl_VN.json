{
    "Vietnam zet zich schrap voor tyfoon Noru": "Inwoners van de Filipijnen maken schoon nadat Noru is overgetrokken. Foto: ANP/EPA/FRANCIS R. MALASIG\n\nVietnam bereidt zich voor op de komst van tyfoon Noru, die naar verwachting dinsdag aan land gaat. Volgens de Vietnamese regering is Noru een van de zwaarste tyfoons die Vietnam in twintig jaar zal treffen.\n\nNoru ontwikkelde zich donderdag voor de kust van de Filipijnen vanuit een lage tropische depressie en bereikte zondag de status van supertyfoon. De tyfoon teisterde het noorden van de Filipijnen met zware regen en hevige wind en eiste de levens van ten minste zes mensen, aldus de autoriteiten maandag. Bomen vielen om, elektriciteit werd uitgeschakeld en laaggelegen gemeenschappen kwamen onder water te staan.\n\nNoru kent windstoten van 166 kilometer per uur, bevindt zich momenteel boven de Oostzee en is op weg naar de centrale kust van Vietnam. De Vietnamese meteorologische dienst heeft een rode waarschuwing afgegeven - niveau vier van de vijf niveaus van rampenrisico - zo schrijven Vietnamese media. Volgens meteorologen veroorzaakt Noru een lange periode van zware regenval die plotselinge overstromingen en aardverschuivingen in laaggelegen gebieden tot gevolg kan hebben. De afgelopen drie dagen kregen sommige kustprovincies al 100 tot 250 millimeter regen te verwerken.\n\nScholen gesloten\n\nVanaf maandagmiddag wordt er een woeste zee met golven van drie tot vijf meter hoog voorspeld langs de centrale kust. Vanaf dinsdagmiddag lokale tijd bevindt het middelpunt van de storm zich naar verwachting in het centrale kustgebied.\n\nFoto's van staatsmedia tonen mensen die zich haasten om huizen te versterken, boten te verankeren en voedsel in te slaan. Scholen zijn gesloten en booteigenaren hebben het bevel gekregen om aan land te blijven in centrale provincies. De regering kondigde aan klaar te staan om ongeveer een miljoen mensen te evacueren indien nodig.",
    "Eigenaar van karaokebar in Vietnam opgepakt na brand met 32 doden": "De eigenaar van een karaokebar in Vietnam waar begin deze maand een dodelijke brand woedde, is opgepakt. De brandveiligheid in zijn zaak zou niet op orde zijn geweest. Bij de brand kwamen 32 mensen om het leven.\n\nDe Vietnamese politie heeft bevestigd dat de 42-jarige eigenaar gearresteerd is omdat hij de regels heeft overtreden die brand moeten voorkomen. Hij blijft in elk geval vier maanden vastzitten, terwijl de politie onderzoek doet.\n\nHet vuur ontstond in een gebouw met zo'n dertig karaokekamers ten noorden van Ho Chi Minhstad. Vooral de tweede en derde verdieping werden getroffen. Naast de 32 doden waren er zeventien gewonden.\n\nVolgens staatsmedia was het trappenhuis geblokkeerd door dichte rook. Veel mensen sprongen van het balkon naar beneden en liepen daarbij botbreuken op.",
    "Duurzaam reizen naar Vietnam eenvoudiger dan u denkt": "Duurzaam reizen naar Vietnam eenvoudiger dan u denkt\n\ndo 8 sep, 12:30\n\nHet is al enige tijd bekend dat het massatoerisme een slechte invloed kan hebben op natuur, omgevingen en inwoners van de bezochte landen. Toch is toerisme voor veel landen, zoals Vietnam, onmisbaar geworden voor de economie. Het zorgt voor inkomsten, creëert banen, en goede faciliteiten brengen het land op de kaart, wat leidt tot meer toeristen. Hoe kunnen we ervoor zorgen dat de positieve gevolgen van toerisme opwegen tegen de negatieve gevolgen? Als u op duurzame reis gaat naar Vietnam, vergeet uw visum niet aan te vragen.\n\nBelang van eco- en duurzaam toerisme\n\nOngeremde vormen van toerisme brengen veel schade aan milieu, mens en dier. U kent ze wel, die all-inclusive resorts waarin toeristen amper het land verkennen en dus geen bijdrage leveren aan het land waar ze zo graag naar op vakantie wilden. In veel van deze gevallen gaat het om buitenlandse hotelketens met werknemers uit andere landen. Al hun inkomsten gaan direct het land weer uit, maar ondertussen moeten de lokale bevolking en de natuur wijken voor de bouw van deze toeristische attracties. Dat moet anders kunnen, toch?\n\nDe begrippen ecotoerisme en duurzaam toerisme worden ons tegenwoordig om de oren gegooid. Veel maatschappijen noemen al hun reizen ecovriendelijk en al hun hotels en resorts duurzaam. Helaas spreken ze lang niet altijd de waarheid. Daarom is het belangrijk om te weten wat deze nieuwe vormen van toerisme inhouden en hoe u als reiziger kunt zorgen voor een duurzame reis. Alleen als we collectief investeren in duurzame vormen van toerisme, is het verantwoord om op deze schaal de wereld over te reizen.\n\nHoe herken ik duurzaam toerisme?\n\nDe termen ecovriendelijk en duurzaam zijn vrij om te gebruiken, wat betekent dat bedrijven hier geen bewijs van hoeven te leveren. Hoe kunt u als toerist dan onderscheid maken tussen echt duurzaam reizen, en klantenlokkers? Hieronder worden een aantal voorbeelden genoemd aan de hand van duurzaam toerisme in Vietnam.\n\nEen belangrijke eis van duurzaam toerisme, is dat de lokale bevolking hier direct profijt van zou moeten ervaren. In Vietnam zijn veel kleinschalige organisaties te vinden die gerund worden door de Vietnamese bevolking met Vietnamese werknemers. De inwoners van Vietnam hebben veel ervaring met de negatieve impact van toerisme, dus zijn erg gemotiveerd om toeristen van een zo duurzaam mogelijk verblijf te voorzien. Veel Vietnamezen ontvangen toeristen in eigen huis voor een home-stay. Voor toeristen is er geen betere manier om Vietnam te ontdekken dan met echte locals. Deze bewoners nemen toeristen maar al te graag mee in hun dagelijks leven en laten alle ins en outs van het land zien.\n\nEen ander onmisbaar aspect van eco-toerisme, is de bescherming van natuur en omgeving. Veel reizigers willen in aanraking komen met wilde dieren, maar moeten begrijpen dat dieren er niet voor ons vermaak zijn. In Vietnam worden dieren zoals olifanten steeds beter beschermd en minder uitgebuit voor de welbekende olifantenritten voor toeristen. In het Yok Don National Park bijvoorbeeld, lopen olifanten rond die uit gevangenschap gered zijn. In samenwerking met Animals Asia, is het nu het eerste park in Vietnam met ethische olifanten tours waar toeristen niet direct in aanraking komen met de olifanten. Ze hopen hiermee anderen te inspireren om wilde dieren met rust te laten en vanaf een afstand te bewonderen.\n\nIn feite bestaat duurzaam toerisme met name uit een samenwerking tussen de lokale bevolking en toeristen. In ruil voor een directe economische bijdrage, bieden lokale ondernemers een onvergetelijk verblijf in Vietnam. Het blijf daarbij essentieel dat toeristen zelf hun verantwoordelijkheid nemen en duurzame keuzes maken gedurende het verblijf. Zo zijn veel plaatsen bereikbaar met de trein en zijn de lokaal gerunde accommodaties vaak duurzamer dan de grote hotelketens. Ook het populaire Ha Long Bay is tegenwoordig op een duurzame manier te bezoeken met een Bhaya Cruise. Naast het bieden van rondleidingen door de baai met een duurzaam cruiseschip, zetten zij zich in voor de bescherming van de zeedieren en houden ze de stranden schoon. Help als toerist een handje door met ze op cruise te gaan, maar ook door zelf uw afval netjes weg te gooien.\n\nVraag een visum Vietnam aan\n\nWilt u ervaren hoe een duurzame reis door Vietnam u kan verwonderen? Vergeet dan voor de reis niet het visum Vietnam aan te vragen. Toeristen kunnen eenvoudig online het e-visum aanvragen, waarmee ze tot 30 dagen in Vietnam mogen verblijven. Het visum gaat in op de dag dat u zelf invult, dus u kunt het visum ruim van te voren aanvragen. Uw paspoort moet nog 30 dagen na de verloopdatum van uw visum nog geldig zijn.",
    "John McCain overleefde 5 jaar marteling in Noord-Vietnam": "De hele dag praten de twee Amerikanen met elkaar, en als er een bewaker aankomt, leggen ze de bekers weg. Dan tikken McCain en Craner zachtjes morsecode op de muur. De gesprekken geven McCain weer hoop.\n\n‘Craner hield me in leven. Hij was mijn trouwe vriend. Twee jaar lang voelde ik me dichter bij hem dan ik me bij wie dan ook ooit had gevoeld,’ herinnert McCain zich.\n\nEen deel van hun gesprekken gaat over de verhoren en martelingen. De Amerikanen zijn daar bang voor omdat ze regelmatig geschreeuw horen uit de verhoorkamers.\n\nMcCain vreest de hele tijd dat hij spoedig aan de beurt zal zijn. Zeker als Craner bij een van de eerste gesprekken vertelt dat zijn voormalige celgenoot na vreselijk te zijn gemarteld in zijn armen is gestorven.\n\nMcCain wordt regelmatig naar de verhoorkamer gebracht, maar tot aan de zomer van 1968 vindt hij dat hij er telkens ‘opvallend genadig’ afkomt – waarschijnlijk met dank aan de positie van zijn vader en de propagandawaarde die de Vietnamezen aan hem hechten.\n\nDe Noord-Vietnamezen proberen zich voor te doen als een vredelievend, humaan volk, zodat de aanvallen van de VS wreed overkomen. Als ze een admiraalszoon zover kunnen krijgen dat hij de vriendelijkheid van het Vietnamese volk prijst, is dat zeer waardevol.\n\nWeigert McCain dit, dan kan hij worden gebruikt om het moreel van de Amerikaanse troepen te verzwakken. Door McCain – officier en zoon van een machtige admiraal – vrij te laten, wil Noord-Vietnam de Amerikaanse soldaten laten denken dat de kinderen van de elite zomaar naar huis kunnen terwijl zij moeten vechten en sterven in den vreemde. Als McCain in juni 1968 het aanbod krijgt om vrij te komen, twijfelt hij sterk.\n\n‘Ik was er ellendig aan toe. Ik was nog steeds veel te licht, mede door de dysenterie, en zat onder de hitte-uitslag. De gedachte om terug naar mijn gezin te gaan, was heel verleidelijk,’ schreef McCain later.\n\nIn zijn buurcel spoort Craner hem aan het aanbod te accepteren.\n\n‘Je weet niet of je het hier overleeft. Ernstig gewonde soldaten mogen naar huis,’ zegt Craner. McCains twijfel komt voort uit het Amerikaanse militaire wetboek, dat voorschrijft dat krijgsgevangenen zich alleen mogen laten bevrijden in de volgorde waarin ze gevangen zijn genomen. En McCain is nog lang niet aan de beurt.\n\nEen paar dagen later wijst hij de vrijlating daarom af. Twee lange maanden wacht McCain met angst en beven op de straf die hem te wachten staat. Eind augustus is het zover.\n\nHij wordt naar de theaterzaal van de gevangenis gesleept en krijgt te horen dat hij wordt aangeklaagd voor ‘ernstige misdaden tegen het volk’. Hij moet een officiële verontschuldiging tekenen.\n\n‘Nooit van mijn leven!’ roept de piloot. Dan storten de bewakers zich op hem. Ze laten de graatmagere McCain alle hoeken van de zaal zien, stompen hem om beurten in zijn gezicht en schoppen hem als hij valt.\n\n‘Ben je bereid om je schuld toe te geven?’ roept de commandant tegen de gevangene, als die krimpend van de pijn op de grond ligt.\n\n‘Nee,’ weet McCain uit te brengen.\n\nDe bewakers sjorren de Amerikaan vast op een kruk en binden zijn armen achter zijn rug. Zo laten ze hem de hele nacht zitten. De volgende ochtend wordt McCain in een lege cel gegooid, waar alleen een toiletemmer staat.",
    "Vietnam opnieuw nummer 1 in crypto adoptierace": "Analysebedrijf Chainalysis heeft in een nieuw rapport opnieuw Vietnam uitgeroepen tot de wereldwijde leider als het gaat om crypto adoptie. In 2021 kwam Vietnam ook al naar boven als het land dat vooropliep in de adoptie van cryptocurrencies.\n\nCrypto adoptie top 3\n\nOp de tweede plek staat de Filipijnen gevolgd door Oekraïne als nummer drie. Het rapport toont aan dat de wereldwijde adoptie dit jaar op een laag pitje staat. De gedaalde waarde van cryptomunten en het slechte globale economische klimaat hebben de groei van crypto adoptie aanzienlijk afgeremd. Toch is wereldwijde crypto adoptie hoger dan vóór de bull market.\n\nZuidoost-Azië toont een grote interesse in blockchain-based videogames. Het onderzoek van Chainanalysis geeft dit als voornaamste reden voor de positionering van de twee Zuid-Aziatische landen in de globale top drie.\n\nDe nummer drie is opvallend. Oekraïne wordt sinds begin dit jaar door oorlog geteisterd en het land kampt met aanzienlijke economische problemen. Dit is exact de reden waarom veel inwoners van het Oost-Europese land hun heil zoeken in crypto. De Oekraïense president Zelensky ondertekende in maart dit jaar een wet die crypto als bitcoin (BTC) officieel legaliseerde. Ook werden veel donaties aan de Oekraïense regering gedaan met crypto.\n\nWereldwijde crypto adoptie\n\nDe meeste overige landen in de top 20 zijn zogezegde middle-income landen zoals Nigeria, Indonesië, Brazilië, Thailand, India en Turkije. De Verenigde Staten en Het Verenigd Koninkrijk staan respectievelijk op plek 5 en 17. Nederland staat op plek 39.\n\nOok is de stijging van China opvallend. Na een 13e plek in 2021 staat China dit jaar op nummer 10 en dat is opmerkelijk aangezien de Chinese regering een totaal verbod invoerde op crypto in 2021.\n\nChainanalysis observeert dat de trend van wereldwijde crypto adoptie de prijs van cryptovaluta volgt. Zo lag de crypto adoptie in het tweede kwartaal van 2021 op een all-time high (ATH). Vervolgens daalde dit in het derde kwartaal toen de crypto markt zakte, maar bloeide eind vorig jaar weer op toen veel cryptocurrencies nieuwe ATH’s bereikten.",
    "Studenten uit Vietnam en Peru kijken ogen uit in Deventer: ‘Alle huizen in die wijk zien er hetzelfde uit!’": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Vietnam plant verlaging van brandstofbelasting bij stijgende inflatie": "De maatregel volgt op het besluit van de centrale bank van deze week om de beleidsrente te verhogen en op verschillende eerdere verlagingen van de belastingen op brandstoffen sinds maart, waaronder de milieubelasting en het tarief voor meest begunstigde naties.\n\nHet ministerie van Financiën stelt twee scenario's voor de verlagingen voor: een verlaging met 50% van de bijzondere verbruiksbelasting en een verlaging met 20% van de belasting op de toegevoegde waarde of een verlaging met 50% van beide belastingen, aldus het ministerie in een verklaring.\n\nVolgens het ministerie zou de belastinginning dalen met 7,4-12,2 biljoen dong (312,24-$514,77 miljoen dollar), waarbij de gemiddelde consumentenprijsindex 0,1%-0,15% lager zou uitvallen als de nieuwe belastingtarieven vanaf november zes maanden lang van kracht zijn.\n\nVietnam, een regionaal productiecentrum, meldde voor het tweede kwartaal van dit jaar een groei van het bruto binnenlands product met 7,72%, maar wordt net als veel van zijn buurlanden geconfronteerd met een toenemende inflatiedruk doordat de voedsel- en energieprijzen overal ter wereld stijgen.\n\n($1 = 23.700 dong)",
    "Negen jaar cel voor Vietnam-journalist en dissident Pham Doan Trang": "Een Vietnamese rechtbank heeft deze week in hoger beroep een gevangenisstraf van negen jaar bevestigd voor Pham Doan Trang (44), journalist en prominent dissident, die eerder werd veroordeeld wegens staatsvijandige activiteiten. Het Hooggerechtshof van het volk in Hanoi verwierp het beroep van Trang in een strak gecontroleerd proces in de hoofdstad.\n\nTrang werd in december vorig jaar veroordeeld wegens propaganda tegen de staat, nadat zij materiaal had gepubliceerd over schendingen van de mensenrechten en vermeend bruut politieoptreden in Vietnam. De Communistische Partij van het land heeft de media zwaar gecensureerd en duldt weinig kritiek, ondanks economische hervormingen en toenemende sociale veranderingen.\n\nTrang’s familieleden en diplomaten in Hanoi mochten haar proces in hoger beroep niet bijwonen. Ondertussen stelt de Europese Unie dat de aanklachten tegen Trang ‘vaag’ zijn. De EU blijft de Vietnamese autoriteiten oproepen om alle mensenrechtenverdedigers die willekeurig worden vastgehouden vrij te laten. Tijdens een ceremonie in Washington, die in maart werd bijgewoond door de Amerikaanse first lady Jill Biden, riep minister van Buitenlandse Zaken Antony Blinken Trang uit tot winnares van een internationale prijs ‘Women of Courage’. De VS maken zich ernstig zorgen over de bevestiging van de veroordeling en de negenjarige gevangenisstraf van de bekende Vietnamese auteur en journalist.\n\nBron BNN.",
    "Vietnamese noedelverkoper opgepakt omdat hij 'salt bae' nadeed": "Screenshot Youtube\n\nNOS Nieuws • donderdag 8 september, 11:04 Vietnamese noedelverkoper opgepakt omdat hij 'salt bae' nadeed Mustafa Marghadi correspondent Zuidoost-Azië\n\nMustafa Marghadi correspondent Zuidoost-Azië\n\n\n\nHet was maar een grapje. Maar de Vietnamese politie zag het toch heel anders. Bui Tuan Lam, een activist en noedelverkoper van 38, zit nu achter de tralies. Hij had namelijk een filmpje online gezet waarbij hij lenteuitjes uit zijn handen liet vallen en over zijn onderarm liet glijden, voordat ze in de noedelsoep vielen.\n\nDaarmee bekritiseerde Bui de minister van Publieke Veiligheid in Vietnam. Die ging in november vorig jaar tijdens een werkbezoek dineren bij het peperdure restaurant Nusr-et in Londen. Dat wordt gerund door de zogenoemde salt bae, de Turkse internetbekendheid die zijn in bladgoud gedoopte biefstukken afmaakt door zout over zijn onderarm te laten glijden.\n\nDe minister werd overladen door kritiek van Vietnamese activisten. De biefstukken in dat restaurant kosten meer dan het maandsalaris van iemand in het Vietnamese kabinet. Foto's van de gouden biefstuk etende minister werden op sociale media gedeeld met kritische opmerkingen als: \"Vietnam is nog altijd arm, maar de minister is zo luxe dat hij van dit soort extravagantie kan genieten\".\n\nMaar de video van Bui Tuan Lam ging de Vietnamese overheid blijkbaar veel te ver. 'Onion Leaf Bae', zoals hij zich op de video noemt, is opgepakt omdat hij volgens de politie artikel 117 van het Vietnamese wetboek van strafrecht heeft overtreden. Daarin staat het verbod beschreven om \"materialen te maken, bewaren en verspreiden die tegen de Socialistische Republiek Vietnam zijn\".\n\nMensenrechtenorganisatie Human Rights Watch is verbolgen over het oppakken van Bui. \"Iemand bespotten is een legitieme manier om je te uiten en zou niet moeten worden gezien als een misdaad.\"\n\nVoor HRW is dit een voorbeeld van hoe slecht het eenpartijregime in Vietnam tegen kritiek kan. \"Regelmatig definiëren de Vietnamese autoriteiten elke opmerking die hen niet bevalt als 'propaganda tegen de staat'. Daarmee is de regering Vietnam een van de meest lichtgeraakte ter wereld als het om openbare kritiek gaat.\"\n\nVolgens verschillende mensenrechtenorganisaties zitten er op dit moment tussen de 150 en 300 politieke gevangenen vast in Vietnam. Als Bui Tuan Lam voor zijn grap wordt veroordeeld op basis artikel 117, kan hij een celstraf van 5 tot 20 jaar krijgen.",
    "Cuba, Dallas of Vietnam? Bezoek de wijken met volkse bijnamen tijdens de Open Monumentendag": "Landenaars bedenken wel vaker een bijnaam voor een nieuw aangelegde woonwijk. Hun inspiratie zoeken ze steevast in de internationale politiek, een populaire tv-reeks of het lokale dialect.\n\n“Wist je dat de voormalige kinderkribbe in Dallas lag? En onlangs moest je naar Guantánamo om de ‘stoel’ van Een te vinden”, aldus Georges Wemans, voorzitter Erfgoedvereniging Pepijn@Landen. “Tijdens de Open Monumentendag laten we iedereen kennis maken met de oude en nieuwe woonwijken met volkse bijnamen in hartje Landen: Oud-Korea, Nieuw-Korea, Libanon, Dallas, Cuba, Vietnam, Guantánamo, Afghanistan en TFabrik.”\n\nIedereen is welkom op 11 september van 10 tot 16 uur aan het Belevingscentrum Rufferdinge. Daar is het startpunt van de wandeling. Brochure met uitleg en bewegwijzering wordt gratis aangeboden. Het traject kan op individuele basis of in groep worden afgelegd.",
    "Vietnam versterkt samenwerking met Nederland en Afrikaanse landen": "VIETNAM, 24 september – NEW YORK – De permanente vice-premier, Phum Binh Minh, heeft op 23 september in New York bilaterale ontmoetingen gehad met de Nederlandse premier en de ministers van Buitenlandse Zaken van Sierra Leone, Guinee-Bissau en Malawi in New York de bijeenkomst op hoog niveau. Week van de zevenenzeventigste zitting van de Algemene Vergadering van de Verenigde Naties.\n\nTijdens de ontmoeting van Minh met de Nederlandse premier Mark Rutte zeiden de twee partijen dat ze het alomvattende partnerschap tussen Vietnam en Nederland koesteren en prioriteit geven. Ze kwamen overeen de uitwisseling van delegaties op hoog niveau te intensiveren en de bilaterale samenwerkingsmechanismen te hervatten die werden verstoord door de gevolgen van de COVID-19-pandemie.\n\nMinh bedankte Nederland voor het doneren van een miljoen doses vaccins, medische apparatuur en benodigdheden om Vietnam te helpen de moeilijke periode veroorzaakt door de pandemie te doorstaan.\n\nHij stelde voor dat Nederland spoedig de EU-Vietnamese Investeringsbeschermingsovereenkomst (EVIPA) ratificeert en hand in hand met Vietnam gaat werken aan de effectieve uitvoering van de EU-Vietnam Vrijhandelsovereenkomst (EVFTA), om handel en investeringen verder te versterken samenwerking tussen beide landen. .\n\nRutte benadrukte dat relevante Nederlandse instanties nauw zullen samenwerken met Vietnamese zijde om activiteiten te organiseren om de vijftigste verjaardag van het aanknopen van bilaterale diplomatieke betrekkingen in 2023 te vieren.\n\nTijdens zijn ontmoeting met David Francis, de minister van Buitenlandse Zaken van Sierra Leone, stelde Minh voor dat de twee partijen nauw samenwerken en maatregelen uitvoeren om de overeenkomsten die hun topleiders tijdens het bezoek van de president van Sierra Leone aan Vietnam in maart 2022 hebben bereikt, te versterken en om de samenwerking in landbouw en mijnbouw. en het bevorderen van handel en investeringen, evenals samenwerking in multilaterale fora.\n\nTijdens zijn ontmoeting met Susie Carla Barbosa, minister van Buitenlandse Zaken van Guinee-Bissau, benadrukte de vice-premier dat Vietnam groot belang hecht aan zijn vriendschap en veelzijdige samenwerking met bevriende Afrikaanse landen, waaronder Guinee-Bissau.\n\nDe twee partijen kwamen overeen om de bilaterale samenwerking op het gebied van economie, handel en landbouw uit te breiden. En de rol van de Honorair Consul van Guinee-Bissau in Vietnam blijven versterken om de bilaterale samenwerking, vooral in de economie, te versterken. Minh stelde voor dat Guinee-Bissau de kandidatuur van Vietnam voor een zetel in de VN-Mensenrechtenraad voor de periode 2023-2025 steunt.\n\nMinh ontving de minister van Buitenlandse Zaken van Malawi, Ninsi Tembo, en stelde voor dat de twee partijen spoedig een gezamenlijke verklaring ondertekenen over het aanknopen van bilaterale diplomatieke betrekkingen. Minh bedankte Malawi voor het steunen van Malawi en hoopte met Malawi samen te werken om de samenwerking tussen Vietnam en Afrikaanse landen te verbeteren.\n\nBeide partijen toonden hun overtuiging dat goede politieke en diplomatieke betrekkingen de basis zullen leggen voor de ontwikkeling van economische en handelsbetrekkingen in de komende periode. – VNS"
}