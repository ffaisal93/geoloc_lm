{
    "Na 2,5 jaar is Japan weer open voor toerisme: dit zijn de 5 leukste plekken om te bezoeken": "Deel dit artikel: Share App Mail Tweet Pin\n\nNa 2,5 jaar is Japan weer open voor toerisme: dit zijn de 5 leukste plekken om te bezoeken\n\nJapan is hét land van de sushi, karaoke en kersenbloesem. Maar ook de hogesnelheidstreinen, theeceremonies en tempels zijn wereldberoemd. Na bijna 2,5 jaar van strikte inreisbeperkingen vanwege de coronapandemie heropent het land volgende maand zijn grenzen voor buitenlandse toeristen. Maar waar moet je eigenlijk heen?\n\nMetro zet de vijf leukste plekken voor jou op een rijtje voor een diverse reis naar Japan. Houd je ‘t liever wat dichter bij huis? Check dan deze tips voor een vakantie in Cork, Ierland.\n\nTips voor een reis naar Japan\n\nTokio\n\nEen bestemming die natuurlijk niet mag ontbreken in een vakantie naar Japan, is een bezoek aan de hypermoderne wereldstad Tokio. Het leven gaat hier 24 uur per dag, zeven dagen in de week door. Je vervelen in deze stad is praktisch onmogelijk. Zo kun je in Tokio real life Mario kart spelen, schitterende tuinen bezoeken en over het drukste kruispunt ter wereld lopen. Ook kun je er heerlijk eten, karaoke zingen en shoppen op de gespecialiseerde markten. Ben je fan van Pokémon? Dan moet je zeker naar het winkelcentrum gaan, waar in sommige winkels uitsluitend Pokémon-producten worden verkocht.\n\n\n\nWel toestemming gegeven maar niet getoond, herlaad de pagina. Instagram wordt niet geladen omdat je geen toestemming hebt gegeven. Klik hier om het aan te passen.\n\nKamikochi National Park\n\nJapanse Alpen? Jazeker, ook besneeuwde bergtoppen zijn een natuurfenomeen dat je in Japan kunt vinden. Het Kamikochi National Park biedt kristalhelder smeltwater en indrukwekkende meren als uitzicht. De mooiste tijd om te gaan is tijdens het herfstbloemseizoen, meestal in het midden van oktober. Ook van mei tot en met juli kun je hier terecht als je op zoek bent naar prachtige landschappen. Ook leuk: als je geluk hebt spot je hier apen, beren, vogels en herten.\n\n\n\nWel toestemming gegeven maar niet getoond, herlaad de pagina. Instagram wordt niet geladen omdat je geen toestemming hebt gegeven. Klik hier om het aan te passen.\n\nReizen naar Japan Visumvrije en individuele reizen zijn vanaf 11 oktober weer toegestaan, kondigde premier Fumio Kishida aan in een toespraak in New York. Sinds juni kunnen toeristen het land al in groepen bezoeken, veelal onder begeleiding van gidsen. Het visumvrijstellingsprogramma dat in maart 2020 werd opgeschort, wordt nu weer in ere hersteld zodat individuele reizigers weer welkom zijn.\n\nMiyajima eiland\n\nNog een plek waar je hertjes kunt spotten is in Miyajima, dichtbij de stad Hiroshima. Miyajima is een heilig eilandje dat bekend staat om de torii, ook wel de heilige poort genoemd. Dat is ook meteen één van de meest gefotografeerde punten in Japan. In Miyajima kun je prachtige wandelingen maken, karakteristieke tempels bezoeken en tussen de tamme herten en apen lopen.\n\n\n\nWel toestemming gegeven maar niet getoond, herlaad de pagina. Instagram wordt niet geladen omdat je geen toestemming hebt gegeven. Klik hier om het aan te passen.\n\nMount Fuji\n\nOok Mount Fuji mag niet ontbreken op dit lijstje. Deze slapende vulkaan ligt op het eiland Honshu en is met 3.776 meter het hoogst gelegen punt van Japan. Omdat de vulkaan niet actief is, kun je ‘m veilig bezoeken. Een gedeelte van het jaar is de top ondergesneeuwd, wat mooie plaatjes oplevert. Wil je op een creatieve wijze Mount Fuji bekijken? Huur dan een bootje en vaar ermee op Lake Ashi. Mooie foto’s gegarandeerd!\n\n\n\nWel toestemming gegeven maar niet getoond, herlaad de pagina. Instagram wordt niet geladen omdat je geen toestemming hebt gegeven. Klik hier om het aan te passen.\n\nKyoto\n\nBen je een liefhebber van traditie, cultuur en tempels? Dan zal een bezoek aan Kyoto je ongetwijfeld je adem ontnemen. In deze stad vind je meer tempels dan kerken in Rome of moskeeën in Istanbul. Ter illustratie: Kyoto telt 1600 boeddhistische tempels en meer dan 400 Shinto-heiligdommen. De reden dat hier zoveel cultuur te vinden valt, is omdat Kyto een keizerlijke stad is. Breng een bezoek aan de bekende tempel Kinkaku-Ji, loop door de rode poorten van Fushimi Inari en laat je verrassen door de veelzijdige Nishiki Market.",
    "Brieven uit Japan": "Deze week las ik brieven uit Japan, geschreven voor en tijdens de Eerste Wereldoorlog en verzonden van Tokio naar Buitenzorg. Min of meer geheim waren ze toen, want omdat het gold als een 'particuliere correspondentie', keken er geen autoriteiten mee.\n\nHeel verstandig.\n\nIn Tokio zat J.C. Pabst, die lange kantjes volschreef aan zijn penpal, de toenmalige commandant van het KNIL G.C.E. van Daalen. Die schreef terug. Hij stuurde geldwissels zodat Pabst aankopen kon doen voor de verzamelaar in Buitenzorg. Munten, zijde, serviezen - veel uit Japan was leuk.\n\nDat andere was er ook. Militaire informatie. Met de kennis van nu knijpt het om je hart als je leest wat Pabst schrijft aan de commandant. Hij is vrijmoedig, waaruit blijkt dat de mannen op eenzelfde golflengte zitten.\n\nDe wereld kijkt dan met een nieuwe interesse naar Japan. Het land heeft in 1905 de oorlog met Rusland gewonnen, dat is anno 1912 nog kort geleden. Iedereen wist het nog. En ook zag iedereen het nieuwe Aziatisch elan, dat zich kon uitbreiden.\n\nDe Nederlandse regering wist: Indië zou niet in staat zijn een aanval tegen te houden. Leidde dat tot meer uitgaven? Neen. Pabst schrijft in juni 1912:\n\n“In deze periode, waar zoowel het moederland als Indië grooten voorspoed beleven, handel en scheepvaart zich op merkwaardige wijze ontwikkelen, kan gehoopt worden, dat wij deze keer ons niet schuldig maken aan onze gewone kwaal, nl. ons armer voordoen, dan wij werkelijk zijn, en nu eens geen verdedigingsstelsel 'op een koopje' scheppen.”\n\nDat was precies wat er gebeurde. Bezuiniging volgden bezuiniging op, terwijl in Japan geleidelijk een militaire macht groeide.\n\nIn de kolonie was Van Daalen het KNIL ingrijpend gaan hervormen. Er moest meer geld komen, meer tucht en discipline - nee, populair maakte hij zich er niet mee. Hij besefte wat Pabst in dezelfde brief schreef:\n\n“Het Ned.-Indische Leger is in de laatste jaren ontegenzeggelijk aan strijdwaarde vooruitgegaan en Uwe Excellentie zal ongetwijfeld op Haar arbeid met groote voldoening terug kunnen zien. Maar, hoe goed het leger op Java ook is en nog beter worden zal, het kan alleen voor Java dienen; een snel verplaatsen naar een der andere belangrijke eilanden om dit tegen een vijandelijke inval te beschermen, lijkt mij uitgesloten.”\n\nPabst kreeg helaas gelijk, dat de defensie 'op een koopje' moest. Dat is het mooie, het pijnlijke en het belangrijke van oude brieven. Ze brengen ons kennis van toen, zodat we het verleden beter kunnen begrijpen.\n\nhttps://www.indischeschrijfschool.nl",
    "Omstreden Verenigingskerk onder de loep in Japan na moord op Abe": "Sato Susumu, persvoorlichter van de Verenigingskerk, lacht wat ongemakkelijk wanneer een kerkgenoot hartstochtelijk zijn liefde verklaart aan oprichter Sun Myung Moon. „Hij is de messias op aarde, hij kwam naar de aarde om af te maken waar Jezus aan was begonnen. Iedereen moet één worden.” Aan de muur hangt een foto van de in 2012 overleden geestelijk leider. „Zijn boodschap van vrede is wat mij aantrok tot de kerk.”\n\nMaar het zijn allesbehalve vreedzame tijden voor de kerk, erkennen de ‘moonies’, zoals leden worden genoemd. Bij de ingang van het hoofdkantoor in Tokio staat een beveiliger, na binnenkomst gaat de deur op slot.\n\nLees ook de necrologie van oud-premier Shinzo Abe: De man die Japan ‘gewoner' wilde maken\n\n„Afgelopen weken reden busjes voorbij met megafoons, ik denk yakuza [de Japanse mafia]”, vertelt Susumu. En dus zit de schrik er goed in onder kerkgangers. „We maakten in de jaren tachtig, toen we vooral bekend werden vanwege de massabruiloften, ook roerige tijden door, dus we zijn wel wat gewend.”\n\nToch vormde de moord op oud-premier Shinzo Abe, die in juli bij een campagnebijeenkomst werd doodgeschoten, een nieuw dieptepunt. De 41-jarige schutter Tetsuyama Yamagami verweet Abe zijn banden met de ‘moonies’, die hij verantwoordelijk hield voor de beslissing van zijn moeder om omgerekend in totaal zo’n 700.000 euro aan de kerk te schenken. Ze doneerde onder andere het geld afkomstig uit de verkoop van een geërfd huis en de levensverzekering van haar man, die zichzelf eerder van het leven had beroofd.\\\n\nHet omstreden verdienmodel van de kerk was tot een hervorming in 2009 vooral gericht op de verkoop van religieuze items, zoals potten, stempels en bijbels, die alleen de allerrijkste leden zich konden veroorloven. Critici van de kerk stellen dat die verkoop nog altijd plaatsvindt. Ook verkoopt de organisatie immateriële diensten. Zo kunnen leden bijvoorbeeld hun voorouders laten zegenen.\n\nTomihiro Tanaka, hoofd van de Verenigingskerk, in juli tijdens een moment stilte voor Abe. Foto Kyodo via Reuters\n\nAbe krijgt deze dinsdag een staatsbegrafenis. Dat is bijzonder, want de laatste keer dat dat gebeurde was in 1953 toen Shigeru Yoshida, ook een voormalig premier, overleed. En onomstreden is dat eerbetoon bepaald niet: volgens een opiniepeiling van de Japanse krant Yomiuri is inmiddels 63 procent van de Japanners ertegen. Niet alleen vanwege de torenhoge kosten, ruim 12 miljoen euro, maar vooral vanwege de onthullingen over de nauwe banden tussen Abe, diens Liberaal Democratische Partij (LDP) en de Verenigingskerk.\n\nHet contact tussen de kerk en de LDP ontstond eind jaren vijftig, toen Abes grootvader Nobosuke Kishi premier was. Ze vonden elkaar in hun oppositie tegen het communisme. De Verenigingskerk werd groot in Zuid-Korea door politieke invloed te winnen – en diezelfde tactiek hanteerde de kerk met succes in Japan. Omgekeerd was de kerk voor de LDP een ideaal platform om stemmen te winnen.\n\nRuim zestig procent van de Japanners is tegen een staatsbegrafenis voor Abe\n\nDe LDP deed intern onderzoek naar de invloed van de Verenigingskerk op de partij en gaf publiekelijk toe dat maar liefst 179 van de 380 parlementariërs van de LDP een band hadden met de Verenigingskerk, bijvoorbeeld door hun steun voor de beweging uit te spreken, conferenties bij te wonen, of financieel bij te dragen.\n\nDe huidige premier Fumio Kishida verklaarde eerder connecties tussen leden van zijn partij en de kerk niet langer te zullen tolereren. Maar volgens Yoshihide Sakurai, hoogleraar sociologie aan de universiteit van Hokkaido, is het de vraag of leden naar hem zullen luisteren. „Als politici dit soort banden verbreken kan de kerk gevoelige informatie over inmenging lekken. LDP-leden verliezen zo niet alleen een platform waarmee zij stemmen kunnen winnen, het kan hun reputatie en die van de LDP schaden.”\n\nDe hoogleraar sprak met veertig ex-leden van de Verenigingskerk die net als de familie Yamagami alles kwijtraakten door donaties aan de kerk. De kerk maakte daarbij volgens Sakurai misbruik van de kwetsbaarheid van de slachtoffers. Vaak is er sprake van familieproblemen, verlies van geliefden en verdriet. „In Japan is voorouderverering heel normaal”, zegt Sakurai. „Hier maakt de kerk gebruik van. Problemen en rampspoed van leden zou het resultaat zijn van wrok en woede die nog leeft bij hun voorouders. Donaties moesten die woede wegnemen.”\n\nZakelijk imperium\n\nEen ander probleem dat Sakurai aankaart is de uitzonderlijke positie die de Japanse geloofsgemeenschap inneemt in de financiering van het hoofdkwartier in Zuid-Korea, waardoor de Verenigingskerk kon uitgroeien tot het zakelijke imperium dat het nu is, met onder meer kranten en levensmiddelenproducenten in zijn portfolio. Jaarlijks zou de Japanse tak van de kerk zo’n 70 miljoen euro naar Zuid-Korea overmaken.\n\nHet heeft volgens de hoogleraar alles te maken met de wrok die Moon koesterde jegens Japan vanwege de bezetting van Korea. Ex-leden spraken zich eerder al uit over de manier waarop Moon Zuid-Korea zou beschrijven als de Adam-natie en Japan als Eva-natie, waarbij Eva overspel zou hebben gepleegd met Satan. De collectieve schuld voor deze zonde, zo gaat het verhaal, ligt bij Japan en Japanse leden zouden nog altijd voor deze zonde moeten betalen.\n\nMassabruiloft bij de Verenigingskerk in Zuid-Korea in februari 2020. Foto Woohae Cho / Getty Images\n\nOp het hoofdkantoor in Tokio ontkent perswoordvoerder Susumu die lezing met klem. „Dat de kerk anti-Japans zou zijn, is een grote leugen, Moon is helemaal niet anti-Japans”, zegt hij. Hoeveel geld er in donaties naar Zuid-Korea gaat weet hij niet precies. „Wel kan ik zeggen dat ik 10 procent van mijn salaris doneer aan de kerk. Dat is gebruikelijk onder kerkgangers.”\n\nIn een persconferentie onderstreepte de kerk onlangs dat de donatie van de familie Yamagami „excessief” was en erkende ze dat dat mogelijk een rol heeft gespeeld bij de aanslag op Shinzo Abe. De leiding zei bovendien hervormingen door te zullen voeren waardoor grote donaties onmogelijk worden, en beloofde meer geld in Japan uit te zullen geven in plaats van alles door te sluizen naar Zuid-Korea.\n\nSakurai heeft twijfels bij die belofte. „Ik denk niet dat de kerk haar strategie kan aanpassen. De Japanse tak heeft een duidelijke missie om geld naar Zuid-Korea te sturen. Vanuit het hoofdkantoor is dat een heldere boodschap.”\n\nNieuwsbrief NRC De Haagse Stemming Volg politiek Den Haag op de voet en word zelf een Haagse ingewijde Inschrijven",
    "Waarom Japan met zo veel tyfoons te maken krijgt": "Dit was prinses Amalia's eerste Prinsjesdag: 'Je zag geen zenuwen'",
    "Tyfoon blaast verkeersborden omver in Japan": "Mart Hoogkamer vangt biertje (en drinkt hem op) bij zoveelste bierdouche",
    "26 september 2022": "Japan - Tsjechië\n\nWereldkampioenschap (W) – Volg de Volleybal wedstrijd tussen Japan en Tsjechië in dit liveblog. De wedstrijd begint om 14:15 op 26 september 2022. Met ons liveblog mis je geen enkel moment.\n\nCheck de statistieken voor Japan en Tsjechië. Blijf op de hoogte van Volleybal: de wedstrijden, resultaten en standen.",
    "Japan zet zich schrap voor ‘zeer gevaarlijke’ tyfoon Nanmadol": "met VideoDe ‘zeer gevaarlijke’ supertyfoon Nanmadol is zondagavond (lokale tijd) aan land gekomen in Japan. Zeker 4 miljoen Japanners van het meest zuidelijke eiland Kyushu en omliggende eilanden zijn door de autoriteiten opgeroepen om hun huis te verlaten en een schuilplaats te zoeken. Tienduizenden inwoners hebben zich al in veiligheid gebracht.\n\n,,Het oog van de tyfoon is rond zeven uur aan land gekomen nabij de stad Kagoshima”, aldus het Japanse weerbureau in een korte verklaring. Het weerinstituut waarschuwt voor ‘stormen en hoge golven zoals niet eerder is gezien'. Er wordt een recordhoeveelheid regen, rivieren die overstromen en aardverschuivingen verwacht. Het zuiden van Kyushu kan te maken krijgen met 50 centimeter regenval en windstoten tot 250 kilometer per uur.\n\nBewoners hebben van de lokale autoriteiten opdracht gekregen zich in veiligheid te brengen. In de steden Kagoshima, Kumamoto, Nagasaki en Miyazaki zitten al zo'n 100.000 inwoners zonder stroom. Bedrijven hebben ook al maatregelen genomen. Zo zijn treinreizen geschrapt, heeft supermarktketen 7-Eleven Japan tijdelijk 950 winkels gesloten en hebben luchtvaartmaatschappijen honderden vluchten geannuleerd.\n\nVolledig scherm © via REUTERS\n\nVeilige locatie\n\n‘Blijf alstublieft weg van gevaarlijke plekken en ga over tot evacuatie als u ook maar enigszins het idee heeft dat u gevaar loopt’, zei de Japanse premier Fumio Kishida op Twitter, na noodoverleg met zijn regering. ‘Het zal gevaarlijk zijn om ‘s nachts te evacueren. Verplaats u alstublieft naar een veilige locatie wanneer het nog licht is buiten.’\n\nHet gaat om een orkaan van de vierde categorie, de op één na zwaarste. Volgens het Typhoon Warning Center van de Amerikaanse marine kan Nanmadol zelfs de schadelijkste tyfoon worden die Japan in decennia raakt.\n\nDe tropische storm trekt naar verwachting oostwaarts en kan dinsdag de hoofdstad Tokio bereiken, waarna hij woensdag mogelijk richting zee afbuigt.\n\nTsunami\n\nIn de regio is meer noodweer. In het zuidoosten van Taiwan werden inwoners zondag opgeschrikt door een zware aardbeving. Die had een kracht van 6,9, aldus de Amerikaanse geologische dienst USGS. Het weerbureau van het eiland zelf meldt dat de aardbeving een kracht van 6,8 had. De USGS en Japan gaven na de beving een tsunamiwaarschuwing af, maar die werd enkele uren later weer ingetrokken.\n\nDe aardbeving vond om 14.44 uur (lokale tijd) plaats, zo’n 50 kilometer ten noorden van de stad Taitung. Japan waarschuwde voor tsunamigolven van tot 1 meter hoog in de regio Okinawa. De beving was op een diepte van 10 kilometer en was op het hele eiland te voelen, waaronder in de hoofdstad Taipei.\n\nHet is nog niet bekend of er slachtoffers zijn. Wel is er veel schade. Op beelden is te zien dat veel huizen zijn ingestort en er schade is aan bruggen. Het treinverkeer is stilgelegd, nadat meerdere treinwagons ontspoorden. Een onbekend aantal mensen zou vastzitten in een supermarkt, nadat het gebouw waarin de winkel zat deels instortte. Reddingswerkers zijn inmiddels ter plaatse om te proberen om de mensen die vastzitten te bevrijden.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nVolledig scherm © AP\n\nBekijk onze nieuwsvideo’s in onderstaande playlist:",
    "Supertyfoon Nanmadol raast over Japan": "Mart Hoogkamer vangt biertje (en drinkt hem op) bij zoveelste bierdouche",
    "Jack Miller verrassende winnaar MotoGP van Japan, Bo Bendsneyder negende in Moto2": "De Australische motorcoureur Jack Miller heeft zondag verrassend de Grote Prijs van Japan in de MotoGP gewonnen. De rijder was op zijn Ducati vanaf de zevende startpositie naar voren gereden en won zijn vierde grand prix. De Fransman Fabio Quartararo (Yamaha) eindigde slechts als achtste, maar de leider in de WK-stand breidde zijn voorsprong op zijn naaste concurrenten desondanks uit.\n\nZijn grootste rivaal Francesco Bagnaia uit Italië ging in de laatste ronde onderuit bij een poging Quartararo te passeren. De andere kanshebber op het kampioenschap, de Spanjaard Aleix Espargaró, kampte al voor de race met mechanische problemen en moest op een reservemotor starten. Hij bleef buiten de punten.\n\nMiller haalde het voor de Zuid-Afrikaan Brad Binder. De Spanjaard Jorge Martin werd derde op het circuit van Motegi, waar voor het eerst sinds 2019 weer een grand prix plaatsvond. De voor het eerst sinds 2019 weer vanaf pole gestarte Spanjaard Marc Márquez eindigde als vierde. Hij had zaterdag in de kwalificaties geprofiteerd van de natte omstandigheden.\n\nBo Bendsneyder negende in Moto2\n\nIn de Moto2-klasse eindigde Bo Bendsneyder eerder op de dag als negende. Dat leverde de Rotterdammer 7 punten op voor de WK-stand waarin hij dertiende staat. De winst op het circuit van Motegi was voor de Japanner Ai Ogura. Hij hield de Spanjaarden Augusto Fernández en Alonso López achter zich.\n\nFernández leidt nog in de WK-stand, maar Ogura nadert tot op 2 punten. Er zijn nog vier races, te beginnen volgende week zondag in Thailand.\n\nZonta van den Goorbergh eindigde als zestiende net buiten de punten.\n\nVolledig scherm Bo Bendsneyder (rechts). © AFP",
    "Crypto-exchange Binance wil terugkeren naar Japan, 4 jaar na vertrek": "Vier jaar nadat Binance, ’s werelds grootste crypto-exchange, zich terugtrok uit Japan, zal het een licentie aanvragen om in het land te opereren.\n\nOpnieuw licentie in Japan\n\nMensen die bekend zijn met de zaak vertelden Bloomberg dat de vriendelijkere benadering van crypto door het land en de aanzienlijke mogelijkheden om nieuwe gebruikers aan te trekken de exchange weer naar Japan lokten. De stap komt nu Japan onder zijn nieuwe premier Fumio Kishida meer web3-vriendelijk beleid wil gaan voeren.\n\nDe zoektocht naar een ‘nieuw kapitalisme’ als oplossing voor de trage groei en groeiende ongelijkheid in Japan heeft ertoe geleid dat de politici van het land aan een breed beleid zijn gaan werken. Het beleid gaat van de hervorming van de belasting op crypto en NFT tot het aantrekken van cryptotalent. In een toespraak in mei in het financiële district van Londen zei Kishida het volgende:\n\nJapan zal een omgeving ontwikkelen voor de bevordering van Web3. Bijvoorbeeld blockchain, NFT’s en de Metaverse.\n\nEen woordvoerder vertelde Bloomberg dat Binance toegewijd is aan samenwerking.\n\nBinance werkt samen met regelgevers en beleidsmakers. Het doel is om beleid te vormen dat consumenten beschermt, innovatie aanmoedigt en onze industrie vooruit helpt.\n\nBinance en Japan\n\nMocht Binance erin slagen een licentie te bemachtigen, dan krijgt het te maken met stevige concurrentie. Grote spelers als Crypto.com en FTX zijn al actief in Japan. Eerder dit jaar werd een bedrijf gekocht door het Singaporese Temasek crypto-exchange DeCurret. De staatsfonds is sinds 2018 in het land actief.\n\nDe meer open houding van Japan tegenover crypto staat in contrast met die van veel andere landen, zoals de VS en het VK. Vooral de cryptocrash die ongeveer $2 biljoen van de digitale activamarkten wegvaagde speelde een grote rol. Veel bedrijven werden gedwongen hun deuren te sluiten.\n\nMaar de regering van het land wil niet roekeloos overkomen. Het heeft in juni een wetsvoorstel aangenomen dat stablecoins verplicht om fiat-ondersteund te worden door een wettig betaalmiddel. Bijvoorbeeld de Japanse yen.\n\nBinance was voor het laatst actief in Japan in 2018. De Japanse Financial Services Agency (FSA) had het bedrijf verteld de handel te stoppen omdat het geen licentie had. In 2021 gaf de FSA nog een waarschuwing aan het bedrijf. Dit keer zou het zich niet bij de toezichthouder hebben geregistreerd.",
    "Japan heft na bijna 2,5 jaar inreisbeperkingen voor buitenlandse toeristen op": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Steff Cras mikt op rentree in Japan Cup": "Steff Cras, die al vroeg de Vuelta a España moest verlaten wegens een valpartij, verwacht dit seizoen nog in actie te kunnen komen. De klimmer van Lotto Soudal mikt op een rentree in de Japan Cup (16 oktober).\n\nDe 26-jarige Cras viel goed vijf weken geleden letterlijk uit de Vuelta. De coureur van Lotto Soudal kwam in de finale van de tweede rit naar Utrecht ten val en kon zijn weg niet vervolgen. In het ziekenhuis constateerden de artsen een gebroken elleboog, scaphoid (een scheepsvormig botje in de pols) en vinger.\n\nCrass is nog altijd volop aan het revalideren, maar er is nu licht aan het einde van de tunnel. “In het begin had ik wat twijfels over een mogelijke comeback dit seizoen, maar nu gaat het elke dag beter. Met deze positieve progressie sta ik aan de start van de Japan Cup”, geeft hij vandaag aan via Twitter.\n\nCrass lijkt zo toch nog in koers afscheid te kunnen nemen van Lotto Soudal. Volgend jaar zal de renner namelijk uitkomen voor TotalEnergies, aangezien hij een tweejarig contract heeft getekend bij de Franse formatie van onder meer Peter Sagan en Pierre Latour.\n\nI’ll be back in racing @Lotto_Soudal🙏 It has been a long way since I broke some bones during La vuelta. In the beginning I had some doubts about a possible comeback but now It’s getting better day after day. With this positive progression I’ll be at the start of the Japan cup! — steff cras (@SteffCras) September 26, 2022",
    "Terugblik Singapore en Japan 2019 | Vettels laatste zege, rivaliteit Verstappen en Leclerc kent nieuw hoofstuk": "Formule 1\n\nHet is alweer drie jaar geleden dat de Formule 1 voor het laatst racete in Singapore en Japan. Door de coronapandemie werden de Grands Prix de afgelopen twee seizoenen van de kalender gehaald, waardoor de fans in de Aziatische landen alleen van de sport konden genieten via hun beeldschermen. De fans in beide landen hebben in 2019 echter wel, om verschillende redenen, memorabele raceweekenden gezien. F1Maximaal blikt, voor de aanstaande double-header, terug op de Grands Prix van Singapore en Japan in 2019.\n\nDe desbetreffende races in het 2019-seizoen waren slechts drie jaar geleden, maar er is sinds die tijd voldoende gebeurd in de wereld van de Formule 1. Lewis Hamilton werd namelijk een zes- en zevenvoudig wereldkampioen, terwijl Max Verstappen zijn eerste wereldtitel pakte. Ferrari kende haar slechtste jaar in de Formule 1 en vond daarna haar weg weer naar de top. Haas verloor voor de tweede keer een titelsponsor. Kevin Magnussen verliet de sport, maar kwam ook weer terug. Voldoende verhaallijnen dus die men de Grands Prix van Singapore en Japan in 2019 mogelijk hebben doen vergeten.\n\nVettel zegeviert voor het laatst\n\nSebastian Vettel zal met veel plezier terugkijken naar de 2019-editie van de race op het Marina Bay Street Circuit. De huidige coureur van Aston Martin boekte daar immers zijn (voorlopig) laatste zege in de Formule 1. De viervoudig wereldkampioen lijkt sowieso fan te zijn van het stratencircuit, aangezien hij er vijf keer wist te zegevieren in zijn carrière. De kans is echter klein dat Vettel een zesde zege aan zijn palmares zal toevoegen. De Aston Martin-bolide is niet bij machte om de topteams aan te vallen, waardoor de zege in 2019 waarschijnlijk de laatste overwinning van Vettel zal zijn in de Formule 1. De coureur kondigde voor de Grand Prix van Hongarije van dit jaar immers aan dat hij na dit seizoen zal stoppen.\n\nDe overwinning van de Duitser in 2019 kwam enigszins ongebruikelijk tot stand. Vettel moest teamgenoot Charles Leclerc, die poleposition wist te pakken, en Lewis Hamilton voor zich dulden. Leclerc was goed weg en kon de bakkeleiende Hamilton en Vettel achter zich laten. Het gat naar de twee coureurs werd echter niet heel erg groot. Het verschil tussen de Monegask en Hamilton bleef in de openingsfase rond de één seconde schommelen, terwijl Vettel op zijn beurt continu binnen de seconde bleef van de zevenvoudig wereldkampioen. In de twintigste ronde besloot Ferrari dan ook een verrassende strategie te hanteren.\n\nDe Italiaanse renstal koos ervoor om een undercut-strategie te hanteren met Vettel, waar men verwacht had dat het team de leider in de race als eerste naar binnen zou halen. De strategie werkte perfect, want Vettel kwam na de pitstop van Leclerc een ronde later voor zijn teamgenoot terecht. De jonge coureur was niet tevreden met de strategie van Ferrari en dat maakte hij voorzichtig kenbaar aan het team: ‘Wat is dit?’ Zijn ingenieur verklaarde dat dit de beste keuze was die het team kon maken en dat Leclerc zich moest focussen. ‘Dat ga ik ook doen tot en met het einde van de race, maar ik wilde gewoon even mijn gevoel laten weten.’\n\nVettel moest, toen hij aan de leiding van de race lag, nog twee safety car-situaties overleven, maar de coureur kwam niet echt in gevaar. De instructies aan het adres van zijn teamgenoot waren ook duidelijk: ‘We moeten gewoon beide auto’s over de streep zien te krijgen.’ Leclerc wist op zijn beurt ook wat hem te doen stond: ‘Ik ga niks stoms doen. Ik wil ook een één-twee-finish. Ik vind het gewoon niet eerlijk.’ Uiteindelijk was het dan ook ‘The Lion of Singapore' die de overwinning op zijn naam wist te schrijven. Verstappen wist het podium compleet te maken, nadat hij kon profiteren van de late pitstop van Hamilton.\n\nTyfoon blaast weekend in Japan door de war\n\nAl vroeg tijdens het Grand Prix-weekend in Japan in 2019 werd duidelijk dat de opzet er anders uit kwam te zien. Voor dat het raceweekend eenmaal was begonnen, kreeg de Formule 1 te maken met een waarschuwing omtrent een tyfoon. Deze tyfoon droeg de naam ‘Hagibis’ en zou op zaterdag het circuit van Suzuka bereiken. De FIA besloot preventieve maatregelen te nemen en schrapte alle sessies die normaal gesproken op zaterdag verreden zouden worden. Bovendien moest het bestuursorgaan de weersomstandigheden goed in de gaten houden, want de kans was best groot dat de rest van het weekend ook in het water zou vallen. De eerste en tweede vrije training werden wel gewoon op vrijdag gehouden.\n\nHagibis zorgde voor ruim tien miljard euro aan schade, maar Suzuka en het Formule 1-weekend werden gespaard. De keuze van de FIA en de wedstrijdleiding om de activiteiten van zaterdag af te gelasten en te verschuiven kon op veel steun rekenen bij de coureurs. Door de preventieve maatregelen werd de kwalificatie een paar uur voor het begin van de race gehouden. Het waren uiteindelijk beide Ferrari’s en Mercedessen die de eerste twee startrijen compleet maakte met Vettel op poleposition. Verstappen mocht vanaf de vijfde plek starten met toenmalig teamgenoot Alexander Albon vlak achter hem.\n\nMax Verstappen en Red Bull Racing zullen op Suzuka natuurlijk weer in de belangstelling staan. (Foto: Red Bull Content Pool)\n\nGP Japan komt vroegtijdig ten einde voor Verstappen door Leclerc\n\nDe start van de race werd uiteindelijk chaotisch voor de twee titelrivalen van dit seizoen. Beide Ferrari’s kenden een dramatische start, waardoor Valtteri Bottas snel de leiding over wist te nemen, terwijl Leclerc opeens in gevecht moest met Hamilton en Verstappen. De Mercedes-coureur koos eieren voor zijn geld en besloot daarom de strijd al voor de eerste bocht te staken, maar Verstappen zag zijn kans aan de buitenkant van de Ferrari-coureur. Dit resulteerde uiteindelijk in een botsing tussen de beide rijders.\n\nLeclerc kreeg te maken met wat onderstuur, waardoor hij met zijn linkervoorband en zijn voorvleugel contact maakte met de vloer van de Red Bull-bolide. Verstappen spinde hierdoor het gras op, terwijl de Ferrari-rijder door moest rijden met een kapotte vleugel. Leclerc merkte dat de schade geen effect had op de performance van zijn auto, maar na de derde ronde moest hij naar binnen van de wedstrijdleiding. Verstappen reed nog een aantal ronden door, maar hij moest in ronde vijftien zijn race staken aangezien zijn auto te veel schade had. De wedstrijdleiding besloot pas na de race een vijf seconden tijdstraf uit te delen aan Leclerc. Daar kwamen nog eens tien seconden bovenop, aangezien hij met zijn beschadigde voorvleugel nog enkele ronden doorreed. De zesde plek van Leclerc kwam echter niet in gevaar.\n\nSingapore en Japan mogen gemiste races inhalen\n\nDit jaar ziet de Formule 1 eindelijk de twee races weer terugkeren op de kalender. Vorig jaar werden de races nog op de kalender gezet, maar gedurende het jaar werd het duidelijk dat de coronapandemie roet in het eten zou gooien. Singapore maakte in juni bekend geen race te kunnen organiseren, terwijl de Grand Prix van Japan pas in augustus bekendmaakte dat er een streep door het evenement moest. Voor de Formule 1-fans was dat een groot gemis, want de Grands Prix hebben wel vaker spectaculaire momenten opgeleverd. Denk bij Singapore bijvoorbeeld aan crashgate of de geweldige inhaalrace van Verstappen in 2015, en bij Japan het titelgevecht tussen Alain Prost en Ayrton Senna.\n\nToch kunnen de fans in de aankomende jaren nog genieten van de races in de twee Aziatische landen. Het circuit van Suzuka heeft haar contract met de Formule 1 met drie jaar verlengd. Hierdoor krijgt het Japanse circuit nog de tijd om de gemiste Grands Prix in te halen. De Grand Prix van Singapore heeft een langer contract met de koningsklasse van de autosport. De stadstaat zal tot en met 2028 de gastheer zijn van een Formule 1-race. De race op het Marina Bay Street was ooit de eerste nachtrace, maar Bahrein, Qatar, Las Vegas en Abu Dhabi worden volgend seizoen ook in de late uurtjes gereden. Toch heeft de Grand Prix van Singapore, samen met de Grand Prix van Japan, een speciale plek in de harten van de Formule 1-fans en wordt er dus met smart uitgekeken naar de terugkeer van deze races.",
    "Japan denkt aan schrappen dagelijkse toeristenlimiet": "Japan is druk bezig met het beëindigen van de dagelijkse overzeese toeristenlimiet om toerisme weer op te laten bloeien. In oktober wil het land de maatregel volledig laten vallen, en zal er worden overwogen om hetzelfde te doen met andere toerisme-beperkende maatregelen, zo schrijft Nikkei.\n\nHet feit dat de limiet van 50.000 mensen per dag wegvalt, betekent echter niet dat de grenzen weer opengaan zoals voor de pandemie, omdat buitenlanders zonder verblijfsvergunning nog altijd aan bepaalde eisen moeten voldoen. Zo zijn ze verplicht een visum aan te vragen voor verblijven op korte termijn én mogen ze het land alleen als toerist bezoeken als ze deel uitmaken van een door de overheid goedgekeurd tourgezelschap.\n\nLees ook | Wie wordt de nieuwe gouverneur van Okinawa?\n\nVolgens Nikkei zijn er interne strubbelingen bij de overheid over wanneer de maatregelen versoepeld dienen te worden. Eén van de voorstellen is het tegelijkertijd laten vallen van alle maatregelen, terwijl anderen opteren om juist eerst te stoppen met de toeristenlimiet om zo te kijken hoe het toerisme weer aantrekt. Daarna wordt er pas gekeken of individueel toerisme en visums voor de lange termijn weer worden toegestaan.\n\nGepaste tijd\n\nEerder vandaag zei adjunct-hoofdsecretaris van het kabinet Seiji Kihara dat de overheid de toerismebeperkingen verder zal versoepelen op een 'gepaste tijd', omdat 'Japan niet achter moet komen te liggen ten opzichte van de rest van de wereld.'\n\nLees ook | Japan steunt economie met 431 miljard euro\n\nDe Japanse premier Fumio Kishida pleitte eerder dit jaar al voor een versoepeling van toelatingseisen, zoals bij de rest van de G7-landen, maar tot dusver gaat het 'heropenen' van Japan stapsgewijs. Vorig jaar had Japan 246.000 buitenlandse bezoekers, een schril contrast met 2019, toen alle records met 31.9 miljoen buitenlandse bezoekers werden gebroken.",
    "Ook individuele toerist in Japan weer welkom": "Tokio\n\nJapan gooit de grenzen verder open, nadat reizigers vanwege de coronapandemie eerder geweerd werden. Vanaf 7 september worden per dag 50.000 reizigers in Japan toegelaten, waar het maximum nu nog 20.000 is. Een regeringsfunctionaris zegt tegen de krant The Japan Times dat dan ook individuele toeristen weer welkom zijn. Voorwaarde is wel dat je dan vluchten en overnachtingen via een reisorganisatie boekt.\n\nVooralsnog zijn toeristen alleen via georganiseerde groepsreizen welkom in Japan en moeten ze begeleid worden. Premier Fumio Kishida kondigde deze week aan dat vanaf woensdag die begeleiding niet meer nodig is.\n\nDe overheidsmedewerker zegt tegen de krant dat het van belang is dat een organisatie op de hoogte is van waar iemand zich bevindt. De reisorganisatie kan dan de toerist informeren over de nog geldende coronamaatregelen in Japan en dient als contactpersoon voor als iemand ziek wordt.\n\nDe nieuwe regels komen erop neer dat backpackers die geen plan hebben en vooraf geen hotels willen boeken nog niet welkom zijn.",
    "Volleybalvrouwen Oranje in MartiniPlaza strijdend ten onder tegen Japan": "Met Jolien Knollema uit Haren was er ook Groningse inbreng bij Oranje. De 19-jarige passer-loper mocht invallen aan het einde van de vierde set en speelde de hele vijfde set. Zaterdag deed ze mee in de derde set. Knollema speelt momenteel in Italië bij Il Bisonte Volley Firenze en maakte in mei haar debuut in 'het grote' Oranje.",
    "Japan telt meer dan 90.000 honderdplussers: een nieuw record": "“Ik kreeg de keuze tussen een snelle of een mooie dood”: Britse krijgsge­van­ge­ne getuigt over gruwel onder Russisch bewind\n\nEen snelle of een mooie dood: dat is de keuze die Aiden Aslin als krijgsgevangene kreeg nadat hij in Russische handen beland was. De Brit werd geslagen en zelfs met een mes in de rug gestoken. “Ik werd nog slechter behandeld dan een hond”, verklaarde hij aan ‘The Sun’.\n\n7:29",
    "Letten de Duitsers op? Want Japan kondigt nieuw atoomtijdperk aan": "Elf jaar na het ongeluk – nee, geen kernramp – bij Fukushima kondigt Japanse regering bouw van nieuwe kerncentrales aan. Mét steun van de bevolking, schrijft Robbert de Witt.\n\nRobbert de Witt is adjunct-hoofdredacteur bij EW. Hij schrijft wekelijks een column over mondiale ontwikkelingen en de gevolgen ervan voor Nederland en Europa. Vanuit alle delen van de wereld kwam de hulp toegestroomd, ruim elf jaar geleden. Een tsunami overspoelde de kust van Japan, en zeker twintigduizend mensen kwamen om. Het was slechts zeven jaar na die nog grotere tsunami in de Indische Oceaan in 2004, waarbij een kwart miljoen slachtoffers vielen. Maandenlang waren er toen grote tekorten aan voedsel, schoon water, onderdak en alles wat was weggevaagd. Dus de bereidheid in 2011 om ook Japan te helpen was groot.\n\nMaar al gauw bleek dat Japan – een welvarend en uitstekend georganiseerd land – veel minder nodig had. Amerikaanse legerhelikopters met hulpgoederen die landden in getroffen gebieden in het noordoosten van Japan, merkten al snel dat hun spullen niet nodig waren en stegen net zo vol weer op.\n\nEen efficiënt en zelfredzaam volk\n\nTijdens een bezoek aan het gebied in 2012 werd duidelijk hoe voortvarend de Japanners te werk waren gegaan. Ja, vele dorpen en steden waren verlaten. Maar op de stranden lag puin van weggeslagen huizen, schepen en voertuigen zorgvuldig gesorteerd en opgestapeld in eindeloze rijen. Een efficiënt en zelfredzaam volk.",
    "Tyfoon Hinnamnor nadert zuidelijke eilanden Japan": "Eerdere tyfoon in Japan. Foto: ANP / EPA / Kimimasa Mayama\n\nHet zuiden van Japan krijgt mogelijk te maken met tyfoon Hinnamnor. Volgens het Japans Meteorologisch Agentschap (JMA) nadert de \"zeer krachtige\" tyfoon de afgelegen zuidelijke eilanden en worden bewoners opgeroepen om onderdak te zoeken voordat het te gevaarlijk wordt.\n\nDinsdagavond (lokale tijd) bevond de tyfoon zich ten zuiden van Japan, op 340 kilometer afstand van het eiland Minamidaito, een van de eilanden die de regio Okinawa vormen. Sommige eilanden hebben slechts enkele honderden inwoners, maar in de hele regio wonen zo'n 1,4 miljoen mensen.\n\nVolgens het JMA zal de storm tot woensdagavond in kracht toenemen, met windvlagen tot 270 kilometer per uur. Hinnamnor beweegt zich richting het westen en de regio zal waarschijnlijk van woensdagavond tot vrijdag de impact merken. De intense wind zal mogelijk \"huizen doen instorten\", waarschuwde het JMA. Ook wordt rekening gehouden met zware regen en hoge golven. \"Wees zeer voorzichtig met hevige wind. Neem voorzorgsmaatregelen, zoals verhuizen naar stevige gebouwen voordat de krachtige wind begint\", stelt het weerinstituut.",
    "'Ubisofts team in Japan overziet Assassin's Creed Red-ontwikkeling'": "Dat claimt Axios Gaming te hebben vernomen van twee bronnen afkomstig van de uitgever. De game, die binnen de 'hub' Assassin's Creed Infinity moet uitkomen, speelt zich af in het oude Japan en werd pas geleden officieel aangekondigd.\n\nHoewel Ubisoft Quebec de hoofdontwikkelaar van de game is, zou Ubisoft Japan meehelpen om er voor te zorgen dat \"de culturele authenticiteit en gevoeligheid\" in orde is. Op die manier zou Ubisoft willen voorkomen dat het spel bekritiseerd wordt voor \"cultureel toerisme\".\n\nVolgens Axios zou de diversiteit die de laatste jaren in Assassin's Creed-games voorkomt de nodige moeite hebben gekost binnen de ontwikkelteams. \"Blanke mannen in belangrijke functies\" zouden weerstand hebben geboden. Het bedrijf heeft kort geleden echter wel een team samengesteld dat moet letten op diversiteit en inclusiviteit. Codename Red zou dan ook een van de eerste games worden die door dat team aan de tand wordt gevoeld.",
    "Robin Tabeling wint met Selena Piek eerste ronde Japan Open": "Jij het nieuws, wij een tikkie!\n\nIn de eerste game tussen Piek / Tabeling en Lohau / Lamsfuss werden de punten tot 8-8 gelijk verdeeld, waarna de Duitsers vijf punten op rij scoorden en uiteindelijk 21-16 winst zeker stelden.\n\nDe boog van de oosterburen stond in de tweede game niet meer op spanning, want Piek en Tabeling openden met zes punten op rij en werkten met succes naar 15-21 winst. Een derde game moest uitsluitsel geven.\n\nOok in de derde game waren de Nederlandse Olympiërs op hun qui-vive en knalden ze door naar 0-4 voorsprong. Met geconcentreerd spel en volharding werd die voorsprong vastgehouden om tot 17-21 winst te komen en daarmee kwam de wedstrijdwinst na 52 minuten in Nederlandse handen.\n\nIn de volgende ronde wacht hen het Maleisische koppel Hoo Pang Ron en Toh Ee Wei (WR62).",
    "Japan onthult maatregelen op korte termijn om klap van stijgende prijzen te compenseren": "De stap van de regering om nieuwe beleidsmaatregelen uit te rollen en bestaande uit te breiden onderstreept de vastberadenheid van Fumio Kishida om de gevolgen van de stijgende kostendruk aan te pakken door steun te verlenen aan bedrijven en consumenten.\n\n\"Het beschermen van het leven van mensen en de activiteit van bedrijven te midden van de stijgende prijzen op de wereldmarkt is een van de topprioriteiten van de regering Kishida,\" zei Kishida vrijdag op een vergadering van een panel dat zich bezighoudt met stijgende prijzen en loonkwesties.\n\nAls onderdeel van de maatregelen zal de regering financiële steun van 50.000 yen ($350) verlenen aan huishoudens met een laag inkomen die geen belasting voor ingezetenen hoeven te betalen, om hen te helpen de stijgende kosten van elektriciteit, gas en voedsel te betalen.\n\nAndere maatregelen omvatten een verlenging van bestaande subsidies om de prijs van veevoeder voor veehouders en melkveehouders ook na oktober laag te houden, en steun voor boeren die zich inspannen om het gebruik van kunstmest te verminderen.\n\nDe regering zou ook wachten met het verhogen van de prijs van ingevoerde tarwe die zij aan de kleinhandel verkoopt na oktober, waardoor het voor huishoudens in wezen gemakkelijker zou worden het hoofd te bieden aan hogere kosten voor grondstoffen door de druk op de brood- en noedelprijzen te verminderen.\n\nOok zouden extra middelen worden vrijgemaakt voor een regionaal subsidieprogramma.\n\n\"Dit is een pakket om het negatieve effect (van de prijsstijgingen) te verzachten en niet zozeer om een opdrijvend effect te geven,\" zei Toshihiro Nagahama, hoofdeconoom bij het Dai-ichi Life Research Institute.\n\n\"Het opduwende effect op het bruto binnenlands product zal waarschijnlijk beperkt zijn.\"\n\nTakahide Kiuchi, leidinggevend econoom bij het Nomura Research Institute, schatte dat ongeveer 16 miljoen huishoudens met een laag inkomen in aanmerking zouden komen voor de 50.000 yen aan financiële steun die de regering van plan is uit te delen.\n\nDat zou de particuliere consumptie met ongeveer 225 miljard yen kunnen opdrijven, wat overeenkomt met ongeveer 0,04% van het jaarlijkse nominale BBP van Japan, voegde Kiuchi eraan toe.\n\n\"Men kan niet zeggen dat het een grote economische impact heeft.\"\n\n($1 = 142,7000 yen)"
}