{
    "Na de watersnood is Pakistan verre van uit de problemen": "Kinderen die met hun ouders de overstromingen in Sindh ontvluchtten, kunnen in een tentenkamp dat het stadbestuur oprichtte in een buitenwijk van Hyderabad naar een ‘schooltje’. Echt lesgeven is niet mogelijk, vertelde de lerares aan de NRC-correspondent, die enkele dagen voordat deze foto is gemaakt (op 21 september) het kamp bezocht. „Eerst moeten de kinderen hun angst kwijtraken. Ze zijn heel druk, ik denk omdat ze niet weten wat ze met de situatie aan moeten”, zei de zeventienjarige Bua, die zelf ook haar huis moest achterlaten. „We praten veel over het water. Wie wil, krijgt een lesboek om taalopdrachten te maken.”\n\nFoto Akram Shahid / AFP",
    "Hulporganisaties hekelen bureaucratie in Pakistan: 'Vertraging bij noodhulp'": "AFP\n\nNOS Nieuws • zaterdag 17 september, 07:24 Hulporganisaties hekelen bureaucratie in Pakistan: 'Vertraging bij noodhulp'\n\nPakistan heeft \"oneindig\" veel geld nodig om van de overstromingen te herstellen. Dat zei premier Sharif gisteren tijdens een ontmoeting met VN-secretaris-generaal Guterres, die Pakistan bezocht. Maar voor internationale hulporganisaties die klaarstaan om te helpen, is dat niet zo makkelijk. Zij lopen tegen regels en procedures aan die het leveren van hulp vertragen.\n\n\"De laatste jaren heeft de overheid een omvangrijke procedure ontwikkeld voor internationale en zelfs nationale hulporganisaties die een vergunning willen om te werken in Pakistan\", zegt Amjad Gulzar, de Pakistaanse directeur van Caritas. De organisatie heeft meerdere kantoren in Pakistan en begon begin juli al met noodhulp leveren aan slachtoffers van de overstromingen.\n\nCaritas is in Pakistan geregistreerd als nationale ngo. Vanuit een groot internationaal netwerk krijgt de organisatie financiële steun voor het werk in Pakistan, bijvoorbeeld van Cordaid in Nederland. Maar voor internationale hulpverleners die zelf het overstromingsgebied in willen reizen, zijn er strenge regels.\n\n\"Dit brengt uitdagingen met zich mee\", zegt Gulzar. \"Nu er een oproep is gedaan aan de VN en de internationale gemeenschap om een actieve rol te spelen, verwacht ik wel dat de overheid een flexibeler mechanisme zal proberen te ontwikkelen om dit te faciliteren.\"\n\nDe VN schat dat Pakistan zeker 30 miljard euro aan hulp nodig zal hebben nu een derde van het land onder water staat:\n\n1:14 Overstromingen zetten een derde van Pakistan onder water\n\nEen vertegenwoordiger van een internationale organisatie waarmee de NOS sprak, vertelde dat ten minste tien internationale hulporganisaties wachten op een vergunning om in het land aan het werk te kunnen. Save the Children was deze week de eerste internationale ngo die toestemming kreeg om in alle getroffen gebieden te werken.\n\nIn 2018 besloot Pakistan de vergunning van achttien aanwezige internationale hulporganisaties in te trekken. De regering verklaarde dat deze organisaties ander werk deden dan wat ze van tevoren hadden aangegeven. Andere organisaties mochten wel blijven, maar moesten hun vergunning elk jaar verlengen, zonder de mogelijkheid tot een permanente registratie.\n\nAchterdocht\n\nDe achterdocht stamt uit 2011, toen Osama bin Laden in Pakistan werd gedood door een Amerikaanse operatie. De Pakistaanse geheime dienst beschuldigde de CIA ervan een vaccinatiecampagne in scene te hebben gezet om Bin Laden te vinden, samen met een arts die voor de ngo Save The Children werkte. Dit laatste heeft Save The Children altijd ontkend. In 2015 begonnen de regels strenger te worden. Ngo's moesten zich opnieuw registreren en het werd een stuk moeilijker voor internationaal personeel om een visum te krijgen.\n\nHet resultaat is dat hulpwerkzaamheden nu wat moeizamer op gang komen dan na de vorige hevige overstroming in Pakistan, in 2010. \"Toen waren de meeste hulporganisaties al in het land\", zegt Gulzar van Caritas. Nu is het een uitdaging voor de ngo's om de getroffen gebieden te bereiken.\n\nNiet alleen vanwege de vergunningen, maar ook omdat er zo veel wegen en bruggen zijn verwoest en grote delen land onder water liggen. En de coördinatie tussen de ngo's, de overheid en de lokale rampenbestrijdingsteams laat nog te wensen over, zegt Gulzar. \"In sommige districten gaat dit heel goed, maar op andere plekken moet het nog veel beter.\"\n\nDonaties\n\nGulzar noemt de vele crisissituaties in de wereld, zoals de oorlog in Oekraïne, een struikelblok bij het aantrekken van donaties voor de noodhulp en wederopbouw van Pakistan. \"Het wordt een grote uitdaging. Maar wij hebben een groot netwerk, dus ik verwacht wel een positief resultaat.\"\n\nCaritas heeft de doelstelling 13.500 slachtoffers te helpen met onder meer voedsel, onderdak, hygiënepakketten en trainingscentra. \"Wij hebben de afgelopen jaren juist veel geïnvesteerd in rampenmanagement. Nu hebben we bijna overal al kantoren. Deze week hebben we een nieuw kantoor geopend in een van de zwaarst getroffen districten van Sindh.\"\n\nDe VN heeft internationale donoren opgeroepen 160 miljoen dollar bij elkaar te krijgen voor Pakistan. Tot nu toe arriveerden vijftig speciale vliegtuigen vol hulpgoederen in het land. Maar de geschatte schade is wel 30 miljard, zei Guterres gisteren in Islamabad. \"Er is veel aandacht voor de oorlog in Oekraïne\", zei Guterres.\n\n\"Maar mensen vergeten dat er een andere oorlog is: de oorlog de we voeren tegen de natuur. En de natuur slaat terug en klimaatverandering stimuleert de vernietiging van onze planeet. Vandaag is het Pakistan. Morgen kan het jouw land zijn.\"",
    "Hevige moessonregens en overstromingen in Pakistan": "In totaal zijn maar liefst 33 miljoen mensen dit jaar getroffen door de zware moessonregens in Pakistan. Tienduizenden gezinnen zijn dakloos geworden. Ze verblijven noodgedwongen in de open lucht terwijl het onophoudelijke regent. Deze gezinnen hebben dringend onderdak, veilig drinkwater, voeding en medische zorg nodig. Er bestaat een groot risico op voedselschaarste en uitbraken van ziektes als diarree en cholera die vooral voor kinderen levensgevaarlijk zijn. Er zijn al berichten dat ziektes uitbreken.\n\nKinderen in Pakistan hebben direct onze hulp nodig. UNICEF levert o.a. veilig drinkwater, levensreddende medische benodigdheden, medicijnen, vaccins en hygiënekits voor kinderen en gezinnen. Help jij mee?",
    "Pakistan kan vaker extreme regen verwachten door klimaatverandering": "Waarnemingen: extreme regenval tijdens moesson neemt toe\n\nMaximale 5-daags gemiddelde neerslag nu mogelijk 75% intenser dan zonder opwarming van de aarde\n\nUit de neerslagwaarnemingen leiden we af dat de maximale 5-daags gemiddelde neerslag in de provincies Sindh en Balochistan nu mogelijk 75% intenser is dan het zou zijn geweest als de aarde niet met 1,2 C was opgewarmd. Voor de langdurigere 60-daags gemiddelde neerslag in het regenseizoen schatten we die toename op ongeveer 50%. Er zijn echter grote onzekerheden in deze schattingen vanwege de grote jaar-op-jaar variaties in regenval in de regio.\n\nDe echte invloed van klimaatverandering kan zowel flink groter als kleiner zijn. Pakistan ligt aan de rand van het gebied waar de moessonregens kunnen optreden, waardoor in het ene jaar de moessonregens in Pakistan veel sterker zijn dan in het andere jaar. Daarnaast draagt El Niño sterk bij aan de jaar-op-jaar variaties in de sterkte van de moesson.\n\nKlimaatmodellen: toename in extreme regenval in warmer klimaat\n\nOok berekeningen met klimaatmodellen laten zien dat de extreme 5-daagse regenval in de provincies Sindh en Balochistan is toegenomen door de wereldwijde opwarming. In de modellen zet deze trend door als de aarde verder opwarmt. Een verandering in 60-daagse regenval in het Indus stroomgebied is in de modelberekeningen niet goed vast te stellen, met name omdat de variaties hierin erg groot zijn.\n\nPakistan moet in een warmer klimaat rekening houden met meer intense, kortdurende regenval\n\nWe kunnen ook op basis van de modelberekeningen niet precies aangeven hoe groot de invloed is van de opwarming op de waargenomen toename in extreme regenval in het regenseizoen. De modellen hebben namelijk moeite om de precieze verdeling van de moessonregens in India en Pakistan goed na te bootsen. Wel kunnen we concluderen dat het heel waarschijnlijk is dat Pakistan rekening moet houden met een verdere toename in intense, kortdurende regenval tijdens het regenseizoen in een warmer, toekomstig klimaat. Zonder extra maatregelen vergroot dit de kans op overstromingen met alle gevolgen van dien.\n\nKlimaatattributie\n\nKlimaatattributie is het duiden van de invloed van klimaatverandering op extreme weergebeurtenissen. World Weather Attribution (WWA), mede opgericht door het KNMI, is een internationaal team van klimaatwetenschappers dat zich hiermee bezighoudt. Eerder dit jaar vond WWA sterke verbanden met de langdurige hittegolf in India en Pakistan en vorig jaar met de hevige regenval in Limburg. Bij weer andere natuurrampen vond WWA juist geen duidelijk verband met de opwarming van de aarde.\n\nKNMI-klimaatbericht door Sjoukje Philip",
    "Pakistan: meerdere rampen door watersnoodramp": "Pakistan: meerdere rampen door watersnoodramp Ministeries\n\nEen derde van Pakistan staat onder water door extreme regenval. De watersnood treft 33 miljoen mensen. Dorpen en infrastructuur worden weggespoeld. 700.000 runderen zijn verdronken. “Dit is de trieste opsomming van wat we nu weten”, zegt Henny de Vries, de nieuwe Nederlandse ambassadeur in Islamabad, over een van de grootste rampen die Pakistan ooit trof.\n\nVergroot afbeelding Beeld: © ANP Hoe is de situatie in Pakistan? “Wisten we maar hoe de situatie precies is. De beelden en cijfers die naar buiten komen, zijn vreselijk en duizelingwekkend. 90 procent van de getroffen gebieden is echter nog niet bereikt. We zien dus het topje van de ijsberg. Feit is dat Pakistan te maken heeft met ongekend natuurgeweld. De hevige moesson, in combinatie met smeltwater van gletsjers uit de Himalaya, zorgt voor een niet te verwerken hoeveelheid water in de valleien.”\n\nVergroot afbeelding Wat doet Nederland om te helpen? “De Verenigde Naties, het Internationale Rode Kruis en de Dutch Relief Alliance (DRA) bieden de eerste noodhulp. Nederland draagt aan al deze organisaties structureel bij, maar het Nederlandse Rode Kruis heeft € 500.000 extra hulp toegezegd en de DRA € 3 miljoen. De hulp gaat naar kwetsbare groepen als jonge kinderen, zwangere vrouwen en mensen met een beperking. Samen met RVO (Rijksdienst voor Ondernemend Nederland) zijn we hard bezig om via Dutch Surge Support (DSS water) een waterexpert in te zetten.”\n\nOm welke hulp vraagt Pakistan?\n\n“De Pakistaanse minister van Economische Zaken heeft ons direct benaderd voor hulp en expertise op het gebied van watermanagement. Pakistan is goed op de hoogte van de Nederlandse expertise op dit gebied. Ik verwacht dat de samenwerking de komende maanden en jaren tussen Nederland, het Nederlandse bedrijfsleven en Pakistan concreter en intensiever wordt op dit onderwerp.”\n\nIs de hoofdstad getroffen door het natuurgeweld?\n\n“Dankzij de geografische ligging van Islamabad, de stad ligt iets hoger dan de omringende gebieden, blijft het water weg uit de stad. Wat we wel zien, is dat de aanvoer van voedsel, zoals uien, tomaten en aardappelen afneemt. Verder merken we dat mensen bezorgd zijn. Bezorgd over familieleden die in de getroffen gebieden wonen én de toekomst van Pakistan. Het lokale personeel van de ambassade en hun familieleden zijn gelukkig ongedeerd.”\n\n\"Als je nu iets koopt in de winkel, betaal je een klein bedrag bovenop de normale prijs. Dit verschil gaat naar de slachtoffers”\n\nKomen de inwoners van Islamabad zelf in actie?\n\n“Bedrijven, moskeeën en buurtbewoners komen in actie. Zij zamelen geld en goederen in voor de slachtoffers. Buurtwinkels doen dit bijvoorbeeld door hun prijzen te verhogen. Als je nu iets koopt in de winkel, betaal je een klein bedrag bovenop de normale prijs. Dit verschil gaat naar de slachtoffers.”\n\nPakistan is een woelig land. De watersnood brengt mensen dus in ieder geval samen?\n\n“Het brengt de mensen samen. Dat klopt. De samenhorigheid binnen de politiek is minder groot. Zo voert oud-premier Imran Khan als oppositieleider volop campagne. Hij hoopt opnieuw premier te kunnen worden. We zien dat de grote politieke partijen in Islamabad vooral met elkaar bezig zijn. Dit leidt af van waar het eigenlijk over moet gaan: effectieve rampenbestrijding.\"\n\nGa jij het getroffen gebied bezoeken?\n\n“Als zo’n bezoek functioneel is, ga ik zeker op pad. Ik ga nooit alleen ‘om te kijken’. Bijvoorbeeld om partnerorganisaties te bezoeken die met steun van Nederland noodhulp verlenen. Toen ik ambassadeur in Mozambique was, bezocht ik elke zes maanden de projecten waarbij wij betrokken zijn. Dat zal ik hier in de toekomst ook doen. Voorlopig blijf ik echter op de ambassade omdat ik mijn geloofsbrieven nog niet heb aangeboden. Ik ben pas sinds twee weken ambassadeur in Pakistan. Onze economische medewerker bezocht deze week wel het rampgebied. Hij bezocht het gebied rond Badin, een stad 220 kilometer ten oosten van Karachi.”\n\n\"80 procent van de oogst is verloren met als gevolg een groot tekort aan voedsel. Ook steken infectieziekten, zoals malaria, cholera en dengue, de kop op\"\n\nWat trof hij daar aan?\n\n“Toen hij op weg naar Badin de Indus overstak, de belangrijkste rivier in Pakistan, zag hij dat deze in een reusachtig meer was veranderd. In een van de dorpen rond Badin vond hij het pijnlijk om te zien dat juist de mensen worden getroffen die al onder moeilijke omstandigheden leven. Het is niet de eerste keer dat dit gebied overstroomt. Ook in 2010 stond alles onder water.\"\n\n\"Voedselzekerheid en gezondheid in deze regio vormen de grootste uitdagingen voor hulporganisaties. 80 procent van de oogst is verloren met als gevolg een groot tekort aan voedsel. Daarnaast steken infectieziekten, zoals malaria, cholera en dengue, de kop op. Van liefdadigheidsorganisatie Indus Hospital and Health Network kreeg hij te horen dat zij zich nu als eerste focussen op het voorkomen en genezen van deze ziekten.”\n\nWat staat Pakistan nog te wachten?\n\n“Deze ramp leidt tot een aantal nieuwe rampen. De volksgezondheid is in gevaar omdat miljoenen Pakistanen geen toegang hebben tot schoon drinkwater, voedsel en medische zorg. De massale uitbraak van ziekten die via water en muggen worden overgedragen, zoals malaria, cholera en difterie, vormt een acuut gevaar voor de bevolking. Het zal daarnaast lang duren voordat landbouwgrond weer gebruikt kan worden. Veel oogst is verloren. Honderdduizenden runderen, kippen en geiten zijn verdronken. De voedselvoorziening op de lange termijn is hierdoor onzeker. Hongersnood dreigt.\"\n\n\"Ook de infrastructuur is verwoest. Duizenden kilometers aan wegen en tientallen bruggen zijn beschadigd. Hele dorpen weggespoeld. Het kost jaren om dit te herstellen. De totale wederopbouw kost volgens Pakistan minstens 10 miljard euro. Een bedrag dat moeilijk zal zijn op te brengen nu ook een financieel-economische crisis dreigt. De inflatie in augustus bedroeg al 27 procent. Hyperinflatie bedreigt het economisch herstel verder.”\n\nZijn er betrouwbare cijfers over het aantal slachtoffers?\n\n“Op dit moment zijn volgens de officiële cijfers zo’n 1.300 slachtoffers geteld. De vrees is dat dit aantal oploopt. De overstromingen zijn op allerlei manieren levensbedreigend. Niet alleen vanwege het gevaar om te verdrinken en het gebrek aan water en voedsel, maar ook slangen vormen een risico. Wij horen veel berichten van mensen die door een slang worden gebeten. Net als mensen zoeken slangen het droge op als het water stijgt. Giftige slangen die normaal in holen leven, komen bovengronds waardoor het aantal slangenbeten toeneemt.”\n\nPakistan legt de rekening van de overstromingen bij andere landen. Zij zijn volgens het land verantwoordelijk voor klimaatverandering. Pakistan kampt met de gevolgen. Terechte kritiek?\n\n“Dit is niet de discussie die wij nu met onze contacten in Pakistan voeren. Maar Pakistan heeft een punt. Het land is nummer zeven op de lijst van landen die kwetsbaar zijn voor de gevolgen van klimaatverandering. Terwijl de CO2-uitstoot van Pakistan 10 procent van de Nederlandse uitstoot bedraagt. Internationaal verwacht ik meer en meer discussie over deze disbalans.\"\n\n\"Toch is het ook niet helemaal eerlijk om de volledige schuld bij klimaatverandering neer te leggen. Critici wijzen ook op nalatigheid van de Pakistaanse overheid. Jaren van politieke en economische instabiliteit hebben ertoe geleid dat het land onvoldoende voorbereid was. Zoals bijvoorbeeld op het gebied van Early Warning Systemen.”",
    "Het water verwoest alles in Pakistan en het is een race tegen de klok": "Pakistan is verwikkeld in een heftige strijd tegen het water. Enorme overstromingen zetten het land op zijn kop en een derde van Pakistan dreigt overspoeld te raken. Het Rode Kruis doet zijn best om te helpen, maar in de chaos is het moeilijk om alle slachtoffers te bereiken. Ondertussen tikt de klok door en dreigt de situatie alleen maar erger te worden.\n\nVeel wegen en bruggen in Pakistan zijn onbegaanbaar geworden.\n\nUpdate: 2 september 2022\n\nWat is er aan de hand?\n\nSinds juni is in Pakistan bijna tien keer zoveel regen gevallen dan normaal tijdens het regenseizoen. Daardoor zijn er in het hele land gigantische overstromingen, landverschuivingen en flash floods. Ook in de buurlanden India, Bangladesh en Nepal zijn overstromingen gemeld.\n\nEen paar verdrietige cijfers uit Pakistan:\n\nMeer dan 1.000 mensen zijn overleden, waaronder zeker 348 kinderen.\n\nNaar schatting zijn 5,7 miljoen mensen getroffen door het water.\n\nMeer dan 3,1 miljoen mensen hebben hun huis moeten verlaten.\n\nZeker 719.558 stuks vee hebben de ramp niet overleefd.\n\nZo’n twee miljoen hectare landbouwgrond is overstroomd, de oogsten zijn verloren gegaan.\n\nMeer dan 3.000 kilometer aan wegen en 149 bruggen zijn beschadigd (en dat is een groter probleem dan je misschien denkt).\n\nHoe helpt het Rode Kruis?\n\nOp dit moment is vooral noodhulp belangrijk. Onze hulpverleners zijn in 23 districten actief. We doen ons best om zoveel mogelijk mensen te bereiken:\n\nWe helpen mensen om te evacueren.\n\nWe bieden EHBO en hebben plekken ingericht waar mensen medische hulp kunnen krijgen.\n\nWe zorgen voor waterzuiveringssystemen.\n\nSlachtoffers krijgen hygiënekits van ons.\n\nWe delen muggennetten en jerrycans uit.\n\nWe geven mensen cash zodat ze zelf kunnen kopen wat ze nodig hebben.\n\nPeople in #Balochistan have been badly hit by flooding which has already destroyed thousands of houses.\n\n\n\nEmergency Response Teams & Volunteers from @PRC_official are on the ground providing support to the affected people.\n\n\n\nBalochistan needs an immediate response.#FloodinPakistan pic.twitter.com/AnFhDdWnwS — Pakistan Red Crescent (@PRC_official) August 30, 2022\n\nWaarom is het helpen moeilijk?\n\nMensen helpen is op dit moment erg moeilijk in Pakistan. Want hoe ga je hulpgoederen vervoeren als veel wegen en bruggen onbegaanbaar zijn? Door de beschadigde infrastructuur kunnen we niet alle gebieden bereiken, vertelt Abrar ul Haq, het hoofd van het Pakistaanse Rode Kruis. Ook zitten veel mensen vast en kunnen ze door al het water nergens naartoe.\n\nEn dan ligt er nog een ander probleem op de loer. Als de situatie niet snel verbetert, kunnen besmettelijke ziektes uitbreken. Die kunnen zich met al het water erg makkelijk verspreiden.\n\nHet is dus cruciaal dat mensen in Pakistan heel snel hulp krijgen. Daar doen we dan ook alles aan. Hulpverleners van het Pakistaanse Rode Kruis werken de klok rond, en ze krijgen hulp van internationale collega’s om zo snel mogelijk zoveel mogelijk mensen te bereiken.\n\nHet Rode Kruis helpt bij natuurrampen\n\nOf het nu een overstroming in Pakistan is of een bosbrand in de Verenigde Staten: het Rode Kruis helpt in tijden van nood. Want met lokale afdelingen in 192 landen zijn we altijd dichtbij. Op onze website lees je meer over onze hulp bij natuurrampen. Wil je bijdragen aan onze hulp in Pakistan? Dat kan via het Internationale Rode Kruis.",
    "Noodopvang in Pakistan: In het scheikundelokaal worden nu kinderen verschoond": "In het klaslokaal van economiedocent Saeeda Shaikh passen negen families. De schoolbanken zijn opgestapeld tegen de blauwe muur, en op de betonnen vloer liggen stapels dekens. De kinderen die er rondrennen, zijn te jong voor de lessen bedrijfskunde die Shaikh aan het Government Girls' Degree College geeft aan tieners in hun examenjaar en jonge vrouwen die zich voorbereiden op een bachelorstudie.\n\nLees ook Pakistanen door watersnood in tenten of in de berm: ‘Ik was bang dat het water ons zou overvallen’\n\nIn plaats van met leerlingen, is de openbare onderwijsinstelling in Hyderabad – een stad met 1,7 miljoen inwoners – nu vol met ontheemden van buiten. Mensen die elders in de Pakistaanse provincie Sindh op de vlucht moesten voor de ergste overstromingen in de geschiedenis van het land, hebben hun heil gezocht in de meisjesschool. Zij kwamen daar sinds eind augustus aan, zo’n twee weken na het begin van het lesjaar. Het gebouw biedt nu opvang aan bijna 1.200 mensen. Voor drieduizend ingeschreven studenten ligt het onderwijs stil.\n\n„Als schooldirecteur heb je verantwoordelijkheid. Maar op deze taken had ik me niet voorbereid”, verzucht Khalia Bhanbhar in haar kantoor, tevens personeelskamer. Er wordt onder deze omstandigheden geen les gegeven, maar de docenten willen toch een oogje in het zeil houden, vertellen zij. Ze kunnen niet ontkennen zich door de situatie overvallen te voelen.\n\nIn de gang blijkt een toiletblok overstroomd. Het practicummeubilair in het scheikundelab wordt gebruikt om kinderen te verschonen. Op de binnenplaats, waar normaal wordt gebadmintond, liggen hopen afval. Vrouwen stoken een vuurtje op de overloop, ze kneden deeg op de vloer, omgeven door vliegen.\n\nDistributie van voedsel\n\nHoe komen ontheemden terecht in een school? De aanwezige leraren hebben uiteenlopende verklaringen: een lokale hulporganisatie adviseerde ontredderde vluchtelingen beschutting te zoeken in overheidsinstellingen, stelt een. Het kwam door sociale media, zegt een ander. Is het overheidsbeleid om openbare gebouwen in te zetten voor noodgevallen? De directrice werd niet op de hoogte gebracht, stelt ze: de eerste vluchtelingen arriveerden op een zondag.\n\nIn Sindh, de provincie die het zwaarst werd getroffen door de overstromingen, zijn meer dan 4.700 scholen ingezet voor de opvang van zestigduizend gezinnen, laat het provinciale Ministerie van Onderwijs desgevraagd weten. Dat zou neerkomen op een half miljoen mensen. De onderwijsinstellingen werden „vooraf, dan wel na de aankomst van de intern ontheemden aangewezen als opvang”. In de scholen zorgen officiële instanties zoals de Rampenautoriteit voor de distributie van voedsel en medicijnen. In het Girls’ College is daarvoor een lokaal ingericht.\n\nIn het klaslokaal van economiedocente Saeeda Shaikh zitten nu negen ontheemde families uit het overstroomde Khairpur. Foto Lisa Dupuy\n\nLal Khatoom (34) zit nu twee weken met haar kinderen in het economielokaal. Ze kwam naar Hyderabad vanaf een dorp in het buitengebied van Khairpur, zo’n 300 kilometer naar het noorden, „helemaal in paniek door het water”. Tijdens de watersnood van 2010 kwam zij hier via omwegen ook al eens terecht. „Nu wist ik dus direct: we moeten naar de school.”\n\nKhatoom nam drie dochters en twee zoons mee, tussen vier en zeventien jaar oud. Haar kinderen zitten in „het eerste en het laatste leerjaar”, zegt ze trots. Zelf maakte ze de vijfde klas basisonderwijs af, maar ze wil dat haar kinderen verder komen op school. Ze kijkt vertwijfeld naar het schoongeveegde krijtbord. „Ik realiseer me terdege dat wij de lessen hier stilleggen. Alleen... mijn kinderen kúnnen niet naar school nu. Of zelfs maar naar hun eigen huis.” En in de school zijn wél stromend water, toiletten en elektriciteit.\n\nAls schooldirecteur heb je verantwoordelijkheid, maar op deze taken had ik me niet voorbereid Khalia Bhanbhar directeur Government Girls' Degree College\n\nBij een humanitair probleem van deze omvang moeten alle faciliteiten worden ingezet, wordt in de lerarenkamer beaamd. Om die reden zijn ook bij het ‘broertje’ van de meisjesschool, het Boys’ College op enkele blokken afstand, mensen opgevangen. De instelling ging vijf dagen dicht voor de scholieren, vertelt hoofdonderwijzer Haqnawaz Abbas. Inmiddels zijn veel vluchtelingen weer vertrokken, terug naar huis of naar opvangkampen elders. De tientallen overgebleven ontheemden zijn ondergebracht op de tweede verdieping. Acht lokalen zijn weer vrij, leerlingen hebben een aangepast lesrooster. Elders in Hyderabad, weet een docent, zijn lessen ingesteld voor de gevluchte kinderen. „Maar niet elke instelling kan zoiets regelen.”\n\nRamp in het onderwijs\n\nEr heerst onduidelijkheid over de duur van de noodmaatregelen. Docent Shaikh krijgt belletjes van studentes die zich zorgen maken voor hun toekomst. De directie overwoog om de online lessen van de coronapandemie te hervatten, maar zag daarvan af omdat niet alle leerlingen thuis internet hebben. „We willen geen ongelijkheid in onze populatie. Het is al oneerlijk dat op de instellingen waar geen opvang is, alles gewoon doorgaat. Terwijl alle studenten voor een vervolgstudie op de universiteit uiteindelijk hetzelfde examen moeten maken.”\n\nOok in die privéscholen, waarover de overheid niets te zeggen heeft, heersen inmiddels zorgen over de nasleep van de watersnood. Zo informeerde een particuliere koepelorganisatie in Karachi ouders vorige week over het toenemend aantal gevallen van dengue (knokkelkoorts). De muggen die de ziekte verspreiden, planten zich voort in stilstaand water, ook in de overgebleven regenpoelen In heel Sindh noteren gezondheidswerkers meer gevallen. Om infecties op de privéscholen van Karachi te voorkomen, moeten leerlingen voortaan lange mouwen dragen en zijn buitenactiviteiten voorlopig geschrapt.\n\n„Behalve een humanitaire ramp is er ook een ramp in het onderwijs.”, schrijft het provinciale ministerie in een reactie. Uit een eerdere officiële update over de watersnood, bleek dat zevenduizend scholen onder water staan, en duizenden gebouwen deels beschadigd zijn. Ruim vier miljoen kinderen uit getroffen gemeenschappen kunnen niet naar school. Daar komen de onderbroken lesprogramma’s bij. Dinsdag besloot de regering van Sindh dat er een einde moet komen aan die „lastige” situatie: de opvang moet van scholen worden verplaatst naar tentenkampen, „zodat reguliere activiteiten kunnen worden hervat”. Voor ontheemde kinderen zal in de opvang tijdelijke scholing worden geregeld.\n\nLeerlingen aan het woord hoe treft de watersnood het onderwijs? Sajid Ali is de beste leerling van zijn jaar – maar zijn school in het district Qamber Shahdadkot staat volledig onder water. „Toen ik bij vertrek uit ons dorp het gebouw zag staan, maakte ik me pas echt zorgen over de situatie”, zegt de 14-jarige jongen. Hij plukt aan zijn donkerblauwe shirt. Zijn vader stuurde de ernstige tiener, zijn jongste zoon, in zijn eentje vooruit. „Ik had mijn ouders gevraagd mijn schoolspullen mee te nemen, maar dat is niet gelukt toen de laatste overstroming kwam.” Het gezin bivakkeert in een biologielokaal van het Girls’ College. Sajid wil later arts worden. Aan de muur van zijn tijdelijk onderkomen hangen posters met anatomische tekeningen. „Ik heb ze al bekeken, maar mijn Engels is niet goed genoeg. De leerlingen van deze school zitten een paar klassen hoger.” „Mijn klaslokaal schijnt in een trouwzaal te zijn veranderd, dat hoorde ik via onze WhatsApp-groep met de klas”, weet Isha Solangi (17). Inderdaad trouwde een stel afgelopen week in het Government Girls’ College: zij hadden, vanwege de vlucht, al meer tijd samen doorgebracht dan voor huwelijkskandidaten gewoon is. Isha miste drie weken school. Haar moeder „vond dat helemaal niks”, en stuurde Isha naar een bijlesinstituut – dat flink meer geld kost. De leerlinge voelt zich in deze situatie vooral onzeker over de komende maanden. „Wie weet hoe lang dit gaat duren. Ik had er zelfs nog nooit van gehoord dat dit mogelijk zou zijn, en ons werd van tevoren niets verteld. Het is een heel gek idee dat er mensen de hele dag in de school leven.” Eén lokaal verder, ook in de gang voor de bètavakken, zit Robina (13), omgeven door haar zussen. School vindt ze leuk, maar of ze straks nog door kan? Ook haar school bij Khairpur – een gratis overheidsinstelling, haar familie heeft het niet breed - is waarschijnlijk volledig verwoest. Ze is er na de zomervakantie nog helemaal niet geweest, want haar oom verbood haar tijdens de hevige moesson het huis uit te gaan. Van haar school mist ze vooral haar leraren. „En ik heb geen idee hoe het met mijn klasgenoten gaat – nou ja, één meisje kwam ik tegen in een ander tentenkamp.”",
    "Jongeren wereldwijd spijbelen voor klimaat, ook in overstroomd Pakistan": "EPA\n\nNOS Nieuws • vrijdag, 17:24 Jongeren wereldwijd spijbelen voor klimaat, ook in overstroomd Pakistan\n\nTienduizenden jongeren zijn de straat op gegaan voor de protestactie Fridays for Future. Ze vragen aandacht voor het klimaat door te spijbelen. In onder andere Duitsland, Italië, Japan en India vulden de demonstrerende jongeren de straten.\n\nWaar de protesten op sommige plekken kleinschalig zijn, waren er in steden als Milaan en Berlijn meer dan 10.000 jongeren aanwezig. In Nederland betogen jongeren vanmiddag in Arnhem.\n\nSla de carrousel over EPA Friday for Future-protest in India\n\nEPA Ook in Berlijn gingen duizenden jongeren de straat op\n\nEPA Jonge vrouwen op straat in Portugal\n\nFridays for Future ontstond in 2018, toen klimaatactiviste Greta Thunberg begon met staken om klimaatsverandering onder de aandacht te brengen. De actie om op vrijdagen te spijbelen om het klimaat onder de aandacht te brengen werd overgenomen door jongeren over de hele wereld.\n\nDe protestacties van vandaag zijn bewust zes weken voor de de klimaatconferentie van Sharm-el-Sheikh gepland, waar landen die kwetsbaar zijn voor klimaatverandering willen aandringen op compensatie voor verwoestingen als gevolg van het veranderende klimaat. De 27ste editie van de klimaatconferentie van de Verenigde Naties wordt van 7 tot 18 november gehouden.\n\n'Vandaag wij, morgen jullie'\n\nOp sociale media delen jongeren hun aanwezigheid bij de demonstraties. Op foto's is te zie hoe ze zich op spandoeken uitspreken over het voorstel van de kwetsbare landen en zich zorgen maken over het gevaar van overstromingen.\n\nOok in Pakistan, dat momenteel getroffen is door heftige overstromingen, doen scholieren mee aan Fridays for Future. \"Vandaag staat Pakistan op de voorgrond, morgen kan de klimaatverandering jou raken,\" schrijft de Pakistaanse tak van de jongerenbeweging.",
    "Deze brug in het noorden van Pakistan doet surrealistisch aan": "Hemelhoog\n\nNiet ver van de rivier rijst de torenhoge Rakaposhi op. De berg is een bestemming voor ervaren klimmers. Vanuit Hussaini kost het ze twee dagen om het Rakaposhi-basiskamp te bereiken. Dit is een landschap dat avonturiers voortbrengt. Bergbeklimster Samina Baig was de eerste Pakistaanse vrouw die de zeven toppen, de hoogste bergen van elk continent, bedwong.\n\n(Verken de wildste en mooiste landschappen van Pakistan.)\n\n\n\nTechnisch wonder\n\nDe brug is bereikbaar via de Karakoram Highway. Deze dertienhonderd kilometer lange weg loopt door het moeilijkst begaanbare terrein ter wereld. De aanleg van de weg duurde bijna twintig jaar en was een hele uitdaging. Dat was deels vanwege de afgelegen locatie, maar ook vanwege de grote hoogte. Teams uit China en Pakistan werkten samen en creëerden zo een moderne zijderoute tussen beide landen.\n\n\n\nEnkele getallen\n\n636: de afstand van de brug tot Islamabad, in kilometers\n\n150: de lengte van de brug, bij benadering, in meters\n\n7788: de hoogte van de berg Rakaposhi, in meters",
    "Zijn wij medeverantwoordelijk voor de overstromingen in Pakistan?": "Pakistan kan de gevolgen van de overstromingen niet overzien en vraagt de internationale gemeenschap om financiële en humanitaire hulp. De Pakistaanse regering vraagt dit specifiek aan landen die veel broeikasgassen uitstoten, omdat zij relatief veel bijdragen aan klimaatverandering.\n\nIn gesprek met de Britse krant The Guardian zei de Pakistaanse klimaatminister dat Pakistan heel weinig heeft bijgedragen aan klimaatverandering, maar wel veel van de negatieve gevolgen ondervindt. Rijkere landen stoten veel meer broeikasgassen uit en hebben veel minder vaak met de gevolgen te maken.",
    "Huizen weggespoeld door overstromingen in Pakistan": "Mart Hoogkamer vangt biertje (en drinkt hem op) bij zoveelste bierdouche",
    "Luchtbeelden tonen schade na overstromingen in Pakistan": "Mart Hoogkamer vangt biertje (en drinkt hem op) bij zoveelste bierdouche",
    "Antwoord op vragen over felicitaties aan Pakistan": "Minister Hoekstra (BZ) geeft antwoord op vragen over de felicitaties aan Pakistan in een week vol doodsbedreigingen en een moordaanslag op het vrije woord. De vragen zijn gesteld door de leden De Roon en Wilders.\n\nAntwoord op vragen over felicitaties aan Pakistan (PDF | 4 pagina's | 169 kB)",
    "Angelina Jolie bezoekt Pakistan na overstromingen": "Angelina zal enkele door overstromingen geteisterde gebieden bezoeken, staat in een verklaring van het International Rescue Committee (IRC). Ook heeft ze ontmoetingen met internationale en lokale hulporganisaties. De reis is bedoeld om internationale aandacht te vragen voor de 'zich ontvouwende humanitaire crisis in het land'. \"Angelina is op bezoek om getuige te zijn van en begrip te krijgen van de situatie, en om van direct betrokkenen te horen waar zij behoefte aan hebben\", zegt het IRC. Er zal ook gesproken worden over maatregelen om dergelijke natuurrampen in de toekomst te voorkomen.",
    "Duizenden ‘killing mountains’ in Pakistan: ‘Gletsjers zijn veranderd in tikkende tijdbom’": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Van het huis van Nadeem in Pakistan zijn alleen houten balken en bakstenen over": "NOS\n\nNOS Nieuws • maandag 5 september, 20:13 Van het huis van Nadeem in Pakistan zijn alleen houten balken en bakstenen over Aletta André Correspondent India\n\nAletta André Correspondent India\n\n\n\nOp de plek van Nadeem Kakars huis, in de Hanna Urak-vallei in de provincie Beloetsjistan, staat niets meer overeind. Er liggen houten balken, wat bakstenen, takken en vooral heel veel stof.\n\nNadeem is een van zes broers, van wie er twee bij hun moeder wonen. De andere vier zijn getrouwd en hadden met hun gezin een eigen huis. Nu zijn alle vijf de huizen verwoest. \"We hebben niets meer, helemaal niets\", zei hij tegen journalist Hafiz Ullah Sherani, die voor de NOS het gebied bezocht.\n\nOnafgebroken\n\nBeloetsjistan is zwaar getroffen door de overstromingen die Pakistan sinds juni treffen. En dat terwijl de jaarlijkse moesson deze arme provincie gewoonlijk overslaat. In Hanna Urak, een vallei vlak bij de provinciehoofdstad Quetta, regende het eind vorige maand twee dagen lang onafgebroken. Inmiddels is het water voor een groot deel weggetrokken.\n\nNadeem en zijn broers maken de balans op. Ze slaan het stof uit een paar kussens, graven een metalen deur uit en zetten de koelkast langs de weg. Om te slapen hebben ze een tent gekregen, maar ze hebben nauwelijks te eten. \"We hebben één keer voedselhulp gekregen, maar verder helemaal niets.\"\n\nNOS Overstromingen in Pakistan\n\nMet een vrachtwagen wordt een lading hulpgoederen bezorgd. Maar genoeg is het niet, vertelt Shabeer Ahmed Kakar, een medewerker van de lokale hulporganisatie Mercy Corp. \"De mensen hebben veel problemen, op het gebied van gezondheid en landbouw. De scholen zijn voor onbepaalde tijd gesloten. Mensen hebben niet genoeg te eten. En de ironie is dat zelfs wanneer mensen voedselhulp krijgen, ze de middelen niet hebben om het eten te bereiden, of borden om het van te eten.\"\n\nIn sommige kampen wordt gekookt eten uitgedeeld, maar bij Nadeem in de buurt kregen mensen ongekookte rijst.\n\nOok de appelbomen, de belangrijkste inkomstenbron in deze vallei, liggen grotendeels afgebroken op de grond. Eromheen liggen nog wat beschadigde appels. Het is een groot economisch verlies, vertelt dorpsleider Kaleem Ullah Kakar. \"Onze bomen brengen gewoonlijk zo'n 180 euro per boom per jaar op\", zegt hij.\n\nWat betreft de appelproductie is het verlies voor dit gebied zo'n 11 miljoen euro. Kaleem Ullah Kakar\n\nIn de vallei wonen zo'n 10.000 mensen. Hier alleen al zijn 50.000 appelbomen verwoest. \"Die moeten opnieuw geplant worden. Maar het duurt zes jaar voor een jonge boom voor het eerst fruit geeft. En dan duurt het nog een paar jaar voordat de jaarlijkse opbrengst omhooggaat. Wat betreft de appelproductie is het verlies voor dit gebied zo'n 11 miljoen euro\", zegt Kaleem Ullah Kakar.\n\nHet gaat dus jaren duren om deze sector weer op te bouwen. In het hele land is volgens Pakistans minister van Klimaat, Shelly Rehman, bijna de helft van alle gewassen verloren gegaan. En Pakistan kampte voor de overstromingen al met hoge voedselinflatie. De Pakistaanse regering schat in dat de economische schade door het hele land 10 miljard dollar bedraagt, en heeft dit weekend nogmaals een beroep op de internationale gemeenschap gedaan voor hulp.\n\nNadeem Kakar en zijn broer wachten hier niet op. Ze zijn begonnen het puin te ruimen, zodat ze hun huizen zelf opnieuw kunnen opbouwen. \"Alles wat we hadden waren die vijf huizen\", zegt hij. Ze maken zich wel zorgen over mogelijke nieuwe overstromingen, maar hebben geen keus. \"We hebben ergens anders geen grond. Onze enige optie is om onze huizen weer op dezelfde plek te bouwen.\"\n\n0:45 Door overstromingen is Pakistan alleen bereikbaar over het water",
    "Dodental door overstromingen in Pakistan opgelopen tot ruim 1500": "Islamabad\n\nHet dodental als gevolg van de overstromingen in Pakistan is opgelopen tot ruim 1500. Bovendien worden er meer overstromingen verwacht in het land, dat voor een derde onder water staat.\n\nHoewel het water in sommige gebieden inmiddels daalt, zijn de autoriteiten bezorgd dat hevige regenval in delen van buurland India ervoor kan zorgen dat rivieren in Pakistan buiten hun oevers treden. De provinciale rampenbestrijdingsautoriteit heeft geadviseerd inwoners van sommige gebieden te evacueren om te voorkomen dat er meer eigendommen en levens verloren gaan.\n\nDe overstromingen in Pakistan hebben tot nu toe al gezorgd voor bijna 30 miljoen euro aan schade. 33 miljoen inwoners zijn erdoor getroffen, meer mensen dan de hele bevolking van Australië. Het kantoor van de Pakistaanse premier Shehbaz Sharif zegt tegen persbureau Bloomberg te verwachten dat de overstromingen in een deel van gebieden binnen twee tot drie weken voorbij zijn. Het kan echter nog drie maanden duren voordat geen enkel gebied meer onder water staat.\n\nVijfhonderd kinderen omgekomen\n\nOnder de doden zijn ruim vijfhonderd kinderen. Volgens UNICEF hebben bovendien 3,4 miljoen kinderen \"onmiddellijke, levensreddende hulp\" nodig. In totaal zijn 16 miljoen kinderen getroffen.\n\nDe hoeveelheid neerslag in heel Pakistan is volgens de meteorologische dienst twee keer zo groot als gebruikelijk. In de provincies Beloetsjistan en Sindh is vier keer zo veel neerslag gevallen als het gemiddelde in de afgelopen dertig jaar. Volgens wetenschappers is de hevige regenval het gevolg van klimaatverandering.",
    "Vanavond op tv: Heeft Westen schuld aan ramp Pakistan? • Den Haag nog zonder bestuur • Binnen VVE's moeizaam verduurzamen": "Reuters\n\nvrijdag 2 september, 13:31 Vanavond op tv: Heeft Westen schuld aan ramp Pakistan? • Den Haag nog zonder bestuur • Binnen VVE's moeizaam verduurzamen\n\nDe rol van klimaatverandering bij overstromingen\n\nPakistan heeft zwaar te lijden onder de enorme overstromingen. Tientallen miljoenen mensen zijn getroffen, meer dan duizend mensen vonden de dood. Een derde van het land staat onder water. En dat alles, zeggen de autoriteiten, is mede de schuld van het Westen. De Pakistaanse klimaatminister zegt dat de extreme weersomstandigheden zijn veroorzaakt door klimaatverandering waar vooral westerse landen aan hebben bijgedragen. In hoeverre klopt dat? Te gast is Maarten van Aalst, directeur van het klimaatcentrum van het Rode Kruis en coördinerend hoofdauteur van het IPCC-klimaatpanel.\n\n9:03 Heeft Westen schuld aan ramp Pakistan?\n\nEllenlange formatie verlamt Den Haag\n\nRuim vijf maanden na de verkiezingen van 16 maart heeft de derde stad van ons land nog steeds geen dagelijks bestuur. Vier informateurs kregen geen schot in de zaak. Sinds eind mei is oud-minister Piet-Hein Donner als gespreksleider ingeschakeld, en zitten vijf partijen met elkaar aan tafel. Maar nog steeds zonder resultaat. Belangrijke besluiten blijven liggen, en de onvrede bij de Hagenaars en Hagenezen neemt toe, ziet Nieuwsuur in de Hofstad.\n\n6:03 Den Haag staat stil, nog steeds geen college\n\nVerduurzaming binnen VVE's moeizaam\n\nDoor de stijgende energieprijzen en oplopende inflatie willen veel mensen hun woning snel verduurzamen. Als ze dat al kunnen betalen. Extra ingewikkeld is het voor mensen die in een gebouw wonen met een Vereniging van Eigenaren. VVE's krijgen niet alleen te maken met een woud aan regels, ze moeten ook rekening houden met de wensen en financiële mogelijkheden van de soms tientallen bewoners. Verduurzamingsprojecten binnen VVE'S duren vaak jaren, terwijl de in totaal 1,5 miljoen woningen cruciaal zijn voor de energietransitie.\n\n7:00 Verduurzamen: hoe krijg je binnen de VvE iedereen op 1 lijn?",
    "Vluchtelingen en lokale inwoners ontheemd door desastreuze overstromingen in Pakistan": "Pakistan heeft in het verleden al meermaals te lijden gehad onder overstromingen, maar dit jaar zijn de overstromingen op een veel grotere schaal, vergelijkbaar met de catastrofale overstromingen van 2010 die bijna 2.000 mensen het leven kostten. Dit jaar hebben de moessonvloeden al meer dan 1.100 mensen van het leven beroofd. Zo’n 33 miljoen mensen zijn getroffen door de hevige regens en stortvloeden, en 6,4 miljoen van hen hebben nood aan onderdak, voedsel en andere basisvoorzieningen.\n\nPakistan vangt 1,3 miljoen Afghaanse vluchtelingen op. Meer dan 421.000 van hen leven in de zwaarst getroffen gebieden. Velen zijn naar Pakistan gekomen voor medische zorg, om te studeren of om te werken, om veiligheid te vinden of om verder te reizen naar een ander land.\n\nBahadur is oorspronkelijk afkomstig uit de provincie Kunar in Afghanistan. Hij verdient zijn brood als herder en is dorpoudste. Hij maakt zich zorgen om de toekomst, vooral over de opleiding van zijn 11 kinderen.\n\nMaar de overstromingen hebben dringendere kopzorgen met zich meegebracht. Voorlopig woont Bahadur is zijn gedeeltelijk weggespoeld dorp. “Toen we onze huizen verlieten, gingen we naar hoger gelegen gebied, waar we de nacht doorbrachten onder de blote hemel,” zegt hij. De volgende ochtend kwamen werknemers van UNHCR, de VN-Vluchtelingenorganisatie, toe met een tent voor zijn gezin.\n\n“We zijn dankbaar voor de tenten en het onderdak, en het muggennet, maar we hebben nog veel andere problemen,” zegt Bahadur. “We slapen op de grond. We hebben geen schoon drinkwater en geen medische voorzieningen. We vinden niet elke dag voedsel en kunnen met moeite onze gezinnen te eten geven. We hebben eten nodig om te overleven,” benadrukt hij. “We hebben zelfs eten nodig voor ons vee.”",
    "Miljoenen uit Pakistan waren volstrekt legaal, zegt vastgoedman John": "Rechtszaak\n\nMiljoenen uit Pakistan waren volstrekt legaal, zegt vastgoedman John\n\nVolgens justitie kocht John uit Heerde tientallen huizen met geld dat hij helemaal niet had. De beschuldiging: witwassen, met geld uit Pakistan. John ontkent in alle toonaarden."
}