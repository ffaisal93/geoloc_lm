{
    "Geloofsbrieven ambassadeurs Slovenië, Finland en Litouwen": "Geloofsbrieven ambassadeurs Slovenië, Finland en Litouwen\n\nZijne Majesteit de Koning zal woensdagochtend 14 september op Paleis Noordeinde in Den Haag ter overhandiging van hun geloofsbrieven achtereenvolgens ontvangen de ambassadeur van de Republiek Slovenië, Z.E. Jožef Drofenik, de ambassadeur van de Republiek Finland, Z.E. Ilkka-Pekka Antero Similä, en de ambassadeur van de Republiek Litouwen, Z.E. Neilas Tankevicius.\n\nDe ambassadeurs worden met een galarijtuig opgehaald en begeleid door een kamerheer van de Koning. De ambassadestaf rijdt mee in een blauw rijtuig. Bijrijders in galatenue begeleiden het galarijtuig. Voor en achter elke stoet rijden twee ruiters van de Bereden Marechaussee in ceremonieel tenue. De ambassadeurs zijn gekleed in jacquet of nationale dracht.\n\nBij Paleis Noordeinde staan een erewacht en een militaire kapel opgesteld. De erewacht bestaat uit een commandant en twee detachementen van het Commando Landstrijdkrachten. De muziek wordt verzorgd door de Koninklijke Militaire Kapel Johan Willem Friso.\n\nBij het Paleis staan twee ereposten van de Koninklijke Marechaussee Brigade Den Haag. Na een eresaluut van vier roffels en het volkslied van het land van de ambassadeur volgt een inspectie van de erewacht en treedt de ambassadeur met gevolg naar binnen. Bij het vertrek van de ambassadeur volgen opnieuw vier ereroffels.\n\n\n\nRVD, nr. 241",
    "Faeroër Eilanden wint potje voor spek en bonen van Turkije, Luxemburg verslaat Litouwen": "De Faeroër Eilanden heeft gestunt in Groep 1 van League C door Turkije te verslaan. Op het eilandengroepje tussen Schotland Noorwegen en IJsland in was de thuisploeg de Turken de baas: 2-1 Luxemburg won in dezelfde groep met 1-0 van Litouwen.\n\nEindstand Groep 1 League C Nations League\n\nDe kaarten waren al geschud in deze groep. Turkije wist al dat het naar League B zou promoveren en speelde met een B-elftal. Voormalig NEC'er Ferdi Kadioglu stond in de basis en oud-Spartaan Ibrahima Dervisoglu was invaller.2. Luxemburg 6-113. Faeroër Eilanden 6-84. Litouwen 6-1",
    "Litouwen heeft omstreden hek klaar om illegale immigratiestroom vanuit Wit-Rusland tegen te houden": "De illegale immigratiestroom naar Litouwen is dit jaar, met ongeveer 4.200 migranten, sterk toegenomen. De mensen komen hoofdzakelijk uit het Midden-Oosten en Afrika en staken vanuit Wit-Rusland de grens over. Het Westen heeft het Wit-Russische regime er al van beschuldigd de toestroom samen met zijn Russische bondgenoot te hebben georkestreerd als onderdeel van een \"hybride\" aanval, iets wat Wit-Rusland in alle toonaarden ontkent.",
    "Russische oppositie verzamelt zich in Litouwen": "Op dit moment treffen tientallen Russische tegenstanders van het Poetin-regime elkaar in Vilnius. Een bonte mengeling van ballingen en vluchtelingen, van voormalige Russische topfunctionarissen maar ook de oud-wereldkampioen schaken Gary Kasparov, komt op een geheime locatie bijeen om te praten over een Rusland na Poetin. Journalist Helga Salemon is erbij.",
    "Van der Helm fluit WK-kwalificatieduel tussen Litouwen en Roemenië": "Lizzy van der Helm is scheidsrechter bij de interland tussen Litouwen en Roemenië. - Foto: KNVB Media\n\nScheidsrechter Lizzy van der Helm leidt vrijdag het WK-kwalificatieduel tussen Litouwen en Roemenië. In Vilnius wordt ze geassisteerd door Franca Overtoom en Martina Boer. Marisca Overtoom is de vierde official.\n\nLitouwen en Roemenië staan vrijdag om 18.00 uur tegenover elkaar in het LFF Stadium in Vilnius. Beide teams zijn ingedeeld in groep G van de WK-kwalificatie. Daarin staat het thuisland na acht wedstrijden op de vijfde plaats met vijf punten. Roemenië is de nummer drie in de groep en heeft elf punten meer.\n\nGroep G wordt aangevoerd door Italië en Zwitserland met respectievelijk 21 en negentien punten.",
    "Deel EU-landen zit met deserterende Russen in de maag": "REUTERS\n\nNOS Nieuws • zaterdag, 14:20 • Aangepast zaterdag, 17:53 Deel EU-landen zit met deserterende Russen in de maag\n\nTerwijl er al rijen staan aan de Russische grenzen, denken sommige EU-lidstaten nog na over de vraag of ze wel asiel willen verlenen aan Russen die onder de gedeeltelijke mobilisatie uit proberen te komen. Er zijn grote verschillen in opvatting tussen Oost-, Midden- en West-Europese lidstaten.\n\nRussische mannen die niet willen vechten en in Nederland aankloppen, worden \"zeker niet\" teruggestuurd, zei staatssecretaris Van der Burg gisteren. \"Want dan weten we in ieder geval dat ze daar vervolgd zullen worden.\" Deserteurs kunnen een asielaanvraag indienen en zolang die wordt beoordeeld, mogen ze blijven. Of ze ook asiel krijgen, wordt per geval bekeken.\n\nHet is de lijn die Duitsland ook volgt. Russische deserteurs die bedreigd worden, krijgen bescherming in Duitsland. De minister van Binnenlandse Zaken was er eerder deze week al duidelijk over in een interview. EU-president Charles Michel zegt in een interview met Politico dat EU-lidstaten \"openheid zouden moeten tonen tegenover degenen die zich niet geïnstrumentaliseerd willen worden door het Kremlin\".\n\n'Blijven om te vechten'\n\nIn de Baltische staten is een andere houding te zien. Estland, Letland en Litouwen sluiten de rijen en laten Russische mannen geen asiel aanvragen.\n\nDe Litouwse minister van Buitenlandse Zaken verwoordt het zo:\n\n\"Russen moeten in Rusland blijven om te vechten, tegen Poetin.\" Geen onlogische gedachte, schrijft het Slowaakse dagblad Dennik N in een commentaar. \"De voormalige Sovjetrepublieken hebben te veel eigen ervaring met het Russisch imperialisme en zijn afgezanten.\"\n\nBovendien, stelt de krant, als de mannen die nu vluchten echt tegenstanders van het Poetin-regime zijn, dan hadden ze al veel eerder weg kunnen gaan.\n\nIn Warschau wordt er - in het openbaar - minder fel gesproken over de Russische deserteurs, maar ook Polen zit ermee in de maag. Een Poolse diplomaat zegt tegen nieuwssite EUobserver op persoonlijke titel dat Russen maar naar Frankrijk of Italië moeten vluchten. \"De Baltische staten en Polen hoeven dit niet op te lossen.\"\n\nAan de Finse grens zijn de gevolgen nu al zichtbaar. Sinds de aankondiging van de gedeeltelijke mobilisatie staan er voor de grens lange rijen met Russen. Finland werkt aan regels om de instroom van Russen flink te beperken, zegt de minister van Buitenlandse Zaken zaterdag. Uitzonderingen zijn er voor studie-, werk- en familiebezoek. Over deserteurs zegt de minister niets. Finland ziet graag dat er regels komen die voor de hele EU gelden.\n\nKysia Hekster, correspondent Europese Unie: \"Voor de EU is het lastig dat er zo verschillend gedacht wordt, het zal lastig zijn alle EU-landen op één lijn te krijgen. De discussie is niet nieuw: enkele weken geleden ging die over het geven van toeristenvisa aan Russen. De Baltische landen, Tsjechië, Finland en Polen zijn inmiddels helemaal gestopt met het uitgeven van die visa. Zij stonden toen tegenover veel andere landen, die niet zo radicaal wilden stoppen. Diezelfde verdeeldheid zie je nu weer. Komende tijd zullen ze proberen een gezamenlijk standpunt in te nemen.\"\n\nOf het de Baltische staten lukt om de harde lijn vast te houden en Russen buiten te houden is nog zeer de vraag, want dat is in strijd met regels van de EU zelf. \"Het is absoluut verboden\", zegt Tineke Strik, Europarlementariër en hoogleraar burgerschap en migratierecht aan de Radboud Universiteit.\n\nStrik: \"Hen categorisch buiten de deur houden is onrechtmatig. Het is duidelijk dat zij ernstig worden gestraft als ze worden teruggestuurd. En ze vluchten om niet te hoeven vechten in een oorlog die wij zelf veroordelen.\"",
    "Discriminerende migratiepraktijken in Litouwen: “Enkel wij Afrikanen worden hier langer vastgehouden”": "Vanaf januari 2022 biedt Artsen Zonder Grenzen primaire gezondheidszorg en geestelijke gezondheidszorg geboden aan migranten en asielzoekers die in Litouwse detentiecentra worden vastgehouden. Daar konden onze teams vaststellen dat sommige nationaliteiten langer worden vastgehouden dan andere. Artsen Zonder Grenzen klaagt die systematisch discriminerende migratiepraktijken nu aan.\n\nDetentiecentrum in Litouwen: (Wit-)Russische asielzoekers mogen vrij bewegen, Nigeriaanse asielzoekers worden langer opgesloten\n\nIn het detentiecentrum van Kybartai konden onze teams vaststellen dat Russische of Wit-Russische asielzoekers die recent in het detentiecentrum aankwamen geen verlenging werd opgelegd van hun detentie; 100% van hen verkreeg een beperkte bewegingsvrijheid. Nigeriaanse of Indische asielzoekers daarentegen – die samen meer een vijfde van de hele bevolking in Kybartai uitmaken – zagen wel hun detentie verlengd nadat hun detentiebevel was verlopen. 43% van de mensen die langer worden opgesloten bestaat in Kybartai zo uit Nigerianen of Indiërs.\n\nHet detentiecentrum voor asielzoekers en migranten in Kybartai. Nieuwkomers komen hier terecht onder een voorlopig detentiebevel. Na verloop van dat bevel, kan de detentie ofwel opgeschort ofwel verlengd worden. Onze patiënten in Kybartai getuigen dat deze procedure schandelijk discriminerend gebeurt. © AZG, 10 augustus 2022\n\nZelfde discriminatie in andere centra\n\nEenzelfde patroon zien we ook terugkeren elders in Litouwen. Onze teams ontvangen berichten vanuit andere detentiecentra dat onder andere Nigerianen en Congolezen eveneens slachtoffer zijn geworden van discriminerende migratiepraktijken. Het gaat onder meer om voortgezette detentie (na het verstrijken van hun detentiebevel) of om de intrekking van hun beperkte bewegingsvrijheid, waardoor ze opnieuw in detentie terechtkomen.\n\n“De meerderheid is hier al vertrokken, maar wij Afrikanen zitten hier nog steeds”\n\nEén van onze patiënten vertelt: \"Wij Afrikanen zitten hier nog steeds. Andere nationaliteiten waren in de meerderheid. En nu zijn zij allemaal vertrokken, en wij Afrikanen moeten blijven. Ze behandelen ons verschillend.” Een andere patiënt getuigt: \"Ik ben zo wanhopig dat ik probeerde mezelf pijn te doen omdat ik weg wil uit deze gevangenis. Ik denk er soms aan mezelf te doden. Ik heb pijn, ik voel me vernederd. Ik ben zo depressief.”",
    "Litouwse groep vermoedelijk verantwoordelijk voor inbraken Delden": "Dat er een groep zat achter de grote hoeveelheid inbraken in het eerste halfjaar van 2022, was al vaker geopperd. De wijkagent van Delden laat nu weten dat het waarschijnlijk is dat het gaat om een bende afkomstig uit Litouwen. Deze groep heeft waarschijnlijk sinds juli haar werkveld verlegd en is onlangs elders in Nederland opgerold.\n\nTussen februari en juli werd in Delden maar liefst veertien keer ingebroken. Veel vaker dan normaal gesproken. Zo werden er over heel 2020 en 2021 slechts vijf inbraken in Delden geregistreerd. Dat was natuurlijk wel tijdens corona, maar het verschil met veertien keer in vijf maanden is enorm.\n\nWat verder opviel was de grote overeenkomsten tussen de inbraken. Niet alleen waren vaak vrijstaande huizen in dezelfde straten doelwit. Er werd ook opvallend vaak gebruik gemaakt van platte daken aan de achterzijde. Ook werd verlichting vaak uitgeschakeld en werden bij de buren ladders ‘geleend’.\n\nDe groep uit Litouwen kan officieel niet in verband gebracht worden met de inbraken, maar toch denkt de politie dat het om deze groep gaat. Mede ook omdat de inbraken stopten toen de Litouwers in het buitenland verbleven. De politie was een paar keer dicht bij een aanhouding, maar zowel aan het Villapark als aan de Torendijk wisten de inbrekers te ontkomen.",
    "Het dilemma in de EU: wel of geen Russische deserteurs opnemen?": "Mannen pakken hun biezen. Wie weg wil, gaat het liefst meteen. Nu kan het nog. Bijna 17.000 Russen staken afgelopen weekeinde de duizenden kilometers lange grens met Finland over, zo’n tachtig procent meer dan in een normale week eind september.\n\nHet zijn vooral jonge mannen, die vrezen dat ze worden opgeroepen om te vechten tegen Oekraïne. Maar er is haast bij: Finland wil de grens sluiten, althans voor Russen met een toeristenvisum.\n\nIn Rusland zelf gaan sinds afgelopen weekeinde ook geruchten dat mannen binnenkort de grens niet meer over kunnen, zoals Oekraïne eerder zijn mannen verbood om te vertrekken.\n\nMaar anders dan in de eerste maanden van 2022, toen in korte tijd miljoenen vrouwen en kinderen uit Oekraïne naar Europa kwamen, zwaaien de deuren in veruit de meeste lidstaten van de Europese Unie niet open. EU-lid Letland laat geen enkele Rus toe, Litouwen evenmin.\n\nLitouwen grenst aan Kaliningrad, een Russische exclave aan de Baltische zee. Minister van buitenlandse zaken Gabrielius Landsbergis zei op Twitter: “Russen moeten blijven en vechten. Tegen Poetin.”\n\nVeiligheidsrisico\n\nZijn collega in Letland, ook aan de Russische grens, zei dat de exodus van Russen een aanzienlijk veiligheidsrisico vormt voor de EU. Volgens hem kunnen diegenen die nu het land verlaten geen overtuigde tegenstanders van het Poetin-regime zijn, omdat ze niets deden toen Poetin in februari Oekraïne binnenviel.\n\n“Toen vonden ze het prima dat Oekraïners stierven”, aldus Edgars Rinkevics. “Ze hebben nog zat landen buiten de EU om naartoe te gaan.”\n\nDe Belgische premier Alexander De Croo wil ook liever geen Russische vluchtelingen in zijn land. Hij vindt het “een moeilijk signaal ten opzichte van de vele Oekraïense vluchtelingen die we hebben opgenomen om te zeggen dat we ook Russen nemen”.\n\nNiet ieder EU-land denkt er zo over. Duitsland wil wel Russen opvangen. Het heeft al gezegd dat het asiel zou willen verlenen aan mannen die willen ontkomen aan de dienstplicht.\n\nOok in Frankrijk gaan stemmen op om vluchtende Russen hulp te bieden. Een groep van meer dan veertig Franse senatoren deed een oproep om het land open te houden voor mensen die Poetin ontvluchten. “De grenzen sluiten zou noch bij onze waarden passen, noch zou het in ons belang zijn”, schreven zij.\n\nRuzie\n\nIn Tsjechië is er openlijke ruzie ontstaan over de vraag of Russen een risico zijn. President Milos Zeman zegt van niet, maar de minister van buitenlandse zaken Jan Lipavsky zei eerder dat Russen die hun land ontvluchten niet in aanmerking komen voor een visum.\n\nDe Europese Unie is nog aan het nadenken hoe het verder moet. Maandag vergaderden de ambassadeurs over dit onderwerp en die vergadering gaat dinsdag verder. Raadsvoorzitter Charles Michel is van mening dat Europa opnieuw een genereus gebaar moet maken richting Poetins tegenstanders.\n\nSommige lidstaten, die tegenstanders van het Poetin-regime willen verwelkomen, vrezen dat het onmogelijk zal zijn om Poetin-voorstanders van -tegenstanders te scheiden. Zij vermoeden dat ook EU-vijandige Russen tussen de vluchtelingen zullen zitten, die Europa kwaad willen doen.\n\nEen instroom zoals eerder dit jaar met Oekraïners wordt op dit moment overigens niet verwacht. De meeste Russische mannen vluchten nu naar Georgië. Daar zijn er inmiddels zeker 40.000 aangekomen.\n\nOf dat aantal nog veel groter wordt is niet duidelijk. Sommige berichten stellen dat mannen op de grens al worden teruggestuurd. Zeker is dat zo’n 2000 auto’s stilstaan op de grensovergang en dat mensen meer dan twee dagen moeten wachten voor ze kunnen oversteken.\n\nLees ook:\n\nDe uit Rusland gevluchte Nikolaj helpt vrienden te ontsnappen aan mobilisatie\n\nVrij googelen op ontsnappingsmogelijkheden kan in Rusland niet. Nikolaj Martinenko helpt zijn landgenoten vanuit Heerhugowaard.",
    "'De oorlog in Oekraïne is niet alleen een geopolitiek, maar ook een diep etnisch en cultureel conflict'": "In lengte van jaren heeft Rusland zijn etnische diaspora in landen zoals Oekraïne, Estland, Kazachstan, Moldavië en Litouwen gecultiveerd onder de Russkiy mir-doctrine: de idee van een Russische wereldgemeenschap ongehinderd door staatsgrenzen. Dat zegt professor Marc De Vos.\n\nVorige week was de schilderachtige Hanzestad Tallinn, de hoofdstad van Estland, het toneel van een internationale conferentie. Ik mocht er spreken over non-discriminatie en de arbeidsmarkt in Europa. Maar het onderwerp op eenieders lippen was Rusland. Wie in Tallinn rondloopt, hoort veel Russisch. Toen ik daarover Estse officials interpelleerde, kreeg ik een emotionele spoedcursus geschiedenis en regionale politiek.\n\nEen vierde van de Estse bevolking is van Russische afkomst, het merendeel geconcentreerd in de hoofdstad. Als restant van de georganiseerde migratie onder het Sovjetregime, heeft de grote Russische minderheid zich nooit geassimileerd. Hun kinderen studeren doorgaans in een parallel schoolsysteem, in het Russisch. Hun informatiebiotoop zijn de Russische staatsmedia. Velen hebben nog steeds niet de Estse nationaliteit en konden tot voor kort vrij teren op een Russisch paspoort. Het vergt weinig verbeelding om te begrijpen dat hun loyauteit niet noodzakelijk in Europa ligt.\n\nIn lengte van jaren heeft Rusland zijn etnische diaspora in landen zoals Oekraïne, Estland, Kazachstan, Moldavië en Litouwen gecultiveerd onder de 'Russkiy mir'-doctrine: de idee van een Russische wereldgemeenschap ongehinderd door staatsgrenzen. Dat is ons in West-Europa bekend, maar je moet het voelen om het te beseffen. De oorlog in Oekraïne is niet alleen een geopolitiek, maar ook een diep etnisch en cultureel conflict waarin het Poetin-regime op zijn diaspora rekent als een vijfde colonne in Europa en Eurazië.\n\nDe oorlog in Oekraïne is niet alleen een geopolitiek, maar ook een diep etnisch en cultureel conflict.\n\nHet valt op hoezeer de Russische strategie die wij als imperialistisch beschouwen door Rusland in zuivere democratische termen wordt gedrapeerd. Het gaat over politieke zelfbeschikking en culturele autonomie, over oppressie in samenlevingen waar een Russische tegencultuur gedijt. De 'speciale militaire operatie' is mede daarom geen oorlog, maar een ingreep om de onderdrukte minderheid te bevrijden, met referenda erbovenop. Het is vernis en manipulatie, maar het appelleert toch aan een traditie en een identiteit met wortels tot in de Europese Unie.\n\nRusland kan op enige sympathie en steun rekenen van staten zoals China, India, Turkije en Hongarije. Dat is niet alleen wegens harde realpolitik, maar ook omdat die landen zichzelf evenzeer een bijzondere beschavingsidentiteit toedichten en de Europese of westerse context tot een bedreiging daarvan polemiseren. Voor China, zoals voor Rusland, is er daarenboven verloren territorium uit de Koude Oorlog waarvan de recuperatie als een historische evidentie kan worden geconstrueerd.\n\nDe oorlog in Oekraïne gaat zijn tweede fase in. Poetin escaleert en dat zullen wij ook moeten doen om Oekraïne zijn identiteit en autonomie te gunnen. De winter komt eraan en de crisis zal bijten. Nadien zal de strijd oplaaien en het lijden verdiepen alvorens we zicht krijgen op het vervolg. Hoeveel extra slagkracht heeft Rusland in huis? Kan Oekraïne standhouden of zijn tegenoffensief doorzetten dankzij nog meer en betere westerse wapens? Zal de legitimiteit en uiteindelijk de macht van Poetin slijten onder de toenemende tol van de oorlog? Kunnen de westerse democratieën verenigd blijven bij de oplopende prijs van de vrijheid?\n\nAls wederzijdse escalatie de trend van de oorlog niet keert, dreigt een slopend gevecht dat vroeg of laat tot een wapenstilstand dwingt. Uitputting kan dan een vuil compromis aanvaardbaar maken dat nu voor iedereen onaanvaardbaar is. Maar geen enkele uitkomst zal de geest van de identitaire geopolitiek terug in de fles krijgen. We zullen ons moeten wapenen, ook economisch, politiek en cultureel, om opnieuw de beschavingsstrijd om de waarden en de harten te voeren en te winnen. En dat zal ook binnen Europa nodig zijn, weten de Esten.\n\nVorige week was de schilderachtige Hanzestad Tallinn, de hoofdstad van Estland, het toneel van een internationale conferentie. Ik mocht er spreken over non-discriminatie en de arbeidsmarkt in Europa. Maar het onderwerp op eenieders lippen was Rusland. Wie in Tallinn rondloopt, hoort veel Russisch. Toen ik daarover Estse officials interpelleerde, kreeg ik een emotionele spoedcursus geschiedenis en regionale politiek. Een vierde van de Estse bevolking is van Russische afkomst, het merendeel geconcentreerd in de hoofdstad. Als restant van de georganiseerde migratie onder het Sovjetregime, heeft de grote Russische minderheid zich nooit geassimileerd. Hun kinderen studeren doorgaans in een parallel schoolsysteem, in het Russisch. Hun informatiebiotoop zijn de Russische staatsmedia. Velen hebben nog steeds niet de Estse nationaliteit en konden tot voor kort vrij teren op een Russisch paspoort. Het vergt weinig verbeelding om te begrijpen dat hun loyauteit niet noodzakelijk in Europa ligt.In lengte van jaren heeft Rusland zijn etnische diaspora in landen zoals Oekraïne, Estland, Kazachstan, Moldavië en Litouwen gecultiveerd onder de 'Russkiy mir'-doctrine: de idee van een Russische wereldgemeenschap ongehinderd door staatsgrenzen. Dat is ons in West-Europa bekend, maar je moet het voelen om het te beseffen. De oorlog in Oekraïne is niet alleen een geopolitiek, maar ook een diep etnisch en cultureel conflict waarin het Poetin-regime op zijn diaspora rekent als een vijfde colonne in Europa en Eurazië. Het valt op hoezeer de Russische strategie die wij als imperialistisch beschouwen door Rusland in zuivere democratische termen wordt gedrapeerd. Het gaat over politieke zelfbeschikking en culturele autonomie, over oppressie in samenlevingen waar een Russische tegencultuur gedijt. De 'speciale militaire operatie' is mede daarom geen oorlog, maar een ingreep om de onderdrukte minderheid te bevrijden, met referenda erbovenop. Het is vernis en manipulatie, maar het appelleert toch aan een traditie en een identiteit met wortels tot in de Europese Unie. Rusland kan op enige sympathie en steun rekenen van staten zoals China, India, Turkije en Hongarije. Dat is niet alleen wegens harde realpolitik, maar ook omdat die landen zichzelf evenzeer een bijzondere beschavingsidentiteit toedichten en de Europese of westerse context tot een bedreiging daarvan polemiseren. Voor China, zoals voor Rusland, is er daarenboven verloren territorium uit de Koude Oorlog waarvan de recuperatie als een historische evidentie kan worden geconstrueerd.De oorlog in Oekraïne gaat zijn tweede fase in. Poetin escaleert en dat zullen wij ook moeten doen om Oekraïne zijn identiteit en autonomie te gunnen. De winter komt eraan en de crisis zal bijten. Nadien zal de strijd oplaaien en het lijden verdiepen alvorens we zicht krijgen op het vervolg. Hoeveel extra slagkracht heeft Rusland in huis? Kan Oekraïne standhouden of zijn tegenoffensief doorzetten dankzij nog meer en betere westerse wapens? Zal de legitimiteit en uiteindelijk de macht van Poetin slijten onder de toenemende tol van de oorlog? Kunnen de westerse democratieën verenigd blijven bij de oplopende prijs van de vrijheid?Als wederzijdse escalatie de trend van de oorlog niet keert, dreigt een slopend gevecht dat vroeg of laat tot een wapenstilstand dwingt. Uitputting kan dan een vuil compromis aanvaardbaar maken dat nu voor iedereen onaanvaardbaar is. Maar geen enkele uitkomst zal de geest van de identitaire geopolitiek terug in de fles krijgen. We zullen ons moeten wapenen, ook economisch, politiek en cultureel, om opnieuw de beschavingsstrijd om de waarden en de harten te voeren en te winnen. En dat zal ook binnen Europa nodig zijn, weten de Esten.",
    "Google onthult samenwerking tussen Rusland en hacktivisten": "In een nieuw rapport deelt Google-dochterbedrijf Mandiant bewijs van een samenwerking tussen de Russische militaire inlichtingendienst en drie pro-Russische hackersgroepen.\n\nMandiant werd in begin september door Google overgenomen voor 5,4 miljard dollar. De organisatie helpt bedrijven bij de verdediging tegen cyberaanvallen. Mandiant ontdekte in de afgelopen maanden een samenwerking tussen de Russische militaire inlichtingendienst (GRU) en drie hackersgroepen: XakNet Team, Infoccentr en CyberArmyofRussia_Reborn.\n\nData wiping malware\n\nMandiant monitort cyberaanvallen om dreigingsinformatie te verzamelen over hackers. De organisatie ontdekte in de afgelopen maanden vier cyberincidenten waarbij de GRU data wiping malware installeerde op de netwerken van bedrijven. Hackersgroepen publiceerden binnen 24 uur na elk incident de gegevens van de organisaties die door de data wiping malware malware waren getroffen.\n\nKillnet, een van de drie hackersgroepen in het vrijgegeven rapport, is verantwoordelijk voor distributed denial-of-service (DDoS) aanvallen op bedrijven in Japan, Italië, Noorwegen, Estland en Litouwen. Tijdens een aanval probeert Killnet de servers van het slachtoffers te overspelen met met netwerkverzoeken.\n\nKillnet\n\nOverheidswebsites in Litouwen werden in juni aangevallen met minstens twee rondes DDoS-aanvallen. Killnet beweerde naderhand verantwoordelijk te zijn. De aanvallen waren ongebruikelijk, aangezien het verkeer langdurig aanhield zonder snelheid en volume te verliezen.\n\nNaast de incidenten in Litouwen is Killnet is verantwoordelijk voor een reeks DDoS-aanvallen op Estse organisaties in augustus. Volgens het vrijgegeven rapport verzonden de hackers tot 200 terabyte aan gegevens per seconde om de systemen van slachtoffers te overbelasten. Estland weerstond de DDoS-aanvallen met succes.\n\nTip: Akamai stopt DDoS-recordaanval op Europese klant",
    "Datalek online bank Revolut raakt vijftigduizend klanten": "De Britse online bank Revolut heeft met een datalek te maken gekregen, waarbij gegevens van vijftigduizend klanten zijn buitgemaakt, waaronder twintigduizend Europeanen. Het zou gaan om namen, adresgegevens, e-mailadressen, telefoonnummers en rekeninginformatie. Dat blijkt uit een melding bij de Litouwse autoriteiten.\n\nHoeveel Nederlandse klanten zijn getroffen wil de bank niet zeggen. Revolut claimde eerder dat het zeer snel in Nederland groeide en daarom een kantoor in Amsterdam opende. Volgens Revolut, dat inmiddels ook klanten heeft gewaarschuwd, is de klantendata door middel van social engineering gestolen. Exacte details zijn niet gegeven. Na de inbraak bij de bank lieten verschillende klanten weten dat ze phishingberichten via sms ontvingen, maar het staat niet vast dat die door de aanvallers achter de Revolut-inbraak zijn verstuurd.",
    "“ECB zal de rente met minstens 50 basispunten verhogen in oktober”": "Volgens Gediminas Simkus, de gouverneur van de centrale bank van Litouwen, heeft de Europese Centrale Bank (ECB) in oktober geen andere keuze dan de rente te verhogen met minstens 50 basispunten. \"Zo'n verhoging dringt zich op als we naar de huidige gegevens kijken\", aldus de centrale bankier.\n\nDe ECB pakte eerder deze maand uit met een historische renteverhoging (+75 basispunten) om de torenhoge inflatie te temperen. Die kwam in augustus uit op 9,1 procent (op jaarbasis). Volgens verschille",
    "Weekoverzicht Defensieoperaties": "Weekoverzicht Defensieoperaties\n\nGebied heroveren met zo min mogelijk bijkomende schade. Dat was het overkoepelende scenario van diverse trainingen in Litouwen. Zo bereidden de Nederlandse militairen zich voor op de grote oefening Iron Wolf in oktober. Een overzicht van Defensieoperaties in de periode van 24 tot en met 30 augustus 2022.\n\nVergroot afbeelding Voor het doel beschikte de battle group over een multinationaal JTAC-team (joint terminal attack controllers). Dat zorgt voor grondgebonden steun waarbij ze vliegers in de lucht het doel aanwijzen. Andere JTAC’ers kregen een training in het coördineren van genoemde luchtsteun. Zo moesten ze tijdens een live firing exercise een moment afstemmen om het vuur tijdelijk te staken. Dit om een vliegtuig zijn bommen te laten droppen. Al met al een uitdagende training waarbij goede communicatie, situational awareness en nauwkeurigheid hand in hand gaan.\n\nVergroot afbeelding Weer andere eenheden hielden zich bezig met basale gevechtstechnieken. Denk aan het leggen van een hinderlaag, contactdrills en het evacueren van gewonden uit een Boxer-pantservoertuig. Nederland draagt sinds 2017 bij aan de versterkte militaire aanwezigheid (enhanced Forward Presence) van de NAVO in Litouwen. Defensie zet momenteel 270 tot 300 militairen in. De troepenmacht is in het Baltische land om de laten zien dat de NAVO hier paraat staat en om solidariteit met de Litouwse bevolking uit te stralen.\n\nOpvang asielzoekers\n\nDefensie stelt een extra stuk terrein bij Zoutkamp in Groningen beschikbaar voor de opvang van 500 asielzoekers. Op de Willem Lodewijk van Nassaukazerne worden al asielzoekers opgevangen.\n\nDefensie draagt op meer locaties bij aan de opvang van Oekraïense en Afghaanse vluchtelingen en asielzoekers uit andere landen. Dat gebeurt op het Marine Etablissement Amsterdam, een Defensielocatie in Zeist en op Legerplaats Harskamp in Ede.\n\nVerdediging NAVO-gebied\n\nNaast de Nederlandse bijdragen aan Defensieoperaties stelt de krijgsmacht schepen, landmachteenheden en vliegtuigen beschikbaar voor de eerste hoofdtaak van Defensie: bondgenootschappelijke verdediging van het NAVO-verdragsgebied. Bekijk het overzicht van de Nederlandse militaire bijdrage aan de NAVO.\n\nLopende operaties buitenland:\n\nZo’n 120 Nederlandse militairen beveiligen in Irak het vliegveld van Erbil en omliggend gebied. Vandaaruit werken ook 3 militairen als adviseur van de Koerdische strijdkrachten in de strijd tegen ISIS. Op het hoofdkwartier van de missie ( Operation Inherent Resolve ) in Koeweit werken 2 Nederlandse stafofficieren. Nederland neemt in Irak ook deel aan de capaciteitsopbouwmissie van de NAVO ( NATO Mission in Iraq ) met 5 militairen. De operatie richt zich op het adviseren van de veiligheidssector. De inzet wordt zowel in Bagdad als Erbil ondersteund door het National Support Element .\n\n) in Koeweit werken 2 Nederlandse stafofficieren. Nederland neemt in Irak ook deel aan de capaciteitsopbouwmissie van de NAVO ( ) met 5 militairen. De operatie richt zich op het adviseren van de veiligheidssector. De inzet wordt zowel in Bagdad als Erbil ondersteund door het . Voor de missie Minusma in Mali werken 3 stafofficieren in Bamako en 3 militairen die de Duitsers in Gao bijstaan. Daarnaast levert Nederland 3 politieagenten en 1 militair aan de politiecomponent binnen de missie. Alle 14.000 blauwhelmen van Minusma staan onder bevel van de Nederlandse luitenant-generaal Kees Matthijssen. Zolang hij force commander is levert Nederland 15 extra militairen aan de Minusma-staf. Verder ondersteunen 6 Nederlandse militairen in Mali de Europese trainingsmissie EUTM.\n\nis levert Nederland 15 extra militairen aan de Minusma-staf. Verder ondersteunen 6 Nederlandse militairen in Mali de Europese trainingsmissie EUTM. Zo’n 100 Nederlandse militairen maken deel uit van de vooruitgeschoven NAVO-aanwezigheid in Roemenië. De militairen bereiden zich voor om met deze multinationale eenheid het NAVO-grondgebied in Roemenië te verdedigen, mocht de situatie in het uiterste geval escaleren. Voor de legering van de Belgische, Franse en Nederlandse militairen bouwt een 66-koppig genietaakteam aan een kamp in Cincu. Dat moet eind oktober gereed zijn\n\nEr zijn ongeveer 100 Nederlandse militairen gestationeerd in Centraal-Slowakije. Daar beschermen Duitse en Nederlandse Patriot -luchtverdedigingssystemen vitale objecten tegen mogelijke dreigingen vanuit de lucht. Dit gebeurt in NAVO-verband en heeft alles te maken met de oorlog in Oekraïne.\n\n-luchtverdedigingssystemen vitale objecten tegen mogelijke dreigingen vanuit de lucht. Dit gebeurt in NAVO-verband en heeft alles te maken met de oorlog in Oekraïne. Zo’n 90 militairen trainen op grote schaal Oekraïense militairen in het Verenigd Koninkrijk.\n\nLogistiek ondersteunings- en bevoorradingsschip Zr.Ms. Karel Doorman maakt deel uit van de Standing NATO Maritime Group 1 (SNMG1). Nederland heeft heel 2022 de leiding over dit vlootverband en levert naast de commandant ook een groot deel van de staf. SNMG1 is een van de 4 permanente maritieme reactiemachten van de NAVO.\n\n(SNMG1). Nederland heeft heel 2022 de leiding over dit vlootverband en levert naast de commandant ook een groot deel van de staf. SNMG1 is een van de 4 permanente maritieme reactiemachten van de NAVO. Zr.Ms. Groningen is het stationsschip in het Caribisch gebied. Daar wordt het onder meer ingezet voor kustwachttaken en counterdrugsoperaties.\n\nZr.Ms. Vlaardingen vaart voor het Standing NATO Mine Countermeasures Group 2. Dit NAVO-vlootverband richt zich op mijnenbestrijding in en rond de Middellandse Zee.\n\nDit NAVO-vlootverband richt zich op mijnenbestrijding in en rond de Middellandse Zee. Militairen van het Fleet Marine Squadron van de marine vormen zogenoemde vessel protection detachments . Deze beveiligen in de Golf van Aden regelmatig Nederlandse schepen tegen piraterij.\n\nvan de marine vormen zogenoemde . Deze beveiligen in de Golf van Aden regelmatig Nederlandse schepen tegen piraterij. Nederlandse militairen zijn in het Midden-Oosten betrokken bij missies die bedoeld zijn om de vrede te bewaren. Het gaat om onder meer Undof, Untso en Unifil.\n\nIn Jeruzalem en Ramallah zijn 6 Nederlanders betrokken bij de USSC-missie. Het gaat om 3 burgers en 3 militairen. USSC richt zich op het professionaliseren van de Palestijnse veiligheidssector. USSC probeert bij te dragen aan de levensvatbaarheid van een stabiele Palestijnse staat. De VS coördineren de missie.\n\nNederlandse militairen leveren verder een bijdrage aan diverse hoofdkwartieren en vooruitgeschoven posten van missies. De geüniformeerden zijn individueel uitgezonden naar het Spaanse Rota ( European Union Naval Forces ), Bahrein ( Combined Maritime Forces ), Abu Dhabi ( European-led Maritime Awareness Strait of Hormuz ), Tunis ( European Liaison & Planning Cell Tunis ) (in burger), Kosovo ( European Union Rule of Law Mission in Kosovo ), Qatar ( Operation Inherent Resolve ) en Rome ( EU Operation Irini ).\n\nOperaties/acties binnenland:",
    "Vluchtende Russen plaatsen voor EU-lidstaten voor een dilemma": "Kort nadat Kremlin-woordvoerder Dmitri Peskov op maandag zei dat er nog geen besluit was genomen over het sluiten van de Russische grenzen, verschenen op sociale media beelden van Russische militairen bij de grens met -Georgië. Volgens ooggetuigen zetten ze een wegversperring op bij grensovergang Verchni Lars, waar duizenden Russen dagenlang wachten om aan de mobilisatie te ontkomen. Ook bij de grenzen met Finland, Kazachstan en Mongolië staan al dagen lange files.\n\nDe geruchten dat Rusland elk moment de grenzen zal sluiten om de uittocht te stoppen, nemen toe. „Laat ze maar vluchten”, zei de Wit-Russische machthebber Loekasjenko maandag tegen president Poetin in Sotsji. „Goed, 30.000 zijn er al vandoor, misschien 50.000. En als ze waren gebleven? Hadden ze ons dan gesteund?” Volgens de Russische veiligheidsdienst FSB zouden tussen de afkondiging van de mobilisatie, vorige week woensdag, en zaterdagavond al 261.000 Russen het land hebben verlaten.\n\nDe vluchtende Russen plaatsen de landen van de Europese Unie voor een dilemma. Zijn ze wel of niet welkom? Het gaat om bescheiden aantallen, want het reizen naar de EU was al zeer beperkt mogelijk voor Russen. Directe vluchten zijn er niet, vliegen gaat via Istanbul of de Armeense hoofdstad Jerevan. Sinds 1 september is het „moeilijker en duurder” voor Russen om een Schengenvisum te bemachtigen. Voor Polen en de Baltische landen is het vrijwel onmogelijk.\n\nDe vraag is of Russische deserteurs als vluchtelingen moeten worden beschouwd. Als dat zo is, hebben ze recht op een asielprocedure. Net als bij de discussie over de ‘toeristenvisa’ nemen de Baltische landen en Polen een andere positie in dan de rest van de EU.\n\nEen man met een tas op zijn hoofd probeert de grens met Georgië over te steken. Foto Irakli Gedenidze/Reuters\n\nGabrielius Landsbergis, de Litouwse minister van Buitenlandse Zaken, vorige week op Twitter: „Litouwen zal geen asiel verlenen aan diegenen die hun verantwoordelijkheid ontlopen. Russen moeten blijven en vechten. Tegen Poetin.” Zijn Letse collega Edgar Rinkevics was ook duidelijk: „Veel Russen die nu vanwege de mobilisatie Rusland ontvluchten vonden het vermoorden van Oekraïners geen probleem. Het is onjuist om ze als gewetensbezwaarden te beschouwen.”\n\nDe Europese lijn is een andere. Een woordvoerder van de Europese Commissie sprak over Russische burgers met „de moed om hun verzet te laten zien tegen wat het regime aan het doen is”. De EU „leeft mee met Russische families die vrezen voor hun zonen, broers en vaders die de dood in worden gestuurd in een zinloze, illegale oorlog”. EU-landen kunnen zelf bepalen wat ze doen, er wordt gewerkt aan gemeenschappelijk beleid.\n\nDuitse bescherming\n\nDuitsland is het meest uitnodigend. Deserteurs die worden bedreigd kunnen rekenen op bescherming in Duitsland, aldus minister van Binnenlandse Zaken Nancy Faeser in de Frankfurter Allgemeine Zeitung. „Iedereen die dapper opstaat tegen het regime van Poetin en daarbij groot gevaar loopt, kan asiel op grond van politieke vervolging aanvragen.” Russen die naar Nederland komen om aan de mobilisatie te ontkomen, worden „zeker niet” teruggestuurd, aldus staatssecretaris Eric van der Burg (Asiel en Migratie, VVD) afgelopen vrijdag.\n\nZowel voor het weren als toelaten van deserteurs zijn goede argumenten. Voorstanders van het weren zeggen dat de maatschappelijke onvrede in Rusland moet worden aangewakkerd, en dat gebeurt eerder als onwillige dienstplichtigen het land niet kunnen verlaten. Bovendien: als ze wél in dienst gaan, halen ze het moreel van het Russische leger nog verder naar beneden en steunen ze dus eigenlijk Oekraïne. De Baltische landen wijzen vooral op het veiligheidsrisico; mogelijk komen er spionnen of andere ongewenste Russen binnen. De omgang met de grote Russische minderheden zorgt nu soms al voor spanningen.\n\nFoto Irakli Gedenidze/Reuters Foto Irakli Gedenidze/Reuters Foto Irakli Gedenidze/Reuters Foto’s Irakli Gedenidze/Reuters\n\nHet principiële argument voor toelaten is het volgen van het Europese recht en Europese waarden: wie in nood is verdient opvang. Het weren van mensen omdat ze een bepaalde nationaliteit hebben botst met regels en idealen. Meer pragmatisch is de redenering dat elke soldaat die Rusland verlaat niet tegen Oekraïne vecht. De kloof tussen het aantal deserteurs en het aantal potentiële dienstplichtigen doet afbreuk aan dit argument.\n\nLees ook deze opiniebijdrage: Laat kwetsbare Russen en Wit-Russen wél toe tot de EU\n\nDe Britse historicus en journalist Owen Matthews hanteert in een opiniestuk in The Spectator nog een argument om de Russen toe te laten. Een van de meest effectieve gevolgen van de sancties tegen Rusland is de braindrain: het vertrek van duizenden IT’ers en andere hoogopgeleiden. Hij wijst op het succes van de vorige generatie post-Sovjet ballingen, oprichters van Google, Paypal en WhatsApp. Matthews: „Wat Rusland verliest wint het Westen.”\n\nDe Russisch-Amerikaanse historicus Sergej Radtsjenko erkent dat hij er niet uit is. Maar, zegt hij, waarschijnlijk zit het Westen Poetin het meeste dwars door het omgekeerde te doen. Als hij de grenzen sluit, moeten wij ze open houden.",
    "Letland wil geen Russen opvangen die mobilisatie ontlopen": "Russen die de afgekondigde mobilisatie willen ontlopen door naar het buitenland te gaan, zijn in elk geval niet welkom in Letland. De Letse minister van Buitenlandse Zaken zegt ze niet op te willen vangen.\n\nDe Baltische staten Estland, Letland en Litouwen laten al bijna geen Russische burgers meer toe. Toeristen en zakenlieden komen die landen niet meer binnen. Voor Russen die de oorlog in Oekraïne willen ontlopen, wordt door Letland dus geen uitzondering gemaakt. Ook Finland denkt erover de regels voor reizigers uit Rusland nog verder aan te scherpen. Litouwen heeft de paraatheid van het leger verhoogd bij de grens met Rusland.\n\nBij de gedeeltelijke mobilisatie, die president Vladimir Poetin woensdagochtend afkondigde, worden 300.000 reservisten opgeroepen. De Doema, het Russische parlement, verhoogde dinsdag al de straffen voor mensen die niet komen opdagen tijdens een mobilisatie.\n\nVolgens de onafhankelijke Russische krant The Moscow Times is aan de ticketprijzen van vliegreizen al te zien dat mensen het land proberen te verlaten. Na de toespraak van Poetin zijn de prijzen van vluchten uit Moskou flink gestegen. De tickets naar onder meer de Armeense hoofdstad Jerevan en het Turkse Istanbul zijn vele malen duurder geworden.",
    "Kurt Van Eeghem schrijft boek over miskende Litouwse schilder-componist": "Televisie- en radiofiguur én melomaan Kurt Van Eeghem heeft tegenwoordig zijn hart verpand aan het Baltische land Litouwen, waarover hij in 2019 een gesmaakt reisboek schreef. In de voormalige hoofdstad Kaunas werd hij met verstomming geslagen door het oeuvre van de tragische schilder en componist Mikalojus Konstantinas Čiurlionis (1875-1911), die de laatste jaren ook in grote Europese musea een plek krijgt als herontdekt fin-de-siècleschilder en avant-gardist.\n\nČiurlionis componeerde tijdens zijn korte, turbulente leven zo’n vierhonderd muziekstukken en driehonderd schilderijen. Van Eeghem reisde hem achterna naar onder meer Plungé, Warschau, Leipzig, Vilnius, Sint Petersburg en Pustelnik. Hij spitte in archieven en vraagt zich af hoe het mogelijk is dat Čiurlionis niet even gewaardeerd is als pakweg Edvard Munch of Van Gogh en componisten als Stravinsky en Janacek.\n\nDat Litouwen pas in 1991 tweehonderd jaar Russische overheersing kon afschudden, zit er voor iets tussen. Vooral na de Tweede Wereldoorlog bleef Čiurlionis ‘meer dan ooit een verborgen parel’, aldus Van Eeghem.\n\nBeeld RV\n\nČiurlionis, geboren in de oerbossen van Zuid-Litouwen, kwam tot wasdom aan het hof van prins Oginski en aan het conservatorium van Warschau. Maar aan het einde van zijn leven was hij ‘een mentale kluizenaar die de weg kwijtraakte in de uiterst verwarde bedrading van zijn opgejaagde brein’, schrijft Van Eeghem.\n\nIn dit kundige, meeslepende boek herwaardeert hij niet alleen de mysterieuze kunst van Čiurlionis, maar houdt hij ook altijd een half oog op de geschiedenis, die de kunstenaar (bijna) vermaalde.\n\nKurt van Eeghem, Mikalojus Konstantinas Čiurlionis. Wel en wee van een geniaal kunstenaar, Pelckmans, 292 p., 24,50 euro.",
    "Team Antwerp heeft weinig overschot maar plaatst zich wel voor de eindfase van de 3X3 World Tour in Utrecht": "Opde 3X3 World Tour in het Nederlandse Utrecht heeft Team Antwerp zich geplaatst voor de kwartfinales. Thibaut Vervoort, Caspar Augustijnen, Nick Celis en Raf Bogaerts realiseerden in poule B een 1 op 2. Zondag volgt de kwartfinale tegen het Litouwse Sakiai. De winnaar van dit toernooi strijkt maar liefst 40.000 dollar op.\n\nNa een hectische week kwam Team Antwerp vandaag in actie op 3X3 World Tour in Utrecht. Thibaut Vervoort, Raf Bogaerts, Caspar Augustijnen en Nick Celis kregen met het Nederlandse Utrecht en het Litouwse Marijampole Mantiga twee niet te onderschatten tegenstanders.\n\nTeam Antwerp begon met een valse noot aan de 3X3 World Tour in Utrecht. Het Nederlandse Utrecht pakte uit met topper Worthy De Jong. De Nederlandse internationaal, die in september nog het EK 5X5 met Oranje afwerkte, gaat zich nu focussen op 3X3. De Jong leidde (10 punten, 8 rebounds) Utrecht versus Team Antwerp meteen naar een 21-11 overwinning.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nDe tweede partij mocht door Team Antwerp niet worden verloren. Thibaut Vervoort (10 punten) nam zijn team op sleeptouw en samen met Nick Celis (6 punten) stuwde hij Team Antwerp tegen het Litouwse Marijampole naar een belangrijke 20-19 overwinning. Met 1 op 2 in poule B waren de Sinjoren meteen zeker van een stek bij de laatste acht.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nZondag volgt in Utrecht de kwartfinale tegen het eveneens van Litouwen afkomstige Sakiai. De winnaar van de 3X3 World Tour in Utrecht casht 40.000 dollar. De nummer 2 krijgt 30.000 dollar, de nummer 3 22.000 dollar, wie vierde eindigt 16.000 en de nummer 5 en 6 respectievelijk 10.000 en 4.000 dollar.",
    "Wie kunnen er promoveren óf degraderen in de Nations League op zondag?": "Sinds de start in 2018 is de Nations League een welkome aanvulling op de wedstrijden van de nationale elftallen. Vanwege het promotie/degradatiesysteem zit er een stuk meer spanning op dan bij oefenwedstrijden. Deze speelronde wordt bepaald welke teams een stapje hoger mogen gaan spelen en welke teams een divisie lager eindigen. Welke landen kunnen er promoveren of degraderen op zondag?\n\nLeague A is de hoogste divisie in de Nations League, hier kan je dus uiteraard alleen uit degraderen. Wereldkampioen Frankrijk is niet erg lekker bezig in hun poule. De Fransen hebben slechts 5 punten uit 5 duels. Ze spelen zondagavond een lastig uitduel bij Denemarken, wat nog voor de groepswinst kan gaan. Oostenrijk, wat 1 punt minder heeft dan De Haantjes, speelt tegen Kroatië. Ook geen lekkere tegenstander als je een resultaat moet halen.In de poule van Nederland is het nog lang niet zeker wie er gaat degraderen. Wales staat op dit moment onderaan, maar ze maken zondagavond nog kans om dat af te wenden in een onderling duel met Polen. De Welshmen hebben 3 punten minder dan hun tegenstander. Het doelsaldo is wel beter, dus bij een overwinning is Wales verzekerd van een plekje in Divisie A. Het kan wel eens een heet avondje worden in Cardiff!Deze divisie is de 3e in de Nations League. Turkije heeft zichzelf al verzekerd van promotie naar League B. Zij kunnen in hun poule niet meer achterhaald worden door de knappe nummer 2, Luxemburg. In dezelfde poule is Litouwen al gedegradeerd naar Divisie D, de laagste in de Nations League.Ook bij de andere wedstrijden in deze divisie staat er weinig meer op het spel. Kazachstan heeft promotie afgedwongen en zal net als Turkije uit gaan komen in Divisie B. Wit-Rusland voegt zich bij Litouwen in de laagste divisie van deze competitie.Letland zal zich naar alle waarschijnlijkheid gaan plaatsen voor League C volgend jaar. Dat was op zich ook wel te verwachten in een poule met verder Moldavië, Andorra en Liechtenstein. Laatstgenoemde wordt roemloos laatste in deze poule, maar neem ze dat eens kwalijk. In het dwergstaatje wonen maar net iets meer dan 38.000 mensen.",
    "Pinto en Luxemburg eindigen tweede in Nations League - Sparta Rotterdam": "Pinto en Luxemburg eindigen tweede in Nations League\n\nMica Pinto heeft met Luxemburg de wedstrijd tegen Litouwen met 1-0 gewonnen. Een late goal van Gerson Rodrigues in de 88ste minuut was het winnende doelpunt. Mica Pinto speelde 90 minuten en ook oud-Spartaan Laurent Jans stond de hele wedstrijd in het veld. Luxemburg eindigt in groep I op de tweede plaats, achter groepswinnaar Turkije.",
    "Rusland waarschuwt 'xenofobe' Baltische staten": "Rusland heeft dinsdag fors uitgehaald naar de Baltische buren. Moskou beschuldigde Estland, Letland en Litouwen ervan Russischtalige minderheden te vervolgen. 'De bijna fascistische campagnes zullen de al zwaar beschadigde relaties nog meer aantasten.'",
    "Baltische staten beperken grenstoegang voor Russen met Schengenvisum": "De Baltische staten - Estland, Letland en Litouwen - gaan de toegang tot hun land beperken voor Russen met een Schengenvisum. Dat maakte de Letse minister van Buitenlandse Zaken Edgar Rinkēvičs woensdag bekend, melden internationale persbureaus. Dit besluit kwam tot stand na een ontmoeting tussen de Scandinavische en Baltische ministers van Buitenlandse Zaken.\n\nVolgens Rinkēvičs is het aantal Russische burgers dat met een Schengenvisum naar Estland, Letland of Litouwen komt fors gestegen. Hij noemde dit een kwestie van „openbare veiligheid” maar ook een kwestie van „morele en politieke aard”.\n\nVoor diplomaten, vrachtwagenchauffeurs en Russische burgers die de grens oversteken voor familiebezoek of vanwege humanitaire redenen, gelden uitzonderingen. Rinkēvičs verwacht dat de maatregelen over tien dagen in werking treden.\n\nDit artikel maakt ook deel uit van ons liveblog: Europese Commissie wil nog eens 5 miljard vrijmaken voor Oekraïne",
    "Turkije ontsnapt aan verlies tegen Luxemburg en promoveert in Nations League": "Turkije is donderdagavond in de Nations League ternauwernood ontsnapt aan een beschamende nederlaag tegen Luxemburg. Dankzij een goal van Ismail Yüksek werd het vlak voor tijd 3-3, waardoor de ploeg van Stefan Kuntz promoveert naar het op een na hoogste niveau van de landencompetitie.\n\nTurkije degradeerde tijdens de vorige Nations League-cyclus naar divisie C, het op een na laagste niveau in de landencompetitie. Voor de nummer drie van het WK 2002 stond deze campagne vooral in het teken van eerherstel.\n\nNa achtereenvolgende overwinningen op de Faeröer, Litouwen, Luxemburg en opnieuw Litouwen kreeg Turkije donderdagavond de kans het karwei te klaren. In het Basaksehir Fatih Terim Stadyumu in Istanboel liep het niet van een leien dakje voor Turkije, dat in de eerste helft twee keer een achterstand goedmaakte.\n\nMarvin Martins opende na negen minuten de score, waarna Cengiz Ünder in de zestiende minuut een strafschop verzilverde. Via Danel Sinani heroverde Luxemburg na 37 minuten de leiding tegen het zwak verdedigende Turkije, maar door een eigen goal van Maxime Chanot gingen de teams rusten met een 2-2-stand.\n\nDe spelers van Luxemburg vieren de 2-3 van Gerson Rodrigues. De spelers van Luxemburg vieren de 2-3 van Gerson Rodrigues. Foto: Getty Images\n\nTurkije voorkomt op valreep afgang\n\nWie dacht dat Turkije er na de hervatting erop en erover zou gaan, kwam bedrogen uit. Dankzij een goal van voormalig Telstar-speler Gerson Rodrigues werd het in de 69e minuut 2-3 voor Luxemburg.\n\nEen fiasco voor Turkije diende zich aan, maar Yüksek redde een punt en stelde daarmee promotie veilig. De middenvelder van Fenerbahçe profiteerde van een zee aan vrijheid en schoot raak.\n\nBij de thuisploeg stond Orkun Kökçü in de basis. De Feyenoorder werd na 81 minuten vervangen.\n\nStand in divisie C, groep 1 1. Turkije 5-13 (+14)\n\n2. Luxemburg 5-8 (+1)\n\n3. Faeröer 5-5 (-4)\n\n4. Litouwen 5-1 (-11)\n\nBekijk de uitslagen, de standen en het programma in de Nations League",
    "Kamerbrief verslag Informele Raad Buitenlandse Zaken Defensie 29-30 augustus en enkele overige zaken": "Minister Ollongren (Defensie) biedt de Tweede Kamer het verslag van de informele Raad Buitenlandse Zaken Defensie van 29-30 augustus aan. Daarnaast informeert de minister de Tweede Kamer over het besluit om in het kader van een bestaand uitwisselingsprogramma gehoor te geven aan een verzoek van de Verenigde Staten om een bij de Amerikaanse luchtmacht geplaatste Nederlandse uitwisselingsofficier deel te laten nemen aan Operation Inherent Resolve (OIR). Tot slot, wordt de Tweede Kamer geïnformeerd over de inzet van een Robotics and Automatic Systems (RAS) eenheid voor Enhanced Forward Presence (eFP) in Litouwen.",
    "Door insolventie niet-afgedragen BTW is toch aftrekbaar": "Het Hof van Justitie EU oordeelt dat het in strijd met het EU-recht is dat Litouwen weigert om aftrek van de voorbelasting te verlenen aan HA.EN alleen maar omdat SB ten tijde van de transactie insolvent is.\n\nUAB Medicinos Bankas verstrekt in 2007 een lening aan UAB Sostinės būstai voor de uitvoering van vastgoedontwikkelingsactiviteiten. SB vestigt daarbij een hypotheek voor de bank op een perceel grond. UAB HA.EN neemt in 2015 de vordering op SB, die inmiddels insolvent is, over van de bank. Omdat de openbare verkoop geen resultaat heeft, biedt SB HA.EN aan om het pand te kopen. HA.EN gaat in op dit aanbod. Na de overdracht van het pand gaat SB failliet. De Litouwse fiscus weigert om de BTW-voorbelasting ter zake van de verkoop van het pand aan HA.EN terug te geven. Volgens de fiscus wist HA.EN namelijk dat SB insolvent was en de BTW is niet afgedragen door SB. De Litouwse rechter stelt een prejudiciële vraag in deze zaak.\n\nHet Hof van Justitie EU oordeelt dat het in strijd met het EU-recht is dat Litouwen weigert om aftrek van de voorbelasting te verlenen aan HA.EN alleen maar omdat SB ten tijde van de transactie insolvent is. Dat SB de BTW eventueel niet zou afdragen of zou kunnen afdragen, is niet van belang.\n\n[Nieuwsbron]",
    "Beerschot bijna rond met Litouwse spits van Charleroi": "Beerschot heeft één van zijn twee aangekondigde nieuwe spitsen bijna beet. De Litouwer Nauris Petkevicius wordt in principe voor een seizoen gehuurd van Sporting Charleroi.\n\nDe 22-jarige aanvaller is tweevoudig Litouws A-international en maakte vorig seizoen zijn debuut in de Jupiler Pro League. Charleroi had hem tijdens de winterstop van vorig seizoen weggeplukt bij FC Hegelmann in Litouwen. Het jaar voordien was hij bij die club met 16 goals in 33 duels tweede geëindigd in de topscorerslijst van de A Lyga, de Litouwse eerste klasse.\n\nDe huurovereenkomst van Petkevicius zit in een afrondende fase.",
    "Westerse leiders reageren op overlijden van Gorbatsjov: \"Voorbeeld in tijden van agressie\" en \"moedige hervormer\"": "Een gelijkaardige reactie is te noteren bij de ontslagnemende Britse premier Boris Johnson, die Gorbatsjovs historische nalatenschap roemt. \"Ik heb altijd bewondering gehad voor de moed en integriteit die hij aan de dag legde om de Koude Oorlog tot een vreedzaam einde te brengen\", tweet Johnson. \"In een tijd van Poetins agressie in Oekraïne blijft zijn onvermoeibare inzet voor het openen van de Sovjetsamenleving een voorbeeld voor ons allen.\"\n\nDe Franse president Emmanuel Macron bedankt Gorbatsjov voor zijn engagement. \"Zijn inzet voor vrede in Europa veranderde onze gemeenschappelijke geschiedenis\", luidt het.\n\nDe Nederlandse premier Mark Rutte stelt op zijn beurt dat de wereld met het overlijden van Gorbatsjov \"een moedig hervormer met immense invloed op de geschiedenis\" is verloren. \"Als wegbereider van zowel het einde van de Koude Oorlog als de wapenwedloop, kreeg hij de Nobelprijs voor de Vrede. Mijn gedachten zijn bij zijn nabestaanden\", aldus Rutte.",
    "Fotofinish houdt sterke Belgische dubbelvier uit halve finale op WK roeien, kwartet moet nu in C-finale aan de slag": "Op de derde dag van het WK roeien was het voor de Belgische dubbelvier meteen al erop of eronder. In de herkansingsrace zich niet bij de eerste drie roeien betekende dat nog één WK race, namelijk starten in de C-finale, want dus geen halve finale, laat staan een stek bij de top twaalf, het doel waarmee bondscoach Axel Müller en het viertal Brys-Mercier-Lemmelijn-Claeys naar dit WK af reisden. Onze landgenoten losten die verwachting weliswaar niet in: ze finishten na een helse race vierde en moeten dus zaterdag in de C-finale knokken voor de plaatsen dertien tot achttien.\n\nDe opdracht in de herkansingsrace oogde voor de vier Belgen, die zich bij de eerste drie moesten roeien, alvast loodzwaar. Onze landgenoten keken aan de start Frankrijk, Litouwen, Zwitserland en Tsjechië in de ogen en dat zijn nummers zes, zeven, tien en elf van het voorbije EK. Tim Brys, Gaston Mercier, Ward Lemmelijn en Ruben Claeys finishten daar pas twaalfde. Bovendien lagen ze na de voorwedstrijden pas met een vierde besttijd in die beslissende herkansingsrace. In die voorwedstrijden waren immers niet alleen Litouwen en Zwitserland vijf seconden sneller, ook de Franse favorieten bleken na een complete misslag aan het eind van die 2000m nog drie seconden sterker dan onze landgenoten.\n\nBondscoach Müller en de vier roeiers beseften maar al te goed dat de ze hun tegenstanders nu geen meter mochten loslaten en die boodschap viel niet in dovemansoren. Na 250m kwamen de Belgen als tweede door na de Zwitsers. De Helveten gingen op hun elan door terwijl de Belgen aan het 500m punt al het gevaar van de Fransen voelden aankomen. Onze Zuiderburen pakten uit met een verschroeiende tweede wedstrijdhelft en gleden de moegestreden Zwitsers in de laatste meters voorbij.\n\nNa dit duo ontspon zich een geweldige strijd tussen de Litouwers, de Tsjechen en onze Belgen. Ondanks een spectaculaire eindsprint strandden Brys, Mercier, Lemmelijn en Claeys op een vierde plaats amper 32/100sten van één seconde na Litouwen en 36/100sten voor de Tsjechen. Slechts een finishfoto kon de verschillen vrij geven, maar voor het Belgisch viertal betekende dat verdict wel dat ze na een geweldige race toch naar de C-finale werd verwezen.\n\nDe ontgoocheling bleek enorm. Die mocht wel enigszins gerelativeerd worden door de vaststelling dat de kloof met Frankrijk, Zwitserland en Litouwen bijna helemaal werd weg geroeid en de progressie dus opvallend bleek. Zaterdag gaan de Belgen die C-finale in met de snelste tijd van de vijf teams. Zij kunnen dus hun WK nog meer kleur geven door die race zegevierend af te sluiten en naar een toch wel nog hoopgevende dertiende plaats in de wereldranglijst op te klimmen.\n\nUitslagen Seniores A mannen:\n\nDubbelvier.\n\nHerkansingen: 11 teams, twee races, eerste drie plaatsen zich voor de halve finale, andere teams roeien de C-finale\n\nEerste herkansingsrace:\n\n1. Frankrijk 5:43.44\n\n2. Zwitserland 5:46.50\n\n3. Litouwen 5:49.41\n\n4. BELGIË (BRYS - MERCIER - LEMMELIJN - CLAEYS) 5:49.73\n\n5. Tsjechië 5:50.09\n\n6. India 6:00.94\n\nTim Brys (KR Club Gent), Gaston Mercier (RCAE Liège), Ward Lemmelijn (Schulensmeer) en Ruben Claeys (KR Sport Gent) klokten de 7de tijd op 11 teams en roeien de C-finale.",
    "Ogen weer gericht op België voor Russische diamantsancties": "Vijf EU-lidstaten stellen voor om de import van Russische diamanten aan banden te leggen, meldt het nieuwsagentschap Reuters. Het is de vraag of België daarmee zal instemmen.",
    "Creativiteit van Russen die willen ontkomen aan mobilisatie kent geen grenzen": "Stomdronken en onderling vechtend naar het front, duizenden die mobilisatie op alle manieren proberen te ontduiken en aanhoudende protesten tegen de oproep voor het front die keihard worden neergeslagen; de mobilisatie die de Russen weer de overhand moet geven in Oekraïne verloopt uiterst chaotisch.",
    "Paniek onder Russische mannen, ‘referenda’ in bezette gebieden: de oorlog escaleert verder": "De ‘beperkte mobilisatie’ van reservisten die de Russische president Poetin woensdag afkondigde, zorgde vrijdag nog steeds voor ellenlange files voor grensovergangen door mannen die proberen daaraan te ontkomen. Onder andere Finland, Georgië en Kazachstan meldden grote drukte. Finland kondigde aan de grenzen te willen sluiten voor Russen op een toeristenvisum, in navolging van Estland, Letland en Litouwen.\n\nOp sociale media waarschuwen inwoners van diverse Russische steden elkaar live over plekken waar agenten aan passerende mannen bevelen uitdelen om zich voor de krijgsdienst te melden. Een dergelijk Telegram-kanaal voor alleen Moskou had vrijdag al meer dan 100.000 abonnees. Ook mannen die opgepakt worden bij anti-oorlogsdemonstraties krijgen zo’n bevel, volgens berichten op sociale media.\n\n‘Tienduizend vrijwilligers’\n\nVolgens het Kremlin hebben zich tienduizend mannen vrijwillig aangemeld. Of dat klopt is niet na te gaan, bovendien is het een fractie van de 300.000 nieuwe soldaten die minister van defensie Sergej Sjojgoe zei te willen mobiliseren. Alle ex-beroepssoldaten en -dienstplichtigen tot 35 jaar en ex-officieren tot 55 jaar kunnen gedwongen worden tot inzet in Oekraïne, na twee weken ‘aanvullende training’. Een uitzondering geldt voor studenten, bepaalde beroepen en mensen met een beperking.\n\nOp Twitter gonst het van de filmpjes over chaotische toestanden bij de aanmeldingen, zoals straalbezopen rekruten en het gebrek aan een medische keuring, waaruit valt af te leiden dat de restricties bij rekrutering vooral op papier bestaan.\n\nDe mobilisatie zal niet beperkt blijven tot 300.000 soldaten, merkte Sjojgoe woensdag ook al op. Poetins decreet noemt geen aantallen, wel worden de deelrepublieken quota opgelegd. De vrees bestaat dat vooral mannen in armere delen van de Russische federatie de klos zijn. Zij zijn ook nu al oververtegenwoordigd in de Russische eenheden in Oekraïne. In Oelan Oede, hoofdstad van de oostelijke deelrepubliek Boerjatië, zou de politie de universiteit zijn binnengevallen en mannen hebben afgevoerd – ondanks de vrijwaring van studenten volgens Poetins decreet.\n\nDoor Moskou georganiseerde referenda in de door Rusland bezette gebieden in Oekraïne. Beeld Thijs van Dalen\n\nReferenda\n\nIn vier Oekraïense provincies kon vanaf vrijdagochtend gestemd worden voor aansluiting bij Rusland, althans in de delen onder Russische bezetting. De stemmingen, die buiten Rusland algemeen als schijnvertoning worden aangemerkt, duren tot woensdag.\n\nUit angst voor aanslagen op stembureaus door partizanen gaan pro-Russische ‘functionarissen’ soms van deur tot deur met stembiljetten. Niet-stemmen kan leiden tot ontslag, maar veel inwoners weigeren te stemmen, of durven zelfs tegen het referendum te protesteren. Niet een van de provincies waar gestemd wordt is geheel in Russische handen, en veel inwoners zijn gevlucht. Wie naar Rusland is gevlucht, of gedeporteerd, mag ook stemmen.\n\nBegin september hadden de door Rusland aangestelde autoriteiten de referenda voor onbepaalde tijd uitgesteld, wegens de onveilige militaire situatie. Sindsdien heeft Oekraïne grote terreinwinst geboekt in de provincie Charkov, en is de situatie in de bezette gebieden er vanuit Russisch oogpunt alleen maar heikeler op geworden.\n\nDat verklaart waarschijnlijk de plotselinge grote haast: de referenda zijn onderdeel van Ruslands militaire escalatie. Als de regio’s eenmaal zijn omgetoverd tot ‘Russisch grondgebied’, zal Moskou aanvallen beschouwen als aanvallen op Rusland, en kan het Kremlin ‘uit zelfverdediging’ ook kernwapens inzetten, zo herhaalde ex-president Dmitri Medvedev eerdere waarschuwingen.\n\nVN: Rusland pleegt oorlogsmisdaden Rusland heeft burgerdoelen gebombardeerd, geëxecuteerd, gemarteld en zich schuldig gemaakt aan ‘gruwelijk seksueel geweld’, ook tegen kinderen. Voor deze daden bestaan genoeg bewijzen. Dat schrijft een onderzoekscommissie van de VN-Mensenrechtenraad onder voorzitterschap van de Noor Erik Møse in een tussenrapportage. De commissie heeft zijn onderzoek beperkt tot de regio’s Kiev, Tsjernihiv, Charkov en Soemi. Soortgelijk onderzoek in andere streken volgt later. Volgens Møse heeft Rusland explosieven ingezet die een grote uitwerking hebben in gebieden waar burgers wonen. “Dit is de bron van enorm veel leed en pijn onder burgers”. Er zijn opvallend veel mensen geëxecuteerd, mishandeld, vastgehouden en gefolterd.\n\nLees ook:\n\nColumn Rob de Wijk: Poetins tactiek brengt inzet van kernwapens angstaanjagend dichtbij",
    "Stunt Denemarken tegen Frankrijk niets waard: Kroatië naar Final Four": "Ook Kroatië heeft zich verzekerd van een plekje in de Final Four van de Nations League. Een stunt van Denemarken tegen Frankrijk was niet genoeg om daar verandering in te brengen.\n\nArtikel verder na advertentie\n\nDenemarken - Frankrijk 2-0\n\nDe Denen moesten winnen van Frankrijk en hopen op puntenverlies van Kroatië in Groep A1 van de Nations League. Dat eerste gebeurde: Denemarken kwam sterk voor de dag tegen de Fransen en stond bij rust al met 2-0 voor. De goals kwamen van Kasper Dolberg en Andreas Skov Olsen (Club Brugge). In de tweede helft kwam Frankrijk ook tot goede kansen, maar het bleef 2-0. De Denen en Fransen keken daarna vol spanning naar Oostenrijk-Kroatië. Bij een resultaat van de thuisploeg zou Denemarken naar de volgende Nations League-ronde gaan, terwijl Frankrijk juist zou degraderen bij een overwinning van Oostenrijk.\n\nOostenrijk - Kroatië 1-3\n\nHet was lang erg spannend in het Prater-Stadion, maar uiteindelijk trok Kroatië aan het langste eind. Na tien minuten stond het al 1-1 door goals van Christoph Baumgartner en Luka Modrić. Twintig minuten voor tijd trok Kroatië het duel pas naar zich toe. Daardoor gaan de Kroaten door naar de volgende Nations League-ronde en kunnen ze daar Oranje mogelijk treffen. Denemarken blijft daardoor met lege handen achter, Frankrijk handhaaft zich ternauwernood en Oostenrijk degradeert naar Divisie B.\n\nOverige uitslagen:\n\nWales-Polen 0-1\n\nFaeröer Eilanden - Turkije 2-1\n\nLuxemberug-Litouwen 1-0",
    "Verbreding N18 ramp voor leefomgeving": "Verbreding N18 ramp voor leefomgeving\n\nma 26 sep, 14:09\n\nVoorlezen Opinie\n\nAfgelopen week mocht ik een enquête invullen voor de gemeente Oost Gelre over het belang van toerisme. Dat zet je aan tot nadenken waarom toeristen graag naar Oost Gelre komen. Naast twee grote evenementen (Corso en Zwarte Cross) komen ze volgens mij primair voor de rust en de natuur en secundair voor een paar leuke dorpskernen en diverse horeca. Precies waar de bewoners van onze gemeente zelf ook veel waarde aan hechten.\n\nOp hetzelfde moment viel de Elna in de bus. De Achterhoek Board stopt met de lobby voor de verbreding van de N18. Goed nieuws, lijkt me. Maar Kees Porskamp van de VVD van Oost Gelre is woest en wil blind doorgaan met zijn lobby.\n\nIk ben oprecht verbijsterd dat men bij het CDA en VVD in onze gemeenteraad zo kortzichtig is en blijkbaar het grotere plaatje niet ziet. Wat is ‘het grotere plaatje’? Dat begint bij de A15, de drukke snelweg van Rotterdam door de Betuwe die nu nog bij Bemmel eindigt. Als de laatste (Stikstof) horde genomen is wordt de A15 (van Rotterdam naar Bemmel) in 2025 verlengd naar de A12. Het aansluitpunt komt dicht bij het aansluitpunt van de A18 te liggen bij Oud-Dijk. Vanaf dat moment is onze N18 onderdeel van de snelste route van Enschede naar Rotterdam. Maar ook van de route van heel Scandinavië, Noord-Duitsland, Polen, Oekraïne en Litouwen richting Rotterdam, Antwerpen en verder naar het zuiden. Alle verkeer dat nu nog over de A1 langs Deventer en de A27 langs Utrecht rijdt is veel sneller als ze langs Lichtenvoorde rijden. Door de grote overlast van geluid, CO2, fijnstof en meekomende criminaliteit wordt dit een regelrechte ramp voor onze leefomgeving. Er is maar één hoop: voldoende obstakels zodat we volgens Google niet de snelste route worden. Ons 80 kilometer per uur stukje en de stoplichten zijn goud waard en zorgen er misschien voor dat een ramp uitblijft.\n\nIk verwacht dat onze grootste raadsfracties vechten voor de leefomgeving van de bewoners van Oost Gelre. En voor de ondernemers die verdienen aan het toerisme. Maar als Kees Porskamp zo blind doorgaat met ‘zijn lobby’ voor vernietiging van het leefklimaat hoef ik nooit meer een enquête over toerisme in te vullen.\n\nR.J. Geerdes\n\nLichtenvoorde",
    "EK 3x3: Lions stranden in kwartfinale, Servië kroont zich tot Europees kampioen": "clock 23:18 23 uur 18. Servië verplettert Letland in finale. Servië heeft zich tot Europees kampioen 3x3 gekroond. De topfavoriet had in de finale weinig moeite met Letland. De Serviërs wonnen met overtuigende 21-14-cijfers. In de troostfinale haalde Nederland het van Litouwen, dat eerder vandaag de Belgian Lions huiswaarts stuurde. . Servië verplettert Letland in finale Servië heeft zich tot Europees kampioen 3x3 gekroond. De topfavoriet had in de finale weinig moeite met Letland. De Serviërs wonnen met overtuigende 21-14-cijfers. In de troostfinale haalde Nederland het van Litouwen, dat eerder vandaag de Belgian Lions huiswaarts stuurde.\n\nclock 23:17 23 uur 17.\n\nclock 17:07 17 uur 07. Halve finalisten bekend. Letland kende weinig moeite met Israël. Met nog ruim 2 minuten op de klok stond er 21-7 af te lezen op het scorebord. Vanavond vanaf 19.20 uur volgen de halve finales: Servië-Nederland en Litouwen-Letland. . Halve finalisten bekend Letland kende weinig moeite met Israël. Met nog ruim 2 minuten op de klok stond er 21-7 af te lezen op het scorebord.\n\nVanavond vanaf 19.20 uur volgen de halve finales: Servië-Nederland en Litouwen-Letland.\n\nclock 16:51 16 uur 51. We hebben erg veel geluk dat we het zo kunnen afmaken. België speelde echt sterk en maakte het ons enorm moeilijk. Ignas Razutis, Litouwen. We hebben erg veel geluk dat we het zo kunnen afmaken. België speelde echt sterk en maakte het ons enorm moeilijk. Ignas Razutis, Litouwen\n\nclock 16:45 16 uur 45. Lions verliezen thriller: 17-18. De Belgian Lions hebben net niet kunnen stunten tegen vicewereldkampioen Litouwen. De Belgen hielden lang gelijke tred, maar de laatste poging van de tegenstander was beslissend. Marijus Uzupis dribbelde richting de ring en stuurde de Lions huiswaarts met een mooie lay-up. Jammer voor de Belgen, die een pak beter voor de dag kwamen dan afgelopen vrijdag. . Lions verliezen thriller: 17-18 De Belgian Lions hebben net niet kunnen stunten tegen vicewereldkampioen Litouwen. De Belgen hielden lang gelijke tred, maar de laatste poging van de tegenstander was beslissend.\n\nMarijus Uzupis dribbelde richting de ring en stuurde de Lions huiswaarts met een mooie lay-up. Jammer voor de Belgen, die een pak beter voor de dag kwamen dan afgelopen vrijdag.\n\nclock 16:37 16 uur 37. 15-15 met nog 55 seconden op de klok. Een nagelbijter. . 15-15 met nog 55 seconden op de klok. Een nagelbijter.\n\nclock 16:36 16 uur 36. Het blijft razend spannend. Met ruim 2 minuten op de klok is het verschil tussen beide ploegen slechts een punt. Wie trekt in het slot het laken naar zich toe? . Het blijft razend spannend. Met ruim 2 minuten op de klok is het verschil tussen beide ploegen slechts een punt. Wie trekt in het slot het laken naar zich toe?\n\nclock 16:32 16 uur 32. Halfweg de partij heeft Litouwen het evenwicht helemaal hersteld. De wedstrijd wordt iets potiger, de vicewereldkampioen grijpt voor het eerst de leiding: 8-7. . Halfweg de partij heeft Litouwen het evenwicht helemaal hersteld. De wedstrijd wordt iets potiger, de vicewereldkampioen grijpt voor het eerst de leiding: 8-7.\n\nclock 16:26 16 uur 26. Een goede start van de Lions. In tegenstelling tot vrijdag, lijken de Belgen vandaag makkelijker te scoren. Met dank aan snelle combinaties forceren ze zelfs een kloofje: 3-6. . Een goede start van de Lions. In tegenstelling tot vrijdag, lijken de Belgen vandaag makkelijker te scoren. Met dank aan snelle combinaties forceren ze zelfs een kloofje: 3-6.\n\nclock 16:22 16 uur 22. Lions zijn eraan begonnen! De Belgen zijn begonnen aan hun kwartfinale. Kunnen ze stunten tegen de vicewereldkampioen? . Lions zijn eraan begonnen! De Belgen zijn begonnen aan hun kwartfinale. Kunnen ze stunten tegen de vicewereldkampioen?\n\nclock 16:16 16 uur 16. Beetje vertraging. De wedstrijd stond ingepland om 16.05 uur, maar het schema heeft wat vertraging opgelopen. De Belgen zijn als volgende aan de beurt. . Beetje vertraging De wedstrijd stond ingepland om 16.05 uur, maar het schema heeft wat vertraging opgelopen. De Belgen zijn als volgende aan de beurt.\n\nclock 16:07 16 uur 07. Moeilijke opdracht. Omdat de Belgen hun groep niet konden winnen, treffen ze in hun kwartfinale een groepswinnaar. Litouwen is een stevige dobber, want het land won nog zilver op het afgelopen WK in Antwerpen. Rechten de Belgian Lions hun rug na wisselvallige wedstrijden op vrijdag? . Moeilijke opdracht Omdat de Belgen hun groep niet konden winnen, treffen ze in hun kwartfinale een groepswinnaar. Litouwen is een stevige dobber, want het land won nog zilver op het afgelopen WK in Antwerpen.\n\nRechten de Belgian Lions hun rug na wisselvallige wedstrijden op vrijdag?\n\nclock 11-09-2022 11-09-2022.\n\nclock 22:43 22 uur 43.\n\nclock 22:43 22 uur 43.\n\nclock 22:33 22 uur 33. Nederland te sterk: 17-21. De Belgian Lions hebben hun tweede groepswedstrijd niet kunnen winnen tegen Nederland. De noorderburen begonnen furieus aan de wedstrijd en speelden een versnelling hoger dan de Belgen, die moesten al snel achtervolgen. Met dank aan enkele goed getimede tweepunters kon Nederland de wedstrijd over de streep trekken. Geen groepswinst voor de Lions, wel een kwartfinale zondag (om 16.05 uur) tegen Litouwen. . Nederland te sterk: 17-21 De Belgian Lions hebben hun tweede groepswedstrijd niet kunnen winnen tegen Nederland. De noorderburen begonnen furieus aan de wedstrijd en speelden een versnelling hoger dan de Belgen, die moesten al snel achtervolgen. Met dank aan enkele goed getimede tweepunters kon Nederland de wedstrijd over de streep trekken. Geen groepswinst voor de Lions, wel een kwartfinale zondag (om 16.05 uur) tegen Litouwen.\n\nclock 22:16 22 uur 16. Klein technisch defect. De klok moet gereset worden, maar wil niet direct meewerken. De wedstrijd wordt even stopgezet. . Klein technisch defect De klok moet gereset worden, maar wil niet direct meewerken. De wedstrijd wordt even stopgezet.\n\nclock 19:51 19 uur 51. Nederland verplettert Azerbeidzjan: 22-6. Nederland heeft meteen een statement gemaakt in de groep van de Belgian Lions. Onze noorderburen waren te sterk voor Azerbeidzjan, dat met de billen bloot ging: 22-6. De Nederlanders neemt de leiding over in de groep, om 22.05 uur volgt de wedstrijd tegen de Belgen. . Nederland verplettert Azerbeidzjan: 22-6 Nederland heeft meteen een statement gemaakt in de groep van de Belgian Lions. Onze noorderburen waren te sterk voor Azerbeidzjan, dat met de billen bloot ging: 22-6. De Nederlanders neemt de leiding over in de groep, om 22.05 uur volgt de wedstrijd tegen de Belgen.\n\nclock 17:25 17 uur 25. Tweede opdracht volgt later deze avond. Met de eerste overwinning op zak, kunnen de Lions uitkijken naar hun partij tegen Nederland om 22.05 uur. Onze noorderburen spelen eerst nog tegen Azerbeidzjan om 19.30 uur. . Tweede opdracht volgt later deze avond Met de eerste overwinning op zak, kunnen de Lions uitkijken naar hun partij tegen Nederland om 22.05 uur. Onze noorderburen spelen eerst nog tegen Azerbeidzjan om 19.30 uur.\n\nclock 17:25 17 uur 25.",
    "Spaans tweede meest geleerde vreemde taal op school binnen de EU": "MADRID – Volgens recente informatie van Eurostat is de Spaanse taal de op één na meest geleerde vreemde taal op scholen binnen de Europese Unie. Spaans staat achter het Engels en voor het Frans als vreemde talen die geleerd worden op school. Het hoogst aantal Spaanse taal studenten is te vinden in Frankrijk gevolgd door Zweden en IJsland.\n\nKennis van vreemde talen is een essentieel instrument voor culturele uitwisseling. Het is algemeen bekend dat dergelijke vaardigheden op veel werkplekken vereist en aangemoedigd worden en dat ze de communicatie in verschillende andere contexten kunnen vergemakkelijken.\n\nIn 2020 studeerde 60% van de leerlingen in het hoger secundair algemeen onderwijs twee of meer vreemde talen in de EU zoals HIER te zien is. In de EU-landen hebben alle leerlingen van het hoger secundair algemeen onderwijs twee of meer vreemde talen gestudeerd in Luxemburg en Noorwegen (100%). In Spanje was dat percentage 27,4%, in Nederland 67,9% en in België 85,9% (Vlamingen 100% en Walen 72,1%).\n\nIn Frankrijk was dat percentage 99,6%, in Roemenië 99,1%, Finland 99% en Tsjechië 98,8%. Daarentegen studeerde in Griekenland slechts 0,9% van de leerlingen in het hoger secundair algemeen onderwijs in 2020 twee of meer vreemde talen. Ook in Portugal (7,1%), Ierland (12,2%), Italië (24,7 %) en Spanje (27,4%) is dat percentage laag.\n\nIn 2020 was Engels de meest bestudeerde vreemde taal op het niveau van het hoger secundair algemeen onderwijs in de EU, met 95,7% van de leerlingen die het leerde. Spaans staat op de tweede plaats met 26,8% gevolgd door Frans met 21,8%, Duits met 21,4% en Italiaans met 3,4%. Bovendien was Russisch de niet-EU-taal die het meest werd geleerd in de EU (2,7%), vooral in Estland (68%) en Letland (57%), gevolgd door Litouwen (30%) en Bulgarije (24%).\n\nLanden en talen\n\nAls we naar DEZE lijst kijken zien we dat in Spanje het Engels met 97,3% de meest bestudeerde vreemde taal is gevolgd door Frans met 24,8%, Duits met 2,9% en Italiaans met 0,3%.\n\n\n\nIn Nederland is de meest bestudeerde vreemde taal het Engels met 100% gevolgd door Duits met 42,2%, Frans met 28,1% en Spaans met 5,7%. In België wordt het Engels het meest geleerd met 95,3% gevolgd door het Frans met 49,4%, het Nederlands/Vlaams met 36,8% en het Spaans met 4,8%.\n\n\n\nIn België wordt echter ook een onderscheid gemaakt in de Vlaamse en Waalse gemeenschap. In het Waals Gewest wordt het Engels met 90,7% het meest geleerd gevolgd door het Nederlands met 72,7%, het Spaans met 7,4% en het Duits met 5,2%. In het Vlaams Gewest wordt het Engels voor 100% geleerd, net zoals het Frans met 100% gevolgd door het Duits met 42,3% en het Spaans met 2,2%.\n\nDe landen waar de hoogste percentages Spaanse taal studenten te vinden zijn, zijn Frankrijk met 73,1%, Zweden met 41,4%, Noorwegen met 24,1%, Duitsland met 22,5%, Oostenrijk met 21,5%, Ierland met 18,3%, Denemarken met 17,9%, Slovenië met 15,7%, Italië met 15,3%, Polen met 15,2%, Tsjechië met 14% en Finland met 12,9%.",
    "Meer sancties tegen Rusland in de maak na mobilisatie, Hongarije ligt dwars": "De aanstaande nieuwe sancties, alweer het achtste pakket, moeten nog worden uitgewerkt. De huidige verwachting is dat er half oktober over wordt gestemd.\n\nVoor zo'n sanctiepakket dienen landen voorstellen in. In het ontwerpvoorstel van Polen en de Baltische staten Letland, Estland en Litouwen staat dat meer Russische banken moeten worden afgesloten van betaalsysteem Swift, het belangrijke systeem voor banken om wereldwijd te kunnen opereren, meldt de Financial Times(FT). Volgens Politico gaat het onder meer om Gazprombank, dat tot dusver bespaard bleef.\n\nOok willen Polen en de Baltische staten de Russische IT-sector gericht raken en de invoer van Russische diamanten verbieden. Een land als België is daar weer op tegen omdat het met diamantstad Antwerpen veel inkomsten zou verliezen.",
    "Russen die vakantie vieren in Europa? Veel landen willen ze niet meer": "Vluchten voor het regime\n\nNiet alle EU-landen zijn bereid om Russische toeristen buiten te sluiten. De Duitse Bondskanselier Olaf Scholz wijst er bijvoorbeeld op dat sommige Russen op een toeristenvisum naar Europa komen om het Poetin-regime te ontvluchten. Als ze eenmaal in Europa zijn, vragen ze asiel aan zodat ze niet terug naar Rusland hoeven te gaan. Als Russen geen toeristenvisa meer kunnen krijgen, betekent dat voor sommigen dat ze niet meer kunnen vluchten.\n\nIn Turkije, dat niet bij het Schengengebied hoort, zijn Russische toeristen nog steeds van harte welkom. Midden-Oosten correspondent Olaf Koens zocht ze op:",
    "Deze landen zijn nu al zeker van promotie of degradatie in de Nations League": "Engeland verloor vrijdagavond van Italië (0-1) in de Nations League en degradeert uit League A. Ondanks dat er nog wedstrijden gespeeld moeten worden, zijn er nog meer landen die nu al zeker zijn van promotie of degradatie. Wij zetten alles voor je op een rijtje.\n\nWie zijn er gepromoveerd en gedegradeerd in de Nations League?\n\nNederland kan in Groep 4 alleen nog kwalificatie tot de Finals mislopen als er zondag ruim wordt verloren van België. Wales - ook onderdeel van de groep van Nederland - is naast Engeland zeker van degradatie uit de hoogste divisie. Bosnië en Herzegovina promoveert naar League A.Omdat League D slechts uit 2 groepen bestaat, moeten de 4 'degradanten' in League C een kwalificatietoernooi spelen.Degradatie: Engeland (Groep 3), Wales (Groep 4)Promotie: Bosnië en Herzegovina (Groep 3)Degradatie: Rusland (Groep 2)Promotie: Turkije (Groep 1), Griekenland (Groep 2), Kazachstan (Groep 3), Georgië (Groep 4)Degradatie (kwalificatietoernooi): Litouwen (Groep 1), Belarus (Groep 3), Gibraltar (Groep 4)Promotie: Estland (Groep 2)",
    "7 x de mooiste stranden in onverwachte landen": "7 x de mooiste stranden in onverwachte landen Door: Columbus Travel\n\nWie graag op strandvakantie gaat, denkt al snel aan de kustlijnen van Griekenland of Spanje of tropische bestemmingen als Mexico en Thailand. Maar Duitsland, Algerije of Zuid-Korea? Die staan waarschijnlijk niet bovenaan je lijst staan voor een eersteklas vakantie aan zee. Dat wil zeggen, tot nu toe. Deze zeven bestemmingen zijn de onverwachte thuisbasis van enkele van 's werelds beste stranden – die je nog niet hoeft te delen met de toeristenmassa.\n\nNet als hun populaire tegenhangers, bieden deze zandstranden alle mogelijkheden om te snorkelen, dieren in het wild te spotten en te relaxen met de voeten in het zand, zonder de drukte en fikse prijzen op populairdere strandbestemmingen. Geniet van een rustige eilandvakantie in Griekse stijl in Bulgarije, verken de hoogste zandduinen van Europa in Litouwen of geniet van het uitzicht terwijl je paraglidet over de blauwe lagune van Turkije.\n\n1. Plage les Aiguades, Algerije\n\nPlage les Aiguades, ofwel het strand van Aiguades, ligt aan een met bossen omzoomde, turquoise baai net buiten Béjaïa, een havenstad aan de Middellandse Zeekust van Algerije, aan de voet van de Yemma Gouraya-berg. Wissel ontspanning op het strand af met een wandeling door het naburige Gouraya Biosphere Reserve, of klim naar de top van Pic des Singes, een leefgebied voor de met uitsterven bedreigde berberapen, met een prachtig uitzicht op de baai beneden.\n\n2. Sozopol, Bulgarije\n\nSozopol aan de kust van de Zwarte Zee is populair onder Bulgaren vanwege de oude ruïnes, de versgevangen vis en geweldige stranden. De stad, die meer dan 7.000 jaar geleden door Griekse kolonisten werd gesticht, is een van de oudste in Bulgarije en met zo'n 5.000 inwoners perfect voor reizigers die graag een vakantie Griekse stijl willen, zonder de massa’s toeristen. Even uitgekeken op het strand? Verken dan de straten van de oude stad vol met de houten gebouwen en beschilderde gevels, of begeef jezelf naar de zuidelijke vestingmuur, die dateert uit de vijfde eeuw. Ook het archeologisch museum en de kunstgalerijen zijn het bekijken waard.\n\n3. Sylt, Duitsland\n\nHoewel je het met de drukte in onze eigen badplaatsen niet zou verwachten, hoeven Duitsers niet naar onze kust te trekken voor een heuse strandervaring. Veel oosterburen brengen hun zomervakantiedagen dichter bij huis door op de stranden van Sylt, het noordelijkste eiland van Duitsland. Het Westerland-strand schetst een idyllisch tafereel met grasachtige, zanderige landschappen en uitzicht op de Noordzee. Hier wordt ook de jaarlijkse Windsurf World Cup in september georganiseerd. Op de Keitumer Landstrasse, een straat langs het strand kun je een strandkorb boeken - een stoel in cabana-stijl om te beschermen tegen zon, wind en af en toe een regenbui. Ben je voldoende uitgerust op het strand, rijd dan over het 38 vierkante kilometer grote eiland voor een prachtig uitzicht op de Morsum Cliffs, een beschermd gebied aan de oostkant van Sylt.\n\n4. Akhziv, Israël\n\nAkhziv Beach, aan de noordelijke Middellandse Zeekust van Israël, is zowel een historische schat als een fijne plek om te zwemmen. Het gezinsvriendelijke strand is verbonden met twee enorme lagunes - een diepe, een ondiepe - en dient als toevluchtsoord is voor zeeschildpadden, die eieren leggen daar in de zomermaanden. Het wordt bovendien omringd door het Akhziv National Park, waar je de overblijfselen van een oude bijbelse stad kunt bewonderen. Tip: als je een beetje naar het noorden gaat, bereik je Akhziv Land, een onofficiële 'micronatie' die in de jaren zeventig werd gesticht door Eli Avivi - een in Iran geboren zeeman die zelfbenoemde president werd. Voordat Avivi in mei 2018 stierf, stempelde hij persoonlijk de paspoorten van iedereen die hem bezocht.\n\n5. Nida, Litouwen\n\nNida Beach ligt op de grens van Rusland en Litouwen aan de gebogen Koerse Schoorwal - een 61 mijl lange, smalle zandduin die de Baltische Zee scheidt van de Koerse Haf. Het strand maakt deel uit van een Litouws nationaal park en staat op de Werelderfgoedlijst van Unesco. Nida herbergt enkele van de hoogste zandduinen van Europa, die zo kwetsbaar zijn dat je er niet op mag lopen. Het landschap hier heeft vele schilders geïnspireerd; een plaatselijke herberg genaamd Hermann Blode (nu een museum) huisvestte in de negentiende eeuw een expressionistische kolonie.\n\n6. Ölüdeniz, Turkije\n\nDe Franse Rivièra mag dan alle aandacht krijgen, de Turkse Rivièra aan de Middellandse Zee is evenzeer de moeite waard. Het niet te missen strand van Ölüdeniz maakt zijn naam - ‘blauwe lagune’ – meer dan waar: reken op sprankelende turquoise en aquamarijn water. Ga paragliden voor de beste uitzichten, neem een duik om de baai te verkennen of relax simpelweg bij de lagune. Als je zin hebt om een trektocht te maken, zijn de amberkleurige muren van de Saklikent-kloof - de op een na grootste kloof van Europa - en de smaragdgroene rivier die er doorheen stroomt de veertig minuten rijden van het strand meer dan waard.\n\n7. Naksan en Muchangpo, Zuid-Korea\n\nVoor helder water, wit zand en ‘discopony's’ (ja, echt), ga je naar Naksan Beach in het oosten van Zuid-Korea. Gelegen aan de voet van het Seoraksan-gebergte aan de noordoostelijke kust van het land en omgeven door dennenbossen, is dit serene strand ideaal om overdag te ontspannen. Maak in het donker een ritje door de stad met een discopony: een paardenkoets vol twinkelende lichtjes. Ook bijzonder: Muchangpo Beach aan de westkust van Zuid-Korea. Hoewel het niet bepaald bekend staat om zijn schoonheid, heeft het strand een natuurlijk fenomeen dat het 'Mozes-wonder' wordt genoemd. Een paar keer per jaar, in de late lente of vroege zomer, trekt de oceaan zich ver terug, waardoor een groot deel van de zeebodem zichtbaar wordt.\n\nLees ook: 12 stranden in Europa die perfect zijn voor de herfstvakantie\n\nVolg Columbus Travel op Facebook en/of Instagram en meld je aan voor onze wekelijkse nieuwsbrief.",
    "Tiago Cukur mist interland: “Blessure zonder erg”": "De Turkse international Tiago Cukur (19) zat zaterdag in het Dender Football Complex op de tribune nadat hij een blessure opliep in Turkije.\n\nTiago Cukur werd opgeroepen voor de interland Turkije-Georgië, maar liep op training een contractuur op en keerde nog voor de aftrap terug uit Istanboel. Cukur woonde de bekermatch tegen Dikkelvenne bij en trekt maandag op doktersvisite. Hij hoopt de komende wedstrijd op Jong Genk te halen. “Het is een blessure zonder erg, maar ik wou geen risico’s nemen.” Cukur blijft zo op één interland steken nadat hij tegen Litouwen mocht invallen. (rwd)",
    "Mindaugas Kačinas vertrekt alweer bij Donar: “Voldeed niet aan verwachtingen”": "nieuws\n\nFoto: Donar\n\nDe overeenkomst met basketballer Mindaugas Kačinas is door Donar beëindigd. Dat heeft de Groningse basketbalclub maandag bekendgemaakt.\n\n“We hebben gezien dat Kačinas in de voorbereidingsfase op het nieuwe seizoen niet voldeed aan onze verwachtingen”, schrijft Donar. “Daarom is besloten om zijn overeenkomst met ons te beëindigen. Vanzelfsprekend wensen we hem het beste in zijn verdere carrière.” Donar laat weten op zoek te gaan naar een andere power forward.\n\nIn juli werd Kačinas nog met veel positieve woorden aan de selectie toegevoegd. Ondertussen heeft Donar zeven oefenwedstrijden gespeeld en is er nog geen enkele wedstrijd gewonnen. Het spel van Kačinas viel tijdens de oefenwedstrijden tegen. Kačinas is geboren in Litouwen en speelde collegebasketbal bij South Carolina in de Verenigde Staten. Vervolgens speelde hij in Litouwen, IJsland en Spanje. Afgelopen seizoen kwam hij uit voor Rio Breogán in de ACB liga in Spanje. Tijdens de promotie van die club, vorig jaar, was Kačinas een belangrijk onderdeel van dat team.",
    "Cabine vrachtwagen vliegt in brand tijdens rijden op A1 [+foto]": "HOLTEN - Woensdagochtend rond 07:44 uur brak, door nog onbekende oorzaak, brand uit in de cabine van een autotransporter uit Litouwen. De chauffeur wist de vrachtwagen op de vluchtstrook te zetten en de brand grotendeels zelf te blussen.\n\nDe chauffeur heeft rook ingeademd en moest gecontroleerd worden door ambulancepersoneel.\n\nDe cabine is aardig zwart geblakerd en is met de warmtebeeldcamera gecontroleerd. De brandweer hoefde niet te blussen in de cabine wel moest ze de brandende resten die de chauffeur uit de cabine had gehaald afblussen.\n\nDe rechterrijstrook is afgesloten vanuit Bathmen richting Holten de maximumsnelheid is 70 km. Tevens werd het verkeer dat vanaf de N332 de A1 wilde oprijden over de vluchtstrook geleid op de toerit.\n\nDe vrachtwagen zal door een bergingsbedrijf moeten worden afgesleept.",
    "Nederlandse basketballers verliezen ook hun laatste EK-duel, maar de toekomst biedt hoop": "Nederlander Jesse Edwards in duel met Fin Shawn Huff op het EK. Beeld Reuters\n\n‘Soms lijkt het Nederlandse vlaggetje naast je naam echt tegen je te werken’, vertelt Yannick Franke. De beste afstandsschutter van het Nederlands team heeft na het EK eindelijk zijn toptransfer te pakken, wanneer hij met PAOK Saloniki gaat basketballen in de Champions League.\n\nHet is een fijn vooruitzicht voor de 26-jarige Haarlemmer, want op de transfermarkt van het internationale clubbasketbal roept de Nederlandse nationaliteit nu nog vaker vraagtekens op dan positieve associaties. Tot dusver was Franke daarom veroordeeld tot het bestaan van een basketbalnomade. Sinds 2016 speelde hij al voor clubs in Finland, Griekenland, Kroatië, Italië, Litouwen, Duitsland, Frankrijk, Polen en Andorra. ‘Het geeft mij dus rust dat ik al vóór dit toernooi een mooie nieuwe club had gevonden.’\n\nPersoonlijke trots\n\nOndanks een flinke handblessure en zijn gegarandeerde overstap naar PAOK sloot Franke zich alsnog last minute aan bij Oranje op het EK. En uitgerekend hij moest een van de spelers zijn die in de rust van het derde groepsduel, waar het verslaanbaar geachte gastland Tsjechië met liefst 23 punten voor stond na één helft, een donderspeech geven in de kleedkamer.\n\n‘Bij basketbal kunnen de schoten soms niet vallen. Dat hoort erbij’, stelt Franke. ‘Maar zo’n slappe eerste helft tegen Tsjechië heeft te maken met bereidheid, met verantwoordelijkheidsgevoel. Spelen voor je land moet een bepaalde mate van persoonlijke trots, van onverzettelijkheid vereisen. En dat ontbrak aanvankelijk gewoon.’\n\nDat Oranje het gat met Tsjechië na rust nog van 23 naar 3 wist te reduceren, daar is Franke dan ook tevreden over. ‘Maar zowel tegen Israël, Tsjechië als Polen moeten we het uiteindelijk met alleen wat complimenten doen. En dat houdt ook een keer op.’\n\nFlinke veranderingen\n\nNa drie nipte nederlagen in de middelste drie groepsduels, oogt een al uitgeschakeld Oranje in het slotduel met Finland volstrekt inspiratieloos. Dat Nederland met deze verliespartij een negatief record zou vestigen voor bondscoach Maurizio Buscaglia, blijkt niet tot extra motivatie te hebben geleid. Het Finse pak slaag betekent dat de Italiaanse coach nu negentien interlands achtereen heeft verloren met Oranje, sinds de EK-deelname was bereikt.\n\nOf hij nog terugkeert als bondscoach, is dus maar de vraag. Zoals Henk Norel – tot 2018 een leidende speler bij Oranje – als co-commentator bij Ziggo Sport meermaals terecht aanstipte tijdens dit EK, is er in de vele rotaties en speelminutenverdelingen onder Buscaglia weinig lijn te ontdekken.\n\nQua spelers verliest Oranje in elk geval een paar herkenbare gezichten. Uitblinker Worthy de Jong (34) stapt over naar de olympische discipline van het 3-tegen-3-basketbal, terwijl Shane Hammink (28) stopt en naar Amerika zal emigreren.\n\nNieuwe hoop\n\nMaar het is niet een en al ellende, wat de toekomst van het Nederlands landenteam betreft. De 22-jarige Jesse Edwards, die op het Amerikaanse universiteitsniveau bij Syracuse te boek staat als groot talent, beleefde een prima vuurdoop als international op het EK. ‘Dat ik 30 kilo lichter ben dan veel van mijn directe tegenstanders onder de basket, blijk ik ook als voordeel te kunnen gebruiken’, zei Edwards met een glimlach. ‘Zij hebben allicht meer kracht, maar ik heb meer snelheid en sprongkracht.’\n\nOok lijkt het vertrek van vleugelspelers De Jong en Hammink de deur te openen voor een nieuw Nederlands toptalent. Yannick Kraag (19) speelt volgend seizoen met Joventut Badalona op het ijzersterke hoogste niveau van Spanje. De jonge schutter wordt door Amerikaanse scouts genoemd als mogelijk NBA-doelwit voor 2023 of 2024.",
    "De Esten weten pas echt hoe duur het leven is geworden": "Van een Poetin in het nauw mogen we nog meer rare sprongen verwachten\n\nAleksandr Skorobogatov,Schrijver van de roman De wasbeer De Geus geboren in Wit-Rusland woont en werkt in België.",
    "Standaard Europese Spoorbreedte kost Estland 8,7 miljard": "Het aanpassen van zijn gehele spoornetwerk aan de Europese spoorbreedte gaat Estland 8,7 miljard euro kosten. Dat schrijft Kaido Zimmerman, ceo van Estonian Railways, in een brief aan het ministerie van economische zaken en communicatie van het land naar aanleiding van een recent voorstel van de Europese Commissie over dit onderwerp.\n\nDit meldt het Estse nieuwsmedium ERR News. Volgens Zimmerman zou er 7,5 miljard moeten worden uitgegeven aan aanpassingen aan het spoor en 1,2 miljard aan nieuwe treinen die geschikt zijn voor de Europese spoorbreedte. Op dit moment gebruikt Estland, net als Letland en Litouwen de Russische spoorbreedte van 1520 millimeter.\n\nDe Europese Commissie wil onder andere dat landen die de Europese spoorbreedte van 1435 millimeter nog niet hanteren een plan opstellen voor het aanpassen van de routes die deel uitmaken van de negen bestaande corridors van het trans-Europese transportnetwerk aan deze standaard spoorbreedte. Landen hoeven de spoorbreedte echter niet aan te passen als dit economisch niet haalbaar blijkt. Landen met een andere spoorbreedte in de Europese Unie zijn Ierland, Finland, Estland, Letland, Litouwen, Portugal en Spanje.\n\nSpanje\n\nZimmerman laat in zijn brief weten dat het land niet net als Spanje zijn bestaande sporen aan de Europese spoorbreedte kan aanpassen door de plaatsing van een derde spoor tussen de bestaande sporen omdat Spanje een bredere spoorbreedte heeft dan Estland. Daarom zou het land in dit geval een paralel spoorwegsysteem moeten bouwen. Spanje werd door de Europese Commissie benoemd als land dat al met meerdere spoorbreedtes heeft leren werken.\n\nEstland werkt bovendien al samen met de andere twee Baltische staten aan Rail Baltica, een spoorlijn in de Europese spoorbreedte die deze landen in de toekomst met West-Europa moet gaan verbinden. De directeur stelt dat het het beste is om dit project sowieso eerst te voltooien voordat eventueel de rest van het netwerk wordt aangepast.\n\nEstland is niet het eerste land dat zijn twijfels over het voorstel van de Europese Commmissie uit. Vorige maand liet Finland al weten het voorstel ‘onredelijk’ te vinden omdat het aanpassen van de spoorbreedte niet economisch en operationeel haalbaar zou zijn.",
    "WK 2022: Starttijden individuele tijdrit junioren mannen": "Overzicht\n\nOp dinsdag worden de laatste individuele tijdritmedailles op het WK wielrennen in het Australische Wollongong uitgedeeld. Na de junioren vrouwen is het de beurt aan de junioren mannen. De Japanner Koki Kamada is de eerste renner die in actie zal komen. WielerFlits zet de starttijden op een rij.\n\nDe nieuwe RIDE is nu verkrijgbaar!\n\nGravel, kasseien, modder, zand, met tassen, zonder tassen: dat zijn de thema's van de nieuwe RIDE die eind september verschijnt. Bestel nu ons najaarsnummer online en krijg hem binnen enkele dagen thuisbezorgd. Bestel hem hier\n\nMees Vlot (om 06.20 uur) en Sjors Lugthart (08.06 uur) zullen in actie komen namens Nederland. Duarte Marivoet Scholiers (06.26 uur) en Jens Verbrugghe (08.22 uur, de zoon van voormalig profwielrenner en tijdritspecialist Rik Verbrugghe) zijn de Belgische deelnemers aan het WK tijdrijden voor junioren.\n\nVerbrugghe (vice-Europees kampioen tegen de klok), Marivoet-Scholiers (vierde op het voorbije EK) en Lugthart (Nederlands kampioen) zullen, gezien hun eerdere prestaties tegen de klok, met ambitie aan de start verschijnen.\n\nVerder is het uitkijken naar onder meer Emil Herzog, Jan Christen, Antonio Morgado, Europees tijdritkampioen Mathieu Kockelmann, Jørgen Nordhagen (zeker na de successen van zijn landgenoten Tobias Foss en Søren Wærenskjold) en Joshua Tarling.\n\nStarttijden individuele tijdrit junioren mannen\n\n05:21:00 – Koki Kamada (Japan)\n\n05:23:00 – Louis Leidert (Duitsland)\n\n05:25:00 – Ilya Karabutov (Kazachstan)\n\n05:27:00 – Hamish McKenzie (Australië)\n\n05:56:00 – Syarif Hidayatullah (Indonesië)\n\n05:58:00 – Aironas Gerdauskas (Litouwen)\n\n06:00:00 – Renato Favero (Italië)\n\n06:02:00 – Jose Kleinsmit (Zuid-Afrika)\n\n06:04:00 – Hubert Grygowski (Polen)\n\n06:06:00 – Maxim Taraskin (Kazachstan)\n\n06:08:00 – Tim Rey (Zwitserland)\n\n06:10:00 – Felix Hamel (Canada)\n\n06:12:00 – Cameron Rogers (Australië)\n\n06:14:00 – Tom Stephenson (Nieuw-Zeeland)\n\n06:16:00 – Alexander Gustin (Verenigde Staten)\n\n06:18:00 – Pavel Novak (Tsjechië)\n\n06:20:00 – Mees Vlot (Nederland)\n\n06:22:00 – Aron Frank Ragilo (Estland)\n\n06:24:00 – Gonçalo Tavares (Portugal)\n\n06:26:00 – Duarte Marivoet Scholiers (België)\n\n06:55:00 – Kazuma Fujimura (Japan)\n\n06:57:00 – Felipe Chan (Panama)\n\n06:59:00 – William Colorado Osorio (Colombia)\n\n07:01:00 – Pau Marti Soriano (Spanje)\n\n07:03:00 – Semen Simon (Oekraïne)\n\n07:05:00 – Muhammad Syelhan (Indonesië)\n\n07:07:00 – Anton Skutnabb (Finland)\n\n07:09:00 – Rokas Adomaitis (Litouwen)\n\n07:11:00 – Kamran Mirzakhanov (Azerbeidzjan)\n\n07:13:00 – Nicolas Milesi (Italië)\n\n07:15:00 – Campbell Parrish (Canada)\n\n07:17:00 – Benjamin Eckerstorfer (Oostenrijk)\n\n07:19:00 – Natan Gregorcic (Slovenië)\n\n07:21:00 – Francois Hofmeyr (Zuid-Afrika)\n\n07:23:00 – Mihajlo Stolić (Servië)\n\n07:25:00 – Jedrzej Dominik Ratajczak (Polen)\n\n07:54:00 – Artem Shmidt (Verenigde Staten)\n\n07:56:00 – Aklilu Arefayne (Eritrea)\n\n07:58:00 – William Eaves (Australië)\n\n08:00:00 – Lewis Bower (Nieuw-Zeeland)\n\n08:02:00 – Thibaud Gruel (Frankrijk)\n\n08:04:00 – Alexey Vaganov (Kazachstan)\n\n08:06:00 – Sjors Lugthart (Nederland)\n\n08:08:00 – Romet Pajur (Estland)\n\n08:10:00 – Štěpán Telecký (Tsjechië)\n\n08:12:00 – Jørgen Nordhagen (Noorwegen)\n\n08:14:00 – Jan Christen (Zwitserland)\n\n08:16:00 – Antonio Morgado (Portugal)\n\n08:18:00 – Emil Herzog (Duitsland)\n\n08:20:00 – Mathieu Kockelmann (Luxemburg)\n\n08:22:00 – Jens Verbrugghe (België)\n\n08:24:00 – Joshua Tarling (Groot-Brittannië)\n\n* Het gaat hier om de Nederlands-Belgische tijden.",
    "Europese prijs voor internationaal project Fries mbo en hbo": "In Claim Your Future hebben mbo- en hbo-studenten in Friesland met jongeren in Spanje, Portugal, Engeland, Duitsland en Litouwen gewerkt aan regionale vraagstukken. Het project kwam in 2017 voort uit het MentorProgramma Friesland. ROC Friese Poort, het Friesland College, NHL Stenden en Van Hall Larenstein werken hierin nauw samen, met het Friesland College als penvoerder.\n\nDe Kanselarij in Leeuwarden was de thuisbasis van de Friese studenten, die na afloop van het project doorgaan als stichting van jongeren die zich graag bezighouden met vraagstukken in de regio. Belangrijke doelen van het project zijn dat jongeren kunnen meebeslissen over wat speelt in hun eigen omgeving én zich hierin zelf kunnen ontwikkelen. Voor bedrijven en instellingen kan Claim Your Future dienen als vraagbaak, als het gaan om de mening van betrokken jongeren.",
    "EK-zilver voor 3x3-basketbalsters Oranje, mannen veroveren brons": "FIBA\n\nNOS Sport • zondag 11 september, 23:48 EK-zilver voor 3x3-basketbalsters Oranje, mannen veroveren brons\n\nDe Nederlandse 3x3-basketbalsters hebben bij de EK in het Oostenrijkse Graz de zilveren medaille veroverd. In de finale bogen Loyce Bettonvil, Julia Jorritsma, Noortje Driessen en Natalie van den Adel met 14-21 voor Frankrijk.\n\nDe wedstrijd was een herhaling van de finale van 2018. Frankrijk won toen met 21-5 en prolongeerde de titel een jaar later. In 2021 werd Frankrijk in eigen land onttroond door Spanje, dit jaar won het voor het eerst de wereldtitel.\n\nNederland hield tot 4-4 gelijke tred, maar halverwege leidde Frankrijk al met 9-5. Daarna liep de titelhouder, aan de hand van vedette Laetitia Guapo, steeds verder weg.\n\nBrons voor de mannen\n\nBij de mannen eindigde Oranje als derde. Jan Driessen, Dimeo van der Horst, Julian Jaring en Arvin Slagter klopten in de strijd om brons Litouwen: 21-10.\n\nNederland was in de halve finales met dezelfde cijfers verslagen door Servië, winnaar van vijf van de zeven WK's en winnaar van de laatste drie EK's. Tegen Litouwen, dat in juni in de WK-finale van Servië verloor, boog Oranje een achterstand van 1-4 om in een 6-4 voorsprong.\n\nDaarna volgde een slordige periode, waarin de tweepunters maar niet wilden vallen. Bij 9-9 vielen er opeens drie op rij en daarmee was het duel wel beslist. Nederland veroverde eerder EK- brons in 2016.",
    "Brood bijna vijfde duurder in eurozone": "In Europa is de prijs van brood in augustus met gemiddeld 18 procent gestegen vergeleken met dezelfde maand vorig jaar. Dat meldt Europees statistiekbureau Eurostat. In Nederland was de stijging minder dan 10 procent. Hongarije, waar inwoners 66 procent meer moeten betalen voor brood, liet de grootste toename zien binnen de EU. Ook in Litouwen, Estland en Slowakije gingen de prijzen hard omhoog, met stijgingen van rond 33 procent. Frankrijk (plus 8 procent) werd het minst hard geraakt.\n\nDe stijgingen komen volgens Eurostat vooral door de oorlog in Oekraïne. Rusland en Oekraïne zijn grote exporteurs van granen, maïs, oliezaden en meststoffen. De oorlog heeft de markten voor deze producten ernstig verstoord. (ANP)",
    "Drukte bij GGD, ondanks weinig dwingend prikadvies": "Het was maandag druk bij de GGD’en met mensen die zich aanmelden voor de herhaalprik. Ondanks dat onderzoeksbureau I&O constateerde dat de helft van de volwassenen in Nederland die herhaalprik niet wil. Nederlanders onder de 60 jaar die niet tot de risicogroep behoren, ontvangen ook geen uitnodiging om zich te laten vaccineren.\n\nDaarmee volgt Nederland in grote lijnen het Europese beleid. Ook in andere landen geldt er alleen een dringend herhaalprikadvies voor ouderen, kwetsbare groepen en zorgmedewerkers die een hoger risico lopen om in aanraking te komen met besmette personen.\n\nWat wel verschilt in Europa zijn de leeftijden waarop het dringende advies overgaat in een verzoek de herhaalprik te overwegen. België legt de lat op 50 jaar; tien jaar eerder dan Nederland. Belgen onder de 50 krijgen geen uitnodiging meer. Ook Denemarken legt de grens bij 50 jaar.\n\nErnstig verloop\n\nDuitsland en Frankrijk hanteren net als Nederland de leeftijdsgrens van 60 jaar. Er zijn ook landen met een hogere leeftijdsgrens. Liechtenstein en Litouwen adviseren iedereen die 80 jaar of ouder is dringend een herhaalprik te halen. Wie jonger is en geen risico’s loopt op een ernstig verloop van covid, moet zelf de afweging maken.\n\nDie afweging hangt onder meer af van eerdere blootstelling aan het virus, hetzij via een vaccin en/of een besmetting. Ook de besmettingskans van het virus speelt mee. In tijden dat het virus weer meer rondgaat, wat de komende maanden de verwachting is, is een herhaalprik meer gewenst dan bij lage concentraties. Dan is er nog de blootstelling aan het virus. Een leraar die in volle klassen staat en met het openbaar vervoer reist, komt meer in aanraking met het coronavirus dan bijvoorbeeld een hovenier die in zijn eentje werkt.\n\nDalende sterftekans\n\nDiverse onderzoeken laten zien dat een herhaalprik de kans op ernstige covid verder reduceert. Volgens de Amerikaanse geneesmiddelenautoriteit CDC daalt de sterftekans na de eerste herhaalprik met 83,5 procent vergeleken met niet-gevaccineerde 50-plussers. Bij de tweede herhaalprik daalt die kans verder, met 94 procent.\n\nDe tweede herhaalprik zorgt ook voor minder verspreiding van het virus, al is dat effect beperkt, zeker bij de nieuwe varianten van omikron. Na een maand of zes neemt de bescherming tegen infectie bovendien sterk af. Wel biedt een herhaalprik nog lange tijd bescherming tegen ernstige ziekte.\n\nEen herhaalprik werkt ook tegen de ontwikkeling van long covid. Mensen die de extra vaccinatie hebben ontvangen, lijken minder vaak langdurige klachten te ontwikkelen. Hoe groot dat positieve effect precies is, moet nog verder worden onderzocht.\n\nLees ook:\n\nHerstellen van long covid: hoe pak je dat aan? Dit zijn de belangrijkste adviezen\n\nJe conditie weer op peil brengen na long covid is een balanceeract: wie te snel wil gaan, kan een terugslag krijgen."
}