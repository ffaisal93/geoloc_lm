{
    "26 september 2022": "Verenigde Staten - Canada\n\nWereldkampioenschap (W) – Volg de Volleybal wedstrijd tussen Verenigde Staten en Canada in dit liveblog. De wedstrijd begint om 21:00 op 26 september 2022. Met ons liveblog mis je geen enkel moment.\n\nCheck de statistieken voor Verenigde Staten en Canada. Blijf op de hoogte van Volleybal: de wedstrijden, resultaten en standen.",
    "Presidents Cup: Verenigde Staten zijn opnieuw te sterk voor internationale selectie": "De golfers van de Verenigde Staten hebben de veertiende editie van de Presidents Cup golf gewonnen. Op de Quail Hollow golfbaan in het Amerikaanse Charlotte (North Carolina) versloegen ze de internationale selectie met 17.5-12.5. Het is voor de VS de negende zege op rij, de twaalfde in totaal.\n\nDe Amerikanen, onder leiding van kapitein Davis Love III, namen vanaf dag 1, in de foursomes discipline, met 4-1 de leiding. Op dag twee verdubbelden ze, in de fourball discipline, hun voorsprong, waarna het internationale team op dag drie met 5-3 winst de achterstand kon beperken tot vier punten. In de resterende twaalf single wedstrijden wonnen de Amerikanen zes wedstrijden en werd er een keer gelijk gespeeld. Dat resulteerde in een 17,5-12,5 overwinning voor de VS.\n\nIn de voorbije veertien confrontaties toonde de VS zich twaalf keer de beste. Het internationale team won in 1998, in 2003 was er een gelijkspel. Het was ondertussen de negende keer op een rij dat de VS de overwinning binnen halen.",
    "Werkbezoek Texas en Californië: ‘We vieren de goede band tussen Nederland en de Verenigde Staten’": "Werkbezoek Texas en Californië: ‘We vieren de goede band tussen Nederland en de Verenigde Staten’ Ministeries\n\nDe band tussen Nederland en de Verenigde Staten is sterk. Van 6 tot 9 september bezoekt Koningin Máxima Texas en Californië (Zijne Majesteit Koning Willem-Alexander zal niet deelnemen op medisch advies). Consuls-generaal Ruth Emmerink en Dirk Janssen vertellen waarom juist deze Amerikaanse staten interessant zijn voor Nederland.\n\nVergroot afbeelding Texas en Californië zijn de grootste staten van de VS als het gaat om inwonersaantallen en de grootte van de economie. Belangrijke staten voor Amerika, maar ook voor Nederland. De Verenigde Staten zijn de belangrijkste handelspartner van Nederland buiten de EU, met Texas en Californië als aanvoerders van de lijst.\n\nGoede vriendschap\n\nNederland en Californië weten elkaar goed te vinden, ziet Dirk. ‘Veel Nederlandse bedrijven en startups zijn actief in Californië. Ook zijn ongeveer één miljoen Californiërs van Nederlandse komaf, vind je er musea met uitgebreide Nederlandse collecties en kan je zelfs een opleiding Dutch Studies volgen aan de universiteit. En op het gebied van LHBTIQ+-rechten lopen we samen met Californië wereldwijd voorop.’\n\nIn Texas heeft ook een kwart miljoen inwoners een Nederlandse achtergrond en zijn Nederlandse bedrijven en kennisinstellingen actief in verschillende sectoren, zoals energie en kustbescherming. Ook op het gebied van veiligheid hebben Nederland en Texas een lange geschiedenis. ‘De Nederlandse luchtmacht krijgt in Fort Hood bijvoorbeeld al meer dan 26 jaar training, o.a. om te vliegen in Chinook helikopters’, vertelt Ruth.\n\nRuth: ‘Nederland en de Verenigde Staten zijn partners voor een toekomstbestendige wereld. We werken samen op het gebied van klimaat, veiligheid en gezondheid’\n\nHoog bezoek\n\nOnder begeleiding van minister Liesje Schreinemacher van Buitenlandse Handel en Ontwikkelingssamenwerking, bezoekt Koningin Máxima San Francisco en Silicon Valley in Californië. In Texas bezoekt de delegatie Houston en Austin. Parallel aan het werkbezoek reist vanuit VNO-NCW een CEO-delegatie mee en komen bijna honderd Nederlandse bedrijven met interesse in Californië naar San Francisco en Los Angeles.\n\nHet vierdaagse bezoek onderstreept het belang van een goede relatie, zeggen de consuls-generaal. Dirk: ‘We vieren de goede band tussen Nederland en de Verenigde Staten. De trans-Atlantische samenwerking is daarnaast essentieel om de veiligheid en welvaart in zowel de VS als in Nederland in stand te houden.’ Deze sterke relatie biedt kansen om samen op te trekken, vult Ruth aan. ‘We hebben elkaar nodig als partners voor een toekomstbestendige wereld. Bijvoorbeeld door samen te werken op het gebied van klimaat, veiligheid en gezondheid.’\n\nDe aanwezigheid van Koningin Máxima opent bovendien deuren die normaal niet zo makkelijk open gaan vertelt Dirk. ‘De gouverneur en CEO’s van grote Amerikaanse bedrijven komen naar San Francisco, omdat de Nederlandse koningin op bezoek is.’ Ruth knikt instemmend. ‘In voorbereiding op het bezoek ontwikkelen we samen een programma, waarin we relevante partijen bij elkaar brengen. Zo’n setting kan een belangrijk startpunt zijn, of een boost geven voor verdere samenwerking.’\n\nDirk: ‘In Los Angeles werken Nederlandse bedrijven aan de aanleg van fietspaden. In Nederland zijn we hier al decennia mee bezig, waardoor we veel te bieden hebben'\n\nNederlandse plukrobots, stormvloedkeringen en fietspaden\n\nKansen voor Nederlandse bedrijven en kennisinstellingen zijn er volgens de consuls-generaal genoeg. Van samenwerking op het gebied van water, duurzame energie en technologie in Texas tot innovatie in de gezondheidszorg, mobiliteit en landbouw in Californië. Dirk noemt de land- en tuinbouwsector als voorbeeld. ‘Al jaren werken we samen met Californische fruittelers. Zij gebruiken Nederlandse technologie om te experimenten met plukrobots.’\n\nOok in Texas, dat steeds vaker wordt geteisterd door orkanen en zware overstromingen, is interesse voor specifieke kennis van Nederland, vertelt Ruth. ‘De stijging van de zeespiegel en zware stormen hebben enorme impact op de steden aan de Texaanse kust. Texas werkt nu aan grote projecten om de kustlijn te versterken, bijvoorbeeld door een stormvloedkering te bouwen, geïnspireerd op Nederlandse modellen.’\n\nOp het gebied van fietsmobiliteit heeft Nederland ook veel kennis om te delen. ‘Veel Amerikaanse steden zijn nu gericht op het gemak van een auto, maar willen dat eigenlijk anders. Zoals bijvoorbeeld in Austin. Mede door kennisuitwisseling en samenwerking met Nederland is de stad veel fietsvriendelijker geworden.’ Dirk herkent dit ook. ‘In Los Angeles werken Nederlandse bedrijven aan de aanleg van fietspaden. In Nederland zijn we hier al decennia mee bezig, waardoor we veel te bieden hebben.’\n\nTech en startups\n\nCalifornië en Texas zijn belangrijke staten als het gaat om technologie en innovatie. Californië is bijvoorbeeld een voorloper op het gebied van draagbare medische technologie, zoals smartwatches, en digitale gezondheidszorg. En in Texas vind je een enorme semicon industrie, die bijvoorbeeld computerchips produceert.\n\nIn de tech-hoofdstad van de wereld, Silicon Valley, liggen bovendien veel kansen voor Nederlandse startups. ‘Een startup met ambitie om een wereldspeler te worden, kan eigenlijk niet om Silicon Valley heen’, vertelt Dirk. ‘Door de aanwezigheid van belangrijke universiteiten en ruime beschikbaarheid van investeringskapitaal heeft Silicon Valley het beste tech-ecosysteem ter wereld.’ Het consulaat-generaal in Californië bied daarom extra ondersteuning voor startups, bijvoorbeeld via het ScaleNL-programma.\n\nAantrekkelijke vestigingsplaats\n\nAmerikaanse bedrijven weten hun weg ook goed naar Nederland te vinden, ziet Dirk. ‘Veel grote bedrijven, zoals Nike, Netflix, Uber en Zoom, hebben hun Europese hoofdkantoor in Nederland.’ Ook Texaanse bedrijven als Dell, HP en Exxon hebben flink in Nederland geïnvesteerd. De consuls-generaal willen de aantrekkingskracht van Nederland ook tijdens dit bezoek onder de aandacht brengen. ‘We zijn centraal gelegen en goed verbonden met de rest van het continent. De kwaliteit van leven is hoog, de bevolking is hoogopgeleid en spreekt over het algemeen goed Engels.’\n\nEén team\n\nDe Nederlandse vertegenwoordigingen ondersteunen het hele jaar door ondernemers die de Amerikaanse markt willen betreden. Dit werkbezoek is dan ook geen losstaande activiteit, benadrukt Ruth. ‘Het bezoek speelt in op belangrijke thema’s, zoals klimaat en gezondheid, en de kansen die we daarvoor in kaart hebben gebracht.’\n\nDe consuls-generaal doen dit niet alleen. ‘We werken nauw samen met de ambassade in Washington, de andere consulaten-generaal en honorair consuls. In Texas en Californië hebben we ook Netherlands Business Support Offices (NBSO), die ondernemers kunnen helpen daar waar geen ambassade of consulaat aanwezig is,’ vertelt Dirk. De lokale netwerken van de NBSO’s en honorair-consuls hebben volgens Ruth een belangrijke meerwaarde. ‘We werken echt als één team samen. Samen kijken we wat we voor elkaar en vooral voor de ondernemers kunnen betekenen.’\n\n",
    "Binnenkort kun je in de Verenigde Staten 'gezondere' paarse tomaten kopen": "Binnenkort kun je in de Verenigde Staten 'gezondere' paarse tomaten kopen\n\nDe paarse tomaat is nog één stap verwijderd van verkoop in de Amerikaanse supermarkten en groenteboeren. De genetisch gemodificeerde tomaat is goedgekeurd door één toezichthouder, maar wacht nog op goedkeuring van een andere. De nieuwe tomaat is volgens de makers goed voor de gezondheid.\n\nDoor Eimert Pruis\n\nDe paarse tomaat is door een groep Britse en Amerikaanse wetenschappers ontwikkeld. De tomaat smaakt net zoals een rode tomaat en ruikt ook hetzelfde. Het verschil is de kleur, maar de paarse tomaat zou ook goed voor de gezondheid zijn.\n\nHet gaat daarbij om paarse pigmenten, die veel gezondheidsvoordelen bieden. Die pigmenten vind je ook in bijvoorbeeld blauwe bessen, bramen en aubergines.\n\n\"Er zitten heel veel antioxidanten in\", zegt de Britse onderzoeksleider en biochemicus Cathie Martin tegen CNN. \"De onderzoeken leverden indrukwekkende resultaten op. Zo leefden muizen die veel risico hadden op kanker ongeveer 30 procent langer nadat ze van de paarse tomaten hadden gegeten dan de kankergevoelige muizen die de normale rode tomaten aten.\"\n\nEerste toezichthouder keurt tomaat goed\n\nDe paarse tomaat bestaat al langer, maar is nog niet op de markt te verkrijgen. Toezichthouder APHIS van het Amerikaanse ministerie van Landbouw ziet geen gezondheidsnadelen aan de paarse tomaat. De dienst heeft de tomaat daarom goedgekeurd.\n\nNu moet de Amerikaanse voedsel- en medicijnwaakhond FDA de paarse tomaat nog goedkeuren. Dan beginnen de marktonderzoeken.\n\nMartin heeft al een bedrijf opgezet om de tomaten op de markt te brengen. CEO Nathan Pumplin van dat bedrijf is optimistisch over de kansen van de paarse tomaat.\n\n\"Consumenten zijn altijd een beetje huiverig ten opzichte van genetisch gemodificeerd voedsel\", zegt hij. \"Maar we zien dat ze de laatste jaren openstaan voor verandering. Het is tijd om voedsel aan te passen en er zo optimale gezondheidsvoordelen uit te halen.\"\n\nPumplin is blij dat de tomaat een duidelijk andere kleur heeft dan de bekende rode, groene en gele tomaten. \"Het geeft de consument een duidelijke keuze.\"\n\nDe paarse tomaat moet begin 2023 in de Amerikaanse schappen liggen.\n\nAanbevolen artikelen\n\n\n\n\n\n\n\n\n\n\n\n",
    "Professor economie: “80 procent kans dat de Verenigde Staten het komende jaar in een recessie terechtkomen”": "Door het verstrakkende geldbeleid van de Federal Reserve neemt de kans toe dat de Verenigde Staten binnenkort in een recessie zullen terechtkomen. Steve Hanke, professor toegepaste economische wetenschappen aan de Johns Hopkins-universiteit, schat de kans op 80 procent dat dat de komende twaalf maanden zal gebeuren.\n\nDe afgelopen maanden is er al heel wat geschreven geweest over een Amerikaanse recessie. Door de renteverhogingen van de Federal Reserve neemt de kans op een economische krimp to",
    "Koning Willem-Alexander niet op werkbezoek Verenigde Staten; Koningin Máxima wel": "Zijne Majesteit Koning Willem-Alexander zal niet deelnemen aan het werkbezoek aan Californië en Texas, dat van 6 tot met 9 september 2022 zal plaatsvinden. Daartoe is besloten op medisch advies. De Koning is herstellende van een longontsteking; het maken van vliegreizen kan volledig herstel van een longontsteking in de weg staan. Werkzaamheden in Nederland kunnen, zij het op beperkter schaal, wel doorgang vinden.",
    "Bussenbouwer Ebusco in Deurne voert productie op en aast op ook op groei via de Verenigde Staten": "",
    "België vijfde in Motorcross der Naties, zege voor gastland Verenigde Staten": "Jago Geerts (MXGP), Jeremy Van Horebeek (MX Open) en Liam Everts (MX2) hebben België zondag op het RedBud-circuit in Buchanan (Michigan) een vijfde plaats bezorgd in de Motorcross der Naties. De thuisrijders maakten hun favorietenrol waar. Bondscoach Roger De Coster selecteerde Eli Tomac, Justin Cooper en Chase Sexton. Met 16 punten deden die beter dan de Fransen (23 ptn) en de Australiërs (26). Ook uittredend kampioen Italië (49) bleef België (50) nog net voor.\n\nNa een tweede plaats van Jago Geerts en een twaalfde van Liam Everts in de eerste reeks (MXGP & MX2) waren de Belgen nog derde, na de Verenigde Staten en Australië. In de tweede reeks (MX2 & Open) verging het hen minder goed. Jeremy Van Hoorebeek werd dertiende, Liam Everts veertiende, waardoor België naar de vijfde plaats zakte. Een elfde plaats van Jago Geerts en een twaalfde van Jeremy Van Horebeek in de derde reeks (Open & MXGP) veranderde niets meer aan hun rangschikking.\n\nHet is de 23e zege voor de Verenigde Staten in het officieuze wereldkampioenschap voor landenteams. Daarmee zijn ze ruim recordhouder, voor Groot-Brittannië (16) en België (15). De laatste Belgische zege dateert van 2013. Toen wonnen Clément Desalle, Ken De Dycker en Jeremy Van Horebeek in het Duitse Teutschenthal.",
    "WK 2022: Verenigde Staten past voor Mixed Relay ploegentijdrit": "Woensdag gaan de WK wielrennen in Wollongong verder met de Mixed Relay. De Amerikaanse ploeg moet echter passen voor het evenement. De Amerikaanse wielerbond is, na de valpartij van Magnus Sheffield in de individuele tijdrit, niet in staat om een representatieve selectie samen te stellen.\n\nDe nieuwe RIDE is nu verkrijgbaar!\n\nGravel, kasseien, modder, zand, met tassen, zonder tassen: dat zijn de thema's van de nieuwe RIDE die eind september verschijnt. Bestel nu ons najaarsnummer online en krijg hem binnen enkele dagen thuisbezorgd. Bestel hem hier\n\nSheffield was een belangrijke pion in de Amerikaanse Mixed Relay-ploeg, maar een valpartij op het WK tijdrijden van afgelopen zondag gooit roet in het eten. De 20-jarige hardrijder heeft geen serieuze blessures overgehouden aan zijn crash, maar richt zich nu volledig op de wegrit van komende zondag.\n\n“De Amerikaanse ploeg was enthousiast om deel te nemen aan de gemengde estafette, maar door de crash van Magnus hebben we de moeilijke beslissing moeten nemen om ons terug te trekken voor de race. Onze focus ligt nu op het ondersteunen van Magnus bij zijn herstel, om hem in de best mogelijke conditie aan de start te krijgen van de wegrace van zondag.”\n\nHet zestal van Tahiti heeft de eer om de Mixed Relay om 06.23 uur te openen. Om 7.45 uur begint België aan de gemengde estafette. Nederland, een van de favorieten voor het goud, begint om 08.22 uur als voorlaatste aan de ploegentijdrit van 28,8 kilometer. Titelverdediger Duitsland is als laatste ploeg om 8.26 uur aan de beurt.",
    "Terugblik: Wat deed en droeg Máxima in de Verenigde Staten?": "Koningin Máxima bracht vorige week, van 6 tot 9 september, een werkbezoek aan de Verenigde Staten dat in het teken stond van economische betrekkingen. Tijdens haar bezoek overleed de Britse koningin Elizabeth op 96-jarige leeftijd. Hierdoor sneeuwde het nieuws over Máxima's solo-reis een beetje onder. Koning Willem-Alexander zou eerst ook meegaan maar moest noodgedwongen afzeggen vanwege een longontsteking. Wij blikken nog even terug op het programma en de mode.\n\nKoningin Máxima begint haar reis dinsdag met een bezoek aan het stadhuis van San Francisco. Daar hijst zij, samen met burgermeester London Breed, de Nederlandse vlag. De dag gaat verder in de wijk Castro. Hier wonen veel mensen die zich inzetten voor gelijke rechten van LHBTI-ers. De koningin neemt uitgebreid de tijd voor hen en doet het gezelschap de groeten van koning Willem-Alexander.\n\nIn de middag ondertekent Máxima een document voor de aanpak van klimaatverandering. Hierna spreekt zij de wens uit voor meer samenwerking tussen Nederland en Californië.\n\nLees verder onder de foto's.\n\nKoningin Máxima krijgt een warm welkom van de burgermeester.\n\nDe koningin spreekt in de wijk Castro met een vertegenwoordiger van de LHBTI-gemeenschap.\n\nDe roze jurk die koningin Máxima overdag droeg is van haar favoriete modehuis Natan. We hebben de jurk eerder gezien tijdens de viering van Koningsdag in Maastricht, eerder dit jaar.\n\nMáxima op Koningsdag, 27 april 2022.\n\nDinsdagavond geeft Máxima op het gemeentehuis wederom een toespraak. Hier zegt zij de mentaliteit van Californië te bewonderen: \"niet afwachten tot de omstandigheden je tot actie dwingen, maar juist het heft in eigen handen nemen.\" Dat lijkt eerst misschien risicovol, maar maakt je uiteindelijk sterker, aldus de koningin.\n\nMáxima arriveert bij het gemeentehuis.\n\nMáxima droeg dinsdagavond een gouden outfit van ontwerper Claes Iversen. We hebben dit pak meerde malen gezien: onder andere op het Holland Festival in 2019 en op haar 49e verjaardag in 2020.\n\nKoningin Máxima in 2019 (links) en toen zij Argentijnse koekjes bakte op haar 49e verjaardag (rechts).\n\nOp woensdag begint koningin Máxima haar dag op de Universiteit van Californië in Berkeley. Op deze universiteit hebben prins Friso en prinses Laurentien gestudeerd. De school biedt een studie Nederlands aan. Máxima sprak met studenten en docenten over de studie. Hierna nam zij kort een kijkje bij de beroemde Golden Gate Bridge. Het programma gaat verder met een bezoek aan Google waar het onderwerp 'uitdagingen van de toekomst' centraal staat.\n\nLees verder onder de foto's.\n\nMaxima bezoekt de Golden Gate bridge.\n\nOp een Nederlandse school in Silicon Valley wordt de koningin overladen met cadeautjes van kinderen. Zo kreeg zij meerdere tekeningen, kaarten en zelfs een tulp van chocola. Van het laatstgenoemde presentje gaat Máxima naar eigen zeggen \"smullen\". De koningin wilde ook graag weten hoe de kinderen het leven in Californië ervaren. \"Heel veel zon en heel warm denk ik\", schatte ze in.\n\nKoningin Máxima koos op de tweede dag van haar bezoek wederom voor een jurk van Natan. We hebben de creatie twee keer eerder gezien toen ze deze combineerde met een grote hoed. De eerste keer was tijdens een streekbezoek aan Salland. Bijna een jaar later tijdens de uitreiking van de Four Freedom Awards in Middelburg dook de jurk weer op.\n\nKoningin Máxima tijdens het streekbezoek (links) en in Middelburg (rechts).\n\nNa twee dagen in Californië doorgebracht te hebben vliegt Máxima door naar Texas. Daar staat een ontmoeting met gouverneur Greg Abbott op de agenda. Van hem krijgt Máxima een paar cowboylaarzen. De koningin was zichtbaar enthousiast en vertelde dat haar eerste paar hakken ook cowboylaarzen waren.\n\nLees verder onder de foto's.\n\nDe donderdag gaat verder met een bezoek aan het stadhuis van Austin. Hierna fietst Máxima samen met burgermeester Steve Adler, langs de Colorado River, naar de volgende locatie: een bibliotheek.\n\nMáxima droeg deze jurk, van Natan, eerder tijdens een bezoek aan Duitsland in 2021.\n\nKoningin Máxima vorig jaar in Berlijn.\n\nIn de avond bezoekt de koningin, gekleed in een nieuwe outfit, het stadion van voetbalclub Austin FC. Daar wordt zij bijgepraat over Nederlandse lampen die de grasmat laten groeien en duurzame verkoeling. Aansluitend was de koningin aanwezig bij het tekenen van een samenwerkingsovereenkomst tussen Austin FC en de Eindhovense club PSV.\n\nLees verder onder de foto's.\n\nKoningin Máxima sluit haar werkbezoek vrijdag af in de stad Houston. Bij het stadhuis wordt zij opgewacht door Nederlandse kinderen die, net als de koningin, in het oranje gekleed waren.\n\nLees verder onder de foto's.\n\nTijdens een boottocht over de Buffalo Bayou krijgt Máxima alles te horen over maatregelen die Houston getroffen heeft om wateroverlast tegen te gaan. Hierna bezoekt de koningin een medisch centrum dat zich richt op innovatieve behandelingen tegen kanker. Máxima spreekt daar met kinderen die onder behandeling zijn tegen de ziekte.\n\nKoningin Máxima was het eerste deel van de vrijdag gekleed in een oranje jurk van Natan. Zij droeg dit ontwerp voor het eerst tijdens een streekbezoek aan Zuidoost Friesland in 2020. Een jaar later, in de zomer van 2021, kregen we de jurk opnieuw te zien toen Máxima een burg opende in Amsterdam.\n\nMáxima op de fiets in Friesland (links) en in Amsterdam (rechts).\n\nHet bezoek aan de Verenigde Staten wordt definitief afgesloten met een receptie in het Museum of Fine Arts. Hier houdt Máxima nog een toespraak onder toeziend oog van Nederlandse en Amerikaanse bedrijven in Texas.\n\nNa afloop vertelde koningin Máxima tegen de Nederlandse pers een goede discussie gehad te hebben over de abortuswet. Zij sprak haar steun uit voor keuzevrijheid tegenover de conservatieve gouverneur Greg Abbott. Tegen Texaanse vrouwen zegt Máxima hetzelfde als wat zij tegen andere vrouwen zou zeggen: \"vrouwen moeten hun kansen pakken\", en hebben hun recht op keuzevrijheid.\n\nMáxima draagt tijdens het laatste onderdeel van haar reis een gebloemde jumpsuit van Seren. We hebben deze outfit al meerdere keren bij de koningin gezien. Zo droeg ze het broekpak in 2020 op Koningsdag en in 2021 tijdens de speciale Olympische Spelen in Den Haag.\n\nOp Koningsdag (links) en in Den Haag (midden en rechts).\n\nBeeld: ANP",
    "Google Analytics 4: oplossing voor datadoorgifte naar de Verenigde Staten?": "Achtergrond\n\nVerschillende Europese toezichthouders hebben bepaald dat Google’s Universal Analytics niet door de beugel kan wat het doorgeven van persoonsgegevens naar de Verenigde Staten betreft. Er zijn twee belangrijke knelpunten. Of het nieuwe Google Analytics 4 daarvoor een oplossing biedt is nog onduidelijk.\n\n\n\nEr is inmiddels al veel geschreven over de besluiten van verschillende Europese toezichthouders over Google Analytics. In specifieke gevallen wordt de webanalytics-tool illegaal bevonden, omdat er persoonsgegevens worden doorgegeven naar de Verenigde Staten. Een interessante kanttekening bij deze besluiten is dat ze specifiek zijn gericht op Universal Analytics. Zowel de gratis versie als de betaalde versie moeten respectievelijk in juli en oktober 2023 plaats maken voor de opvolger: Google Analytics 4 (GA4). Een veelgestelde vraag op dit moment is dan ook of GA4 de oplossing gaat bieden voor de problemen rondom de doorgifte van data naar de Verenigde Staten. Een volledig overzicht van alle ontwikkelingen rondom Google Analytics vind je op de Google Analytics-dossierpagina van DDMA.\n\nWaarom is dit belangrijk voor jou?\n\nHet gaat hier om de opvolger van de meest gebruikte webanalytics-tool ter wereld. De kans is dus groot dat binnen jouw organisatie met deze tool analyses worden uitgevoerd om de bedrijfsvoering te verbeteren. Google heeft al gemeld dat Universal Analytics uiteindelijk niet meer ondersteund wordt.\n\nZo worden bijvoorbeeld vanaf 1 juli 2023 op websites geen nieuwe hits meer gemeten. Veel organisaties zijn daarom bezig om Google Analytics 4 te testen (vaak simultaan met het gebruik van Universal Analytics) om uiteindelijk de analyse-activiteiten volledig te migreren naar Google Analytics 4. Mocht jouw organisatie ook gebruik blijven maken van de nieuwe Google Analytics-variant, dan kun je deze juridische kwestie niet negeren.\n\nKnelpunt 1: herleidbaarheid persoonsgegevens\n\nOm antwoord te krijgen op de vraag of GA4 een oplossing op het probleem van de datadoorgifte kan bieden, moeten we kijken naar het oordeel van de verschillende Europese toezichthouders. Daaruit kunnen we namelijk afleiden welke gezamenlijke knelpunten GA4 mogelijk moet aanpakken.\n\nEen van de belangrijkste punten: ondanks getroffen technische maatregelen bij Universal Analytics (zoals Anonymize IP) gaat het om persoonsgegevens die worden doorgegeven buiten Europa.\n\nUniversal Analytics koppelt analytische data aan een client-ID (een gepseudonimiseerde identifier) om samen met andere parameters tot inzichten te kunnen komen. Volgens de toezichthouders is het in theorie mogelijk dat al deze gegevens in combinatie te herleiden zijn tot een individueel persoon. Dat Google zegt dit op basis van hun beleid en afspraken nooit te zullen doen doet hier voor de toezichthouders niks aan af.\n\nEr zijn aan Google Analytics 4 nieuwe functionaliteiten toegevoegd die ervoor moeten zorgen dat 1) persoonsgegevens (IP-adressen) enkel in Europa worden verwerkt, en 2) de data die wél worden doorgegeven aan de Verenigde Staten geen persoonsgegevens zijn. Voor doorgifte is vereist dat persoonsgegevens passend worden beschermd en Google is van mening dat dat op deze manier gewaarborgd is. Technisch gezien is dat terug te zien in de volgende functionaliteiten:\n\nAfzonderlijke IP-adressen worden niet meer geregistreerd of opgeslagen. Door middel van een techniek genaamd IP-Geo Lookup wordt op basis van metadata tot op stadsniveau een locatie afgeleid.\n\nDeze IP-Geo Lookup vindt plaats op servers in Europa, waarna deze data worden doorgegeven naar de analyticsservers (onder andere in de Verenigde Staten).\n\nAanvullend daarop staat Anonymize IP (de functie waarmee IP-adressen worden gehasht) standaard aan en kan deze niet meer worden uitgezet, terwijl dit bij Universal Analytics nog optioneel was.\n\nVerder kent GA4 nog een aantal privacyvriendelijke wijzigingen (zoals een kortere bewaartermijnen van cookies), maar deze zijn niet direct van invloed op het doorgiftevraagstuk.\n\nKnelpunt 2: toegang inlichtingendiensten\n\nEen tweede knelpunt: de getroffen contractuele en organisatorische maatregelen beperken de mogelijke toegang door inlichtingendiensten niet (voldoende).\n\nDoor het Europees Hof is in de Schrems-II-uitspraak vastgesteld dat Europese burgers geen afdwingbare rechten hebben wanneer een Amerikaanse inlichtingendienst toegang krijgt tot persoonsgegevens. Daarmee is doorgifte zonder aanvullende maatregelen in strijd met de Algemene Verordening Gegevensbescherming (AVG). In het geval van Universal Analytics stellen de toezichthouders dat de gebruikte aanvullende maatregelen (contractuele afspraken en organisatorische maatregelen) niet effectief zijn, omdat de wettelijke bevoegdheden van de Amerikaanse inlichtingendiensten om persoonsgegevens op te vragen hiermee niet beperkt kunnen worden.\n\nDit probleem is lastig door Google zelf op te lossen. Voor de oplossing hiervan lijkt een aanpassing van het wettelijk kader in de Verenigde Staten nodig, wat op politiek niveau besloten zal moeten worden. Maar wanneer helemaal kan worden uitgesloten dat er persoonsgegevens worden doorgegeven zal dit knelpunt wegvallen.\n\nIs GA 4 de oplossing?\n\nDe hamvraag is nu of Google met GA4 de bovenstaande punten heeft kunnen aanpakken en zo het gebruik van zijn analytics-tool in lijn met de AVG heeft gebracht. Op dit moment is het nog te vroeg om te zeggen dat de aangepaste functionaliteiten ervoor zorgen dat GA4 de oplossing is voor het doorgiftevraagstuk. De vraag die namelijk open blijft, is of de (gecombineerde) data die uiteindelijk worden doorgestuurd naar de analytics-servers in de Verenigde Staten niet alsnog moeten worden aangemerkt als persoonsgegevens.\n\nDaar komt nog bij dat er ook discussie bestaat over de vraag of het enkel opslaan van persoonsgegevens op Europese servers voldoende is om de toegang te beperken. Het is namelijk onduidelijk of Amerikaanse autoriteiten op grond van de CLOUD Act, in het geval van opsporing, mogelijk toegang kunnen vragen tot persoonsgegevens op Europese servers.\n\nGoogle zet daarom weliswaar een stap in de goede richting, maar het is (nog) afwachten wat de visie van Europese toezichthouders op GA4 is. Dat komen we pas te weten wanneer er klachten worden ingediend en de toezichthouders hier onderzoek naar zullen doen. Aan de andere kant betekent dat ook dat tot die tijd niet is gezegd dat het gebruik van GA4 per definitie in strijd is met de AVG. Zorg er in elk geval dat je op de hoogte blijft van alle juridische ontwikkelingen, bijvoorbeeld via de DDMA Legal Nieuwsbrief, waarvoor je je hier kunt aanmelden. Ben je lid van DDMA en heb je een juridische vraag? Stuur dan een mailtje naar legal@ddma.nl.\n\nOver de auteur: Romar van der Leij is Founder and Managing Director bij Reductify.\n\nOp de hoogte blijven van het laatste nieuws binnen je vakgebied? Volg Emerce dan ook op social: LinkedIn, Twitter en Facebook.",
    "In de Verenigde Staten 'lijkt geschiedenis zich te herhalen': mensen van kleur ingezet als politieke troef": "Waarom is het bezoek van Nancy Pelosi aan Taiwan zo beladen? En 3 andere vragen en antwoorden",
    "Alles over koningin Máxima in de Verenigde Staten": "San Francisco heeft koningin Máxima dinsdag hartelijk welkom geheten in de wijk Castro. De koningin bezoekt in de wijk onder meer het GLBT Historical Society Museum, waar de geschiedenis van de Amerikaanse lhbti's is gedocumenteerd. Het is het eerste grote programmaonderdeel van haar werkbezoek aan de Verenigde Staten.\n\nOp de pui van een theater in Castro stond de tekst \"Warm welcome to one more queen in Castro!\" te lezen. De straten van Castro zijn versierd met regenboogvlaggen. Bij aankomst in Castro werd Máxima verwelkomd door tientallen bewoners van de wijk, velen met een Nederlands vlaggetje in de hand.\n\nMáxima, gekleed in een roze ensemble, nam kort de tijd om de wachtende fans te begroeten. Meerdere mensen riepen haar toe koning Willem-Alexander beterschap te wensen. De koning reist niet mee vanwege een longontsteking. Máxima bedankte de aanwezigen voor hun gelukwensen en meldde dat het beter gaat met haar echtgenoot. \"Hij doet jullie allemaal de groeten\", voegde zij daar nog aan toe.\n\nDe koningin spreekt in de wijk Castro met een vertegenwoordiger van de LHBTI-gemeenschap.\n\nVoordat Máxima naar Castro afreisde, hees zij op het balkon van het stadhuis van San Francisco de Nederlandse vlag. Zij deed dit samen met burgemeester London Breed.\n\nLees verder onder de foto.\n\nGoede samenwerking\n\nLater op de dag ondertekende Máxima een document waarin zij de wens uitspreekt voor meer samenwerking tussen Nederland en Californië. In een toespraak beklemtoonde Máxima de grote overeenkomsten tussen de Amerikaanse staat en Nederland. \"We hebben een grote verwantschap op basis van gezamenlijke waarden als het gaat om mensenrechten, diversiteit, inclusie en meer gelijkheid.\" Ook prees de koningin de grote klimaatambities van Californië: \"We werken al tien jaar veel samen en delen onze ambities op dit vlak.\"\n\nMáxima stelde met klem dat grote crises in de wereld alleen kunnen worden opgelost door meer samen te werken. \"Wij Nederlanders zijn heel blij met partners waarmee we kunnen samenwerken om sneller een duurzame economie te realiseren\", aldus de koningin. \"Laten we die samenwerking vooral uitbreiden en koesteren.\"\n\nNederland en Californië zijn \"zielsverwanten\" en \"pioniers op veel verschillende terreinen\", zoals het tegengaan van klimaatverandering. Dat zei Máxima tijdens een toespraak op het stadhuis van San Francisco, verzorgd door Nederland.\n\nMáxima bewondert de mentaliteit in Californië: \"niet afwachten tot de omstandigheden je tot actie dwingen, maar juist het heft in eigen handen nemen.\" Dat lijkt eerst misschien risicovol, maar maakt je uiteindelijk sterker, aldus de koningin. \"Nederlanders herkennen die mentaliteit.\" Er is volgens haar dan ook een \"natuurlijke aantrekkingskracht\" tussen Nederland en ‘The Golden State’.\n\nMáxima arriveert bij het gemeentehuis.\n\nVervangend gouverneur Eleni Kounalakis memoreerde de lange betrekkingen tussen de Verenigde Staten en Nederland: samen met Frankrijk erkende Nederland als eerste het bestaan van de VS. Bovendien openden de VS als eerste een ambassade in Nederland. \"Met geen ander land hebben wij zulke langdurige, onafgebroken en vredige betrekkingen als met Nederland.\"\n\nANP",
    "Verenigde Staten dreigen Rusland met ‘ernstige gevolgen’ bij...": "De Verenigde Staten waarschuwen Rusland al maanden tegen het gebruik van kernwapens bij de oorlog in Oekraïne. De Amerikanen dreigen de Russen achter de schermen met „ernstige gevolgen” als president Vladimir Poetin zijn nucleaire dreigementen daadwerkelijk uitvoert.\n\nVolgens The Washington Post is het ministerie van Buitenlandse Zaken verantwoordelijk voor de geheime communicatie met Moskou. Wie de boodschappen overbrengt en wat de inhoud ervan is, willen de bronnen van de Amerikaanse krant niet zeggen. Evenmin is bekend of er een nieuw bericht is gestuurd na de speech van Poetin afgelopen woensdag, waarin de Russische president opnieuw met de nucleaire optie schermde. Donderdag volgde voormalig president Dmitri Medvedev die in een bericht op het sociale medium Telegram met de inzet van kernwapens dreigde.\n\nDe dreigementen zijn niet nieuw. Al sinds het begin van de Russische invasie van Oekraïne in februari maakt Moskou duidelijk dat de nucleaire optie altijd op tafel ligt. Het zou dan met name gaan om de inzet van tactische kernwapens met een relatief kleine maar nog altijd enorm dodelijke lading.\n\nLees ook: Wereld houdt hart vast: zal Poetin dood en verderf zaaien met kernwapens?",
    "Bureau Buitenland - De conservatieve wind in de Verenigde Staten - 13 september 2022 - NPO Radio 1 Gemist": "\n\nGepresenteerd door: Sophie Derkzen\n\nDe Lady Gaga van Myanmar\n\nIn Europa hebben weinig mensen van Phyu Phyu gehoord. Maar in Myanmar is deze artiest een hele grote ster, en wordt zij vergeleken met Lady Gaga. Sinds de militaire coup heeft ze niet meer kunnen optreden en moest ze het land ontvluchten. Zij wordt gezocht door het regime. Een collega van haar is vorige maand geëxecuteerd. Collega Edwin Koopman sprak met haar op een plek die we voor haar veiligheid niet kunnen noemen.\n\n\n\n\n\nConservatieve revolutie in Verenigde Staten\n\nDoor voor de rechter met succes een beroep te doen op de religieuze vrijheid, weten conservatieve activisten in de VS de rechten en vrijheden van andere burgers in te perken. Niet in het minst die van de LHBTIQ-gemeenschap. Amerika-kenner en jurist Kenneth Manusama maakt zich zorgen dat de Verenigde Staten opschuiven in de richting van een theocratie.\n\n\n\n\n\n\n\n",
    "Belangrijk voor Nederland: Verenigde Staten verslaat Kazachstan op Davis Cup": "Team USA heeft donderdag van Kazachstan gewonnen bij de Davis Cup Finals. Die zege hadden de Amerikanen ook wel nodig, want eerder werd er veloren van Groot-Brittannië (2-1) in de poule waar ook Nederland in zit. Team Oranje won eerder ook van Kazachstan en tennist vrijdag tegen Groot-Brittannië.\n\nTommy Paul won de eerste partij. Hij versloeg in 2 sets Mikhail Kukushkin: 6-1 6-4. Taylor Fritz bezorgde de VS daarna de zege door Aleksandr Bublik te kloppen. Daarvoor had de Amerikaan 3 sets nodig: 7-6 (6) 1-6 6-3.De Nederlandse tennissers nemen het vrijdag op tegen Groot-Brittannië. Het team van captain Paul Haarhuis speelt zaterdag tegen de Verenigde Staten. Nederland won eerder met 2-1 van Kazachstan. De eerste 2 landen uit de groep kwalificeren zich voor de kwartfinales, eind november in het Spaanse Málaga.Een overwinning op Groot-Brittannië zou dus enorm helpen, maar essentieel is een zege op de Verenigde Staten zaterdag. Daarmee schakel je de Amerikanen automatisch uit.",
    "‘UEFA wil van Super Cup toernooi maken en verplaatsen naar Verenigde Staten’": "De UEFA heeft weer iets nieuws bedacht. De Europese voetbalbond wil dat de Super Cup, het duel tussen de winnaar van de Champions League en de Europa League, een toernooi gaat worden. Dat toernooi moet dan plaatsvinden in de Verenigde Staten.\n\nDat schrijft The Guardian . De discussie rondom de Super Cup komt voort uit het bestaan van de Conference League. De bond wil de winnaar van dat toernooi ook mee laten doen om het toernooi om de Super Cup. Dat betekent wel dat er nog een team bij moet komen om het deelnemersveld compleet te maken.Daarom kijkt de UEFA naar de VS. Op die markt is nog veel winst te behalen voor het Europese clubvoetbal, zei de bond. Om dat te benutten, zou het nieuwe toernooi om de Super Cup overzee gehouden worden. Het 4e team zou dan de winnaar van de MLS zijn.",
    "Canadese vrouwen vervoegen Verenigde Staten in kwartfinales op WK basket": "De Canadese basketvrouwen hebben zich op het WK in Australië verzekerd van een plaats in de kwartfinales. Ze deden dat door tegen olympisch vicekampioen Japan hun derde groepswedstrijd op rij te winnen.\n\nBridget Carleton (19 punten, 11 rebounds) had het grootste aandeel in de 70-56 zege in Sydney. Japan blijft achter met een overwinning in poule B en moet maandag in een heruitgave van de olympische halve finale aan de bak tegen Frankrijk, dat tegen Mali zijn tweede zege behaalde (74-59).\n\nGastland Australië boekte zondag tegen Servië ook een tweede overwinning (69-54). In groep A, met de Belgian Cats, zijn de Verenigde Staten na drie zeges al zeker van de kwartfinales.\n\n- uitslagen van zondag -\n\nMali - Frankrijk 59-74\n\nAustralië - Servië 69-54\n\nJapan - Canada 56-70\n\n- stand in groep B (allen 3 matchen) -\n\n1. Canada 6 punten (geplaatst)\n\n2. Frankrijk 5\n\n3. Australië 5\n\n4. Servië 4\n\n5. Japan 4\n\n6. Mali 3\n\nDe top vier stoot door naar de kwartfinales.",
    "Witte Huis analyseert 18 digitale valuta ontwerpen voor de Verenigde Staten": "In opdracht van Joe Biden heeft het wetenschapsteam van het Witte Huis een onderzoek gestart naar de mogelijkheid van een digitale valuta uitgegeven door de centrale bank. Uiteindelijk heeft het team 18 verschillende ontwerpen voor een Amerikaanse Central Bank Digital Currency (CBDC) onder de loep genomen.\n\nZes categorieën\n\nDe technische analyse van de 18 ontwerpen is gemaakt over zes brede categorieën, namelijk: deelnemers, governance, veiligheid, transacties, data en aanpassingen. Het onderzoeksteam voorziet technische complexiteiten en praktische beperkingen bij het bouwen van een open systeem. “Het is mogelijk dat de technologie voor open systemen (zoals Bitcoin) in de toekomst beter wordt, wat het geschikter kan maken om te gebruiken in een CBDC-systeem”, zo schrijft het team van onderzoekers.\n\nIn de analyse lag echter de focus op een gesloten systeem met één centrale autoriteit. Het is opvallend dat de Verenigde Staten nu toch geïnteresseerd lijkt in een digitale dollar, want eerder gaf het bij monde van de Federal Reserve nog aan dat men daar niet aan denkt. Zelfs het FedNow systeem is bijna af, een nieuw betaalsysteem waarmee het mogelijk is om onmiddellijke en praktisch kosteloze betalingen te doen.\n\nGeen fan van Proof-of-Work\n\nEerder op 8 september kwam het onderzoeksteam met een niet heel gunstig rapport voor Bitcoin. Hierin uitte het namelijk kritiek op het energieverbruik van Proof-of-Work systemen. De schatting in dat rapport was dat crypto-assets jaarlijks 50 miljard kilowattuur aan energie verbruiken in de Verenigde Staten. Die 50 miljard kilowattuur zou 38 procent van het wereldwijde totaal aan energieverbruik van Proof-of-Work systemen vertegenwoordigen.\n\n“Directe vergelijkingen zijn complex, maar Visa, MasterCard en American Express bij elkaar […] consumeren minder dan 1 procent van de energie die Bitcoin en Ethereum gebruikten in datzelfde jaar, ondanks dat de eerdergenoemde partijen vele malen meer energie verbruiken”, aldus het rapport.",
    "Verenigde Staten": "Miami International Autodrome (Miami)\n\nEerste Grand Prix: 2022\n\nLengte: 5,412 km\n\nDe populariteit van de Formule 1 in de Verenigde Staten is groter dan ooit. Dat zorgde ervoor dat er naast de Grand Prix in Austin, nu ook een Grand Prix van Miami wordt gereden in het land. Max Verstappen won die eerste editie van de race over het stratencircuit in 2022. De baan is vooral gemaakt voor auto’s met een groot motorvermogen door de lange rechte stukken.",
    "Rwandese coureur Samuel Mugisha vermist in Verenigde Staten": "Samuel Mugisha is door zijn team ProTouch als vermist opgegeven. De Rwandese wielrenner zou zondag starten in de Maryland Cycling Classic, maar is sinds zijn aankomst op het vliegveld in de Verenigde Staten niet meer gezien.\n\n“Mugisha is zoals gepland op woensdag 31 augustus aangekomen in de Verenigde Staten”, schrijft zijn ploeg op sociale media. “Daar heeft hij eigen vervoer geregeld en is hij niet met de transferbus naar het hotel gegaan.”\n\n“De renner is echter nooit aangekomen bij het hotel en kwam zondag ook niet opdagen bij de wedstrijd. Daarom hebben de ploeg en de wedstrijdorganisatie bij de Amerikaanse autoriteiten als vermist opgegeven.”\n\nMugisha rijdt sinds eind vorig jaar bij het Zuid-Afrikaanse ProTouch. Daarvoor kwam hij uit voor opleidingsploeg Dimension Data for Qhubeka.\n\nUPDATE ON @samuelmugisha97 – @Protouch_Team confirms that Samuel Mugisha arrived in the United States on Wednesday 31 August as per booked flight plan. He did not make his way to arranged transfer to hotel but instead made arrangements to be collected at the airport. — PROTOUCH Pro Racing Team 🇿🇦 (@Protouch_Team) September 5, 2022",
    "Amerikanen sterkste in Motocross of Nations, Nederland zevende": "NOS Sport • gisteren, 23:47 Amerikanen sterkste in Motocross of Nations, Nederland zevende\n\n0:47 Amerikanen sterkste in Motocross of Nations, Nederland zevende\n\nDe Verenigde Staten hebben in eigen land de Motocross of Nations gewonnen, het wereldkampioenschap voor landenteams bij de motorcrossers. Het Nederlandse team, met coureurs Kay de Wolf, Glenn Coldenhoff en Calvin Vlaanderen eindigde als zevende. Jeffrey Herlings ontbrak vanwege een blessure.\n\nElk land mocht drie rijders inzetten. Zij komen tweemaal in actie. Van de zes resultaten die de Nederlandse rijders behalen, mag de slechtste worden geschrapt.\n\n23ste wereldtitel VS\n\nVoor de Amerikanen kwamen Eli Tomac, Chase Sexton en Justin Cooper in actie. Tomac won zijn manche en Sexton en Cooper deden het met een tweede en een vierde plek goed in de tweede manche. In de derde en laatste manche reden de MXGP-coureurs en de coureurs van de open klasse samen. Sexton werd daarin derde, Tomac zesde.\n\nHet bleek genoeg voor de eindzege voor de Verenigde Staten, dat zich voor de 23ste keer wereldkampioen mag noemen. Een zevende plek van Coldenhoff in de tweede manche bleek de beste prestatie van de Nederlandse equipe.",
    "Verenigde Staten vragen om onmiddellijke vrijlating van Aleksej Navalny": "De Verenigde Staten hebben om de onmiddellijke vrijlating van de Russische oppositieleider Aleksej Navalny gevraagd, die zich in eenzame opsluiting bevindt in een Russisch gevangenenkamp. De Amerikaanse regering sluit zich zo aan bij de eis van de familieleden, collega’s en aanhangers van Navalny om zijn vrijlating. Dat meldt Ned Price, woordvoerder van het Amerikaanse ministerie van Buitenlandse Zaken.\n\nWoensdag tweette Navalny dat hij vijftien dagen in eenzame opsluiting moest doorbrengen: het zou al de vierde keer zijn dat dat gebeurt in het gevangenkamp in Melechovo. “De Verenigde Staten maken zich ernstige zorgen over de escalerende, willekeurige inmenging van de Russische regering met Aleksej Navalny’s rechten”, klonk het in de verklaring. Volgens Price zouden de Russische autoriteiten zich ook bemoeien met de communicatie tussen Navalny en zijn raadsman. “Deze inmenging, samen met zijn herhaalde omleiding naar eenzame opsluiting voor kleine vermeende overtredingen, is verder bewijs van politiek gemotiveerde intimidatie”, klonk het.\n\nMedio augustus riep Navalny het Westen vanuit zijn gevangeniscel op om strengere sancties op te leggen aan Russische oligarchen. Navalny zit een negenjarige celstraf uit voor fraude: de man wordt door velen als een politieke gevangene beschouwd, zijn veroordeling als politiek gemotiveerd. Op 17 januari 2021 werd Navalny in Moskou opgepakt. Hij keerde toen net terug uit Duitsland, waar hij herstelde van een gifaanval die hij maar ternauwernood overleefde. De oppositieleider was voorwaardelijk vrij na omstreden veroordelingen in een oude corruptiezaak. Maar volgens justitie schond hij de voorwaarden voor zijn vrijlating met de reis naar Duitsland.",
    "Lagarde: “We mogen de inflatie in de eurozone niet zomaar vergelijken met die in de Verenigde Staten”": "Christine Lagarde, voorzitter van de Europese Centrale Bank (ECB), zei tijdens een speech in Frankfurt dat we de Europese en Amerikaanse inflatie niet over dezelfde kam mogen scheren. \"De geldontwaarding in onze contreien wordt niet zozeer aangedreven door een fors toegenomen vraag. Dat is in de Verenigde Staten wel het geval\", klonk het. Vraag is: waarom trekt de ECB de rente dan zo fors op?\n\nDe inflatie in de eurozone lijkt niet aan kracht te verliezen. Zo kwam het inflatiecijfer in augustu",
    "Rusland kent Edward Snowden staatsburgerschap toe": "De Russische president Vladimir Poetin heeft de Amerikaanse klokkenluider Edward Snowden het Russische staatsburgerschap toegekend. Dat blijkt uit een op maandag uitgevaardigd decreet. Snowden kreeg in 2020 al een permanente verblijfsvergunning van de Russische staat.\n\nSnowden werkte in de VS voor de inlichtendienst CIA en als systeembeheerder voor de Nationale Veiligheidsdienst (NSA). Hij ontvluchtte de Verenigde Staten nadat hij de kranten The Washington Post en The Guardian in 2013 documenten aanreikte over grootschalige spionageactiviteiten van de NSA. Onderweg naar een volgende verblijfplaats strandde hij in Moskou, waar de klokkenluider tot grote woede van de Verenigde Staten politiek asiel kreeg.\n\nIn 2019 sprak Snowden tegen de Amerikaanse televisiezender CBS over zijn wens terug te keren naar de Verenigde Staten. „Dat is het uiteindelijke doel. Maar als ik daar de rest van mijn leven in de gevangenis ga doorbrengen is mijn enige eis dat ik een eerlijk proces krijg. En dat is hetgeen dat de regering me niet kan garanderen.” Snowden zei toen verder dat hem misschien politiek asiel geboden zou worden door Duitsland of Frankijk. Dat is niet gebeurd.",
    "Vier fraaie dividendgroeiers uit de Verenigde Staten": "Vul hier het e-mailadres in van uw vriend of vriendin die u wenst te verrassen.\n\nOndanks de voor veel aandelen flink gedaalde beurskoersen hebben dividendbeleggers weinig reden tot klagen. De kwalitatief betere aandelen waar de Dividendportefeuille uit opgebouwd is, komen dit jaar met bovengemiddelde dividendverhogingen. Het valt op dat de Verenigde Staten hier weer een voortrekkersrol heeft met niet alleen de meeste, maar gemiddeld ook de procentueel grootste dividendverhogingen. Ook binnen de Dividendportefeuille zie ik dat weer duidelijk terug (zie kader).\n\nZowel in 2020 als 2021 tipte ik een vijftal Amerikaanse aandelen met enerzijds een sterke dividendgeschiedenis en anderzijds bovengemiddelde jaarlijkse dividendverhogingen. Net als de afgelopen twee jaar bekijken we opnieuw een aantal sterke Amerikaanse dividendaandelen die het dividend jaarlijks mooi verder blijven verhogen en op dat vlak vooral ook goede vooruitzichten hebben de komende jaren.\n\nDividendportefeuille | Koersen dalen maar dividend groeit Qua beurskoersen is 2022 vooralsnog het slechtste jaar in de historie van de Dividendportefeuille met per 6 september een min van 11,4%, wat inclusief een ijzersterke dollar is. Daarmee is de kans groot dat er na 11 jaar voor het eerst een min op het bord komt aan het eind van het jaar. Het dividend daarentegen groeit in het ‘slechte’ beursjaar 2022 juist bovengemiddeld, met een aantal zeer grote verhogingen (in Europa verhoogde LVMH met 66,7%, in de VS is Parker Hannifin koploper met 29,1%). De gemiddelde dividendgroei in 2022 staat nu op +22,7%, mede geholpen door de dollar. Dat is een record.\n\nDividendaandelen van ’21\n\nIn het omslagverhaal van vorig jaar, toen de beurzen nog euforisch waren en veel aandelen rond een hoogste koers ooit noteerden, tipte ik vijf dividendaandelen; Microchip Technology, Nordson, Toro, Dollar General en Brunswick. Als gevolg van het sterk verslechterde beursklimaat, in combinatie met de hoge waarderingen een jaar terug voor topaandelen, staat alleen Dollar General qua beurskoers hoger (+15%).\n\nGrote meevaller is natuurlijk de Amerikaanse dollar, die records blijft breken tegen de euro en zodoende het rendement flink omhoog trekt. Een jaar later staat dit vijftal, waarvan met name consumentenaandeel Brunswick en grasmaaierproducent Toro door de stijgende inflatie hard werden geraakt, gemiddeld op een verlies van 9,2%. Inclusief valuta is er echter sprake van 5,4% winst voor het vijftal en zelfs +34% voor Dollar General.\n\nQua dividend deden alle tips precies wat ik had verwacht. Retailer Dollar General profiteert net als sectorgenoot Dollar Tree van de prijsbewuste consument die in tijden van crisis steeds meer de goedkope winkels weet te vinden. De tip van vorig jaar pakte goed uit, maar het mooiste is dat Dollar General met een dividendverhoging van 31% in maart alle verwachtingen overtrof.\n\nOok Nordson, wereldmarktleider op het gebied van lijmdoseersystemen, deed het fantastisch met een dividendverhoging van 27,5%, volgend op een 31% hoger dividend in 2021. Toro, dat grasmaaiers, irrigatieapparatuur, sneeuwruimmachines, en kleinere grondwerkmachines maakt, deed het eveneens geweldig met een dividendverhoging van 14%.\n\nOok consumentenaandeel Brunswick Corporation, dat ik bewust als ‘meest grillig’ tipte vorig jaar, kwam met een zeer behoorlijke dividendverhoging van 9%. De producent van recreatieve boten en buitenboordmotoren bleef relatief gezien eigenlijk uitstekend liggen, wat niet gek is gezien de enorme cashflowgeneratie die naast dividend ook naar aandeleninkoop gaat.\n\nOpgenomen in de Dividendportefeuille\n\nTot slot dan nog Microchip, dat ik kort na de tip vorig jaar ook kocht voor de Dividendportefeuille. Microchip, dat per saldo iets hoger staat dan een jaar geleden, is een uniek aandeel, met een dividend dat elk kwartaal verder omhoog gaat en bovendien sinds vorig jaar versneld wordt verhoogd. Ik noemde Microchip in het artikel van vorig jaar ‘briljant’ en dat was terecht.\n\nHet dividend werd in 2021 uiteindelijk met 26% verhoogd en in 2022 is de dividendgroei, na drie verhogingen, inmiddels al 19%. Daar komt in het vierde kwartaal nóg een flinke verhoging bij. Met 1,8% dividendrendement is dit echt een aandeel waar je niet omheen kunt. Alles vijf tips van 2021 blijven uiteraard koopwaardig voor de lange termijn.\n\nKoopwaardige dividendaandelen uit de VS\n\nNet als vorig jaar selecteer ik een handvol betrouwbare Amerikaanse dividendaandelen die een sterke dividendhistorie combineren met mooie jaarlijkse groei. Meer concreet betekent dat vijf aandelen die recent een dividendverhoging van minimaal 10% hebben aangekondigd én het dividend al ten minste tien jaar op rij elk jaar verder verhogen. Leuke bijkomstigheid dit jaar is dat niet één analist een verkoopadvies geeft.\n\nTarget Corp | Deze retailer lag eerder dit jaar zwaar onder druk in New York; de koers viel terug naar een dieptepunt van $137. Inmiddels was er, terecht, herstel naar $174, waarmee in 2022 nog altijd een min van 25% resteert. Target, opgericht in 1902, is één van de grootste retailers in de Verenigde Staten en bezit bijna 2000 winkels met een gemiddelde oppervlakte van een kleine 16.000 vierkante meter, waar het bedrijf zowel ‘algemene handelswaar’ als levensmiddelen verkoopt, deels onder eigen merknamen.\n\nDe firma richt zich met name op de midden- en hogere inkomens die naast voedsel en huishoudelijke en persoonlijke verzorgingsproducten (naar schatting goed voor 30-40% van de omzet) vooral ook naar Target gaan voor kleding, elektronica en producten om hun huis mee aan te kleden en in te richten (‘home furnishings’). Met name die laatste categorie ligt door de stijgende inflatie onder druk nu consumenten de hand op de knip houden voor grotere uitgaven. Dat resulteert in margedruk voor Target, dat inmiddels wel 19% van de omzet via online kanalen realiseert.\n\nOok Target is nu precies zo’n aandeel waar je voor de lange termijn in moet beleggen. Wat veel mensen vergeten is dat Target een Dividend Aristocrat is die juist de laatste twee jaar het dividend extreem verhoogde. Dit jaar werd in juni nog met 20% verhoogd, wat veel vertrouwen uitstraalt gezien de ‘crisissituatie’. Bovendien koopt Target met de ijzersterke kasstroom jaarlijks massaal eigen aandelen in.\n\nDe komende jaren moet er normaal gesproken weer winstherstel komen. Het dividend dat al 51 jaar op rij wordt verhoogd, zal ook in 2023 en 2024 en de jaren daarna verder stijgen. Analistengeven louter koop- en houdadviezen voor Target, dat dit jaar net als in 2021 weer bij de top-3 van grootste dividendverhogingen van alle Dividend Aristocrats zit.\n\nDividendrecords gaan eraan in de VS In de Verenigde Staten blijven de dividendrecords sneuvelen. Howard Silverblatt van S&P Down Jones Indices opende zijn op 7 juli gepubliceerde dividendrapport voor het tweede kwartaal van dit jaar met de veelzeggende zin ‘Dividend increases continue to accelerate despite the market retreat from its January 3, 2022 opening high’. Ofwel: de beurzen zakken steeds verder weg maar het dividend groeit steeds harder. Binnen de S&P500-index steeg het dividend in het tweede kwartaal met 14,1% naar $16,63 per aandeel ten opzichte van 2021, waarmee een nieuw record werd gezet. In totaal werd er $140,6 mrd aan dividend betaald in het laatste kwartaal. Ook voor het derde kwartaal van dit jaar verwacht S&P Dow Jones Indices een nieuw dividendrecord. In het tweede kwartaal van dit jaar kondigden in totaal 555 Amerikaanse beursgenoteerde bedrijven een dividendverhoging aan, maar werd ook door 51 aandelen het dividend verlaagd. Interessant is ook dat van de largecaps (S&P500) nu 79,1% dividend betaalt, ofwel 398 aandelen, tegen 394 aandelen in het eerste kwartaal. Onder meer Marriott en General Motors kondigden recent aan (weer) dividend te gaan betalen. Van de midcaps betaalt nu 65,3% dividend en bij de smallcaps ligt dat percentage op 51,2.\n\nS&P Global | Nog zo’n uitblinkende Dividend Aristocrat is S&P Global, het databedrijf achter de bekende kredietbeoordelingen. In totaal heeft S&P Global zes divisies, waaronder ook S&P Dow Jones Indices die, jawel, ook de samenstelling van de befaamde Dividend Aristocrats Indices wereldwijd verzorgt. Het aandeel S&P Global daalt in 2022 met 22% in lijn met het slechte beursklimaat, wat net als bij Target met name voor langetermijnbeleggers een prima kans oplevert. S&P Global realiseert inmiddels 70% van de omzet met de ‘non ratings’-activiteiten. Dat is belangrijk gezien de afhankelijkheid van de divisie Ratings (30% van de omzet) van de schuldmarkten, die in het huidige economische klimaat onder druk staan, nu bedrijven minder leningen uitgeven.\n\nS&P Global zal de komende jaren sterk door blijven groeien, wat de voor het oog hoge k/w van 32 verklaart. Kwaliteit heeft een prijs en dat geldt zeker voor S&P Global dat het dividend al jarenlang met dubbele cijfers verhoogt. In 2023 gaat het dividend zo goed als zeker voor het 50ste jaar op rij omhoog. Ook S&P Global krijgt van geen enkele analist een verkoopadvies.\n\nMcKesson | Een minder bekend maar zeker niet minder interessant aandeel is McKesson, de gediversifieerde zorgaanbieder die ondanks het slechte beursklimaat als één van de weinige aandelen in de VS gewoon op een hoogste koers ooit staat. Dat is niet zonder reden want McKesson, dat vooral gespecialiseerd is in de distributie van (merk)geneesmiddelen, draait al jaren op volle toeren en richt zich steeds meer op oncologie en biopharma, waar hogere marges worden gerealiseerd met sterke groeivooruitzichten op lange termijn.\n\nNog veel meer dan concurrent Cardinal Health en AmerisourceBergen is McKesson kampioen aandelen inkopen en dividend verhogen. Dit jaar ging het dividend met 15% omhoog (nu vijftien jaar op rij) en sinds 2014 werd meer dan een derde van het aantal uitstaande aandelen ingekocht. Met een k/w van 15 voor 2023 is het niet vreemd dat de meeste analisten ‘kopen’ adviseren en er ook voor McKesson geen enkel verkoopadvies staat.\n\nMotorola Solutions | Deze dienstverlener, dat zich na de afsplitsing van de mobiele-telefoontak jaren terug volledig richt op communicatieoplossingen voor onder meer hulpdiensten, laat al jaren fraaie groeicijfers zien. Begin september liet CEO Greg Brown nog optekenen dat de vraag naar de producten van zijn bedrijf nooit eerder zo sterk was nu veel bedrijven en overheden hun ‘private’ communicatienetwerk upgraden, iets wat om de zeven jaar nodig is.\n\nMotorola realiseert 68% van de omzet in de VS waarbij ‘Software & Services’ (denk aan de complete routing voor de afwikkeling van een 911-telefoontje) goed is voor 40% van het totaal.\n\nOok Motorola Solutions verhoogt het dividend jaarlijks met dubbele cijfers en richt zich naast aandeleninkoop ook op kleine acquisities, zoals het recent overgenomen Pelco dat gespecialiseerd is in videobeveiligingsoplossingen. Met een k/w van 25 oogt het aandeel aan de dure kant, maar dat past bij een voorspelbaar bedrijf dat unieke en onmisbare producten maakt met overheden als grootste klant.\n\nOok Motorola Solutions, dat de komende jaren normaliter een omzetgroei van 6-8% moet kunnen realiseren, krijgt van analisten enkel het advies ‘kopen’ (elf keer) of ‘houden’ (drie keer).\n\nKoopwaardige dividendaandelen uit de VS Onderneming Ticker Dividendrend. K/W Koers 12-9 Target Corp TGT 2,5% 22 $173,85 S&P Global SPGI 0,9% 32 $371,50 McKesson MCK 0,6% 15 $363,73 Motorola Solutions MSI 1,2% 25 $253,51",
    "Aardbeving zorgt 2.400 kilometer verderop voor ‘woestijntsunami’ in Verenigde Staten": "Mexico werd begin deze week opgeschrikt door een aardbeving met een kracht van 7,6 op de schaal van Richter. Het epicentrum bevond zich in de westelijke staat Michoacan, maar de beving was voelbaar in vier staten. De gevolgen van het natuurgeweld waren ook veel verder weg merkbaar. Zo ontstond er 2.400 kilometer verderop een ‘woestijntsunami’ in Devils Hole.\n\nDevils Hole is een kalksteengrot van honderden meters diep in de Amerikaanse staat Nevada, vlakbij het bekende natuurreservaat Death Valley. De grot is gedeeltelijk gevuld met water. als gevolg van de aardbeving ontstond er golfbeweging in het water dat leidde tot golven van wel 1.20 meter hoog.\n\nDoor de golven spoelde een groot deel van de algengroei weg in het grottenstelsel. Dat is slecht nieuws: Devils Hole is het enige natuurlijke leefgebied van de met uitsterven bedreigde Devils Hole-tandkarper, die zich voedt met de algen.",
    "Prijs voor Anthony Nesty: beste zwemcoach in de Verenigde Staten": "Afgelopen donderdag ontving zwemcoach Anthony Nesty de George Haines-prijs, omdat hij werd gekozen tot de beste zwemcoach in de Verenigde Staten voor het seizoen 2021/2022.\n\nDe George Haines Coach of the Year-prijs wordt sinds 1961 uitgereikt en wordt jaarlijks toegekend aan de persoon wiens coaching effectiviteit het meest heeft bijgedragen aan de Amerikaanse zwemuitmuntendheid op wereldniveau.\n\nNesty was een van de zes finalisten die atleten coachten die gouden medailles wonnen op de FINA Wereldkampioenschappen afgelopen juni in Boedapest, Hongarije. Hij coachte vier gouden medaillewinnaars in Boedapest, die samen acht gouden medailles wonnen.\n\n“Anthony is een van de meest gerespecteerde coaches in het universiteitszwemmen en een van de weinigen die zowel als een geweldige atleet als een geweldige coach wordt beschouwd”, zei Gregg Troy die de prijs vorig jaar won.\n\n“Hij heeft een geweldige werkethiek en een enorm vermogen om resultaten te behalen. Zijn ervaring op de Olympische Spelen als atleet is essentieel in zijn vermogen om zich te verhouden tot onze huidige atleten. Zijn reputatie om het maximale uit hen te halen spreekt voor zich”, aldus Troy.\n\nNesty, geboren te Port of Spain maar opgegroeid in Suriname, won in 1988 goud voor Suriname op de Olympische Spelen. Hij is de eerste donkere zwemmer ter wereld die olympisch goud won op het onderdeel 100 m vlinderslag met een recordtijd van 53.00 sec. Nesty domineerde gedurende de periode 1988 tot en met 1992 de wereldzwemtop op dit onderdeel.\n\nUit dankbaarheid voor zijn welverdiend Olympisch goud in 1988 en zijn onbaatzuchtige inzet voor de ontwikkeling van de zwemsport in Suriname, is Anthony Nesty in 2018 geëerd met een bronzen kop op ‘De Dolfijn’, zijn thuiszwemclub in Suriname.\n\nIn 2020 verscheen er ook een gedenkboek over zijn nationale en internationale prestaties.\n\nIn 2022 maakte de Amerikaanse zwembond bekend dat Anthony Nesty was benoemd tot hoofdcoach van de Amerikaanse zwemselectie voor mannen. Nesty werd daardoor de eerste zwarte hoofdcoach van de Amerikaanse WK-zwemploeg ooit, schreven Amerikaanse media.",
    "Nieuws: Internationale dag voor de totale uitbanning van kernwapens": "Bron: Verenigde Naties\n\n26-09-2022\n\nHet bereiken van wereldwijde nucleaire ontwapening is een van de oudste doelstellingen van de Verenigde Naties. Het was het onderwerp van de eerste resolutie van de Algemene Vergadering in 1946, waarbij de (in 1952 ontbonden) CommissieHet bereiken van wereldwijde nucleaire ontwapening is een van de oudste doelstellingen van de Verenigde Naties. Het was het onderwerp van de eerste resolutie van de Algemene Vergadering in 1946, waarbij de (in 1952 ontbonden) Commissie voor Atoomenergie werd opgericht, met een mandaat om specifieke voorstellen te doen voor de controle op kernenergie en de afschaffing van atoomwapens en alle andere belangrijke wapens die geschikt zijn voor massavernietiging.\n\n\n\nDe Verenigde Naties hebben sindsdien het voortouw genomen bij vele grote diplomatieke inspanningen om nucleaire ontwapening te bevorderen. In 1959 onderschreef de Algemene Vergadering de doelstelling van algemene en volledige ontwapening. In 1978 werd tijdens de eerste speciale zitting van de Algemene Vergadering over ontwapening verder erkend dat nucleaire ontwapening de prioritaire doelstelling op het gebied van ontwapening moet zijn. Elke secretaris-generaal van de Verenigde Naties heeft dit doel actief bevorderd.\n\n\n\nToch bestaan er vandaag nog ongeveer 12.705 kernwapens. Landen die dergelijke wapens bezitten, hebben goed gefinancierde langetermijnplannen om hun kernwapenarsenalen te moderniseren. Meer dan de helft van de wereldbevolking leeft nog steeds in landen die dergelijke wapens hebben of lid zijn van nucleaire allianties. Hoewel het aantal ingezette kernwapens sinds het hoogtepunt van de Koude Oorlog aanzienlijk is gedaald, is niet één kernwapen fysiek vernietigd krachtens een verdrag. Bovendien zijn er momenteel geen onderhandelingen over nucleaire ontwapening aan de gang.\n\n\n\nOndertussen blijft de doctrine van nucleaire afschrikking een element in het veiligheidsbeleid van alle staten die kernwapens bezitten en van veel van hun bondgenoten. Het internationale wapenbeheersingskader dat sinds de Koude Oorlog heeft bijgedragen tot de internationale veiligheid, als rem heeft gefungeerd op het gebruik van kernwapens en de nucleaire ontwapening heeft bevorderd, komt steeds meer onder druk te staan. Op 2 augustus 2019 betekende de terugtrekking van de Verenigde Staten het einde van het Intermediate-Range Nuclear Forces Treaty, waarmee de Verenigde Staten en de Russische Federatie zich er eerder toe hadden verbonden een hele klasse kernraketten te elimineren.\n\n\n\nDe verlenging van het Verdrag tussen de Verenigde Staten van Amerika en de Russische Federatie inzake maatregelen voor de verdere vermindering en beperking van strategische aanvalswapens (\"nieuw START\") tot februari 2026 is daarentegen toegejuicht door de lidstaten en de secretaris-generaal van de Verenigde Naties. Deze verlenging biedt de bezitters van de twee grootste kernwapenarsenalen de gelegenheid in te stemmen met verdere wapenbeheersingsmaatregelen.\n\n\n\n\n\nDe frustratie onder de lidstaten over wat wordt gezien als het trage tempo van nucleaire ontwapening is toegenomen. Deze frustratie is nog scherper geworden door de groeiende bezorgdheid over de catastrofale humanitaire gevolgen van het gebruik van zelfs maar één kernwapen, laat staan van een regionale of wereldwijde kernoorlog.De Algemene Vergadering herdenkt 26 september als de Internationale Dag voor de totale uitbanning van kernwapens. Deze dag is een gelegenheid voor de wereldgemeenschap om haar engagement voor wereldwijde nucleaire ontwapening als prioriteit te bevestigen. Het biedt een gelegenheid om het publiek - en hun leiders - voor te lichten over de reële voordelen van de uitbanning van dergelijke wapens en de sociale en economische kosten van het voortbestaan ervan. De herdenking van deze dag bij de Verenigde Naties is bijzonder belangrijk, gezien het universele lidmaatschap en de lange ervaring met nucleaire ontwapening. Het is de juiste plaats om een van de grootste uitdagingen van de mensheid aan te pakken: het bereiken van vrede en veiligheid in een wereld zonder kernwapens.In overeenstemming met Resolutie 68/32 van de Algemene Vergadering en latere resoluties is het doel van de Internationale Dag de doelstelling van de totale uitbanning van kernwapens te bevorderen door het publiek beter bewust te maken van en voor te lichten over de bedreiging die kernwapens voor de mensheid vormen en de noodzaak van de totale uitbanning ervan. Daarbij wordt gehoopt dat deze activiteiten zullen bijdragen tot het mobiliseren van nieuwe internationale inspanningen om het gemeenschappelijke doel van een kernwapenvrije wereld te bereiken.\n\nVoor Atoomenergie werd opgericht, met een mandaat om specifieke voorstellen te doen voor de controle op kernenergie en de afschaffing van atoomwapens en alle andere belangrijke wapens die geschikt zijn voor massavernietiging.\n\n\n\nDe Verenigde Naties hebben sindsdien het voortouw genomen bij vele grote diplomatieke inspanningen om nucleaire ontwapening te bevorderen. In 1959 onderschreef de Algemene Vergadering de doelstelling van algemene en volledige ontwapening. In 1978 werd tijdens de eerste speciale zitting van de Algemene Vergadering over ontwapening verder erkend dat nucleaire ontwapening de prioritaire doelstelling op het gebied van ontwapening moet zijn. Elke secretaris-generaal van de Verenigde Naties heeft dit doel actief bevorderd.\n\n\n\nToch bestaan er vandaag nog ongeveer 12.705 kernwapens. Landen die dergelijke wapens bezitten, hebben goed gefinancierde langetermijnplannen om hun kernwapenarsenalen te moderniseren. Meer dan de helft van de wereldbevolking leeft nog steeds in landen die dergelijke wapens hebben of lid zijn van nucleaire allianties. Hoewel het aantal ingezette kernwapens sinds het hoogtepunt van de Koude Oorlog aanzienlijk is gedaald, is niet één kernwapen fysiek vernietigd krachtens een verdrag. Bovendien zijn er momenteel geen onderhandelingen over nucleaire ontwapening aan de gang.\n\n\n\nOndertussen blijft de doctrine van nucleaire afschrikking een element in het veiligheidsbeleid van alle staten die kernwapens bezitten en van veel van hun bondgenoten. Het internationale wapenbeheersingskader dat sinds de Koude Oorlog heeft bijgedragen tot de internationale veiligheid, als rem heeft gefungeerd op het gebruik van kernwapens en de nucleaire ontwapening heeft bevorderd, komt steeds meer onder druk te staan. Op 2 augustus 2019 betekende de terugtrekking van de Verenigde Staten het einde van het Intermediate-Range Nuclear Forces Treaty, waarmee de Verenigde Staten en de Russische Federatie zich er eerder toe hadden verbonden een hele klasse kernraketten te elimineren.\n\n\n\nDe verlenging van het Verdrag tussen de Verenigde Staten van Amerika en de Russische Federatie inzake maatregelen voor de verdere vermindering en beperking van strategische aanvalswapens (\"nieuw START\") tot februari 2026 is daarentegen toegejuicht door de lidstaten en de secretaris-generaal van de Verenigde Naties. Deze verlenging biedt de bezitters van de twee grootste kernwapenarsenalen de gelegenheid in te stemmen met verdere wapenbeheersingsmaatregelen.\n\n\n\nDe frustratie onder de lidstaten over wat wordt gezien als het trage tempo van nucleaire ontwapening is toegenomen. Deze frustratie is nog scherper geworden door de groeiende bezorgdheid over de catastrofale humanitaire gevolgen van het gebruik van zelfs maar één kernwapen, laat staan van een regionale of wereldwijde kernoorlog.\n\n\n\nDe Algemene Vergadering herdenkt 26 september als de Internationale Dag voor de totale uitbanning van kernwapens. Deze dag is een gelegenheid voor de wereldgemeenschap om haar engagement voor wereldwijde nucleaire ontwapening als prioriteit te bevestigen. Het biedt een gelegenheid om het publiek - en hun leiders - voor te lichten over de reële voordelen van de uitbanning van dergelijke wapens en de sociale en economische kosten van het voortbestaan ervan. De herdenking van deze dag bij de Verenigde Naties is bijzonder belangrijk, gezien het universele lidmaatschap en de lange ervaring met nucleaire ontwapening. Het is de juiste plaats om een van de grootste uitdagingen van de mensheid aan te pakken: het bereiken van vrede en veiligheid in een wereld zonder kernwapens.\n\n\n\nIn overeenstemming met Resolutie 68/32 van de Algemene Vergadering en latere resoluties is het doel van de Internationale Dag de doelstelling van de totale uitbanning van kernwapens te bevorderen door het publiek beter bewust te maken van en voor te lichten over de bedreiging die kernwapens voor de mensheid vormen en de noodzaak van de totale uitbanning ervan. Daarbij wordt gehoopt dat deze activiteiten zullen bijdragen tot het mobiliseren van nieuwe internationale inspanningen om het gemeenschappelijke doel van een kernwapenvrije wereld te bereiken.",
    "Honda gaat accufabriek bouwen in Verenigde Staten": "De Honda E is momenteel in Europa de enige elektrische auto die je bij Honda kunt kopen, maar volgend jaar haalt het merk ook een elektrisch equivalent van de HR-V naar de Europese markt. Op internationaal vlak zijn Honda's EV-ambities al een stuk groter. Honda ging eerder met Amerikaanse gigant General Motors een innige relatie aan en mikt erop om samen met GM vanaf 2027 jaarlijks 'miljoenen' elektrische auto's te produceren voor de Noord-Amerikaanse, Zuid-Amerikaanse en Chinese markt. Honda's op stapel staande EV's hebben natuurlijk ook accupakketten nodig. Een groot deel van die pakketten komt straks uit de Verenigde Staten.\n\nHonda richt samen met LG Energy Solution een joint-venture op die in 2023 start met de bouw van een fabriek in de Verenigde Staten waar het accupakketten gaat bouwen. Met de productieplannen is een investering van omgerekend zo'n € 4 miljard gemoeid. De fabriek moet jaarlijks voor 40 GWh aan batterijen produceren en moet eind 2025 operationeel zijn.\n\nDe eerste concrete automobiele vrucht van de samenwerking tussen General Motors en Honda wordt de Prologue. Die SUV komt in 2024 op de Amerikaanse markt en gaat volgens Honda de zogenoemde Ultium-batterijen van General Motors gebruiken. Na de Prologue volgen nog andere EV's van Honda en General Motors voor onder meer de Noord-Amerikaanse markt.",
    "GOAL: Mitoma (Union Saint-Gilloise) scoort met Japan tegen Verenigde Staten": "Kaoru Mitoma heeft vrijdag met Japan tegen de Verenigde Staten gescoord in een oefenduel. Het werd uiteindelijk 2-0.\n\nArtikel verder na advertentie\n\nDe speler van Union Saint-Gilloise pikte een knap doelpunt mee tegen de VS. Het was een oefenduel in de aanloop naar het WK. Mitoma viel in, oude bekende Junya Ito en Tomiyasu speelden ook mee.",
    "The Woman King | Nummer één geopend in de Verenigde Staten": "THE WOMAN KING is in de Verenigde Staten op nummer één geopend met een opbrengst van maar liefst $ 19 miljoen. De film kreeg in de Verenigde Staten een A+ CinemaScore en 95% positive gescoord op Comscore/Screen Engine’s PostTrak. Daarnaast heeft de film tot nu toe 95% gescoord op RottenTomatoes. Zulke positieve scores komen niet vaak voor. Ook heeft THE WOMAN KING vergelijkbare scores met eerdere prijswinnende films zoals Harriet en Hidden Figures.\n\nTHE WOMAN KING vertelt het bijzondere verhaal van de Agojie, een volledig vrouwelijke krijgerseenheid die het Afrikaanse koninkrijk Dahomey beschermden in de 19de eeuw en die bekend stonden om hun vechtkunst en heldhaftigheid. In de film, gebaseerd op ware gebeurtenissen, volgen we de emotionele reis van generaal Nanisca (Oscar-winnaar Viola Davis). Zij stoomt een volgende generatie krijgsters klaar voor de strijd tegen een vijand die hun levens dreigt te verwoesten. Sommige dingen zijn het waard om voor te vechten…\n\nTHE WOMAN KING draait vanaf 6 oktober a.s. alleen in de bioscoop.\n\nVind ik leuk: Vind-ik-leuk Laden...",
    "Verenigde Staten herdenken terreuraanslag 11 september": "Verenigde Staten herdenken terreuraanslag 11 september\n\n11 september 2022\n\nDe herdenking van de terreuraanslag op 11 september op Ground Zero begon met het luiden van een bel en een moment van stilte. Het is vandaag 21 jaar geleden dat twee vliegtuigen zich in de Twin Towers boorden.",
    "Italië levert Vlaamse hacker over aan ons land: “Eindelijk kan hij het verlies van zijn papa verwerken”": "Kevin D. (28) uit Mechelen is door Italië overgeleverd aan ons land. De Mechelaar zat meer dan tien maanden in een Italiaanse gevangenis omdat de Verenigde Staten om zijn uitlevering hadden gevraagd. D. had immers ingebroken in het computersysteem van American Airlines. Nadat de Mechelse rechtbank hem vorige maand veroordeelde voor deze feiten, stond niets een overlevering aan ons land nog in de weg.\n\nKevin D. arriveerde maandag in ons land en werd onmiddellijk opgesloten in de Mechelse gevangenis. De strafrechter had hem eind augustus tot drie jaar effectief veroordeeld omdat hij het computersysteem van American Airlines had gehackt. Hij reserveerde via die weg voor meer dan 100.000 dollar aan tickets, zonder ook maar iets te betalen. Zelf maakte hij geen gebruik van de tickets, maar de Amerikaanse vliegtuigmaatschappij kon allerminst lachen met de stunt van de Vlaming en diende klacht in.\n\nLEES OOK. Vlaamse hacker riskeert 22 jaar cel in VS omdat hij website kraakte: “Ze namen hem geboeid mee, in zijn pyjama”\n\nDe Amerikaanse Justitie seinde D. en toen hij vorig jaar met zijn vader een voetbalwedstrijd ging bekijken in Milaan, werd de Mechelaar in alle vroegte van zijn bed gelicht in zijn hotelkamer. De jongeman werd opgesloten in een Milanese gevangenis. Ondanks tal van procedures leek het erop dat niets een uitlevering van Kevin aan de Verenigde Staten nog kon tegenhouden. Met alle gevolgen van dien, want hij riskeerde daar een celstraf van 22 tot zelfs 45 jaar te moeten uitzitten.\n\nOvergevlogen\n\nIn augustus kwam de hackingzaak dan plots voor de Mechelse correctionele rechtbank en die veroordeelde Kevin D. tot drie jaar effectief. In het kader van dat vonnis werd de Mechelaar maandagvoormiddag naar ons land gebracht. “Hij is onder politiebegeleiding naar ons land gevlogen. Na zijn aankomst is hij overgebracht naar de gevangenis voor de uitvoering van zijn straf”, bevestigt Kristof Aerts van het Antwerpse parket het nieuws.\n\nPapa overleden\n\nDe voorbije weken en maanden werd er hard gewerkt om de overlevering van Kevin geregeld te krijgen. Dat bevestigen ook advocaten Frédéric Thiebaut en Sven Mertens. “Het Antwerpse parket en het team van de minister van Justitie hebben keihard aan dit dossier gewerkt en daarvoor willen we hen echt wel bedanken. Kevin hebben we vandaag nog niet kunnen spreken. Hij is nog maar enkele uren geleden in ons land gearriveerd. Maar we zijn ervan overtuigd dat hij enorm opgelucht is”, reageren ze.\n\nLEES OOK. Vader sterft na bezoek aan zoon in Italiaanse gevangenis: “Hij kon aan niets anders meer denken”\n\n“Niet alleen lijkt het doemscenario van een uitlevering aan de Verenigde Staten en een lange celstraf ginds van de baan. Ook heeft hij die vreselijke gevangenis in Milaan kunnen verlaten en misschien nog het allerbelangrijkste: hij zit nu in een Belgische cel en kan daar bezoek krijgen van zijn moeder. Niet alleen heeft zij haar zoon amper gezien het voorbije jaar, afgelopen zomer overleed ook de papa van Kevin. Vermoedelijk door de stress omdat zijn zoon in Italië was opgesloten. Die jongen heeft nooit afscheid kunnen nemen van zijn vader of kunnen rouwen met zijn moeder. Hopelijk kunnen ze het verlies van zijn papa nu samen verwerken.”\n\nHoelang Kevin nog in de Mechelse gevangenis moet blijven en of hij eventueel een enkelband kan krijgen, zal binnenkort worden bekeken. Hij zat in Italië al ruim tien maanden in voorhechtenis. tdk",
    "Miljarden steun van de VS, en niet alleen om Oekraïne te helpen winnen": "Abaca Press\n\nzondag 4 september, 07:00 Miljarden steun van de VS, en niet alleen om Oekraïne te helpen winnen Coen Nij Bijvank redacteur Nieuwsuur\n\nCoen Nij Bijvank redacteur Nieuwsuur\n\n\n\nBijna 8.000 hemelsbrede kilometers liggen er tussen Washington DC en Kiev. De oorlog in Oekraïne vormt geen directe bedreiging voor de Verenigde Staten, en toch steunen zij het land met veel, veel meer miljarden en militaire middelen dan Europese landen. En de geldstroom neemt alleen maar toe.\n\nWaarom? En wat zegt dat over de rol van Amerika in de wereld?\n\nDeze oorlog is een tragische, maar nuttige leerschool. Frans Osinga, hoogleraar oorlogsstudies\n\nHet antwoord op die eerste vraag kan Ben Hodges, oud-opperbevelhebber van de Amerikaanse troepen in Europa, misschien wel het beste geven. \"Amerika levert steeds meer militaire middelen om te helpen met afschrikking\", zegt Hodges tegen Nieuwsuur. \"De VS wil voorkomen dat de Russen denken dat ze zomaar een NAVO-bondgenoot kunnen aanvallen.\"\n\nDe Amerikaanse steun dient dus een breder doel dan het beschermen van Oekraïne. \"Dit gaat ook over Europa en Europese veiligheid\", beaamt hoogleraar oorlogsstudies Frans Osinga. \"Het signaal aan andere autoritaire regimes mag niet zijn dat de Russische president Poetin wegkomt met agressie.\"\n\nTrump vs. Biden\n\nIn tegenstelling tot zijn voorganger Donald Trump ziet de Amerikaanse president Joe Biden hierin wél een grote rol voor de VS, zegt Osinga. \"De Amerikaanse president is weer bereid de fundamenten van de liberale rechtsorde kracht bij te zetten.\"\n\nGoed, de doelen van Amerika zijn vrij duidelijk. Maar waarom geeft het land zóveel en zoveel méér dan Europese landen?\n\nDe VS heeft 45 miljard euro aan steun toegezegd, meer dan de rest van de wereld bij elkaar:\n\nNieuwsuur / Lars Boogaard\n\nGewoon omdat het kan, volgens militair historicus Christ Klep. \"Zowel de Democraten als de Republikeinen zijn voorstanders van de steun aan Oekraïne. Dat is niet vanzelfsprekend in de Amerikaanse politiek.\"\n\nDat het gewoon kan - zoveel geld en militaire middelen sturen - komt ook door de grootte van het Amerikaanse leger. Het land geeft net zoveel geld uit aan Defensie als de acht, negen landen daaronder. Osinga: \"Amerika heeft gewoon een enorm budget voor dit soort zaken, kijk naar Irak en Afghanistan.\"\n\nGeen oorlogseconomie\n\nAmerika is, om de redenen die Hodges en Osinga eerder noemden, ook bereid om al die militaire middelen nu echt in te zetten. \"Als de VS iets serieus neemt, zetten ze er veel wapens, soldaten en geld op\", zegt Hodges.\n\nEn, belangrijk, het gaat om gigantische bedragen maar uitgedrukt in percentages van het bruto binnenlands product (bbp) kun je de Amerikaanse steun nog bescheiden noemen.\n\nGeen enkel land besteedt meer dan een procent van het bbp aan de oorlog:\n\nNieuwsuur / Tycho van der Klip\n\nJe ziet: Oost-Europese landen leveren een veel groter deel van hun bbp aan Oekraïne. Osinga: \"Oost-Europa is bang. Ze vrezen: 'straks zijn wij aan de beurt.'\"\n\nIn de grafiek zie je ook: ondanks de grote uitgaven is er in geen enkel land echt sprake van een economie in oorlogsmodus. \"Dit is toch nog steeds meer een Oost-Europese oorlog dan een westerse oorlog\", zegt Klep. \"Het Westen ziet de oorlog niet als een existentieel vraagstuk.\"\n\nDe Amerikanen zien dat ze niet echt bang voor de Russen hoeven te zijn. Christ Klep, militair historicus\n\nDe Amerikanen menen in ieder geval dat zij genoeg bijdragen om hun militaire doelen te bereiken. En om Rusland voor langere tijd te verzwakken, zegt Klep. \"Het lijkt erop dat ze verder willen gaan dan het indammen van Rusland. Ze willen het land militair dusdanig ontmannen dat we er de komende decennia geen last meer van hebben.\"\n\nWat dat betreft is de oorlog voor de VS ook een \"tragische, maar nuttige leerschool\", zegt Osinga. \"We krijgen een inkijkje in het vermogen van Rusland om een grootschalig offensief uit te voeren.\"\n\nDe deskundigen hadden de militaire kracht van Rusland veel hoger ingeschat. Klep: \"De Amerikanen zien dat ze niet echt bang voor de Russen hoeven te zijn.\" Zo blijken de Russische tanks erg kwetsbaar, en de westerse antitankwapens juist zeer effectief. Net als de westerse antischeepsraketten. \"De Russische marine is doodsbang om in de buurt van de Oekraïense kust te komen\", zegt Hodges.\n\nAFP Oekraïense soldaten laden een wagen met Amerikaanse Javelin-antitankraketten\n\nEen probleem is wel: Amerika dreigt door alle leveringen door z'n voorraden heen te raken. Het land stuurde bijvoorbeeld al duizenden antitankwapens en grote hoeveelheden munitie naar Oekraïne. Het grootste deel van de beloofde wapens, moet dan ook nog geproduceerd worden.\n\nTegelijkertijd onderstreept het dat de VS zich ook op de langere termijn wil verbinden aan het lot van Oekraïne en aan het bestrijden van Russische agressie. Amerika lijkt daarmee weer de rol van politieagent van de wereld op zich te nemen.\n\nKlep: \"De Amerikanen willen Oekraïne echt in de westerse invloedsfeer terugbrengen. Ze schilderen Poetin af als het grote kwaad. Biden koppelt zo een morele lading aan de oorlog. Die inzet is hoog en dan kun je niet zomaar meer terug.\"",
    "Amerikanen gaan ruimterots wegslaan om ooit de aarde te kunnen redden": "Een ruimterots wegschieten om vernietiging van de aarde te voorkomen. Het klinkt nu nog als het script van een film, maar de Verenigde Staten gaan het in de nacht van maandag op dinsdag echt proberen, met hulp van Europa.\n\nHet is een eerste test om te kijken of het werkt, voor het geval het ooit nodig is om de mensheid te behoeden voor verwoesting en vernietiging, en te voorkomen dat ons hetzelfde lot wacht als de dinosauriërs. Die stierven 66 miljoen jaar geleden vrijwel volledig uit na de inslag van een asteroïde bij Mexico.\n\nDart heet de missie: Double Asteroid Redirection Test. Het vaartuig werd afgelopen november gelanceerd. Na een korte vlucht kwam het aan bij twee rotsen die vlak naast elkaar in een baan rond de zon draaien. Een daarvan is Didymos, een rots van zo’n 780 meter doorsnee, de andere is zijn ruim 160 meter grote maantje Dimorphos. Ze staan op 11 miljoen kilometer afstand van de aarde. Dat is redelijk dichtbij, en dat maakt het eenvoudig om er te komen. Bovendien zijn ze met telescopen goed zichtbaar vanaf de aarde.\n\nDart, ongeveer zo groot als een auto, moet te pletter slaan op Dimorphos. Dat gebeurt in de nacht van maandag op dinsdag om 01.14 uur Nederlandse tijd. Bij impact heeft de sonde een snelheid van ongeveer 6 kilometer per seconde. Het is de bedoeling dat Dimorphos door de klap naar een iets kortere baan rond Didymos wordt geslagen.\n\nEerder deze maand heeft de Dart een Italiaans satellietje losgelaten, dat de impact rechtstreeks vanaf de eerste rij moet volgen. Europese telescopen kijken ook vanaf de aarde mee om de koers van Dimorphos te volgen, en in 2024 moet de Europese satelliet Hera naar de asteroïden gaan om van dichtbij te meten wat er is veranderd.\n\nHet experiment vormt geen enkel gevaar voor de aarde, benadrukt de Amerikaanse ruimtevaartorganisatie Nasa. Sowieso is de mensheid voorlopig veilig voor gevaar uit de ruimte. Rond de zon draaien miljarden asteroïden en kometen. Enkele tienduizenden daarvan zouden ooit een gevaar voor de aarde kunnen vormen, maar die komen in elk geval de komende honderd jaar niet bij ons in de buurt. Als wetenschappers ruim van tevoren weten dat zo’n rots wel op ons afstevent, zou een kleine koerswijziging misschien genoeg zijn om grote ellende later te voorkomen.\n\nBekijk onze meest bekeken nieuwsvideo’s in onderstaande playlist:",
    "Filmpje: enorme smiley in bos Verenigde Staten": "Voorbijgangers langs een bos in de Verenigde Staten moeten waarschijnlijk even met hun ogen knipperen. In de bomen komt tijdens de herfst een smiley tevoorschijn.\n\nDe smiley ontstaat elk jaar rond de herfst. In het bos staan namelijk twee soorten bomen. Lariksen worden dan geel, maar de sparren er omheen blijven groen. Daardoor ontstaat het vrolijke patroon.\n\nGroeiende bomen\n\nDe bomen zijn daar neergezet door een bedrijf dat timmerhout maakt. Met de smiley willen ze mensen vrolijk maken. Voor de bomen omgekapt kunnen worden, moeten ze eerst flink wat jaren groeien. Het gezicht blijft voorlopig daarom nog vaak terugkomen. De komende dertig tot vijftig jaar blijven de bomen daar nog staan.",
    "Verenigde Staten perken export chips naar China in": "Chipontwerpers, waaronder Nvidia en AMD, mogen sinds van de Amerikaanse overheid gisteren geen geavanceerde chips meer exporteren naar China.\n\nAdvertentie\n\nDe handelsoorlog tussen de Verenigde Staten en China is al een tijdje aan de gang. Nu lijkt de Amerikaanse overheid China te willen raken waar het pijn doet. De VS wierpen gisteren een verbod op rond de verkoop van geavanceerde chips aan handelsrivaal China. Dat meldt persbureau Reuters in een bericht. Hiermee willen de Verenigde Staten een stok in de wielen steken van de hoogtechnologische ontwikkelingen in het land.\n\nDe aanleiding voor de Amerikaanse keuze om de ban in het leven te roepen zijn de spanningen tussen China en Taiwan. Door China de chips te ontzeggen zou het moeilijkheden ondervinden bij het uitvoeren van geavanceerde taken zoals gezichtsherkenning en kunstmatige intelligentie. Ook willen ze niet dat de chips in handen van het Chinese leger komen. De Chinese overheid liet inmiddels al weten dat de Verenigde Staten hiermee een techblokkade opwerpen. Ze zijn tevens van mening dat de Amerikanen hiermee de globale logistiek van chips in de problemen brengen.\n\nAmerikaanse uitzondering\n\nZo kreeg chipfabrikant Nvidia te horen dat het zijn topchips niet meer mogen exporteren, zo stelt Reuters. Nvidia maakte al meteen duidelijk niet opgezet te zijn met de ban. Dit zou volgens hen namelijk een impact hebben op hun verkoopcijfers en hun A100 en H100-chips. Deze ontwikkelt het bedrijf specifiek voor machine learning-taken. De Amerikaanse overheid kwam daarvoor vandaag al gedeeltelijk terug op de ban. Nvidia zou exports toelaten voor zaken die gerelateerd zijn aan de ontwikkeling van de A100 en H100-chips via de faciliteiten in Hong Kong. Het bedrijf zou hiervoor toelating krijgen tot 1 maart 2023.\n\nOok AMD kondigde aan een exportverbod te hebben gekregen. Zij mogen hun MI250-chips gericht op kunstmatige intelligentie niet meer exporteren naar China. Hun minder geavanceerde MI100-chips zouden buiten de blokkade vallen. Volgens chipfabrikant AMD zou het exportverbod weinig tot geen impact hebben op hun verkoopcijfers.",
    "Acht migranten verdronken die grens Mexico en Verenigde Staten proberen over te steken": "Zeker acht migranten zijn verdronken toen ze probeerden om de rivier Rio Grande, tussen Mexico en de Verenigde Staten, over te steken. Tientallen anderen moesten gered worden. Dat zegt de Amerikaanse Customs and Border Protection (CPB), de douane en grenswacht, vrijdag.\n\nDe feiten deden zich donderdag voor, zegt de CPB in het persbericht. De groep migranten waagde illegaal de oversteek in de buurt van Eagle Pass, in Texas. Er werden 37 migranten gered, maar tijdens de reddingsmissie werden ook acht dodelijke slachtoffers aangetroffen.\n\nIn totaal zijn er 92 migranten opgepakt, 37 door de Mexicaanse ordediensten, 53 door de Amerikaanse. Over leeftijd of nationaliteit van de slachtoffers is niets bekendgemaakt.\n\nLEES OOK. Biden probeert bij te sturen, maar ook niet te hard: hoe migratiepolitiek sinds Trump amper is veranderd (+)\n\nEen verantwoordelijke van de CBP zei aan de Washington Post dat het om het ergste incident in jaren gaat op de Rio Grande. Eagle Pass bevindt zich in de regio Del Rio, waar vorige maand nog bijna 50.000 migranten werden opgepakt, volgens regeringsbronnen.\n\nHet hoofd van de brandweer van de stad, Manuel Mello, zei aan de New York Times dat de migranten meegevoerd werden door een sterke stroming. Hij zei dat er steeds vaker mensen verdrinken in de regio, tot een slachtoffer per dag.",
    "Oeso rekent op fors lagere economische groei wereldwijd": "Nieuws Vandaag\n\nOeso rekent op fors lagere economische groei wereldwijd\n\nLeestijd van ongeveer 1 minuut\n\nDe economische groei komt wereldwijd en zeker in Europa de komende tijd fors lager uit dan eerder werd gedacht.\n\nDe Organisatie voor Economische Samenwerking en Ontwikkeling (Oeso) rekent voor volgend jaar op een groei van 2,2 procent in plaats van de in juni geraamde 2,8 procent.\n\nVoor Duitsland zijn de vooruitzichten helemaal somber. De verwachting is dat de grootste economie van Europa, die erg afhankelijk is van Russisch gas, volgend jaar met 0,7 procent krimpt. Eerder werd nog gerekend op een plus van 1,7 procent.\n\nVooral Europa moet de prijs betalen voor sancties tegen Rusland en het gebrek aan Russisch gas, dat sinds de oorlog in Oekraïne veel minder is geleverd. Pijpleiding Nord Stream 1 ligt sinds enkele weken zelfs helemaal stil. In de eurozone groeit de economie dit jaar nog meer dan 3 procent, maar volgend jaar valt dat terug naar 0,3 procent.\n\nMaar ook de Verenigde Staten, de grootste economie van de wereld, moeten voor volgend jaar rekening houden met maar een kleine groei, van 0,5 procent. Dit jaar valt de toename van het bruto binnenlands product naar verwachting ook al lager uit, op 1,5 procent.\n\nDe landen worden geraakt door de hoge inflatie, wat tot minder koopkracht bij huishoudens leidt. De Oeso is van mening dat banken moeten doorgaan met het verhogen van de rentes om de stijgende inflatie tegen te gaan. De Oeso bestaat uit 38 landen waaronder veel Europese landen en landen als de Verenigde Staten, Mexico, Canada, Chili, Zuid-Korea en Australië.\n\nBron: ANP",
    "Amerikaanse vrouwen halen vernietigend uit en vestigen puntenrecord op WK basketbal": "De Verenigde Staten had tot nog toe al zijn matchen vlot gewonnen op het WK, onder meer tegen de Belgian Cats. Nu de speelsters die de WNBA-finale gespeeld hebben eindelijk goed ingepast zijn, was het tijd voor een statement. Het machteloze Zuid-Korea was het kind van de rekening.\n\nDe Amerikaanse vrouwen overtroefden Zuid-Korea op alle vlakken en wonnen met ongeziene cijfers: 145-69. Daarmee verbeterde de VS het puntenrecord op het WK dat sinds 1990 in de tabellen stond. Toen maakte Brazilië 143 tegen Maleisië.\n\nAmerika werkt af aan 66 procent, Brionna Jones was de topschutter met 24 punten. In totaal eindigden 8 speelsters in de dubbele cijfers.",
    "Bezoek van Nederlandse delegatie was een gemiste kans": "De relaties tussen Nederland en de Verenigde Staten zijn van oudsher sterk. Dat onderstreepten onlangs vertegenwoordigers van de Nederlandse regering, onder wie minister Schreinemacher (Buitenlandse Handel en Ontwikkelingssamenwerking, VVD) en koningin Máxima bij een bezoek aan Texas en Californië. Tegelijk bezocht een delegatie van Nederlandse investeerders San Francisco en Los Angeles. Wat een fantastische kans om de geweldige relatie tussen beide landen te versterken, op een cruciaal moment.\n\nNederland ondersteunde als eerste de onafhankelijkheidsstrijd van de VS. Beide landen zijn nooit met elkaar in oorlog geweest, en hebben een unieke vriendschap. Nederland hoort vandaag de dag bij de top vijf van buitenlandse investeerders in de VS. Er is zoveel om op te bouwen. Een sterkere band is van vitaal belang, zeker nu vreedzame landen worden geconfronteerd met de Chinese Communistische Partij, en andere autoritaire landen.\n\nMet al die uitdagingen is zo’n bezoek een kans. Het was daarom teleurstellend om te zien dat minister Schreinemacher besloot zich te mengen in Amerikaanse interne aangelegenheden. Ze vroeg de gouverneur van Texas, Abbott, over „het recht op veilige abortus voor vrouwen”. De gouverneur antwoordde daarop keurig dat Texas bezorgd is over de gezondheid van moeder en kind, maar verder ging hij niet.\n\nJe moet je echt afvragen of het aankaarten van zo’n serieus intern beleidsonderwerp, op de manier waarop de minister dat deed, gepast was. Is het gepast voor een bezoekende minister, een gast, om zich een paar weken voor de verkiezingen in de Amerikaanse politiek te storten? Hielp dit de belangrijke vraagstukken waar Nederlandse en Amerikaanse burgers mee te maken hebben? Wat was de winst? Nederlandse en Amerikaanse banden zullen sterk blijven, maar was dit een zelfgemaakte, onnodige fout? Dat is aan de Nederlandse regering, en uiteindelijk aan de Nederlandse bevolking.\n\nHolland, Michigan",
    "Politie VS arresteert man die massale schietpartij ‘in Las Vegas-stijl’ beraamde": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Zeven doden bij drie schietpartijen in de Verenigde Staten": "Bij drie schietpartijen de afgelopen uren in de Verenigde Staten zijn zeven doden gevallen. In Detroit doodde een schutter zondag drie mensen, in Houston vielen ook drie doden en bij een derde schietpartij in Indianapolis bezweek een Nederlandse militair aan zijn verwondingen.\n\nDe dader van de schietpartij in Detroit werd opgepakt. Korpschef James White liet aan journalisten weten dat de drie eerste slachtoffers van de schutter, twee vrouwen en een man, zondagochtend op verschillende plaatsen werden neergeschoten. Er werd ook een vierde persoon neergeschoten. Drie slachtoffers zijn overleden, een vierde overleefde de schietpartij. De schoten lijken “vrij willekeurig” te zijn afgevuurd, aldus korpschef White. Zondagavond laat liet de burgemeester van Detroit, Mike Duggan, weten dat de schutter werd opgepakt.\n\nNog op zondag lieten de autoriteiten in Houston, in Texas, weten dat een man drie mensen had neergeschoten, nadat hij eerst hun huizen in brand had gestoken. “De verdachte heeft jammer genoeg verschillende huizen in brand gestoken, gewacht tot de bewoners hun huis verlieten en op hen geschoten”, zei korpschef Troy Finner tijdens een persconferentie. Ook de brandweer moest dekking zoeken. De politie kwam uiteindelijk tussenbeide en schoot de man neer.\n\nEn in Indianapolis, tot slot, is een Nederlandse militair gewond geraakt en in de nacht van zondag op maandag aan zijn verwondingen overleden. Dat meldt de Nederlandse Defensie. Drie militairen raakten daarbij gewond, maar de twee andere zijn bij kennis en aanspreekbaar.\n\nDe militairen behoren tot het Korps Commandotroepen. De commando’s zijn in de staat Indiana op oefening. De schietpartij gebeurde in de nacht van vrijdag op zaterdag (lokale tijd) voor het hotel waar de Nederlandse commando’s verblijven, in de vrije tijd van de militairen.",
    "Sep Vanmarcke boekt in Verenigde Staten eerste zege in drie jaar tijd": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Annemarie Worst en Vincent Baestaens opnieuw aan het feest in Rochester": "Annemarie Worst heeft voor de tweede dag op rij een veldrit gewonnen in de Verenigde Staten. Nadat ze zaterdag al de beste was op de eerste dag van de USCX Cyclocross in Rochester (C1), ging ze ook zondag met de zege aan de haal. Haar vriend Vincent Baestaens won opnieuw bij de mannen.\n\nDe USCX Cyclocross in Rochester bestond uit twee losse wedstrijden. Zaterdag was er een C1-veldrit, zondag een van C2-niveau. Bij de vrouwen won Worst dus beide keren. Op de tweede dag van het evenement hield ze de Amerikaanse Madigan Munro de Française Caroline Mani gemakkelijk af. Munro finishte op 42 seconden, Mani op 48 seconden.\n\nBaestaens kreeg iets meer tegenstand. Hij versloeg de Amerikaan Curtis White – zaterdag ook al tweede – met zeventien seconden verschil. Eric Brunner, de nummer zes van een dag eerder, mocht ook nog mee het podium op. Voor Baestaens is het al zijn vierde overwinning op een rij. Al deze zeges behaalde hij in de Verenigde Staten.",
    "Verenigde Staten beloven 675 miljoen dollar militaire steun aan Oekraïne": "Spaargids.be Ben je 54 jaar en doe je aan pensioen­spa­ren? Maak deze grove fout dan zeker niet\n\n54-jarigen die aan pensioensparen doen, denken maar beter twee keer na over het bedrag dat ze dit jaar storten. Het kan bepalend zijn voor de sommen die ze de volgende tien jaar mogen storten en het fiscale voordeel dat ze daarbij genieten. Spaargids.be legt uit hoe de vork aan de steel zit.\n\n8:19",
    "Verdachte (22) opgepakt in zaak rond omgekomen Nederlandse militair in Verenigde Staten": "De politie van de Amerikaanse stad Indianapolis heeft maandag een 22-jarige verdachte aangehouden in verband met de schietpartij zaterdag waardoor een Nederlandse commando om het leven kwam en twee anderen gewond raakten. Shamar Duncan wordt verdacht van moord, maakte de politie bekend. De openbaar aanklager moet nog besluiten of Duncan officieel wordt aangeklaagd.\n\nDe schietpartij gebeurde in de vrije tijd van de militairen. Voorafgaand aan de schietpartij zou er een vechtpartij zijn geweest in een bar. Dat heeft de burgemeester van de Amerikaanse stad bekendgemaakt, zo meldden lokale media WRTV en IndyStar eerder deze week.\n\nVolgens burgemeester Joe Hogsett heeft de politie “een goed beeld” van wat zich heeft afgespeeld. “Zoals ik het begrijp was er een ruzie in een bar, waarna de Nederlandse militairen teruggingen naar hun hotel. Ik weet niet precies wat ze samen buiten deden, maar er is mij verteld dat er een drive-byshooting was en dat daardoor drie slachtoffers vielen.”\n\nDe Nederlandse commando’s zijn op oefening in de staat Indiana. In het hotel waar de schietpartij plaatsvond, verbleven meer Nederlandse commando’s."
}