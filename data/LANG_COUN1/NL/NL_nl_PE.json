{
    "Surveillancenetwerk voor wilde dierziektes in Peru": "Peru gaat een surveillancenetwerk opzetten om ziektes te registreren, die bij wilde dieren in de beschermde natuurgebieden in het Zuid-Amerikaanse land circuleren. Hiermee hoopt het tijdig ziekten te detecteren en onder controle te houden, ter bescherming van het wild en de mens.\n\nAfgelopen dinsdag werd aangekondigd dat op initiatief van de Peruviaanse Nationale Dienst van Beschermde Natuurgebieden (Sernanp) en de Wildlife Conservation Society (WCS), het land een netwerk gaat opzetten voor de surveillance van ziektes bij wilde dieren. Op deze manier wil het land de verspreiding van ziektes in bedwang houden, het wild beschermen tegen ziektes, ecosystemen veilig stellen, evenals de volksgezondheid behoeden voor nieuwe virus uitbraken.\n\nToename sterftes\n\nPeru kampt de laatste jaren met verschillende ernstige gezondheidskwesties bij wilde dieren. In 2012 was er een grote dolfijnensterfte in het noorden van het land. In 2016 stierven een buitengewoon groot aantal kikkers in het beroemde Titicacameer. En in 2017 gebeurde hetzelfde bij tapirs in de Madre de Dios jungle. Daarnaast is in het Peruviaanse Andesgebergte het aantal vicuñas met schurft sterk toegenomen en zijn er door een olielek eerder dit jaar in de zee van het Ventanilla-district, vele mariene soorten gestorven aan de kust van Lima. Deze rampen zijn van grote invloed op de ecosystemen. Sernanp:\n\n“De degradatie van ecosystemen, de handel in wilde dieren en klimaatverandering hebben het verschijnen en verspreiden van ziektes in de wereld doen toenemen.” .\n\nZoönotische ziektes\n\nSernanp benadrukt dat de verzwakking van ecosystemen, klimaatverandering en de handel in wilde dieren schadelijk is voor de biodiversiteit. Daarnaast is het van invloed op de voedselzekerheid, op de volksgezondheid en daarmee ook op de lokale en mondiale economie. Sernap waarschuwt dat deskundigen inschatten dat zes op de 10 infectieziektes die wereldwijd bekend zijn, zoönotisch zijn. Ofwel, van dier op mens zijn overgebracht.\n\nSurveillancesysteem\n\nIn samenwerking met de WCS heeft de Sernanp het nieuwe surveillanceprogramma gecreëerd. Het zogenoemde ‘surveillancesysteem voor de gezondheid van wilde dieren’. Het zal in alle 76 beschermde natuurgebieden in Peru worden ingevoerd, tezamen ‘Sinanpe’ genoemd.\n\nDe huidige ruimtelijke monitoring- en rapportage-tool ‘Smart,’ zal worden aangepast en voortaan Smart para salud (Smart for health) heten. Het systeem werkt volgens de wereldwijde One Health benadering. Het erkent het verband en de afhankelijkheid tussen de gezondheid van mens, dier en milieu. De nadruk ligt op de noodzaak van collaboratief en multidisciplinair werk, om het ontstaan en terugkeren van ziektes te voorkomen.\n\n.\n\n.\n\nEr zijn al specialisten getraind door een deskundige van het Global Health Program WCS om met het nieuwe systeem te werken. Het nieuwe surveillancenetwerk zal in de komende maanden ter toetsing op drie locaties van start gaan, om deze later in de overige 73 beschermde natuurgebieden in te voeren. Sernanp noemt de invoering van het nieuwe netwerk een belangrijke stap voor Peru.\n\nBron:\n\n©AnimalsToday.nl Jennie Cools",
    "Oud-PSV'er Lozano helpt Mexico aan oefenzege op Peru": "Voormalig PSV-aanvaller Hirving Lozano heeft de nationale voetbalploeg van Mexico aan een 1-0-zege op Peru geholpen. De aanvaller van Napoli besliste het oefenduel, dat gespeeld werd in Pasadena, met een doelpunt kort voor tijd. Mexico is in voorbereiding op het WK dat over een kleine twee maanden begint in Qatar.\n\nPeru komt daar niet in actie omdat het in een play-off om een WK-ticket na strafschoppen verloor van Australië. De ploeg kwam in het duel met Mexico tot geen enkel schot op doel. Mexico oefent dinsdag nogmaals in Californië, dan is Colombia de tegenstander. Op het WK is de ploeg van onder anderen Ajacied Edson Álvarez, PSV'er Érick Gutiérrez en Feyenoorder Santiago Giménez ingedeeld in een groep met Argentinië, Saudi-Arabië en Polen.",
    "Studenten uit Vietnam en Peru kijken ogen uit in Deventer: ‘Alle huizen in die wijk zien er hetzelfde uit!’": "Met video Broers Marco en Renzo startten webshop als probeersel, nu staan overal dozen Lego in hun Deventer pand\n\nAl jaren maken ze webshops voor anderen. In coronatijd dachten ze: laten we het zelf ook eens doen. Zo begonnen de Deventer broers Marco en Renzo Corrò aan de Lego-webshop Unieke Bricks. Ze belandden in de wondere wereld van Lego, waar niet alleen kinderen, maar ook volwassenen zich vermaken. ,,Mijn moeder heeft tussen de orchideeën in haar vensterbank nu ook een orchidee van Lego staan.’’\n\n22 september",
    "Erik verhuisde naar Peru om zijn zoon te zien, maar jaar later zit hij dieper dan ooit: “We leven in een nachtmerrie”": "Erik (rechts) en zijn vader in het Peruviaanse Tacna, bij het huis waar zijn ex met hun zoon Legolas woont, met wie hij maar geen contact kan krijgen. ‘Legolas, papa houdt veel van je’, staat op de ene poster, ‘Pamela (en haar familienaam), mijn zoon Legolas heeft mij nodig’, op de andere. — © RR\n\nAntwerpen\n\nVorig jaar behandelde Child Focus 139 nieuwe dossiers van internationale kinderontvoering, bovenop de 231 die nog open stonden. Een van die aanslepende dossiers draait rond de 7-jarige Legolas in Peru. Zijn vader Erik Bulthuis verhuisde een jaar geleden van Antwerpen naar daar, in een ultieme poging om contact te kunnen krijgen met zijn zoon, waar hij recht op heeft. Maar vandaag zit hij dieper dan ooit. “We leven in een nachtmerrie”, zegt hij. “Mijn leven is vechten voor mijn kind.”"
}