{
    "Beleggers niet te spreken over geplande belastingverlaging in het Verenigd Koninkrijk: het Britse pond zakt naar nieuw dieptepunt": "De Britse regering heeft afgelopen vrijdag ingrijpende belastingverlagingen aangekondigd om de gezinnen en bedrijven te helpen de energiecrisis door te komen. De beleggers reageerden minder enthousiast en duwden de koers van het Britse pond lager. De munteenheid daalde deze ochtend tot een nieuw dieptepunt na een interview van BBC met Kwasi Kwarteng, de Britse minister van Financiën, zondag. Hij zei toen dat er nog meer verlagingen aan de horizon lonken.\n\nDe Europese regeringen nemen allerhande maatregelen om hun bevolking en bedrijven door de energiecrisis te loodsen. Zo ook die van het Verenigd Koninkrijk. Liz Truss, de nieuwbakken premier van het land, pakte afgelopen vrijdag uit met ongeziene belastingverlagingen. Ze draaide onder meer de verhoging van de vennootschapsbelasting terug en maakte komaf met de hoogste belastingschijf van 45 procent.\n\nBeleggers niet tevreden met de maatregelen\n\nBeleggers zijn niet te spreken over de maatregelen van de Britse regering. Ze vrezen dat dergelijke ingrepen de inflatie verder zullen aanwakkeren en het begrotingstekort de hoogte in zullen jagen. Verwacht wordt dat de belastingverlagingen de regering-Truss meer dan 105 miljard pond zal kosten. Volgens het persagentschap Bloomberg kan dat bedrag de komende vijf jaar verder oplopen tot 161 miljard pond.\n\nHet Britse pond, dat al sinds begin dit jaar terrein moet prijsgeven, dook na de aankondiging vrijdag tot het laagste punt tegenover de dollar in 37 jaar. Deze ochtend werd er een vervolg gegeven aan de dalende koers en dook de Britse munteenheid nog eens zo’n 5 procent lager tot 1,0350 dollar, een nieuw dieptepunt. Omstreeks 8 uur schommelde de koers rond 1,06 dollar.\n\nFlash crash\n\nVolgens sommige traders was er deze ochtend sprake van een flash crash. In minder dan een halfuur tijd was de waarde van het Britse pond gezakt van 1,08 naar het nieuwe dieptepunt. De optiemarkt schat nu de kans op 60 procent dat het pond dit jaar verzwakt tot pariteit ten opzichte van de dollar, tegenover 32 procent op vrijdag.\n\n“De crash van het pond laat zien dat de markten een gebrek aan vertrouwen hebben in het Verenigd Koninkrijk en dat de financiële kracht van het land onder vuur ligt”, merkt Jessica Amir, strateeg bij Saxo Capital Markets in Sydney, op in een reactie tegenover Bloomberg. “Het pond is een haartje verwijderd van pariteit en de situatie zal vanaf nu alleen maar verslechteren.”\n\n(fjc)",
    "Energiesteun gaat Verenigd Koninkrijk 60 miljard pond kosten": "Volgens de Britse minister van Financiën Kwasi Kwarteng is het Verenigd Koninkrijk de komende zes maanden 60 miljard pond kwijt aan subsidies voor gas- en elektriciteitsrekeningen voor bedrijven en huishoudens. Daarnaast gaat hij de belasting verlagen om de economie aan te jagen. Het gaat onder andere om de inkomensbelasting en de belasting op de aankoop van woningen.\n\nKwarteng benadrukte in het parlement dat de kostenramingen van de energieplannen nog onzeker zijn, vanwege de schommelende energieprijzen. 'Op basis van recente prijzen zullen de totale kosten van het energiepakket voor de zes maanden vanaf oktober naar verwachting ongeveer 60 miljard pond bedragen', zei hij. Hij verwacht dat de kosten dalen naarmate de onderhandelingen over contracten met energieleveranciers vorderen.\n\nBedrijfsbelasting\n\nOok vertelde hij dat er wordt afgezien van een verhoging van de bedrijfsbelasting, naast de andere aanpassingen van het belastingstelsel. Volgens de minister krijgt het Verenigd Koninkrijk hierdoor een van de meest concurrerende en op groei gerichte belastingsystemen ter wereld.\n\nPremier Liz Truss kondigde eerder al aan om de energieprijzen voor twee jaar te bevriezen. Daarmee wil ze voorkomen dat meer huishoudens en bedrijven in de problemen komen door de gestegen prijzen. Met deze stap wil ze ook een recessie voorkomen of de omvang daarvan beperken.\n\nLees ook | Kelderend pond heeft gevolgen, ook voor Nederlandse bedrijven\n\nOnbeperkte bankiersbonussen\n\nVerder maakte de minister bekend dat een beperking van de bonussen voor bankiers wordt afgeschaft. Op dit moment mogen Britse bankiers volgens de wet maximaal twee keer hun jaarsalaris als bonus krijgen. Dat is een beperking die door de EU is opgelegd vanwege de financiële crisis van 2008. Volgens Kwarteng had dat alleen maar als gevolg dat de salarissen omhoog zijn gegaan en dat banken hun activiteiten naar andere landen hebben verplaatst.\n\nPremier Truss beloofde eerder al om Londen meer vrijheid te geven als financieel centrum. Zo kan de Britse hoofdstad makkelijker concurreren met steden als New York, Singapore en Hongkong. Door de beperking op bonussen op te heffen moet Londen aantrekkelijker worden voor beurshandelaren en topbankiers.\n\nLees ook | Schrappen bonusplafond moet Londen financiële wereldhoofdstad maken",
    "Meteoriet zorgt voor veel bekijks in Verenigd Koninkrijk": "Mart Hoogkamer vangt biertje (en drinkt hem op) bij zoveelste bierdouche",
    "Druk weekend! Dit gebeurde er in het Verenigd Koninkrijk": "Donderdag 8 september is koningin Elizabeth II van het Verenigd Koninkrijk overleden. Dit veroorzaakte een kettingreactie van protocollen, veranderingen en gebeurtenissen. Het weekend dat volgde op de dood van de koningin stond in het teken van de nieuwe koning Charles III en het afscheid van de queen in Schotland.\n\nZaterdag\n\nOp zaterdag is Charles, volledig: Charles Philip Arthur George, uitgeroepen tot Koning van het Verenigd Koninkrijk: van Groot Brittannië en Noord Ierland en andere landen van het Gemenebest. Hij was al koning op het moment dat zijn moeder, koning Elizabeth II, haar laatste adem uitblies. De toetredingsraad heeft de koning zaterdag formeel uitgeroepen in het gezelschap van William, de Prins van Wales en Camilla, koningin gemalin. Ook een selectie van politici waren aanwezig. Miljoenen mensen keken naar de benoeming via live televisie. Nooit eerder werd dit moment uitgezonden. Later op de zaterdag zworen de leden van de het Britse lagerhuis hun trouw aan de nieuwe koning.\n\nLees verder onder de foto!\n\nRondom het hele land riepen omroepers het nieuws uit dat het er een nieuwe koning is. Dit begon om stipt 11 uur bij St. James Palace. Daarna ging het omroepen verder door het hele land.\n\nDe prinsen William en Harry en hun echtgenotes Catherine en Meghan hebben zaterdagmiddag bij Windsor Castle gesproken met het toegestroomde publiek. Het viertal nam ook een kijkje bij de voor het hek neergelegde bloemen en lazen wat kaartjes die mensen daarbij geschreven hadden.\n\nLees verder onder de foto!\n\nCharles heeft zaterdag ook voor het eerst audiënties gehad op Buckingham Palace, met onder andere Liz Truss en de Aartsbisschop van Canterbury.\n\nZondag\n\nEen dag na de proclamatieceremonies in Londen is de Britse koning Charles III zondag benoemd tot het nieuwe staatshoofd van Australië. De bijbehorende verklaring werd tijdens een ceremonie in het parlement in de hoofdstad Canberra gepresenteerd door gouverneur-generaal David Hurley. De proclamatie werd gevolgd door het nieuwe volkslied ''God save the King''.\n\nDe kist van Koningin Elizabeth is vanaf Balmoral Castle naar Hollyroodhouse gebracht. De kist werd in een lijkenauto met glas in rouwstoet vervoerd. De rit had een lengte van 300km. In de rouwstoet reden onder andere ook Prinses Anne en haar man Timothy Lawrence.De tocht bracht de koningin door vele dorpen en steden.\n\nLangs de weg brachten inwoners van Schotland hun laatste eerbetoon aan hun geliefde queen. De eindbestemming lag in Edinburgh. Hier stonden tienduizenden mensen te wachten om een glimp van de koningin te krijgen.\n\nLees verder onder de foto!\n\nBij de officiële koninklijke residentie Holyroodhouse werd de kist van Elizabeth na een korte ceremonie naar binnen gebracht. De kist werd opgewacht door prins Andrew, prins Edward en zijn vrouw Sophie. Personeel van Holyroodhouse kan afscheid van haar nemen, voordat de kist maandag wordt overgebracht naar de kathedraal St. Giles. Daar wordt een dienst gehouden en kan het publiek langs de kist lopen.",
    "Welke toekomst gaat het Verenigd Koninkrijk met koning Charles tegemoet? \"Het grootste struikelblok? Zijn temperament\"": "Volgens Buysse zal Charles zich \"heel terughoudend\" moeten opstellen en vooral moeten inzetten op \"aanwezigheid in alle delen van het land\". \"Eigenlijk vormt die terughoudendheid nu al een probleem voor hem: hij heeft zich als prins vrijer kunnen bewegen dan als koning, maar eigenlijk was dat als troonopvolger ook niet echt de bedoeling. Een troonopvolger moet zich ook terughoudend opstellen. Dus nu gaat er altijd wel ergens een vermoeden zijn dat hij zich toch zal willen mengen.\"\n\n\n\nHet grootste struikelblok voor de nieuwe koning? \"Zijn temperament\", zegt Feyten. \"Hij zal zo kleurloos en saai moeten worden als zijn moeder. Hij weet dat en hij heeft dat ook gezegd. Maar de vraag is of hij dat kan. Hij zit anders ineen dan zijn moeder. Zij was van kinds af aan opgetrokken uit plichtsbesef. Charles is meer... een idealist, een zendeling\", lacht Feyten.\n\nDat temperament liet Charles onlangs nog zien tijdens het \"incident met de pen\": voor het oog van de camera's maakte hij zich druk over een lekkende pen en rondslingerende inktpotten en nam hij niet zo koninklijke woorden in de mond. Geïsoleerd akkefietje of exemplarisch voor wat we van de nieuwe koning mogen verwachten? \"Het is vooral exemplarisch voor het feit dat hij verschrikkelijk verwend is en het gewoon is om op zijn kleinste wenken bediend te worden\", zegt Feyten. \"Maar ik denk dat hij er wel uit geleerd heeft en beseft dat hij dat niet meer in het openbaar zal kunnen doen.\"",
    "Verenigd Koninkrijk heft verbod op fracking op om energiecrisis te verlichten": "De onlangs aangetreden Britse regering heeft het verbod op fracking in Engeland opgeheven. Dat heeft de nieuwe minister van Economische Zaken en Energie Jacob Rees-Mogg donderdag aangekondigd, melden Britse media. Met de maatregel hoopt de regering het nijpende tekort aan energie in het land te verlichten.\n\nBij fracking wordt water, zand of chemicaliën onder hoge druk in de aarde gespoten om vervolgens gas vrij te maken. Het verbod op de controversiële methode was twee jaar geleden ingesteld door de regering van Boris Johnson, nadat er lichte aardbevingen waren waargenomen bij een frackingmijn in Lancashire. Inwoners van het graafschap meldden dat ze schade aan hun huizen hadden door de trillingen. Internationaal is er al langer weerstand tegen fracking, omdat het zou kunnen zorgen voor vervuild grondwater en schade aan natuurgebieden.\n\nZoals meerdere Europese landen kampt het Verenigd Koninkrijk met een zware energiecrisis en zoekt het naar manieren om de binnenlandse schaliegasvoorraad aan te boren. Bij haar aantreden kondigde premier Liz Truss al aan dat ze het verbod zou opheffen. Volgens energieminister Rees-Mogg moet men „alle wegen verkennen” op het gebied van binnenlandse energiewinning. Eerder kondigde Truss al aan Britse huishoudens te gaan compenseren voor hun almaar oplopende energierekeningen. Of het opheffen van het verbod noodlijdende huishoudens op korte termijn helpt, wordt betwijfeld: experts schatten dat het maanden kan duren voordat de frackinglocaties de Britse energievoorziening van een impuls kunnen voorzien.\n\nOnafhankelijk van buitenland\n\nDe huidige energieprijzen zijn echter niet de enige reden dat de regering zoekt naar binnenlandse energiebronnen. Begin september kondigde Truss in het Lagerhuis aan dat zij wil dat het Verenigd Koninkrijk in 2040 niet langer afhankelijk is van buitenlandse energie. Behalve het verlenen van frackinglicenties wil de regering de olie- en gasproductie in de Noordzee verhogen en meer inzetten op de bouw van zonne- en windenergieparken.\n\nHet opheffen van het verbod kan op stevige oppositie rekenen. Onder meer de regeringen van Schotland en Wales zijn tegen fracking, net als oppositiepartij Labour. Ook binnen de Conservatieve partij bestaat weerstand tegen de gaswinningmethode, met name van parlementariërs uit districten waar frackinglicenties verleend zullen worden. Volgens The Guardian zijn inmiddels 151 licenties verleend op plekken die aan beschermde natuurgebieden grenzen of deze deels overlappen.",
    "Liz Truss is de nieuwe premier van het Verenigd Koninkrijk": "De ongeveer 160.000 partijleden van de Britse Conservatieve Partij hebben gesproken: Liz Truss is met een ruime meederheid gekozen als de nieuwe premier van het Verenigd Koninkrijk. Ze volgt Boris Johnson op, die in juli aftrad vanwege problemen rond zijn geloofwaardigheid.\n\nTruss' tegenstander Rishi Sunak was de partij wat te gematigd (en misschien ook wel een beetje te elitair is), ook al omdat hij met de Europese Unie wil samenwerken. Liz is meer iemand à la Margaret Thatcher die ze hoog heeft zitten: ze is strijdlustig, ambitieus en niet bang om knopen door te hakken.\n\nArticle continues after the ad\n\nWisseling van de wacht\n\nLiz ontmoette de andere Liz eerder al eens, zoals hier in Windsor Castle in 2021\n\nLiz is niet onmiddellijk de premier, de benoeming is pas morgen. Dan vliegt ze met Boris Johnson naar Schotland, waar koningin Elizabeth nog altijd op vakantie is op haar landgoed Balmoral.\n\nZe is sinds ↑ 12 juli niet meer in het openbaar gezien. Het zou voor de hoogbejaarde monarch, die kampt met mobiliteitsproblemen, te belastend zijn om zelf naar Londen te reizen, vandaar dat er is gekozen voor deze oplossing zodat Truss officieel beëdigd kan worden.\n\nBij terugkomst in Londen benoemt Truss haar team en kan ze aan de slag. Er is genoeg te doen, want ook in Engeland stapelen de crises zich op: Truss krijgt te maken met stakingen en onrust over de hoge energieprijzen.\n\nHaar vuurdoop komt woensdag tijdens het eerste wekelijkse vragenuurtje na afloop van het parlementaire reces, dat ze ongetwijfeld wat minder flamboyant zal aanpakken dan haar voorganger. Het wekt onherroepelijk herinneringen op aan de 'winter of discontent' (de winter van onvrede) onder Labour in 1979. Dat voorjaar kwam Thatcher aan de macht.\n\nFoto's (c) Getty Images\n\nElke week het laatste nieuws ontvangen in je mailbox? Het beste van Nouveau.nl, Máxima en cultuur voor leuke vrouwen met stijl. Schrijf je in",
    "Het Verenigd Koninkrijk staat op nummer 1": "Gebruik een geldig e-mail adres, bv uwnaam@voorbeeld.nl\n\nMaak eenvoudig een account aan\n\nOF\n\nBent u abonnee of heeft u al een FDMG-account?",
    "Heel Verenigd Koninkrijk in het teken van uitvaart Elizabeth": "Hoewel de staatsbegrafenis van koningin Elizabeth maandag in Londen is, wordt de vorstin die dag in het hele Verenigd Koninkrijk herdacht. De uitvaart wordt op verschillende grote schermen in diverse steden getoond.\n\nIn de kathedralen van als Manchester en Norwich is een livestream van de dienst te zien bij een kathedraal. Ook in Leeds, Newcastle, Edinburgh in Schotland en de Noord-Ierse plaats Coleraine is de uitvaart op een groot scherm te volgen.\n\nBritten kunnen de dienst ook op televisie volgen. Onder meer de BBC en ITV doen live verslag. Nederlandse televisiekijkers kunnen NPO 1 en RTL Z aanzetten.",
    "Mysterie opgelost: grote vuurbal boven Verenigd Koninkrijk was dan toch een meteoriet": "Een meteorenzwerm bestaat uit meteoroïden, kleine lichamen van een zandkorrel tot een meter groot die door de ruimte zweven. Kleinere deeltjes die minder dan een gram wegen, heten micrometeoroïden. Lichamen die groot genoeg zijn om van op aarde met een telescoop te zien zonder dat ze in de dampkring terechtkomen, heten planetoïden of asteroïden.\n\nEen meteoor of vallende ster is een helder lichtspoor aan de hemel veroorzaakt door een meteoroïde die in de dampkring terechtkomt. Een grote meteoor die zo helder is als de volle maan heet ook wel een bolide, zeker als die in de atmosfeer ontploft.\n\nEen meteoriet is een (meestal grote) meteoroïde die in de dampkring niet helemaal is uiteengevallen en opgebrand en dus op aarde is terechtgekomen.",
    "Welke macht heeft de koning van het Verenigd Koninkrijk nog?": "Een beeld van koningin Elizabeth wordt geprojecteerd op het Opera House van Sydney. Beeld Getty Images\n\n1. Heeft koning Charles III daadwerkelijk iets te vertellen in het Verenigd Koninkrijk?\n\nAls koning Charles III het niet eens is met een in het parlement aangenomen wet, dan kan hij die blokkeren. Hij kan op eigen houtje de minister-president ontslaan als die hem niet zint, kan weigeren het parlement te ontbinden als de premier hier om vraagt en heeft de macht landen de oorlog te verklaren.\n\nAlthans, dat is in theorie allemaal zo. De praktijk is anders. De laatste keer dat een Britse monarch weigerde een wet te ondertekenen, was bijvoorbeeld in 1708. Tegenwoordig is de macht die hoort bij de ‘royal prerogative’ – het koninklijke voorrecht – uitbesteed aan het Britse kabinet. De beperkingen zijn overigens veelal niet per wet geregeld: het gaat om zwaarwegende conventies.\n\nToch is het niet ondenkbaar dat de vorst enige macht kan aanwenden. Zo zette The Guardian begin vorig jaar de schijnwerper op het zogeheten ‘royal consent’, de koninklijke goedkeuring. Aankomende wetsvoorstellen die directe invloed hebben op het koninklijk huis, moeten eerst langs de vorst. Die gaat altijd akkoord, is het gebruik, maar uit documenten van de National Archives zou blijken dat het koninklijk huis in de jaren zeventig na enig lobbywerk achter de schermen wel wetsvoorstellen aangepast kreeg. Het ging onder meer om een wet die tot transparantie moest leiden over de financiën van het koningshuis. Het staatshoofd werd ervan uitgezonderd.\n\n2. Hoe zit het met de wekelijkse gesprekken tussen koning en premier?\n\nVan dergelijke onderonsjes worden geen notulen gemaakt en er mag niets over naar buiten komen. De koning zal de premier nergens toe kunnen dwingen en dient politiek neutraal te blijven, maar kan wel invloed uitoefenen met ‘adviezen en waarschuwingen’, zoals het Koninklijk Huis schrijft.\n\nCharles zal niet alleen de premier over de vloer krijgen. Als formele baas van het Britse leger ontvangt hij bijvoorbeeld notulen van vergaderingen die de nationale veiligheid betreffen, een zaak waarover hij geregeld zal spreken met de minister van Defensie. Daarnaast zal hij achter gesloten deuren gesprekken voeren met allerlei andere gewichtige bezoekers, van buitenlandse diplomaten tot religieuze leiders.\n\n3. Hoe zit het met de invloed van Charles als koning buiten het Verenigd Koninkrijk?\n\nHij is koning van maar liefst veertien andere landen, waaronder Canada, Australië, de Bahama’s en de Salomonseilanden. Ook hier zal hij dus op munten en postzegels verschijnen, en zullen bewindslieden en soldaten trouw aan hem zweren. Deze landen zijn stuk voor stuk lid van het Gemenebest van Naties: de Commonwealth. Dit samenwerkingsverband komt voort uit het Britse Rijk en Charles is er als Britse koning de ceremoniële voorzitter van.\n\nDe afgelopen decennia heeft de Commonwealth sterk aan belang ingeboet, en het aantal leden dat de Britse monarch als staatshoofd wil, krimpt. Het is tekenend voor de afgebrokkelde status van het Verenigd Koninkrijk als wereldmacht.\n\nVorig jaar nog koos de Caribische eilandstaat Barbados ervoor een republiek te worden. Veelzeggend is een toespraak die Charles deze zomer gaf. Hij benadrukte dat elke lidstaat zelf mag weten of hij nog een monarchie wil zijn, en dat het proces om een republiek te worden volgens hem ‘kalm en zonder wrok’ kan verlopen.\n\n4. Heeft de koning nog bijzondere privileges?\n\nZeker. Zo heeft Charles als enige Brit geen paspoort nodig als hij naar het buitenland wil, volgens het koninklijk huis. Verder is aan de speciale privileges van de vorst duidelijk terug te zien dat het Britse wetboek op vele honderden jaren geschiedenis stoelt. Naast alle belangwekkende zaken over het ontbinden van parlementen en benoemen van premiers, geeft de ‘royal prerogative’ Charles bijvoorbeeld het recht om alle walvissen, dolfijnen en steuren in Britse wateren op te eisen als zijn bezit.\n\nVerder is de koning, naast twee eeuwenoude kledingwinkels in Londen, de enige die formeel aanspraak mag maken op knobbelzwanen. De watervogels waren ooit een kostbare delicatesse. Afgevaardigden van de drie partijen gingen jaarlijks de Thames om de aantallen zwanen te tellen en onder te verdelen, het zogeheten swan upping. Dit gebeurt nog altijd, maar vooral om te controleren hoe het met de beschermde dieren gaat.",
    "Geen bescherming Land Rover Defender in Verenigd Koninkrijk, dus ook niet in Nederland": "Internationaal auteursrechtgeschil. Toepassing reciprociteitstoets van artikel 2 lid 7 Berner Conventie op de vormgeving van een voertuig. Wijziging van land van oorsprong vanwege tweeconclusieregel niet toegestaan. Geen bescherming in Verenigd Koninkrijk, het land van oorsprong, daarom ook niet in Nederland.\n\n\n\nAUTEURSRECHT - INTERNATIONALE TOEPASSING\n\n\n\nCentraal in dit kort geding staat de vraag of de driedimensionale vormgeving van het exterieur van de Land Rover Defender in Nederland auteursrechtelijke bescherming geniet. Het hof zal de vraag net als de voorzieningenrechter (IEPT20220218) maar op andere gronden ontkennend beantwoorden. De Defender vormgeving is - naar eerder oordeel - naar Nederlands recht onvoldoende oorspronkelijk is om als werk te worden aangemerkt alsook onvoldoende objectief en nauwkeurig kan worden geïdentificeerd. Het hof is van oordeel dat door nadere toelichting de voorwerpen waarvoor zij auteursrechtelijke bescherming inroept voldoende objectief en nauwkeurig zijn geïdentificeerd.\n\nDe reciprociteit van artikel 2 lid 7 BC stelt dat een partij die aanspraak maakt op auteursrechtelijke bescherming in Nederland, aannemelijk zal hebben te maken dat het werk in het land van oorsprong wordt beschermd. Jaguar Landrover wijzigt haar stellingen dat Nederland naast het Verenigd Koninkrijk en Zwitserland als land van oorsprong wordt aangemerkt. Het bezwaar tegen de nieuwe stellingname betreft Zwitserland is gegrond. De tweeconclusieregel laat dit in deze fase van de procedure niet toe.\n\nIndien al moet worden aangenomen dat naar Engels recht de vormgeving van een voertuig als werk van toegepaste kunst auteursrechtelijk is te beschermen, dan is de vervolgvraag of de Geschouderde Basisvorm en de Defender Vormgeving naar Engels recht in concreto die bescherming zullen genieten. Er zijn diverse omstandigheden die auteursrechtelijke bescherming in de weg staan. Zo zijn deze ontwerpen (slechts) een variatie vormen op de eerdere Series I en de ‘Royal Station Wagon’ van 1956, waarop geen auteursrecht rust en waarvan het auteursrecht in elk geval niet door JLR is ingeroepen. De daarna aangebrachte wijzigingen, aangemerkt als vrije vormgevingskeuzes worden aangemerkt, volgen geheel of deels uit technische en functionele vereisten en zijn daarom niet beschermd.\n\nMet een redelijke mate van zekerheid kan het hof niet vaststellen dat de werken beschermd zijn in het Verenigd Koninkrijk. En daarmee ook in Nederland geen aanspraak kan maken op auteursrechtelijke bescherming. Het hof zal de vorderingen daarom afwijzen, net als voorzieningenrechter, maar op een andere grond.\n\n\n\nIEPT-versie volgt later\n\nECLI:NL:GHARL:2022:8162\n\n\n\n",
    "Veilige opruiming kernafval Verenigd Koninkrijk kan 291 miljard euro kosten": "De kosten van de veilige berging van het Britse kernafval uit de vorige eeuw zouden kunnen oplopen tot 260 miljard pond (zo’n 291 miljard euro). Verouderde en in verval geraakte nucleaire installaties leveren de Britten steeds grotere problemen op, zo blijkt uit een analyse die aan een internationale groep deskundigen is voorgelegd.\n\nVolgens een analyse van Stephen Thomas, hoogleraar energiebeleid aan de Universiteit van Greenwich, zal de totale rekening voor de ontmanteling van de Britse b",
    "Verenigd Koninkrijk houdt adem in om gezondheid Elizabeth": "Reuters\n\nNOS Nieuws • donderdag 8 september, 15:13 • Aangepast donderdag 8 september, 18:22 Verenigd Koninkrijk houdt adem in om gezondheid Elizabeth\n\nHet nieuws over de slechte gezondheid van koningin Elizabeth beheerst het nieuws in het Verenigd Koninkrijk. Steunbetuigingen stromen binnen en media gooien hun reguliere berichtgeving om. Het land houdt collectief de adem in over de toestand van de 96-jarige vorstin.\n\nDe opwinding begon met een kort persbericht van Buckingham Palace rond het middaguur. \"De artsen van de koningin maken zich zorgen om Harer Majesteits gezondheid en hebben aanbevolen dat ze onder medisch toezicht blijft.\" Ze vulden aan dat ze \"comfortabel is\" op haar Schotse buitenverblijf Balmoral.\n\nZo deelden Britse nieuwsmedia het nieuws over de gezondheidstoestand van The Queen:\n\n1:04 Britse media: 'Veelzeggend dat verklaring over koningin naar buiten is gebracht'\n\nHoewel het maar een summiere mededeling was met weinig specifieke details, wordt het feit dat er überhaupt over de gezondheid van de vorstin werd gecommuniceerd als groot nieuws beschouwd. Het paleis is nooit scheutig met gezondheidsinformatie over de koningin en er wordt vaak alleen iets meegedeeld als er een verklaring voor een afzegging moest worden gegeven.\n\nBovendien werd de toevoeging dat artsen zich zorgen maken als belangrijk gezien. Eerdere updates benadrukten vooral het feit dat het ging om de gebruikelijke mobiliteitsproblemen waar een hoogbejaarde mee te maken kan krijgen.\n\nOpvallend: bezorgde premier\n\nOpvallend was ook dat de nieuwe premier Truss en oppositieleider Starmer meteen bezorgd reageerden. \"Deze middag is het hele land diep bezorgd door het nieuws van Buckingham Palace\", zei Truss. \"Mijn gedachten en die van iedereen in het Verenigd Koninkrijk zijn bij Hare Majesteit de koningin en haar familie.\"\n\n\"Ik sluit me aan bij iedereen in het Verenigd Koninkrijk die hoopt op herstel\", reageerde Starmer. \"Net zoals de rest van het land maak ik me grote zorgen over het nieuws.\"\n\nBritten leven mee met hun vorstin:\n\n0:34 Engelsen leven mee met koningin Elizabeth: 'Ik hoop dat ze snel beter wordt'\n\nOok de premiers van Schotland en Wales gaven steunbetuigingen. De aartsbisschop van Canterbury zei te bidden voor de koningin en iedereen die voor haar zorgt. Als geestelijk leider van de Anglicaanse Kerk heeft hij een nauwe band met Elizabeth, die als Brits vorstin hoofd van de kerk is.\n\n'Angst groeit'\n\nNa de verontruste mededelingen schrapte de BBC al snel de reguliere berichtgeving op het eerste kanaal. Er werd onder meer een livebeeld doorgezet van de poort van Balmoral, hoewel daar niets was te zien. Inmiddels stromen daar wel de eerste belangstellenden en journalisten toe.\n\nEen presentator zei \"respectvol en op delicate wijze\" vragen te willen stellen over de gezondheid van de vorstin. Er is volgens een verslaggever geen reden tot onnodige speculaties. \"De feiten spreken voor zich.\"\n\nDe zender wist wel te melden dat alle vier de kinderen van de koningin op weg waren naar het buitenverblijf. Dat onderstreept volgens een royaltyverslaggever ook de ernst van de ontwikkelingen.\n\n\"Rust wat uit, Ma'am\", kopte The Sun ondertussen, met de aanspreektitel voor de koningin. De tabloid beaamde dat het verontrustend is dat haar kinderen en kleinzoon William zich naar de koning haastten. \"De angst over haar gezondheid groeit.\"\n\nBij Buckingham Palace, waar het verder nog rustig was, werd een bordje neergezet dat de ceremoniële wisseling van de wacht vandaag niet plaatsvindt.\n\nAFP",
    "Harry & Meghan niet meer in het Verenigd koninkrijk": "Prins Harry en zijn vrouw Meghan zijn terug in de Verenigde Staten. Verschillende Amerikaanse media schrijven donderdag dat het paar na de uitvaart van de Britse koningin Elizabeth, die afgelopen maandag plaatsvond, is teruggekeerd in hun woonplaats in Californië.\n\nDe hertog en hertogin van Sussex waren al sinds begin september in het Verenigd Koninkrijk, in eerste instantie om enkele bijeenkomsten van goede doelen bij te wonen. Enkele dagen nadat zij waren gearriveerd ging de gezondheid van Harry's grootmoeder zodanig achteruit dat zij op donderdag 8 september op 96-jarige leeftijd overleed.\n\nIn de dagen die volgden trokken Harry en zijn vrouw onder meer op met zijn broer prins William en prinses Catherine. Twee dagen na het overlijden van de koningin stapten de vier gezamenlijk naar buiten bij Windsor Castle om daar de voor de Queen neergelegde bloemen te bekijken en handen te schudden met het toegestroomde publiek. Het was voor het eerst in jaren dat de broers gezamenlijk werden gezien.\n\nIn totaal is het koppel een kleine drie weken in het Verenigd Koninkrijk geweest. Hun kinderen Archie (3) en Lillibet (1) bleven al die tijd thuis in Montecito, een plaats even ten noorden van Los Angeles.\n\nANP",
    "Verenigd Koninkrijk hoogste inflatie van het Westen: ‘Ook leraren en koks bij de voedselbank’ – Wel.nl": "In Nederland voelen we de inflatie flink, maar het is nog lang niet zo erg als aan de andere kant van het Kanaal. Nog eens 3 miljoen Britten dreigen deze winter in armoede terecht te komen.\n\nHet Verenigd Koninkrijk heeft de hoogste inflatie van alle grote westerse economieën, schrijft de NOS. De Britten zien hun energierekening verdrievoudigen en ook de boodschappen zijn fors duurder geworden. Dat merken ze ook bij de voedselbank.\n\n\"De meeste mensen die hier nu binnenlopen hebben gewoon een baan\", zegt Monique Collins van liefdadigheidsorganisatie Disc tegen NOS-correspondent Fleur Launspach. \"Docenten, schoonmakers, fabrieksarbeiders, koks, bouwvakkers. Mensen die voorheen wel redelijk konden rondkomen, maar nu een voedselbank nodig hebben.\" Ook veel gepensioneerden kloppen aan omdat ze niet genoeg pensioen hebben om eten te kunnen kopen.\n\nKeuzes regering\n\nHet afgelopen jaar waren al 2 miljoen Britten afhankelijk van de voedselbank. Daar komen er deze winter naar verwachting 3 miljoen bij. Carys Roberts, directeur van denktank IPPR: \"We zien de hoogste inflatie in veertig jaar, maar de lonen zijn amper gestegen. Bijstand en steun van de regering komen niet eens in de buurt van de enorme kosten waar mensen mee te maken krijgen.\"\n\n\"Armoede op deze schaal heeft alles te maken met de keuzes die de Britse regering de afgelopen twaalf jaar heeft gemaakt\", vervolgt Roberts. Net als in Nederland zorgt een rechtse regering vooral goed voor de hogere inkomens. En loopt het aantal mensen in armoede hard op.",
    "Antwoorden op Kamervragen over sluiting genderidentiteitskliniek voor kinderen en jongeren in Verenigd Koninkrijk": "Minister Kuipers (VWS) geeft antwoord op vragen over de sluiting van de enige genderidentiteitskliniek voor kinderen en jongeren in het Verenigd Koninkrijk. De Tweede Kamerleden Pouw-Verweij (JA21) en Omtzigt (Omtzigt) hebben deze vragen gesteld.",
    "Rouwend Verenigd Koninkrijk komt tot stilstand": "Werk & geld\n\nVan skiweekend tot verkleedfeest: het bedrijfsuitje is terug",
    "Smartphonehoesjes plant uitbreiding naar Verenigd Koninkrijk": "Smartphonehoesjes.nl heeft sinds 2018 ieder jaar twintig procent omzetgroei en verwacht in 2025 te verdubbelen. Dat meldt Tanja Strump, countrymanager DACH bij de Smartphoneaccessoires webshop tijdens een keynote op het CrossBorder Event.\n\n‘Ons doel is om de nummer één pure player in accessoires voor mobiele devices in Europa te worden’, aldus Strump. ‘Op kortere termijn willen we in 2025 onze omzet via de B2C webshops verdubbelen.’\n\nEen van de middelen om dat doel te bereiken is door schaalbare internationalisering. ‘We hebben onderzocht waar nog ruimte ligt om te groeien, en de markten met de meeste potentie zijn voor ons Italië, Spanje en het Verenigd Koninkrijk.’ In 2025 moeten laatstgenoemde markten goed zijn voor een kwart van de omzet.\n\nExpansie\n\nDe Leusdense online retailer was begin 2021 buiten Nederland al actief in België, Duitsland, Oostenrijk, Frankrijk. In dat jaar begon het bedrijf aan verdere expansie. Gedurende het jaar migreerde de pure player alle verkoopkanalen naar Magento 2 en staan alle kanalen op één platform. Tussen september 2021 en maart 2022 gingen Italië (Smartphonecover.it) en Spanje (Fundasdemovil.es) al live.\n\nNa die laatste livegang is de expansie tijdelijk gepauzeerd, aldus Strump. Het Verenigd Koninkrijk moet dus nog even wachten op zijn smartphonehoesjes. ‘In onze core markten valt nog veel te verbeteren, daar richten we ons nu op voor we weer met nieuwe projecten van start gaan.’",
    "Bureau Buitenland - Komen er scheuren in het Verenigd Koninkrijk? - 09 september 2022 - NPO Radio 1 Gemist": "\n\nGepresenteerd door: Tim de Wit\n\nScheuren in het Verenigd Koninkrijk?\n\nDe koningin is overleden. Lang leve de koning. Queen Elizabeth moet nog begraven worden, maar Charles, niet direct de populairste royal, heeft het roer van het Koninkrijk al overgenomen. Hij belooft Noord-Ierland en alle andere gebiedsdelen al heel snel te bezoeken. Aan hem de belangrijke taak om de rust te bewaken, want in bijvoorbeeld Schotland en Wales is er duidelijk streven naar onafhankelijkheid. En verder over de grens maakte Barbados zich eerder al los van het koningshuis en in Jamaica woedt die discussie ook. Lukt het Charles het Koninkrijk inclusief het gemenebest bij elkaar te houden? En hoe zal hij als koning omgaan met de pijnlijke koloniale geschieden, want ook daarover ontstaat nu al discussie. Te gast oud-correspondent Hieke Jippes.\n\n\n\nOp zoek naar de koning van de jungle\n\nTwintig jaar geleden kwam documentairemaker Mijke van Wijk toevallig een jaguar tegen in de jungle van Costa Rica. De ontmoeting maakte een diepe indruk op haar. Nu, vele jaren later, keert ze terug naar de bossen van Midden-Amerika om met eigen ogen te zien hoe het dit wilde dier vergaat.\n\n\n\n\n\nBuitenland Uitgelicht: Italië\n\nCorrespondent Angelo van Schaik vertelt over de succesvolle Italiaanse strijd tegen roofkunst.",
    "Uitstelbrief antwoorden Kamervragen over sluiting genderidentiteitskliniek voor kinderen en jongeren in Verenigd Koninkrijk": "Minister Kuipers (VWS) meldt dat de antwoorden op vragen over de sluiting van de enige genderidentiteitskliniek voor kinderen en jongeren in het Verenigd Koninkrijk later komen dan gebruikelijk.\n\nUitstelbrief antwoorden Kamervragen over sluiting genderidentiteitskliniek voor kinderen en jongeren in Verenigd Koninkrijk (PDF | 1 pagina | 75 kB)",
    "Een door rouw verenigd Koninkrijk": "Medewerkers van de koninklijke familie maken haar dood officieel bekend. Ze plaatsen een bericht online en hangen het ook ingekaderd aan de hekken van koninklijke residenties. Met twee eenvoudige zinnen eindigt een tijdperk voor het Britse koninkrijk: ‘De koningin overleed deze namiddag vredig in Balmoral Castle. De koning en de koningin-gemalin zullen deze avond in Balmoral blijven en zullen morgen naar Londen terugkeren.’\n\nZo begint de laatste reis van ‘The Queen’. Haar overlijden is het startschot van een tiendaagse procedure, minutieus uitgekiend door een leger topambtenaren, bekend onder de naam Operation London Bridge.",
    "Wade gaat rondtoeren door Verenigd Koninkrijk voor goed doel: 'Rondrijden in auto met mijn gezicht erop is niet mijn comfortzone'": "James Wade verloor afgelopen weekend in de halve eindstrijd van de World Series of Darts Finals van de uiteindelijke winnaar Gerwyn Price.\n\nDe linkshandige darter blikte in zijn column voor Daily Star terug op zijn deelname aan het toernooi in Amsterdam. ''Hoewel ik graag met de beker was thuisgekomen, zag ik zeker positieve punten terug in mijn spel.''\n\n''Wanneer ik goede overwinningen behaal en toernooien win, kwam dat vaak omdat mijn finishes de doorslag gaven. Dat gevoel begin ik nu weer terug te krijgen. In mijn eerste partij tegen Leonard Gates gooide ik enkele belangrijke finishes uit en ook in de kwartfinale tegen Michael Smith benutte ik de mogelijkheden die mij werden geboden.''\n\n''Ik begon met vertrouwen aan mijn halve finale tegen Gerwyn Price. Dat was een goede partij, die maar nipt met 11-9 door hem werd gewonnen. Weer voelde ik dat ik hem goed onder druk zette met mijn finishes, waaronder een 170 check-out. Het was mooi om van hem te horen dat ik de beste speler ter wereld ben met één pijl in de hand. Dat is iets wat mij vertrouwen geeft voor de World Grand Prix, waar de dubbels twee keer zo belangrijk zijn omdat je de legs ook met een dubbel moet beginnen.''\n\nLees ook Race naar de World Grand Prix 2022 met nog één toernooi voor de boeg: Van der Voort heeft nog kleine kans op deelname\n\nInzet voor goed doel tijdens vrije week\n\nWade heeft een vrije week voorafgaand aan de World Grand Prix (3-9 oktober). 'The Machine' gaat zich in die week inzetten voor de stichting Bipolar UK, waar Wade ambassadeur van is.\n\n''Ik ga 501 mijl door het Verenigd Koninkrijk rijden met een auto die ik voor 501 pond gekocht heb. Ik heb een Ford Focus uit 2004 gekocht van een leuke familie in Nuneaton en mijn sponsor Falken heeft me geholpen de auto voor te bereiden met nieuwe banden en het gebruik van hun werkplaats om de auto een beurt te geven.''\n\n''Ik ben nogal verlegen, dus rondrijden in een auto beplakt met een foto van mijn gezicht is niet per se mijn comfortzone, maar het is een heel belangrijk doel.''",
    "Honderdduizenden Britten willen uit protest tegen de hoge prijzen hun energierekening niet meer betalen": "De energie- en voedselprijzen in het Verenigd Koninkrijk stijgen hard. Daarom roept actiegroep 'Don't Pay UK' Britten op om vanaf 1 oktober hun energierekening niet meer te betalen. Glyn Robbins is een van hen. \"Ik kan niet vanaf de zijlijn toekijken.\"\n\nDe actie van Don't Pay UK krijgt veel steun, maar Glyn Robbins probeert nog meer mensen aan te sporen om mee te doen.\n\nSamen terugvechten\n\n\"Het is een campagne van onderop door honderdduizenden mensen uit het hele land\", vertelt hij. \"Het zijn gewone mensen zoals ik, die woedend zijn over de stijgende energieprijzen die we nu zien en die nog gaan komen.\" In zijn eigen familie ziet Robbins al een verdubbeling van de kosten voor volgend jaar.\n\n\"Voor veel mensen is meedoen geeneens een keuze. Ze kunnen de bedragen niet betalen\", vervolgt hij. \"Voor anderen, waaronder mijzelf is het zo dat we niet vanaf de zijlijn willen toekijken. Dit is schadelijk voor onze buren, onze gemeenschap en alle mensen uit de arbeidersklassen. Het is tijd om samen te komen en terug te vechten.\"\n\nBekijk ook Ook in de landen om ons heen stijgen de energieprijzen: zo gaan zij daarmee om\n\nHistorische situatie\n\nVolgens econoom Peter Levell van het Institute for Fiscal Studies is het een historische situatie in het Verenigd Koninkrijk. \"Dit zijn de hoogste inflatiepercentages in 40 jaar en ze worden nog hoger. Huishoudens zullen hun levensstandaarden drastisch moeten veranderen.\"\n\n\"Energierekeningen in het Verenigd Koninkrijk zijn gemaximeerd, en worden elke 6 maanden geupdatet. De volgende update is in oktober. Nu zijn de rekeningen rond de 2.000 pond, in oktober verwachten we 3.500 pond. Dan gaat het naar 4.000 pond in januari,. Ze worden meer dan het dubbele van afgelopen jaar.\"\n\nSteunpakketten en kortingen\n\nIn mei kwam de overheid met steunpakketten, energiekortingen en andere maatregelen, vertelt econoom Levell. \"Maar die lijken minder vrijgevig als je ziet wat er deze winter aankomt. De overheid moet nog 12 miljard pond uittrekken als ze steun op hetzelfde niveau als in mei willen laten zien.\"\n\nDat bedrag zou volgens Levell gelijk staan aan de kosten die zijn gemaakt tijdens de coronacrisis. \"Maar de overheid zou het geld uit kunnen geven als ze dat zou willen.\"\n\nBekijk ook Minister Rob Jetten: kabinet gaat extra gas winnen uit de Noordzee om klappen energiecrisis op te vangen\n\n'Mensen zullen doodgaan'\n\nVolgens Robbins leven er in het Verenigd Koninkrijk 8 miljoen mensen in armoede, waarvan 2 miljoen gepensioneerden zijn. \"Het zijn mensen met lage inkomens. ik klink misschien als een paniekzaaier, maar mensen zullen doodgaan. Dat is een van de consequenties.\"\n\n\"Het gebeurt hier elk jaar dat mensen doodvriezen in hun eigen huizen. Maar nu gaan mensen vanwege de kosten hun verwarming niet meer aanzetten. Dan gaan ze dood\", voegt hij toe. \"Dus dit gaat ook om het redden van mensenlevens.\"\n\n1 oktober als deadline\n\nAls er vanuit de overheid of energiemaatschappijen niks verandert voor 1 oktober, stoppen de deelnemers van Don't Pay UK met het betalen van hun rekeningen. Daarmee willen ze bereiken dat de grote energiemaatschappijen er last van krijgen. \"Zij halen er nu veel te veel voordeel uit\", zegt Robbins.\n\n\"Ik kan er gewoon niet tegen dat deze bedrijven al een fortuin verdienen. Het voelt als een belediging dat wij over de kwaliteit van ons leven moeten nadenken, terwijl zij winst maken.\"",
    "Dag van uitvaart wordt vrije dag in Verenigd Koninkrijk": "Londen\n\nDe dag van de uitvaart van koningin Elizabeth zal voor alle Britten een vrije dag zijn. Dat werd bekendgemaakt tijdens de officiële bekrachtiging van koning Charles III in de Accession Council. De datum van de uitvaart is nog niet bekendgemaakt, maar veel Britse media gaan uit van maandag 19 september.\n\nCharles ondertekende zaterdag bij de ceremonie op St. James' Palace in Londen de documenten die zijn koningschap vastlegden.\n\nKort daarna werd na trompetgeschal door een omroeper het koningschap van Charles officieel aangekondigd. Later zaterdag zal dat ook op andere plaatsen in het Verenigd Koninkrijk gebeuren. Het aanwezige publiek antwoordde met een driewerf hoera.",
    "Grootste belastingverlaging in 50 jaar moet economie VK uit slop trekken": "Britten die veel geld verdienen zullen onder de nieuwe Conservatieve regering van premier Liz Truss minder belasting gaan betalen. Een vrijdag aangekondigd, reusachtig belastingverlagingspakket komt vooral grootverdieners en het bedrijfsleven ten goede. Om het Verenigd Koninkrijk uit de huidige economische malaise te trekken, legde minister van financiën Kwasi Kwarteng uit, moet de kracht van de private sector worden ‘ontketend’. Daarbij lijken hij en Truss te vertrouwen op het aloude, maar omstreden economische trickle down effect (doorsijpeleffect).\n\nKwarteng kondigde aan de hoogste Britse inkomensbelastingschaal van 45 procent te zullen schrappen. Dus gaan ook Britten die omgerekend meer dan 170.000 euro per jaar verdienen vanaf 2023 maximaal 40 procent inkomensbelasting betalen. De onderste belastingschaal gaat slechts met 1 procent omlaag. Verder draaide de minister een verhoging van de inkomensafhankelijke belasting voor gezondheidszorg terug. Ook dat levert rijke Britten meer geld op dan wie minder verdient.\n\nDaarnaast schrapte Kwarteng het wettelijk vastgelegde maximum voor bankiersbonussen. Want de sector moet concurrerend blijven. En hij zal mensen die een huis kopen minder vaak zegelrechtsbelasting laten betalen. Dat moet starters op de woningmarkt helpen. Ook een geplande verhoging van de winstbelasting voor bedrijven is van tafel. Die blijft met 19 procent internationaal gezien erg laag.\n\nTruss doet er een schepje bovenop\n\nHet is volgens econoom Paul Johnson de meest omvangrijke belastingverlaging in het VK in vijftig jaar: goed voor 50 miljard euro. Premier Truss lost er niet alleen de belofte uit haar campagne voor het premierschap mee in, maar doet er zelfs een schepje bovenop.\n\nHet trickle down effect veronderstelt dat als de rijken en bedrijven in een land meer verdienen, zij dat geld investeren. Daardoor groeit de economie en profiteren indirect ook de minder welvarende groepen in de samenleving. Het beleid werd in de jaren tachtig onder Truss’ politieke voorbeeld Margaret Thatcher populair.\n\nMaar buiten neoliberale kringen wordt er inmiddels aan getwijfeld. Bedrijven kunnen immers ook besluiten hun winsten niet te investeren. En de rijken kunnen hun extra geld op de bank zetten. Dan druppelt er niets door naar de onderste lagen van de samenleving. Het Internationaal Monetair Fonds (IMF) liet in een rapport uit 2015 weinig heel van dit doorsijpeleffect.\n\nKwarteng noemde de zucht van zijn regering naar economische groei ‘moedig en onbeschaamd’. Bijkomend risico is alleen wel dat zij de al hoge inflatie verder in de hand werkt. De Britse centrale bank verhoogde donderdag de rente naar 2,25 procent: het hoogste punt in veertien jaar. En zelfs dat is volgens veel experts niet genoeg. Renteverhogingen beteugelen de inflatie, maar remmen groei. De centrale bank lijkt dus beleid te moeten voeren dat haaks staat op dat van de regering.\n\nTruss en Kwarteng gaan er echter van uit dat de inflatie onder controle blijft, doordat zij eerder een maximumprijs voor energie in het land aankondigden. Die zal bovendien vooral juist armere Britten helpen. Maar ook dat beleid gaat volgens Kwarteng alleen al in het eerste halfjaar zo’n 70 miljard euro kosten. De Britse staatsschuld loopt dus stevig op.\n\nLees ook:\n\nTruss belooft het VK te zullen regeren als echte Conservatief\n\nEen waslijst aan problemen ligt klaar voor de nieuwe Britse premier Liz Truss. Na weken van uitgelekte proefballonnetjes belooft ze nu te zullen leveren.\n\nLiz Truss bevriest de energieprijs, maar van welk geld?\n\nDe energieprijs voor huishoudens in het Verenigd Koninkrijk wordt voor twee jaar bevroren, die voor bedrijven voor een halfjaar. Dat kost tientallen miljarden, die het VK niet zomaar heeft.",
    "Groeitempo inflatie Verenigd Koninkrijk loopt iets terug": "Gebruik een geldig e-mail adres, bv uwnaam@voorbeeld.nl\n\nMaak eenvoudig een account aan\n\nOF\n\nBent u abonnee of heeft u al een FDMG-account?",
    "Meghan houdt eerste speech in Verenigd Koninkrijk sinds vertrek": "met videoMeghan heeft haar eerste speech in het Verenigd Koninkrijk gegeven sinds haar vertrek naar Californië. De vrouw van prins Harry sprak tijdens One Young World Summit in Manchester, een jaarlijkse bijeenkomst voor jongeren die de wereld willen veranderen, over jonge mensen. ‘Het is goed om weer in het Verenigd Koninkrijk te zijn’, begon ze haar verhaal.\n\n,,Ik zie de wereld via mijn kinderen en probeer me voor te stellen hoe de wereld eruit zal zien als ze volwassen zijn”, vervolgt ze. ,,Jullie zijn degenen die nu, op dit moment, de positieve en noodzakelijke verandering over de hele wereld aansturen. En ik ben zo dankbaar vandaag met jullie te zijn.”\n\nDe Sussexes, die sinds hun stap terug binnen het Britse koningshuis begin 2021 in Amerika wonen, waren in juni voor het laatst in het Verenigd Koninkrijk. Toen waren de prins en zijn vrouw overgekomen vanwege het troonjubileum van koningin Elizabeth.\n\nVorige maand werd bekend dat Harry en Meghan naar Engeland zouden komen, waar zij meerdere liefdadigheidsorganisaties bezoeken. Maandag zijn ze in Manchester voor een congres en donderdag zijn ze in Londen bij de WellChild Awards, een prijsuitreiking voor kinderen en jongeren die op allerlei manieren geconfronteerd worden met levensbedreigende aandoeningen en ziekten.\n\nLuister ook naar de AD Media Podcast met deze week de nieuwe programmering van NPO, RTL en SBS, de terugkeer van Linda de Mol, de invalklus van Rob Kemps en Een jaar van je Leven. Luister hieronder of abonneer je via Spotify of iTunes.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nBekijk hieronder onze video’s op het gebied van Show & Entertainment:\n\nVolledig scherm Meghan Markle © AFP",
    "Verenigd Koninkrijk plaatst extra kisten voor mensen die afscheid willen nemen van Elizabeth": "Britten staan massaal in de rij om een laatste groet te brengen aan de onlangs overleden koningin Elizabeth. Om zo veel mogelijk mensen in de gelegenheid te stellen om afscheid te nemen, worden verspreid over het land extra kisten neergezet.\n\nTot nu toe konden mensen die afscheid wilden nemen van de koningin alleen terecht bij St. Giles’ Cathedral in Edinburgh. Dat leidde tot extreme drukte bij de kathedraal. Sommige belangstellenden moesten uren in de rij staan om een glimp van de kist te kunnen opvangen.\n\nVanwege de grote belangstelling heeft de Britse regering besloten om nog vijftien extra kisten in te zetten. Een van de extra kisten werd woensdagmiddag in de Londense Westminster Hall gezet. De overige kisten worden geplaatst in onder meer Manchester, Nottingham, Southampton en Belfast. Voor bezoekers die bloemen meenemen wordt op elke locatie een container neergezet.",
    "Er groeien meer avocado’s in het Verenigd Koninkrijk door het warme weer": "\"In het begin worden warme zomers verwelkomd in het Verenigd Koninkrijk en zijn ze een leuke opportuniteit om nieuwe exotische planten te kweken\", zegt Chris Atkinson, plantenexpert aan de Universiteit van Greenwich. Dit schrijft de Gazet van Antwerpen naar aanleiding van berichtgeving van BBC News. In het Verenigd Koninkrijk groeien er meer exotische planten zoals vijgen en avocado’s door het enorm warme weer deze zomer.\n\nLees hier het volledige artikel van de Gazet van Antwerpen",
    "Jay (16) is te jong om te stemmen, maar beslist wél mee over nieuwe premier van Verenigd Koninkrijk: zo zit dat": "De 16-jarige Jay Chan verhuisde 2 jaar geleden vanuit Hongkong naar het Engelse Birmingham. Toch heeft hij al zijn stem uitgebracht die mede gaat bepalen wie de nieuwe premier van het Verenigd Koninkrijk wordt. Dit is hoe het Britse systeem werkt.\n\nJay bezoekt een 'hustings', een bijeenkomst van de Conservatieve Partij. Hier gaan partijleden in gesprek met de twee kandidaten voor het leiderschap van hun partij. Aan de hand van die gesprekken bepalen ze op wie ze gaan stemmen, en daarmee wie de nieuwe premier wordt van het Verenigd Koninkrijk. Iedereen kan lid worden van de Conservatieve Partij, er is geen leeftijdsgrens.\n\nGeen nieuwe verkiezingen\n\nBoris Johnson stapte begin juli niet alleen op als premier, maar ook als partijleider van de Conservatie Partij. Omdat er in het Verenigd Koninkrijk geen verplichting is om nieuwe verkiezingen uit te schrijven als een regering valt, blijft Johnsons partij ook na zijn vertrek de grootste.\n\nDe kandidaat die straks wordt verkozen als nieuwe leider van de Conservatieve Partij wordt dus ook de premierskandidaat namens de Conservatieven. En dus kan de toekomstige partijleider na zijn overwinning meteen door naar Queen Elizabeth, om zich te laten benoemen tot de nieuwe premier van het Verenigd Koninkrijk.\n\nElke week een andere premier\n\nDat is nu eenmaal hoe het Britse systeem werkt, zegt adjunct hoofdredacteur Henry Hill van het vooraanstaande platform Conservativehome.com. \"Er zijn weinig mensen die zich hierover opwinden. In principe zou het Britse parlement elke week een nieuwe premier kunnen benoemen, als ze dat zouden willen.\"\n\nDe Conservatieve Partij is het niet eens verplicht om haar leden te vragen wie volgens hen de nieuwe leider moet worden. Dat de partij dit nu wel doet is een keuze, vertelt Hill.\n\n'Een eer om mee te doen'\n\nOf de leden van de Conservatieve Partij een afspiegeling vormen van de Britse samenleving is te betwijfelen. Details over wie de leden precies zijn zijn lastig te achterhalen, volgens Hill. Maar bekend is dat er zo'n 160.000 leden zijn, dat ze voornamelijk ouder en welgestelder zijn dan de gemiddelde Brit en dat ze voornamelijk in Londen en het zuid-oosten en oosten van Engeland wonen.\n\nRepresentatief of niet: Jay vindt het in elk geval fantastisch dat hij mag meedoen aan deze verkiezing: \"Ik kom uit Hongkong. Ik ben een immigrant, ik kwam naar dit land voor de vrijheid en democratie. Ik vind het een eer om deel te mogen nemen aan dit democratische proces.\"\n\nTruss of Sunak\n\nOp wie Jay gaat stemmen weet hij al: Liz Truss, vanwege haar buitenlandbeleid en haar daadkrachtige uitstraling. En daarin staat hij niet alleen. Truss staat in alle peilingen boven haar tegenstander Rishi Sunak. Toch zijn er op de bijeenkomst in Birmingham ook nog supporters van Sunak te vinden.\n\nGrahame Taylor bijvoorbeeld, die zich tijdens de avond door hem heeft laten overtuigen: \"Ik vind dat hij vanavond zoveel charisma heeft getoond en zo goed geklikt heeft met zijn publiek, hij heeft mij absoluut voor zich gewonnen. En ik denk dat een sympathieke leider het altijd goed doet in verkiezingen.\"\n\nBekijk ook Honderdduizenden Britten willen uit protest tegen de hoge prijzen hun energierekening niet meer betalen\n\nEurosceptisch\n\nToch lijkt de kans dat Sunak nog wint niet groot. Rishi Sunak pleit voor meer overheidsuitgaven en wil zelfs bepaalde belastingen verhogen. Truss is een klassiek conservatieve kandidaat, die voor belastingverlaging en een kleine overheid is.\n\nHoewel ze ooit tegen een brexit was, heeft ze inmiddels een sterk EU-sceptisch profiel. En dat is volgens adjunct-hoofdredacteur Hill precies wat de leden van de Conservatieve Partij nu zoeken. \"Sunak heeft een wonder nodig om de afstand nog te overbruggen.\"",
    "Nieuwe stam van apenpokkenvirus vastgesteld in Verenigd Koninkrijk": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Vlamingen in Verenigd Koninkrijk: “Bijna honderd jaar zekerheid valt ineens weg”": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Gerucht: verdachte GTA 6-hack opgepakt in Verenigd Koninkrijk": "'Later deze ochtend of middag', vanavond of vannacht Nederlandse tijd, wordt een officieel statement van de de Britse politie en de FBI verwacht. Officieel heeft de politie van Oxfordshire nog geen details over de arrestatie vrijgegeven.\n\n'De arrestatie van de zeventienjarige bij de politie van het Verenigde Koninkrijk wegens de hack van Rockstar en mogelijk Uber is uitgevoerd na een onderzoek in samenwerking met de FBI, volgens een bron met kennis over de kwestie\", meldt Keys in een tweet.\n\nAfgelopen weekend publiceerde een hacker diverse filmpjes van een vroege versie van Grand Theft Auto 6, waaruit onder andere blijkt dat het spel zich in Vice City afspeelt en dan er ten minste twee hoofdpersonages zijn. In de loop van de week hebben Rockstar en uitgever Take-Two geprobeerd zoveel mogelijk van deze filmpjes offline te halen.\n\nRockstar Games reageerde kort daarna op het lek: \"Recentelijk is er ingebroken op ons netwerk, waarbij een onbevoegde derde partij illegaal toegang kreeg tot vertrouwelijke informatie van onze systemen en dit heeft gedownload, waaronder vroege ontwikkelbeelden van de volgende Grand Theft Auto. Op dit moment verwachten we niet dat onze live game-services hier onder zullen lijden of dat het op de lange termijn invloed heeft op de ontwikkeling van onze projecten.\"\n\nHet bedrijf vervolgt: \"We zijn enorm teleurgesteld dat details van onze volgende game op deze manier met jullie zijn gedeeld. Ons werk aan de volgende Grand Theft Auto-game blijft zich zoals gepland voortzetten en we blijven ons best doen om aan jullie, de spelers, een ervaring te leveren die verwachtingen overstijgt. We zullen iedereen binnenkort updaten en jullie fatsoenlijk laten kennis maken met deze game wanneer de tijd rijp is. We willen iedereen bedanken voor hun ondersteuning gedurende deze situatie.\"",
    "Van Elizabeth naar Charles": "do 15 september, 08:30\n\nWachttijd om afscheid te nemen van koningin Elizabeth loopt op\n\nMensen worden gewaarschuwd dat ze mogelijk de hele nacht in de rij moeten staan als ze nu nog aansluiten.",
    "‘House of the Dragon’ breekt ook in het Verenigd Koninkrijk record na record": "De serie over de Targaryens is immens populair. Gaat het origineel Game of Thrones achterna?\n\nGlenn Walsh, 6 september 2022 om 19:02\n\nIn een eerder bericht werd al duidelijk dat de serie het in de Verenigde Staten enorm goed heeft gedaan. Maar nu is ook bekend dat het Verenigd Koninkrijk vrolijk mee doet. Sky, het Britse televisienetwerk dat geïmporteerde series uitzendt en de de rechten daarvan bezit, komt met cijfers over hoe goed de serie bekeken is.De eerste aflevering op Sky was dus al gelijk een hit. Deze is meer dan vier miljoen keer bekeken, om precies te zijn 4,08 miljoen keer. Dit maakt dat de lancering van de serie groter is dan voorgangerin 2011. Daarnaast is het ook al meer bekeken dan de lancering van de seizoenen een tot en met vijf die er gemiddeld 28 dagen over hebben gedaan om vergelijkbare cijfers te kunnen laten zien.Één van de redenen waarom de lancering van de serie het zo goed doet en heeft gedaan in het Verenigd Koninkrijk is dat Sky de eerste aflevering heeft vrijgegeven op YouTube voor kijkers binnen het Britse gebied. Deze aflevering is volgens Skynog niet gezien? Kijk nu alle afleveringen op HBO Max",
    "Duizenden operaties en onderzoeken in Verenigd Koninkrijk uitgesteld door begrafenis van de Queen": "Bij sommige dokters en directies is er begrip dat het medisch personeel en andere ziekenhuismedewerkers de kans krijgen om de begrafenis van de Queen te volgen, maar er is ook bezorgdheid over de impact. Een dokter zegt anoniem tegen nieuwszender ITV dat de extra vrije dag \"zeer verstorend\" is voor de planning. \"Mensen wachten maanden of jaren op een afspraak met een specialist, een operatie of een scan. Wanneer zullen zij herpland worden?\"\n\n",
    "Britse regering wil energiefactuur van gezinnen plafonneren op 2.500 pond (2.880 euro) per jaar": "Truss wil van het Verenigd Koninkrijk tegen 2040 een netto-uitvoerder van energie maken. Ze zal herbekijken hoe het land energieneutraal wil worden tegen 2050, \"om er zeker van te zijn dat dat gebeurt op een manier die de bedrijven en de groei ten goede komt.\"",
    "\"Droogte resulteert nu al in goede vraag vollegrondsgroenten, met name uit het Verenigd Koninkrijk\"": "Tholen - De droogte in Nederland, maar ook elders in Europa heeft een forse impact op de vollegrondsgroentenmarkt, constateert Kees van den Bosch van Freeland uit Emmen. \"Dit resulteert in extra vraag vanuit diverse landen, maar vooral het Verenigd Koninkrijk is goed aan de markt. Zij hebben niet overal irrigatiemogelijkheden en veel velden zijn verdroogd. Dat heeft geleid tot een grote vraag en hoge prijzen van bijvoorbeeld broccoli, kool en ijsbergsla.\"\n\n\n\nTeelt in VK\n\n\"Prijzen van de nieuwe oogst witte kool liggen nu rond de 55-60 cent. Normaal is dat de helft. Ook ijsbergsla is schaars. Er is net voldoende product om aan de vraag te voldoen. Dat realiseert in een prijsniveau tussen de 7 en 7,50 euro per doos. Maar de ijsbergslatelers hadden dan ook wat goed te maken na de eerste twee slechte maanden\", vervolgt Kees. \"De prijs van broccoli is nu wat genormaliseerd, maar was drie weken terug nog twee keer zo duur.\"\n\n\"Ook de prei heeft veel te leiden onder de droogte. Het beperkte aanbod gewasbeschermingsmiddelen leidt tot veel kwaliteitsproblemen. Met name de druk van trips is erg groot. Tot hoge prijzen leidt dit vooralsnog niet, want die liggen echt op een veel te laag niveau. Ook is de nieuwe oogst knolselderij weer gestart. Die markt gaat zijn gangetje met een normale vraag.\"\n\n\"Voor veel telers is het behelpen geblazen. Er moet veel beregend worden en dan wordt men hier en daar ook nog gehinderd door beregeningsverboden. Ook voor de komende twee weken wordt er nog niet veel water verwacht\", aldus de exporteur. \"Traditiegetrouw zal de standaardvraag naar kookgroenten ook weer wat gaan toenemen nu de vakanties op zijn einde lopen, maar verder is de markt rustig. Het lijkt of we alleen maar bezig zijn met het invullen van tekorten.\"\n\n\"De droogte elders biedt wel perspectief voor hoge prijzen. Zo heeft onze Duitse leverancier al een brief gestuurd, waarin hij begrip vraagt dat ze niet alles kunnen leveren. Ook fabrieken zijn druk in de weer om bij te kopen, omdat hun vaste leveranciers niet aan de verplichtingen kunnen voldoen. Het blijft altijd lastig voorspellen in onze handel, maar je kunt erop wachten dat er een goede vraag naar vollegrondsgroenten zal ontstaan.\"\n\nVoor meer informatie:\n\nKees van den Bosch\n\nFreeland B.V.\n\nNijbracht 126\n\n7821 CE Emmen\n\n0591 670570\n\n06 51406694\n\nkees@freeland.nl\n\nwww.freeland.nl",
    "184 migranten onderschept op het Kanaal tussen Frankrijk en het Verenigd Koninkrijk": "Migranten proberen steeds vaker om met gammele bootjes het Kanaal over te steken. Het Franse ministerie van Binnenlandse Zaken meldde eerder dat tussen 1 januari en 13 juni 20.000 migranten een poging hadden ondernomen om de zeestraat over te steken. Dat is een stijging met 68 procent in vergelijking met een jaar eerder.",
    "Rouwbetoon en protest in Verenigd Koninkrijk": "Mensen staan in de rij voor het Parlement en de Big Ben om hun respect te betuigen aan de Britse koningin Elizabeth II, in het Palace of Westminster in Londen, Groot-Brittannië. beeld EPA, Olivier Hoslet",
    "EU maakt weer knieval voor Britten": "De EU heeft het Verenigd Koninkrijk het aanbod gedaan om de controles op goederen die de Ierse Zee oversteken naar Noord-Ierland te beperken tot 'een paar vrachtwagens per dag'. Dit meldt de Britse krant The Guardian. Het aanbod is een poging van Brussel om het Verenigd Koninkrijk terug aan de onderhandelingstafel te krijgen in het Brexit-geschil.\n\nMaroš Šefčovič, de Brexit-chef van de Europese Unie, zei dat fysieke controles alleen zouden worden uitgevoerd bij een redelijk vermoeden 'van smokkel van illegale handel, illegale drugs, gevaarlijk speelgoed of vergiftigd voedsel'. Tegen de Financial Times zei Šefčovič dat dit zou betekenen dat er bijna geen verschil zou zijn tussen de Britse eis van 'geen controles' en het aanbod van de EU van 'minimale controles, uitgevoerd op een onzichtbare manier'.\n\nLees ook | EU start strafprocedures tegen Britten\n\nOnaanvaardbaar\n\nHet Verenigd Koninkrijk heeft ermee ingestemd dat Noord-Ierland bij zijn vertrek uit de EU deel blijft uitmaken van de interne goederenmarkt van de EU, om een grens op het Ierse eiland te voorkomen. Dit betekent dat voor goederen die Groot-Brittannië verlaten voor Noord-Ierland douaneaangiften moeten worden gedaan, terwijl voedsel en dieren aan gezondheidscontroles worden onderworpen. Net als haar voorganger Johnson vindt de nieuwe Britse premier Truss dit een onaanvaardbare inmenging in de binnenlandse markt van het Verenigd Koninkrijk.\n\nLees ook | EU sleept Britten voor rechter om Noord-Ierland\n\nUnionisten versus nationalisten\n\nUnionisten in Noord-Ierland zeggen dat dit hun banden met het Verenigd Koninkrijk heeft uitgehold en dat de impasse heeft geleid tot politieke verlamming in de regio. De Democratic Unionist Party, de grootste unionistische kracht in de regio, heeft geweigerd zitting te nemen in de assemblee in Belfast zolang het Noord-Ierse protocol niet is geschrapt.\n\nDUP-leider Jeffrey Donaldson vertelde tegen de Financial Times 'dat er uitzicht is op hernieuwde onderhandelingen. Ik denk dat daarvoor een andere houding van de EU nodig is. Zij moeten inzien dat als we tot een oplossing willen komen, zij de integriteit van het Verenigd Koninkrijk, zijn interne markt en de plaats van Noord-Ierland daarin moeten accepteren en respecteren'.\n\nDe nationalistische Sinn Féin, die wil dat Noord-Ierland zich aansluit bij de Ierse Republiek en die bij de afgelopen verkiezingen een daverende zege behaalde, steunt het protocol echter. Volgens de huidige regels moeten nieuwe verkiezingen voor de assemblee worden uitgeschreven als de impasse op 28 oktober niet is doorbroken.\n\nLees ook | Verkiezingswinst van Sinn Féin in Noord-Ierland ‘historisch’\n\nDe besprekingen tussen Brussel en Londen liepen in februari op niets uit. Šefčovič zei dat hij bereid was om opnieuw te beginnen, maar alleen op basis van de voorstellen die hij in oktober vorig jaar deed om de controles te verminderen. De EU heeft intussen zeven juridische stappen ondernomen tegen het Verenigd Koninkrijk omdat het sommige van de in het protocol voorgeschreven controles heeft afgeschaft, met een uiterste termijn van donderdag 15 september voor een formeel antwoord.\n\nLees ook | 'Truss is de nachtmerriepremier voor de Europese Unie'",
    "Het ‘Gebroken Koninkrijk’: opvolger Boris Johnson erft een land waar niets meer lijkt te werken": "Het Verenigd Koninkrijk krijgt maandag een nieuwe premier. Ofwel Liz Truss ofwel Rishi Sunak zal een land erven dat stilaan uit elkaar rammelt. “Niets lijkt nog te werken”, concludeerde ‘The Economist’. “Het land kraakt”, stelde ‘The Financial Times’. ‘The Daily Telegraph’ voorspelde “de nakende instorting van het hopeloos geval het Verenigd Koninkrijk.” Beide kandidaten beloven de chronische aandoeningen van het land te verhelpen. Als dat gemeend is. En als het nog kan.",
    "Victoria Beckham wilde dat Brooklyn ook trouwde in het Verenigd Koninkrijk: “De Beckhams wilden twee bruiloften organiseren”": "Celebrities Verrassing van formaat: Ed Sheeran verschijnt als special guest op Oktober­fest, in lederhosen\n\nEd Sheeran trok zijn mooiste lederhosen aan voor het Frankfurter Oktoberfest. In de Duitste stad kan je genieten van het grootste volks- en bierfeest van over de hele wereld. Daarbovenop zorgde de organisatie voor een verrassing van formaat: niemand minder dan Ed Sheeran paradeerde als special guest. Volledig in thema zong hij zijn eigen nummers, maar ook covers waaronder ‘Uptown Funk’ van Mark Ronson en ‘Everybody’ van Backstreet Boys.\n\n10:30",
    "Favoriete cocktail van de Queen is bijna volledig uitverkocht in het Verenigd Koninkrijk": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Kerkklokken luidden in Verenigd Koninkrijk voor Elizabeth": "In heel het Verenigd Koninkrijk zijn kerkklokken geluid ter ere van koningin Elizabeth. De klokken bij onder meer Westminster Abbey, St Paul’s Cathedral en Windsor Castle luidden voor de koningin, die donderdag overleed. Alle andere kerken in het land waren aangespoord om hetzelfde te doen.\n\nBUZZR",
    "Al meer dan 100.000 handtekeningen voor jaarlijkse ‘Queen Elizabeth Day’ in Verenigd Koninkrijk": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Koning Charles is ook staatshoofd van 14 andere landen, maar hoelang nog?": "Koning Charles is ook staatshoofd van 14 andere landen, maar hoelang nog?\n\nDe Britse koning Charles is als opvolger van zijn moeder Elizabeth niet alleen het staatshoofd van het Verenigd Koninkrijk geworden, maar ook van nog veertien andere landen. Onder meer in Australië, Canada en Nieuw-Zeeland is de premier de regeringsleider, maar is King Charles officieel het staatshoofd. Waarom is dat? En voor hoelang nog?\n\nDoor Robbert van der Linde\n\nWettelijk gezien is de Britse monarch het staatshoofd van in totaal vijftien onafhankelijke landen, waaronder natuurlijk het Verenigd Koninkrijk. Die titel is erfelijk, waardoor Charles hem overnam van zijn vorige week overleden moeder. Naast het Verenigd Koninkrijk gaat het om veertien andere landen, alle voormalig koloniën van het Britse Rijk.\n\nTegenwoordig is er geen sprake meer van een Brits Rijk, wel van het Gemenebest. Dat is een verbond van landen die ooit tot het Britse Rijk behoorden. Alle landen binnen het Gemenebest zijn volgens het handvest \"vrij en gelijk\" en dus onafhankelijk. Maar bij de oprichting van het Gemenebest werd wel vastgelegd dat de Britse vorst het staatshoofd van alle aangesloten landen was.\n\nLanden binnen het Gemenebest mogen sindsdien er zelf voor kiezen of ze de Britse monarch als staatshoofd houden. Zo nam in november het Caribische eiland Barbados na 55 jaar afscheid van Elizabeth als staatshoofd. Sindsdien is het een republiek met een eigen president, al is het nog wel lid van het Gemenebest.\n\nWaarom houden landen als Australië, Canada en Nieuw-Zeeland vast aan de Britse monarch als staatshoofd? \"Veel mensen zien het als traditie, en mensen zijn daar gek op\", zegt koningshuisdeskundige Justine Marcella. \"Het koningshuis zorgt voor een gemeenschappelijke identiteit. Er zijn veel mensen die het zien als een verbindende factor. Zo lang die groep nog groot genoeg is, is er geen meerderheid voor het afzetten van de Britse koning als staatshoofd.\"\n\nAnand Menon, hoogleraar Internationale Relaties aan het King's College in Londen, stelt in gesprek met De Morgen dat ook economische motieven een rol spelen. \"Omwille van wat wij ze nog steeds kunnen aanbieden zie ik daar voorlopig weinig verandering in komen.\" De nadruk binnen het Gemenebest lijkt de laatste jaren overigens meer te verschuiven van economische belangen naar zaken als mensenrechten of duurzaamheid.\n\nStaatshoofd heeft geen macht, alleen ceremoniële taak\n\nMarcella wijst er ook op dat de monarchie geen politieke invloed meer heeft. \"Het is niet meer zoals vroeger, toen een vorst alles bepaalde. De positie is nu puur ceremonieel.\" Elizabeth staat bijvoorbeeld op geld en postzegels in de landen waar ze officieel staatshoofd was.\n\nEen eventuele discussie over het wel of niet aanhouden van de Britse vorst, heeft in veel aangesloten landen geen prioriteit. De Nieuw-Zeelandse premier Jacinda Ardern (42) zei maandag dat ze ervan overtuigd is dat haar land nog tijdens haar leven de Britse vorst niet meer als staatshoofd zal hebben. Daar voegde ze direct aan toe dat háár regering het in ieder geval niet zal bespreken, omdat ze \"de urgentie niet voelt\".\n\nToch lijkt de eerste Britse troonwissel in zeventig jaar tijd voor landen hét moment om de positie van het staatshoofd te heroverwegen. \"De dood van de koningin kan in enkele landen debatten heropenen over de vraag of ze de monarch nog willen als staatshoofd\", zei Menon al tegen De Morgen. \"Sommige van de opkomende niet-Europese machten zijn wat gefrustreerd met de organisatie.\"\n\n\"De gedachte onder Elizabeth was: we gaan haar niet van de troon stoten. Nu zij is overleden, is het qua timing wel het moment om dat te evalueren\", denkt ook Marcella. Op dit moment hebben Belize, de Bahama's, Jamaica, Grenada, Antigua en Barbuda, en Sint Kitts en Nevis het plan om Charles niet als staatshoofd te erkennen.\n\nGemenebest-landen die de Britse monarch officieel als staatshoofd hebben.\n\nCharmeoffensief met William en Catherine\n\nHet zal volgens Marcella \"uit respect voor de net overleden koningin en de nog rouwende Charles\" voorlopig nog wel even duren voordat de discussie echt oplaait. \"Op dit moment worden de landen verbonden door het gezamenlijke verdriet. Maar dat ebt na verloop van tijd weer weg, en dan wordt het interessant hoe de discussie zicht ontwikkelt.\".\n\n\"Elizabeth was altijd wel een symbool\", zegt Marcella. \"maar door haar gevorderde leeftijd maakte ze zelf geen reizen meer. Dat kan lastig zijn voor mensen: je hebt een staatshoofd, maar je ziet haar nooit. Met Charles komt het staatshoofd weer langs. Misschien dat die zichtbaarheid de liefde voor het koningshuis weer doet oplaaien, in plaats van de discussie.\"\n\nWanneer Charles de landen bezoekt waar hij nu staatshoofd van is, doet hij er verstandig aan om kroonprins William en diens vrouw Catherine mee te nemen. Marcella: \"Die zijn populairder dan hijzelf, en daarom heel geschikt voor een charmeoffensief. Het geeft ook een gevoel van continuïteit: de opvolger staat al klaar.\" Of dat genoeg is, zal de tijd leren.\n\nAanbevolen artikelen\n\n\n\n\n\n\n\n\n\n\n\n"
}