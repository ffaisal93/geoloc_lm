{
    "Chili stemt over nieuwe sociale grondwet, maar is die ook betaalbaar?": "Reuters\n\nNOS Nieuws • zondag 4 september, 16:45 Chili stemt over nieuwe sociale grondwet, maar is die ook betaalbaar? Boris van der Spek correspondent Latijns-Amerika Boris van der Spek correspondent Latijns-Amerika\n\nDe inwoners van Chili stemmen vandaag in een referendum over een nieuwe grondwet. Die is veel progressiever dan de oude, die ruim veertig jaar geleden onder de militaire dictatuur werd ingevoerd.\n\nDe uitkomst van het referendum is ongewis. De afgelopen maanden waren de tegenstanders duidelijk in de meerderheid, zo bleek uit opiniepeilingen. Maar naarmate de dag van het referendum dichterbij kwam, werden de verschillen tussen voor- en tegenstanders steeds kleiner.\n\nVoorstanders vinden we vooral in de wijken van de armen, zoals die van Maria José Díaz in Santiago. Schurftige honden vechten met duiven om etensresten uit opengescheurde vuilniszakken. Tussen de zelfgebouwde hutjes met golfplaten daken waait een koude wind vanuit de Andes. Een kanaal waar modder doorheen stroomt, scheidt deze krottenwijk van de middenklassenwijken in de Chileense hoofdstad.\n\n\"Sinds ik mijn dochter kreeg, heb ik geprobeerd een eigen huis te krijgen. Maar ik ben geen prioriteit voor de regering\", zegt Maria José. Een huurwoning kan ze niet betalen, sociale woningen zijn er te weinig voor de vele Chilenen die zonder woning zitten. Volgens de 38-jarige vrouw, die aan een zanderig voetbalveld in de sloppenwijk woont, is de huidige grondwet in Chili de grote boosdoener. \"De regering hoeft ons niet te helpen, ze voelen zich niet verplicht. Met een nieuwe grondwet komt er verandering, dat weet ik zeker. Dan bestaan sloppenwijken als deze straks niet meer en komt er meer gelijkheid\", zegt ze.\n\nNOS Maria José Díaz\n\nHet recht op huisvesting is een van de sociale rechten die is opgenomen in de voorgestelde nieuwe grondwet waar Chilenen vandaag over stemmen. In die grondwet zijn verder gratis onderwijs, toegankelijke zorg, het recht op abortus, onafhankelijkheid voor inheemse volkeren en gendergelijkheid opgenomen. Een zeer progressief document dus, dat lijkt te voldoen aan de eisen van de honderdduizenden Chilenen die in 2019 de straat op gingen.\n\nDestijds eisten de betogers dat er een einde kwam aan de ongelijkheid in het land. Op soms gewelddadige manieren zetten ze hun eisen kracht bij. Een nieuwe grondwet was een van die eisen: de huidige dateert uit het tijdperk van dictator Pinochet en is volgens tegenstanders de basis voor het neoliberale systeem dat Chili zo'n economisch succesvol doch ongelijk land heeft gemaakt.\n\nBij een referendum in 2020 besloten Chilenen dat er inderdaad een nieuwe grondwet moest komen, geschreven door direct gekozen vertegenwoordigers. Vervolgens kozen Chilenen voor een overwegend links comité om hun grondwet te schrijven. Het resultaat is een 178 pagina's en 388 artikelen tellend document met veel sociale zekerheid en een grotere rol voor de staat dan in de huidige grondwet het geval is. In de huidige grondwet worden zorg, onderwijs, pensioenfondsen en de drinkwatervoorziening grotendeels aan de private sector overgelaten.\n\n'Activisme zien we terug in tekst'\n\nHet is juist die grote rol voor de staat die Hernán Larraín tegen de borst stuit. Larraín was een van de weinige conservatieve vertegenwoordigers in de grondwetgevende raad en zag hoe progressief links vanaf het begin de dienst uitmaakte in het parlement. \"Vanaf het begin was het traumatisch. Veel van de vertegenwoordigers waren activisten die recht van de protesten kwamen. En dat zien we terug in de uiteindelijke tekst\", zegt hij.\n\nNOS Hernán Larraín\n\nLarraín zegt de woede van de betogers destijds te begrijpen en het ook eens te zijn met de vele sociale voorzieningen in de nieuwe grondwet. \"Maar de rol van de staat in deze grondwet is niet realistisch. De hele private sector speelt geen rol meer.\"\n\nVeel tegenstanders van de nieuwe grondwet vragen zich af hoe de Chileense overheid, indien het document wordt aangenomen, al die gratis voorzieningen gaat betalen. Ze vrezen voor nog meer economische instabiliteit in een land dat al hard is getroffen door de coronapandemie en economische crisis.\n\nNOS Victoria Herrera\n\nVictoria Herrera, die zich als activist inzet voor sociale huisvesting voor Chilenen, ziet een grotere rol van de staat juist als oplossing. \"Veel mensen kunnen op de huidige markt niet aan een woning komen. De nieuwe grondwet maakt de staat medeverantwoordelijk voor de huisvesting van mensen en kan zo dus ingrijpen wanneer nodig, zodat deze krottenwijken niet langer meer hoeven te bestaan.\"\n\nOok president Boric en minister van Defensie Fernández Allende brachten hun stem uit:\n\n0:38 Chileense president en defensieminister leveren hun stem over nieuwe grondwet in\n\nDe voorlopige uitslag van het referendum wordt in de loop van de nacht verwacht.",
    "Ziyech en Mazraoui keren terug bij Marokko, verslaan Chili in oefenduel": "AFP\n\nNOS Voetbal • vrijdag, 23:55 Ziyech en Mazraoui keren terug bij Marokko, verslaan Chili in oefenduel\n\nDe uitslag van Marokko-Chili (2-0) zal niet de reden zijn dat Marokko-fans zich het oefenduel zullen herinneren. Wel vanwege de terugkeer van Hakim Ziyech en Noussair Mazraoui.\n\nZiyech speelde zijn laatste wedstrijd voor Marokko vijftien maanden geleden tegen Burkina Faso. Mazraoui's laatste duel voor Marokko was bijna twee jaar geleden tegen Centraal Afrikaanse Republiek.\n\nTerug na conflict\n\nBeide oud-Ajacieden ontbraken lange tijd wegens een conflict met voormalig bondscoach Vahid Halilhodzic, die hem beschuldigde van onprofessioneel gedrag. Onterecht, zei de 29-jarige speler.\n\nDe nieuwe bondscoach Walid Regragui, vervanger van Halilhodzic, aarzelde bij zijn aanstelling geen moment en riep Ziyech op voor de huidige interlandperiode. Mazraoui zat voor de zomer al eens bij de selectie, maar maakte nu pas weer zijn eerste minuten voor de Leeuwen van de Atlas.\n\nAFP Marokko-bondscoach Walid Regragui\n\nIn zijn rentree speelde Ziyech 82 minuten mee, Mazraoui stond de hele wedstrijd binnen de lijnen. Ook Sofyan Amrabat speelde, de oud-Feyenoorder stond centraal op het middenveld.\n\nMarokko zit november op het WK in groep F, met als tegenstanders België, Canada en Kroatië.",
    "Toeristen filmen hoe gletsjer in Chili deels naar beneden stort": "De video werd gisteren gedeeld door een organisatie die strijdt voor het behoud van Chileense gletsjers en ging al gauw viraal. Raul Cordero, klimaatwetenschapper aan de Universiteit van Santiago, vertelt aan persbureau Reuters dat het niet ongebruikelijk is dat ijsmassa's van gletsjers zich opsplitsen. \"Het gebeurt de laatste tijd alleen steeds vaker, overal ter wereld\", legt hij uit.\n\n'Opwarming destabiliseert gletsjers'\n\nVoordat de gletsjer in de bekende regio Patagonië afbrak, was het er 'abnormaal heet' en viel er veel regen in het gebied. \"Een van de gevolgen van de opwarming van de aarde is dat het gletsjers destabiliseert\", zegt Cordero. \"Dat gebeurde de afgelopen dagen in Patagonië, nadat het eerder al in de Himalaya en de Alpen gebeurde.\"\n\nGisteren publiceerden we nog deze video, waarin te zien is hoe Zwitserse gletsjers uit elkaar smolten door de extreem hete zomer in Europa:",
    "Buitenland Uitgelicht: Chili": "In Chili werd flink feest gevierd het afgelopen weekend. Dat stond namelijk in het teken van de onafhankelijkheid van het land. Maar nu blijkt uit onderzoek dat er tijdens deze festiviteiten zó veel wordt gegeten en gedronken, dat Chilenen tijdens die paar feestdagen flink wat kilo's aankomen.",
    "Ophef om steun van karmelietessen aan ‘woke’ grondwet Chili": "De nieuwe grondwet is door voorstanders omschreven als progressief en door critici bespot als ‘woke’. Het is een lang document met 388 artikelen en verklaart Chili tot een “pluri-nationale” staat, waarin inheemse volkeren worden erkend. Ook milieubescherming, gegarandeerde toegang tot onderwijs en gelijkheid tussen mannen en vrouwen worden erin vastgelegd.\n\nKerkelijke geloofwaardigheid aangetast\n\nDe Chileense katholieke bisschoppen hebben de bevolking opgeroepen om deel te nemen aan het referendum en hebben het proces gesteund, maar hebben niet gezegd hoe gelovigen moeten stemmen. Het referendum vindt plaats in de nasleep van een reeks kerkelijke misbruikschandalen, die de geloofwaardigheid van de bisschoppen in de Chileense samenleving hebben aangetast.\n\nDe karmelietessen, gevestigd in San José de Maipo, betuigden hun steun aan veel van de progressieve artikelen. Volgens hun verklaring is de erkenning van inheemse volken “een gebaar dat Chili waardig maakt en Maria, Onze Lieve Vrouw van Guadalupe, diep verheugt”.\n\nEcologie\n\nIn de verklaring wordt verder gewezen op een artikel waarin staat dat “ieder mens recht heeft op vrijheid van gedachte, geweten en godsdienst” en op een ander artikel waarin staat dat “de staat spiritualiteit erkent als een essentieel element van het mens-zijn”.\n\nDe zusters vervolgden: “Deze nieuwe grondwet is ecologisch, respecteert en maakt wetten over de natuur, zoals paus Franciscus ons vraagt in de encycliek Laudato Si', waarin hij ons oproept om het ‘gemeenschappelijke huis’, de aarde en de gemeenschappelijke natuurlijke rijkdommen, te respecteren en lief te hebben.”\n\nVerruiming van abortuswetten\n\nAndere karmelietessen deelden de overwegingen van de zusters echter niet, vooral omdat de nieuwe grondwet ook verruiming van de abortuswetgeving voorstaat.",
    "Ecuador nog steeds WK-opponent Oranje: FIFA wijst bezwaar Chili ook in hoger beroep af": "AFP\n\nNOS Voetbal • vrijdag 16 september, 17:12 Ecuador nog steeds WK-opponent Oranje: FIFA wijst bezwaar Chili ook in hoger beroep af\n\nDe FIFA heeft de zaak die Chili had aangespannen tegen Ecuador vanwege het laten meespelen van Byron Castillo ook in hoger beroep afgewezen. Daarmee is de deelname van Ecuador aan het WK vrijwel zeker. Op het WK in Qatar is het Zuid-Amerikaanse land bij Oranje in de groep ingedeeld.\n\nChili had bezwaar gemaakt tegen de kwalificatie van Ecuador, omdat Ecuador in WK-kwalificatiewedstrijden een niet-speelgerechtigde speler zou hebben opgesteld. Byron Castillo zou al in 1995 in Colombia zijn geboren en niet, zoals op de documenten staat, in 1998 in Ecuador.\n\nAFP Byron Castillo\n\nDe rechtsback speelde in acht van de achttien kwalificatieduels van zijn land. Chili eiste in juni in een protest bij de FIFA al dat die wedstrijden met een reglementaire 0-3 nederlaag voor Ecuador zou worden afgedaan. Daarmee zouden de Chilenen de plek in WK-poule A - met daarin verder Nederland, Qatar en Senegal - in hebben kunnen nemen.\n\nOok in hoger beroep valt de beslissing uit in het voordeel van Ecuador. \"Afgezien van andere overwegingen, kon er op basis van de getoonde documenten van worden uitgegaan dat de speler de Ecuadoraanse nationaliteit heeft\", aldus de wereldvoetbalbond.\n\nVoorlopig speelt Ecuador op 20 november de openingswedstrijd van het WK tegen Qatar. Vijf dagen later volgt de ontmoeting met Oranje. Toch is Ecuadors deelname nog niet helemaal zeker. Chili kan de zaak nog aanspannen bij het sporttribunaal CAS.",
    "Chili fest in Klokgebouw: ‘Toen mijn gezicht begon te tintelen, wist ik dat ik moest stoppen’": "EINDHOVEN- Een festival met in de hoofdrol de chilipeper. Liefhebbers van deze veelzijdige vruchtgroente konden zondag in het Klokgebouw hun hart ophalen.\n\nTijdens de wedstrijd chilipepers eten is het de uitdaging om pepers te eten die iedere keer hoger staan in de schaal van Scoville. Deze schaal geeft de maat aan hoe heet de peper in de mond aanvoelt. De schaal bestaat uit 26 verschillende waardes. Paprika heeft als eenheid 0 en de hoogste is pure capsaïcine, dit laatste is de stof die in de pepers zit en die het hete gevoel geeft op je tong. Water drinken helpt niet, de liters melk die klaar stonden wel. De winnaar Jason lukte het om een ‘Carolina Reaper’ te eten: waarde 2.200.000!\n\nEen van de andere deelnemers, Erik Melander stopte na vijf pepers. „Deze wedstrijd stond op mijn bucketlist en ik moet zeggen, streep maar af’’, zegt hij. ,,Ik had van tevoren voor de zekerheid enkele maagtabletten genomen. Ik hou van ‘spicy food’, maar dit overtreft alles. Toen mijn gezicht begon te tintelen, wist ik dat ik moest stoppen.”\n\nZe smaken naar tropisch fruit\n\nOp de markt konden de bezoekers onder andere proeven van sambals, sauzen en drankjes. Bob (35), proeft de sambals van Oma Dée. „Chilipepers kunnen naast heet zijn ook, als ze verwerkt worden, smaken naar tropisch fruit. Een lekkere sambal, zoals deze hete badjak met een plakje komkommer is heerlijk, maar ook een schepje door de rijst maakt een gerecht af.”\n\nOok voor de bezoekers die niet alleen een kant-en-klaar potje wilde kopen, waren er genoeg opties. Bij kwekerij JJ chili's & tomato’s konden volgroeide chilipeperplanten gekocht worden. Jan: „Van alle planten kun je de pepers gebruiken. Je kunt ze door je gerechten doen of je kunt ze op olie zetten. Pepers zijn echt veelzijdig.”\n\nEn degenen die liever zelf aan de gang gaan, konden terecht bij Anchillique. Tom en Angelique voorzien de liefhebber in de zaadjes om zelf de chiliplanten te kunnen kweken. Tom: „Naast de zaden vinden we het ook interessant om te experimenteren voor de koks in de keuken. Zo zijn onze poeders en blends ontstaan. Koken in de keuken en dan als aperitief even genieten van onze chiliwodka, die je zelf kunt maken met onze mix. Dat is genieten. Het moeilijkste is niet om de wodka te maken, maar om die drie weken laten staan om de smaak te laten ontstaan.”",
    "Red Hot Chili Peppers eert Eddie Van Halen met nieuwste single": "De Red Hot Chili Peppers dragen hun nieuwste single op aan de in 2020 overleden rockgitarist Eddie Van Halen. Het nummer genaamd 'Eddie' verschijnt op het komende dubbelalbum 'Return of the Dream Canteen'.\n\n\"Soms realiseren we ons niet hoeveel invloed iemand op ons heeft totdat ze sterven\"\n\n\"Soms realiseren we ons niet hoeveel invloed iemand op ons heeft en hoe verbonden we met artiesten zijn totdat ze sterven\", laat frontman Anthony Kiedis weten in een verklaring. \"Eddie Van Halen was uniek in zijn soort.\"\n\nLees ook: Reportage over Eddie Van Halen maakt zoon woedend\n\nHet nummer ontstond een dag na de dood van de rocker. \"Flea kwam de repetitie in met een emotionele baslijn. John, Chad en ik begonnen mee te spelen en al snel ontvouwde zich een lied ter ere van hem. Het voelde goed om enerzijds verdrietig te zijn en anderzijds te merken dat we zoveel geven om iemand die ons zoveel heeft gebracht\", aldus Anthony.\n\nLees ook: Eerbetoon Grammy's schiet bij zoon Eddie Van Halen in verkeerde keelgat\n\nDe in Nederland geboren gitarist en medeoprichter van de Amerikaanse rockband overleed in oktober 2020 op 65-jarige leeftijd aan kanker.",
    "Studenten gooien molotovcocktails naar politie in Chili": "Honderden studenten gingen vrijdag de straat op in de Chileense hoofdstad Santiago. Sommigen van de jongeren belaagden de toegestroomde oproerpolitie. Ze eisen betere faciliteiten op de openbare scholen in het land.",
    "Beluister de nieuwe singles van RONDÉ, Chef’Special en Red Hot Chili Peppers": "RONDÉ – Bright Eyes\n\nNa de grote successen van afgelopen jaar met hun singles Love Myself en Hard To Say Goodbye, heeft RONDÉ alweer nieuwe muziek. Vandaag brengen ze hun nieuwste single Bright Eyes uit. Het nummer gaat volgens de band over het niet meer achterom te hoeven en willen kijken. “Je hebt geleerd van je fouten, je hebt de juiste keuzes gemaakt om te komen waar je nu bent en bent blij met wie je nu bent. Je hoeft dus niet meer terug te kijken naar hoe het was, maar kijkt met een heldere blik vooruit.” Met de release van hun nieuwe single wordt ook gelijk hun nieuwe clubtour afgetrapt, die begint vanavond in de Metropool in Enschede. Daarna trekt de band het hun tour het hele land door langs onder andere Haarlem, Tilburg en Leiden.",
    "Chili verwacht 15% minder avocado’s": "Volgens Mundoagro wordt voor 2022/23 een opbrengst van 186.423 ton avocado’s verwacht in Chili, wat 14,4% minder is dan de 217.000 ton van vorig seizoen. De redenen voor deze daling zijn droogte en vooral vorst die de gewassen eind mei en begin juni trof.\n\nNaar verwachting zal 55% van de oogst bestemd zijn voor export, voornamelijk naar West-Europa. De overige 45% wordt op de binnenlandse markt afgezet. Van de belangrijkste gewassen in Chili wordt van avocado het hoogste percentage van de oogst in eigen land afgezet.\n\n\"Hoewel we een complexe winter hebben gehad door de vorst, heeft de Chileense sector haar enorme veerkracht en haar sterke concurrentiepositie in de wereld laten zien. Dit is vooral relevant als we bedenken dat de Chileense tuinbouw wordt uitgedaagd door de lokale en mondiale context, met hoge logistieke kosten, scherpe stijgingen van de grondstofprijzen en tegenslagen zoals droogte,\" zegt José Gabriel Correa, voorzitter van het Avocado-comité.\n\nDe prognoses voor dit seizoen zijn het resultaat van veldwerk door het gerenommeerde adviesbureau iQonsulting, gespecialiseerd in het opstellen van economische rapporten voor de agribusiness.\n\nBron: mundoagro.cl",
    "Nederlandse journalist Boris van der Spek geïntimideerd door politie in Chili": "De Nederlandse journalist Boris van der Spek zegt dat hij geïntimideerd wordt door de Chileense onderzoekspolitie. Volgens Van der Spek houdt de intimidatie zeer waarschijnlijk verband met een interview dat hij met de inheemse Mapuche-leider Hector Llaitul had.\n\nIn het interview van Van der Spek riep Llaitul op tot geweld tegen de Chileense staat. Llaitul werd na de publicatie van het interview gearresteerd. De inheemse Mapuche-bevolking strijdt al heel lang tegen de Chileense overheid, hun inzet is een gelijkwaardige behandeling.\n\nVolgens Van der Spek hebben Chileense media de meest opmerkelijke en provocatieve uitspraken van Llaitul uit zijn interview geïsoleerd en opgeblazen, waardoor ook de Chileense regering zich genoodzaakt voelde om commentaar te geven en actie te ondernemen.\n\nIn gesprek met het NPO Radio 1-programma Bureau Buitenland zegt Van der Spek dat de agenten na het interview onder meer bij hem thuis en bij het huis van zijn schoonfamilie hebben aangebeld. De agenten hadden een foto van de journalist bij zich en vroegen waar hij zich bevond.\n\nDe journalist, die als freelancer onder andere voor NRC en de Publieke Omroep werkt en sinds zes jaar in Chili woont, was ten tijde van het bezoek van de politie op vakantie.\n\nWaarom de agenten hem willen spreken weet Van der Spek niet precies: “We zijn naar je op zoek, maar we kunnen je niet vertellen waarom”, legde de Chileense politie telefonisch aan hem uit. Van der Spek maakt zich verder ook geen grote zorgen en wijst op zijn recht op bronbescherming. “Ze kunnen me hooguit als getuige oproepen.”",
    "Geloofsbrieven ambassadeurs Chili, Kenia en Koeweit": "Geloofsbrieven ambassadeurs Chili, Kenia en Koeweit\n\nZijne Majesteit de Koning ontvangt woensdagochtend 31 augustus op Paleis Noordeinde in Den Haag voor de overhandiging van hun geloofsbrieven achtereenvolgens de ambassadeur van de Republiek Chili, Z.E. Jaime Moscoso Valenzuela, de ambassadeur van de Republiek Kenia, H.E. Margaret Wambui Ngugi Shava, en de ambassadeur van de Staat Koeweit, Z.E. Ali Ahmad Ebraheem S. Aldafiri.\n\nDe ambassadeurs worden met een galarijtuig opgehaald en begeleid door een kamerheer van de Koning. De ambassadestaf rijdt mee in een blauw rijtuig. Bijrijders in galatenue begeleiden het galarijtuig. Voor en achter elke stoet rijden twee ruiters van de Bereden Marechaussee in ceremonieel tenue. De ambassadeurs zijn gekleed in jacquet of nationale dracht.\n\nBij Paleis Noordeinde staan een erewacht en een militaire kapel opgesteld. De erewacht bestaat uit een commandant en twee detachementen van het Commando Luchtstrijdkrachten. De muziek wordt verzorgd door het Orkest der Koninklijke Luchtmacht.\n\nBij het Paleis staan twee ereposten van de Koninklijke Marechaussee Brigade Den Haag. Na een eresaluut van vier roffels en het volkslied van het land van de ambassadeur volgt een inspectie van de erewacht en treedt de ambassadeur met gevolg naar binnen. Bij het vertrek van de ambassadeur volgen opnieuw vier ereroffels.\n\n\n\nRVD, nr. 224",
    "Chili verlengt noodtoestand na golf van geweld in het zuiden van het land": "De Senaat van Chili heeft dinsdag besloten om de noodtoestand in het zuiden van het land te verlengen. Die werd eerder afgekondigd na een aanhoudende golf van geweld die de regio teisterde. Het gaat om de zevende verlenging. Hierdoor kunnen de strijdkrachten de politie in de provincies Biobío, Arauco, Malleco en Cautín blijven ondersteunen.\n\nIn het zuiden van Chili worden regelmatig huizen en voertuigen in brand gestoken. Achter de aanvallen zouden radicale groeperingen zitten die behoren tot de inheemse Mapuchebevolking, die al tientallen jaren vechten om hun land terug te krijgen. In de afgelegen regio vinden ook regelmatig roofovervallen op vrachtwagens en schietpartijen plaats.\n\nTijdens de ambtstermijn van de conservatieve president Sebastián Piñera klonk er vanuit linkse hoek steeds kritiek op de noodtoestand, maar na de regeringswisseling vond de linkse regering van president Gabriel Boric echter ook geen oplossing voor het conflict en verlengde zij de noodtoestand steeds verder.\n\n“We zijn ons er volledig van bewust dat de noodtoestand niet de oplossing kan zijn”, zei minister van Binnenlandse Zaken Carolina Tohá. “Maar als Chilenen in angst leven, hun huizen niet in kunnen, geweerschoten horen en de politie niet komt, moeten we onze toevlucht nemen tot dit instrument.”",
    "WK-loting: Oranjemannen tegen Nieuw-Zeeland, Maleisië en Chili": "De Oranjemannen nemen het tijdens het WK in India op tegen Nieuw-Zeeland, Maleisië en Chili. Die landen werden donderdagochtend aan Nederland gekoppeld tijdens de loting in Bhubaneswar voor het toernooi dat van 13 tot 29 januari plaatsvindt.\n\nNieuw-Zeeland is op papier de lastigste klant voor Oranje in hun poule C. De Kiwi’s zijn de huidige nummer negen van de wereld en een vaste waarde op het WK. Ze reikten echter nog nooit verder dan de zevende plaats op het mondiale eindtoernooi. Maleisië, nu tiende van de wereld, is de runner-up van de laatste Asian Games. Op de laatste twee WK’s speelden de Aziaten een bijrol: daar werden ze slechts twaalfde en vijftiende.\n\nChili is de grote onbekende in de groep van Oranje. De Zuid-Amerikaanse formatie werd verrassend tweede op de laatste Pan-Amerikaanse Spelen en greep daardoor voor de allereerste keer een WK-ticket. Chili is van alle deelnemers het laagstgeklasseerde land, met hun 23ste plaats op de wereldranking. Nederland speelde in z’n rijke interlandhistorie maar één wedstrijd tegen Chili: in 1999 won Oranje in Santiago met grote cijfers: 1-12.\n\nGroepshoofd\n\nNederland was samen met India, Australië en België geplaatst als groepshoofd. Dat hield in dat deze toplanden elkaar niet konden treffen. Duitsland was het beste land in ‘pot 2’ en is op het WK gekoppeld aan titelhouder België, dat ook Japan en Zuid-Korea ontmoet.\n\nNet als bij het vrouwen-WK plaatst de poulewinnaar zich direct voor de kwartfinales. De nummer twee en drie spelen een cross-over om zich bij de beste acht te scharen.\n\nHet WK wordt gespeeld in zowel Bhubaneswar – waar ook het vorige WK plaatsvond – als in Rourkela. Het is nog onduidelijk in welke speelstad Oranje belandt. De organisatie van het toernooi gaf donderdag aan dat het speelschema binnen een paar dagen bekend wordt gemaakt.",
    "Nieuwe aflevering podcast Appie: Supermarktmoordenaar werd Jehova en vluchtte naar Chili": "In aflevering 5 van de podcast ‘Appie’ van De Gelderlander en AD vertelt maker Marc Adriani hoe de politie een list verzint om Appie A. toch te kunnen arresteren en naar Nederland te krijgen . Heeft Albert Heijn zelf wellicht ook druk uitgeoefend op de Chilenen? Kan de advocaat zijn uitlevering voorkomen?\n\nOnder de neus van de politie vluchtte supermarktmoordenaar Appie A. naar Chili. Met zijn riotgun schoot hij in mei 1990 medewerkers Rob en René van de Albert Heijn in Oosterbeek dood en liet hun collega Johan als derde zwaargewond achter. Nederland had in die jaren geen uitleveringsverdrag met dat Zuid Amerikaanse land. Hoe krijg je dan zo'n dader naar Nederland?\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nTimmeren\n\nEn hoe was Appie vroeger toen hij opgroeide in ‘t Gooi?, vraagt Adriani zich in de nieuwe aflevering van podcast Appie zich af? Hij bezoekt diens oude werkgever. Appie blijkt niet alleen een kickbokstalent te zijn, maar ook goed te kunnen timmeren. Zijn baas is blij met zijn timmermansgezel, al blijkt hij ‘een tobberig joch’, die het thuis niet makkelijk had.\n\nOp de scheepswerf in Loosdrecht zijn ze met stomheid geslagen als hun Appie de overvaller op de Appie van Oosterbeek blijkt te zijn. Zijn oude baas is totaal van de kaart, met stomheid geslagen. ,,Het was afschuwelijk. Dit kan niet waar zijn. Onbegrijpelijk, hard, naar, kwaad.” Zal Appie ooit de scheepswerf als vrij man oplopen?\n\nVolledig scherm Volkomen afgeschermd en geblinddoekt, begeleid door 8 politiemensen kwam Appie A. na zijn arrestatie op Schiphol aan. © ANP / ANP\n\nArrogante blik\n\nIn 1995 zien nabestaanden de schutter eindelijk de zittingszaal binnen komen. Ze huiveren, nu nog herinneren ze zijn ‘arrogante blik’. A. had een eeuwige bevroren glimlach op zijn gezicht.\n\nTijdens de rechtszaak was er gedreigd, alle deuren gingen op slot, vertelt Caro, de zus van Johan. Op de tribune zit ze vlak naast de moeder van Appie. ,,Zijn moeder kon er wellicht niets aan kunnen doen, maar zo voelde ik het wel.”\n\nAppie, de podcast van Marc Adriani over de gewelddadige overval op de Albert Heijn in Oosterbeek in 1990, is gemaakt voor De Gelderlander, AD en aangesloten regionale kranten. Appie is wekelijks te beluisteren via deze site en alle bekende streamingsplatforms, zoals Spotify en iTunes.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "De allerheetste afvalrace ooit: wie eet de pittigste peper tijdens Dutch Chili Fest in Eindhoven?": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Via Strijp naar WK Pumptrack in Chili: ‘First counts, second sucks’": "De Fransman Anaia Istil en de Belgische Aiko Gommers hebben zaterdag in Eindhoven een betaald ticket verdiend voor het WK Pumptrack, dat in november plaatsvindt in Chili. Maar een ‘oude man’ stal de show.\n\nHet Urban Sportpark aan de Halvemaanstraat ligt er gezellig bij. Zonnetje, typisch Nederlandse wolken, relaxte toeschouwers en een pumptrack, niet onbelangrijk.\n\nEr worden tijdens de wereldbekerwedstrijd in Strijp acht tickets vergeven voor het WK Pumptrack. Vier bij de mannen, vier bij de vrouwen. Alleen de twee winnaars krijgen de reis naar Chili vergoed. De nummers twee, drie en vier bij zowel de mannen als de vrouwen plaatsen zich ook voor het WK, maar zij moeten de reis zelf bekostigen.\n\nWereldkampioene\n\nWereldkampioene Gommers is de favoriete bij de vrouwen. ,,Stel dat ik tweede word”, zegt ze voor aanvang van de wedstrijden. ,,Zou ik dan als regerend wereldkampioene moeten betalen om naar het WK te gaan? Denk het niet.” Er doen maar zes vrouwen mee in Eindhoven, terwijl er tweeënvijftig mannen, vrijwel uitsluitend jonge gasten, deelnemen. Vreemde eend in de bijt: de 51-jarige Jeffrey Bignell. De Deurnenaar heeft al meerdere sportlevens achter de rug. Twintig keer Nederlands kampioen skiën op het onderdeel freestyle moguls, skiën tussen vervelende hobbels. En hij was 35 jaar geleden wereldkampioen BMX voor 16-jarigen. ,,Ik zal hier niet winnen, maar ik ga het de jonkies wel moeilijk maken.”\n\nDe korte variant van pumptrack is een soort BMX-baan met een aaneenschakeling van kombochten en bulten. Hierop kun je al pompend met je armen en benen, rondjes rijden zonder te trappen. De pumptrack in Eindhoven behoort tot de moeilijkste banen van Europa. ,,Dat is in mijn voordeel” aldus Bignell, die in het dagelijks leven sportles geeft aan patiënten van forensisch psychiatrisch centrum De Rooyse Wissel in Oostrum. ,,Die jonge gasten hebben meer snelheid, maar die moeten ze wel kwijt kunnen op zo’n technisch moeilijke baan.”\n\nBignell werd geboren in Den Haag. ,,We waren elk weekeinde op camping De Kanthoeve in Bakel. En mijn ouders gingen stappen in Deurne. Naast café De Zanzibar kwam een pand vrij. Ze kochten het. Mijn pa en ma begonnen er een poelierswinkel. Dat was 43 jaar geleden.”\n\nQuote First counts. Second sucks.\n\nHij wordt 13e in de kwalificatie. ,,Kan beter”, zegt-ie. Zijn grootste teleurstelling in het leven? ,,Dat ik me nooit plaatste voor de Olympische Spelen. Toen BMX olympisch werd, was ik 37. Geen Peking voor mij. Als ik niet kan sporten, loopt mijn batterij leeg. Ik ben ook ontzettend competitief. First counts, second sucks. Wanneer ik verlies, ga ik net zolang trainen tot ik win. Vinden sommige mensen niet leuk, maar daar geef ik niks om. Zo werkt topsport.”\n\nBignell legt uiteindelijk knap beslag op de 15e plaats. ,,Verdorie”, roept-ie met een knipoog. ,,Twee plekken ingeleverd. Belangrijker: samen met een paar vrienden probeer ik een pumptrack in Deurne te realiseren. Zou leuk zijn voor de jeugd. Je ziet die jonge gasten weleens denken: wat komt die ouwe lul hier doen? Maar als je 15e in een veld van 52 wordt, keer je met een gerust hart terug naar Deurne.”",
    "Derk Bolt vertrekt naar Chili in nieuwe aflevering Spoorloos": "De geadopteerde Ana werd in Chili geboren met een open gehemelte. Haar moeder kon haar niet voeden en voor operaties had ze geen geld. Jaren later is Ana nieuwsgierig naar haar biologische familie. Derk Bolt gaat in deze aflevering van Spoorloos voor haar op zoek.\n\nVoor de tweede week op rij gaat Spoorloos op zoek naar familie in Chili. Dit keer draait het om die van Ana. Ze is in het land geboren met een open gehemelte, waardoor haar moeder haar niet goed kon voeden. Voor operaties had ze immers geen geld.\n\nAdoptie naar Nederland\n\nBaby Ana kwam ondervoed in een weeshuis terecht, maar na enkele jaren werd ze geadopteerd door een Nederlands stel. Zij voedden haar beschermend op en konden de operaties wel betalen. Jaren later is Ana nieuwsgierig naar haar biologische familie.\n\nDerk Bolt\n\nDerk Bolt gaat voor haar naar Chili, waar hij onder andere in de archieven van een kerkhof zoekt. En dat bevalt hem wel. “De computer is een handige uitvinding, maar tig keer leuker is het om informatie uit door muizen aangevreten mapjes in stoffige archieven te vissen.”",
    "Beluister hier de nieuwste aflevering van podcast Appie: Jehova's en een vlucht naar Chili": "podcastIn aflevering 5 van de podcast Appie vertelt maker Marc Adriani hoe de politie een list verzint om Appie A. toch te kunnen arresteren en naar Nederland te krijgen. Heeft Albert Heijn zelf wellicht ook druk uitgeoefend op de Chilenen? Kan de advocaat zijn uitlevering voorkomen?\n\nOnder de neus van de politie vluchtte supermarktmoordenaar Appie A. naar Chili. Met zijn riotgun schoot hij in mei 1990 medewerkers Rob en René van de Albert Heijn in Oosterbeek dood en liet hun collega Johan als derde zwaargewond achter. Nederland had in die jaren geen uitleveringsverdrag met dat Zuid-Amerikaanse land. Hoe krijg je dan zo'n dader naar Nederland?\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nTimmeren\n\nEn hoe was Appie vroeger toen hij opgroeide in ’t Gooi? In deze aflevering van de podcast bezoeken we zijn oude werkgever. Appie blijkt niet alleen een kickbokstalent te zijn, maar ook goed te kunnen timmeren. Zijn baas is blij met zijn timmermansgezel, al blijkt hij ‘een tobberig joch’, die het thuis niet makkelijk had.\n\nOp de scheepswerf in Loosdrecht zijn ze met stomheid geslagen als hun Appie de overvaller op de Appie van Oosterbeek blijkt te zijn. Zijn oude baas is totaal van de kaart, met stomheid geslagen. ,,Het was afschuwelijk. Dit kan niet waar zijn. Onbegrijpelijk, hard, naar, kwaad.” Zal Appie ooit de scheepswerf als vrij man oplopen?\n\nArrogante blik\n\nIn 1995 zien nabestaanden de schutter eindelijk de zittingszaal binnen komen. Ze huiveren, nu nog herinneren ze zijn ‘arrogante blik’. A. had een eeuwige bevroren glimlach op zijn gezicht. Tijdens de rechtszaak was er gedreigd, alle deuren gingen op slot, vertelt Caro, de zus van Johan. Op de tribune zit ze vlak naast de moeder van Appie. ,,Zijn moeder kon er wellicht niets aan kunnen doen, maar zo voelde ik het wel.”\n\nWekelijks verschijnt op zaterdagochtend een nieuwe aflevering van deze podcast. Beluister deze via onze site, of abonneer je via Spotify of iTunes.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "FIFA behandelt morgen beroep Chili in zaak-Byron Castillo": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Airbus en Ecocopter partner voor lancering stedelijke luchtmobiliteitsdiensten in Ecuador, Chili en Peru": "",
    "Jazzpianist uit Heule woont en werkt al tien jaar in Chili": "Jasper Huysentruyt is een jazzpianist uit Heule, die al meer dan tien jaar woont en werkt in Chili. Als artiest is zijn Jasper Huysentruyt Trio uitgegroeid tot een begrip in de jazzwereld.\n\nHet Trio is net terug uit Tsjechië, van een tournee daar. In Harelbeke krijgt het publiek een voorsmaakje van de nieuwe plaat Mitas Blues, waarmee ze gaan toeren in Chili. En wie weet komt Jasper de komende jaren wel vaker eens naar huis. Nu was dat alweer een paar jaar geleden. Bekijk het verslag hierboven.",
    "Anglo American verlaagt vooruitzichten koperproductie Chili voor boekjaar 22": "",
    "Geruchtenoverzicht: welke headliners sieren de affiche van Pinkpop 2023?": "Share\n\nHet festivalseizoen is officieel nog niet eens afgelopen en het is alweer tijd om vooruit te kijken. Na een prachtige 2022-editie kan het speculeren beginnen. Wie worden de headliners van Pinkpop 2023? Er lijken in ieder geval genoeg grote artiesten tourplannen te hebben. Zo zijn onder andere Muse, Beyoncé en Red Hot Chili Peppers grote geruchten voor het Limburgse festival.\n\nWat een geweldige editie was Pinkpop 2022. De drie afsluiters in Landgraaf deze zomer waren niemand minder dan Metallica, Pearl Jam en Imagine Dragons. En hoewel dat nog maar kort geleden lijkt, vliegen de touraankondigingen je al om de oren. Zo delen grote acts als Coldplay en Rammstein hun plannen voor 2023 al vroeg in de zomer. Pinkpop 2023 met één van deze headliners kan in ieder geval al niet meer stuk.\n\nBeyoncé\n\nWho run the world? Juist ja, girls, en dan in het bijzonder Beyoncé. Een nieuw album, een arsenaal aan hits, is er nog meer aanleiding om Queen B op Pinkpop 2023 te verwachten? Absoluut, het is namelijk al lang geen geheim meer dat de zangeres ergens bovenaan het wensenlijstje van festivaldirecteur Niek Murray staat. Alsof dat nog niet genoeg is; er lijkt ook een touraankondiging van Beyoncé aan te komen.\n\nPhoto Credits: Pavel Suslov / Warner Records Press\n\nRed Hot Chili Peppers\n\nHet is in 2023 alweer zeven jaar geleden dat onze favoriete rockband uit Californië op Pinkpop stond. Anthony Kiedis, Flea en hun vrienden zouden op Pinkpop 2021 spelen, maar die editie ging niet door. We hebben dus nog een optreden van Red Hot Chili Peppers te goed in Limburg.\n\nDat de vaandeldragers van de funk rock nog altijd in trek zijn bewijst hun uitverkochte show in het Goffertpark in juni. En afgelopen zomer sloot de alternatieve rockgroep nog Rock Werchter af. By the way, hadden we al gezegd dat gitarist John Frusciante zijn weg terug naar de band heeft gevonden?\n\nPhoto Credit: Kamiel Scholten / Festileaks\n\nArctic Monkeys\n\nDit jaar een nieuw album, The Car, volgend jaar een festivaltour? Alex Turner en zijn vrienden uit Sheffield zijn de weg naar Nederland in ieder geval niet vergeten na de coronapandemie. Zo waren ze afgelopen festivalzomer nog één van de grootste namen in Biddinghuizen. Het zou voor Arctic Monkeys de derde keer op Pinkpop zijn. Op Pinkpop 2014 sloten de Britse indierockers ook al een dag af. Hun Lowlands-show gemist en benieuwd naar hoe een show er anno 2022 uitziet? Check hier de beelden van wat Arctic Monkeys in hun thuisland nog altijd losmaakt.\n\nThe Weeknd\n\nNaast al dat gitaargeweld heeft Pinkpop laatste jaren ook vaak één pop-headliner. Imagine Dragons in 2022, Mumford and Sons in 2019, Bruno Mars in 2018 en Justin Bieber in 2017 bijvoorbeeld. Met The Weeknd zou Pinkpop 2023 een enorme vis binnenhalen.\n\nDe Canadese R&B-artiest lijkt deze zomer in Europa te zijn. Zo heeft hij zijn twee optredens in de Ziggo Dome afgelast ‘om grotere shows te doen’. En waar vind je nou een grote menigte, zo’n 60.000 man bij elkaar, om voor op te treden? Zou Starboy himself het adres van Megaland al in z’n telefoon hebben gezet?\n\nRage Against the Machine\n\nZe zouden op dit moment touren door Europa maar een afgescheurde achillespees gooit roet in het eten. Het illustreert de intensiteit van de band van Zach de la Rocha maar weer eens. Maar als je volgend jaar een kleine omweg langs Pinkpop 2023 maakt vergeven we je dat maar al te graag Zach.\n\nBijna 30 jaar later zou een mooie tijd zijn om de aardbeving nog eens over te doen voor de rockgroep. Want nieuw werk heeft Rage Against the Machine al ruim 20 jaar niet meer gemaakt. Maar wat maakt dat uit als iedereen nog altijd losgaat op tracks als ‘Bombtrack’, ‘Guerrilla Radio’, ‘Bulls on Parade’ en ‘Killing in the Name’?\n\nTaylor Swift\n\nIn 2023 is haar laatste concert op Hollandse bodem alweer acht jaar geleden. Een festivalshow van Taylor Swift heeft zelfs nog nooit plaatsgevonden in Nederland. Ook in 2020 niet. Toen was het de bedoeling dat de popzangeres zou verschijnen op onder andere Werchter Boutique, Glastonbury en Roskilde. Door de coronapandemie gingen deze optredens niet door.\n\nDe zangeres heeft daarentegen zeker niet stil gezeten. In 2020 bracht ze niet één maar twee albums uit, met een indie folk-sound. En alsof dat nog niet genoeg is, komt er in 2023 alweer een volgende plaat aan. Genoeg nieuwe songs om voor te komen stellen op Pinkpop 2023 als je het ons vraagt.\n\nRobbie Williams\n\nIn 2015 was Robbie Williams een verrassende headliner in Landgraaf. Na enkele jaren zonder tournees en nieuwe muziek komt de Engelse popster in 2023 weer terug naar Nederland. In een interview met Veronica Magazine geeft hij aan dat hij volgend jaar weer op gaat treden in ons land.\n\nDe nieuwe tournee staat in het teken van een nieuw album en een zilver jubileum. Ter ere van zijn 25-jarig bestaan als solo-artiest brengt Robbie Williams op 9 september het album XXV uit. Op dit album worden de grootste hits uit zijn discografie in een nieuw jasje gestoken met behulp van het Nederlandse Metropole Orkest. Zou deze bijzondere samenwerking ook te zien kunnen zijn op Pinkpop 2023?\n\nU2\n\nJe hebt van die artiesten die eigenlijk te groot zijn voor festivals maar elk jaar weer in de geruchtenlijstjes opduiken. Bijvoorbeeld U2, nog altijd de grootste band die Ierland ooit voortbracht. Dit jaar lijken de geruchten rond Bono & co wel iets concreter. Zo zou de groep aan hun tourcrew hebben laten weten om de periode rond juni 2023 vrij te houden.\n\nU2 stond in hun begindagen op Pinkpop, in 1981 was dat, inmiddels al meer dan 40 jaar geleden. Hoe mooi zou het zijn om zo’n legendarische band na zo’n lange tijd een terugkeer te zien maken? Fleetwood Mac liet in 2019 al zien dat dat een enorm succes kan zijn. ‘I Will Follow’, een nummer van het debuutalbum Boy, wordt net als toen nog bijna elke liveshow gespeeld.\n\nMeepraten over Pinkpop 2023\n\nHet is nog te vroeg om met zekerheid te zeggen wie en of er één van deze namen op Pinkpop 2023 verschijnt. Maar wat is er nou leuker dan alvast te speculeren? Zie je jouw favoriet er niet tussen staan maar ben je er heilig van overtuigd dat je gelijk hebt? Overtuig je mede Pinkpop-liefhebbers op het Festileaks-forum.\n\nWil jij helemaal snel de laatste updates horen? Via de Festileaks App ben je als eerste op de hoogte: je krijgt dan een pushbericht bij groot concert- en festivalnieuws. Download ‘m in de App Store of Play Store.",
    "Jorrit Smink uit Haren werd trainer van Forward én The Knickerbockers na een voetbalavontuur van 15 jaar in Chili. 'Toen ze eindelijk doorhadden dat ik niet Ronald Koeman was, mocht ik toch blijven'": "Leest u al de (digitale) krant? Dan heeft u waarschijnlijk recht op het lezen van PREMIUM. Registreer u dan eenmalig en log in om toegang te krijgen.\n\nHeeft u al een account? Dan kunt u hieronder eenvoudig inloggen om dit PREMIUM-artikel te lezen.\n\nE-mailadres\n\nWachtwoord",
    "Rotterdam mee in jacht naar handelsroutes voor groene waterstof": "Energie\n\nRotterdam mee in jacht naar handelsroutes voor groene waterstof\n\nDe Rotterdamse haven jaagt in de hele wereld op nieuwe handelsroutes voor groene waterstof. Van Chili tot Oman en van Namibië tot Colombia: het lichtste element van het universum moet straks van over de hele wereld naar Nederland worden gehaald om de industrie te vergroenen en Europese klimaatdoelen te halen. Maar kan het economisch wel uit? ‘Het is een onwaarschijnlijk grote uitdaging.’",
    "De Volkskrant": "",
    "": ""
}