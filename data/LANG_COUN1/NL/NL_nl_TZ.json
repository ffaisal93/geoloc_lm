{
    "Voor studie naar Tanzania: 'Kinderen sliepen op straat'": "Mwanza\n\nTickets werden geboekt, verblijven werden geregeld en afspraken werden gemaakt. Drie weken geleden stapte het drietal op het vliegtuig. Op naar Tanzania. Op naar de niet-gouvernementele organisatie Upendo Daima, die actief is in Mwanza en straatkinderen een beter leven geeft. Met als doel: ervoor zorgen dat Upendo Daima, die afhankelijk is van donaties, een stabiele en regelmatige bron van inkomsten op kan bouwen.\n\nHoe? Tobias legt uit: “In Nederland hadden we een concept bedacht op basis van de informatie die we hadden gekregen. We wilden een netwerk opzetten waarbij kinderen met verschillende bedrijven in contact zouden komen. We wilden ze aan het werk zetten zodat ze geld konden verdienen. Maar eenmaal in Tanzania bleken de kinderen veel te jong.”\n\nEn dus werden alle ideeën omgegooid. “Je gaat naar Tanzania met een plan”, legt Annika uit. “Je weet welke interviews je wilt houden, wie je wilt spreken. Maar als je daar bent, realiseer je je dat de plannen geen zin hebben. Het zijn echte mensen waar je mee te maken hebt, geen nummertjes. Ze hebben ons uitgenodigd in hun huis, voor ons gekookt. We zijn anders naar dingen gaan kijken en hebben veel meer motivatie gekregen.” [Tekst gaat verder onder de foto]",
    "Lied over Tanzania leidt tot ongemakkelijk moment op Opening Academisch Jaar": "Niet alle aanwezigen op de Opening van het Academisch Jaar konden lachen om de opvoering van het lied ‘Tanzania’ door Katinka Polderman. De cabaretière zong het nummer vlak na het uitreiken van de internationaliseringsprijs aan een opleidingsprogramma dat veel studenten en partners heeft in Afrikaanse landen. ‘Dit was een ongelukkig moment.’\n\nMaandagmiddag, de Vereeniging. Cabaretière Katinka Polderman sluit de Opening van het Academisch Jaar van de Radboud Universiteit af. Ze begint haar optreden met Tanzania, een lied waarin ze de stem van een Nederlander vertolkt die zich afvraagt wat er met diens gecollecteerde geld voor Tanzania is gebeurd.\n\nEen deel van de zaal lacht, een ander deel schuifelt ongemakkelijk op de stoel. Een van hen is Sara Kinsbergen. De universitair docent ontwikkelingsstudies en AMID Young Professional programmadirecteur heeft even daarvoor de Internationaliseringsprijs in ontvangst mogen nemen. ‘Met ons AMID Young Professional programma proberen wij bij te dragen aan het dekoloniseren van internationale samenwerking, zegt Kinsbergen. ‘Wij proberen voorbij te gaan aan het traditionele Noord-Zuid-denken.’\n\nBij de prijsuitreiking werd een filmpje getoond van twee ‘change agents’ uit Kenia en Oeganda. Daarin leggen ze uit hoe zij via het AMID Young Professional programma worden klaargestoomd om de duurzame ontwikkelingsdoelstellingen te halen. Meteen daarna komt Polderman het podium op. ‘We hebben het net over Kenia gehad, laten we het nu over Tanzania hebben’, zegt ze aan het begin van haar optreden, waarna ze het ironisch bedoelde lied inzet.\n\nDekoloniseren\n\nBijzonder hoogleraar Ontwikkelingssamenwerking Dirk-Jan Koch voelde zich boos tijdens de opvoering van het nummer. ‘De beeldvorming van Afrika en Afrikanen is een van de grootste problemen in de ontwikkelingsstudies en ontwikkelingssamenwerking’, zegt hij. ‘Wij werken aan een gelijkwaardige benadering. Precies daarvoor hebben we de internationaliseringsprijs gewonnen. De stereotyperingen in het lied sloegen als een tang op een varken.’\n\n‘De stereotyperingen in het lied sloegen als een tang op een varken’\n\nHet scheelde zelfs geen haar of de AMID-laureaten hadden een livestream geregeld voor hun collega’s en studenten in Kenia en Oeganda, vertelt Kinsbergen, zodat ze de prijsuitreiking konden volgen. ‘Achteraf ben ik blij dat we dat niet hebben gedaan. Onze collega’s hadden zich zeker onbegrepen gevoeld.’\n\nDe twee sociale wetenschappers benadrukken dat het optreden van Polderman, die vorig jaar nog artist in residence was aan de Radboud Universiteit, wellicht een ongelukkige samenloop van omstandigheden was. ‘Ik geloof dat iemand als Katinka Polderman ons aan het denken kan zetten op een manier waarop andere mensen dat niet kunnen’, zegt Kinsbergen. ‘Dat deed ze bijvoorbeeld heel goed met haar laatste lied, over idealen. Maar de beeldvorming die ze schetst over een land zoals Tanzania is nog zo alomtegenwoordig dat ik me afvraag of de boodschap overkomt.’\n\nKoloniale sentimenten\n\nOok Johan Oosterman, die Polderman voor het Gelders Erfgoedfestival naar de campus haalde, voelde naar eigen zeggen dat het wrong bij de opvoering van het nummer Tanzania. ‘Bij een paar mensen in mijn omgeving zag ik dat ook’, zegt hij. Oosterman heeft een idee waar het verkeerd liep: ‘Bij het tweede en derde nummer legde Polderman op voorhand de ironie uit, bij het eerste niet. Na de Internationaliseringsprijs voelde dat haast als ongepast.’\n\nMaar de programmadirecteur van Radboud Erfgoed neemt het ook op voor de cabaretière. ‘Wie even doordacht, wist toch dat het niet de mening van Katinka was, maar van de persona die ze daar neerzette: de keurige burger die vindt dat we na zoveel steun aan Tanzania wel een bedankje verdiend hebben. Het spotte met latente koloniale sentimenten die nog volop bestaan. Ik ken Katinka wel een beetje en ik kan me goed voorstellen dat ze wilde dat we ons er ongemakkelijk bij zouden voelen.’\n\nDiversiteit en inclusie\n\nUniversitair docent Ivo Nieuwenhuis schrijft cabaretrecensies voor dagblad Trouw en werkt aan een boek over humorschandalen, dat in mei 2023 verschijnt. In de opvoering van Tanzania op de Opening van het Academisch Jaar herkent hij wel een paar mechanismen van een dergelijk schandaal.\n\nDe neerlandicus wijst erop dat Tanzania een ouder liedje is in het oeuvre van Polderman, het staat al op de cd Polderman Kachelt Door uit 2011. ‘Onderwerpen als diversiteit en inclusie spelen vandaag meer dan tien jaar geleden,’ zegt hij. ‘Nummers van cabaretiers die vroeger grappig werden gevonden, worden vandaag soms als problematisch gezien. Daarom zegt men nu soms van een nummer: dit kan niet meer.’\n\n‘Onderwerpen als diversiteit en inclusie spelen vandaag meer dan tien jaar geleden’\n\nToch meent Nieuwenhuis dat een nummer als Tanzania nog altijd prima zou passen in een theatershow van Polderman. ‘Dan wordt het sneller als een onschuldig nummer gezien’, zegt hij. ‘Maar bij de Opening van het Academisch Jaar, voor een deels internationaal publiek waarvan niet iedereen bekend is met haar oeuvre, ligt het gevoeliger. Dat kan leiden tot een situatie waarin mensen zich ongemakkelijk voelen, en dat is gebeurd.’\n\nVrije opdrachten\n\nDe inhoud van het optreden van Polderman was vooraf niet bekend bij het college van bestuur van de Radboud Universiteit. Dat hoeft ook niet, zegt universiteitswoordvoerder Martijn Gerritsen. ‘Het college van bestuur blijft waarde hechten aan het verstrekken van vrije opdrachten aan kunstenaars voor een bijdrage aan de opening van het academisch jaar.’\n\nVolgens de woordvoerder heeft het college van bestuur begrepen dat er gemengde reacties waren na afloop van het optreden van Katinka Polderman. ‘Kunst is altijd voor meerdere uitleg vatbaar en het is goed dat daarover discussie kan zijn’, zegt hij. Op de vraag wat het college zelf van het optreden vond, wil hij niet ingaan.\n\nKatinka Polderman: ‘De context was niet ideaal’ ‘Natuurlijk is het niet mijn bedoeling om mensen verdrietig of kwaad te maken met mijn liedjes’, zegt Katinka Polderman. ‘Ik wil gewoon bijdragen aan een mooie middag.’ Polderman had op voorhand wel een uitdraai gekregen van de Opening van het Academisch Jaar, maar ze wist niet aan wie de internationaliseringsprijs zou worden uitgereikt. ‘Pas in de coulissen hoorde ik dat de prijs naar AMID ging en hoorde ik het woord ‘Nairobi’ vallen, aldus Polderman. ‘Dat ligt dicht bij Tanzania, dus zo kan ik een mooi bruggetje maken, dacht ik nog. Helaas pakte het anders uit.’ Ter plekke had Polderman niet echt in de gaten dat er iets verkeerd liep. ‘De zaal was goed gevuld, ik denk dat een groot deel bekend was met mijn repertoire’, aldus de cabaretière. ‘Zij schrokken wellicht niet van het nummer. Ook tijdens mijn signeersessie achteraf kreeg ik geen negatieve reacties, iemand gaf me nog een compliment over Tanzania. Wie zich gekwetst voelt door wat ik breng, mag me daar op aanspreken. Ik sta altijd open voor het gesprek.’ De cabaretière wil graag nog even uitleggen waar het nummer Tanzania over gaat. ‘Ik ben opgegroeid in de jaren tachtig’, zegt ze. ‘Tanzania was toen alomtegenwoordig in de media, overal werden collectes georganiseerd. Nu hoor je er niets meer over, we hebben onze aandacht verloren, terwijl de situatie waarschijnlijk nog even schrijnend is.’ Cabaret gaat volgens Polderman om vorm en inhoud. ‘Wat betreft de vorm is Tanzania een Zangeres Zonder Naam-achtig lied, een echte smartlap. Buitenlanders zijn hier niet mee bekend en kunnen hierom gekwetst zijn. Die context is belangrijk. Doordat het lied na de prijsuitreiking kwam leek het een speciaal voor de gelegenheid geschreven lied. En in die context snap ik achteraf goed dat het verkeerd begrepen wordt.’ In de loop der tijd heeft Polderman overigens wel een aanpassing gedaan aan het nummer. In een oude versie op YouTube gebruikt ze het n-woord wanneer ze het over Tanzanianen heeft. ‘Vijftien jaar geleden was die beladenheid minder, er stond niemand bij stil’, aldus de cabaretière. ‘Inmiddels heb ik het woord vervangen door ‘luitjes’, daar ging een bewustwordingsproces aan vooraf.’",
    "Tanzania": "Zomerfotowedstrijd\n\nTanzania\n\nwo 31 aug, 07:52\n\nSLIEDRECHT Yvonne van der Hel stuurde deze fotocollage: ,,Hierbij een fotocollage van een onvergetelijke vakantie in Tanzania. Met dank aan mijn broer, schoonzus en nicht dat ik zomaar mee mocht! Terwijl m’n broer en nicht de Kilimanjaro hebben beklommen, zijn mijn schoonzus en ik op safari geweest, hebben we een koffieplantage bezocht (waar we het hele proces van pluk tot koffie zetten mochten doen) en zijn we naar een waterval geweest. Ook waren we bij een Masai stam. Daarna hebben we met z’n vieren met een luchtballon boven de Serengeti gevlogen. En we hebben de Big 5 gespot…….zelfs twee neushoorns….dat bleek toch wel bijzonder te zijn. En na alle indrukken hebben we op Zanzibar gerelaxed. In één woord fantastisch!?\n\nHeb je ook een leuke vakantiefoto (of video)? Stuur deze dan naar kompas.sliedrecht@bdu.nl en maak aan het einde van de vakantie kans een cadeaubon van €75,00 van Kathy’s Restaurant, Stationsstraat 2, Hardinxveld-Giessendam, restaurantkathys.nl. En wie weet sta je binnenkort wel in de papieren editie en natuurlijk online.",
    "Leerlingen VTI Brugge trekken naar Tanzania voor renovatie plaatselijke school: “Ondanks toewijding ontbreekt het fondsen om school te onderhouden”": "West-Vlaanderen De winkeltest in Auchan en vier West-Vlaam­se supermark­ten: “Kar met 22 producten is tot 50 euro goedkoper. En met de huidige brandstof­prij­zen haal je dat er zelfs vanuit Zeebrugge uit”\n\nIn Auchan in Roncq, net over de grens, spreekt men West-Vlaams. Al jaar en dag is dat zo, maar met de huidige energie- en prijzencrisis zie je er nóg meer winkelkarren vol cola, water of wijn richting kustprovincie vertrekken. Is het verschil dan echt zo groot, met de minder sterke inflatie bij onze zuiderburen? En kan je met de huidige brandstofprijzen alleen al je rit uitsparen vanuit Veurne, Zeebrugge of Tielt? Wij deden de test op dezelfde dag in Frankrijk en in vier West-Vlaamse supermarkten. En kregen er nog een resem tips van expert Gino Van Ossel bovenop.\n\n23 september",
    "Fundraiser by Sophie Nieuwenhuijs : Damloop: Bijdrage aan middelbare school Tanzania": "Wil jij bijdragen aan het bouwen van een middelbare school in Tanzania? Sponsor team Jobbey met €1,- per kilometer tijdens de Damloop!\n\nHey, wij zijn Sophie, Rogier en Tristan van Jobbey Detachering. Dit is hét team dat de Dam-tot-Damloop 2022 (16 kilometer) gaat rennen om geld in te zamelen voor de bouw van een middelbare school in Ngababo, Tanzania.\n\n\n\n\n\nDeze school is hard nodig omdat er zich momenteel in het gehele gebied maar één andere middelbare school bevindt. Hierdoor kunnen veel kinderen niet naar school. Daarbij is het zeker voor meisjes belangrijk kans op scholing te krijgen. Ongeschoolde meisjes worden namelijk vaker op een jonge leeftijd uitgehuwelijkt dan meisjes die naar school gaan. Met de komst van deze middelbare school kunnen er ieder schooljaar 40 kinderen doorstromen vanaf de basisschool. Dit zal hun toekomst iets kansrijker maken.\n\n\n\n\n\nDit schoolproject is opgezet en wordt georganiseerd door Stichting Moving Mountains . Teamleden van deze stichting hebben vorig jaar met eigen ogen gezien hoe kansarm de toekomst van kinderen daar is. Voor hen werd al snel duidelijk dat de behoefte bij een extra middelbare school ligt.\n\n\n\n\n\nWij werken samen met Moving Mountains en zullen dan ook alle donaties aan hen overmaken. Recentelijk heeft Jobbey €5.000 voor dit schoolproject gedoneerd. Nu is het ons doel om met z'n drieën de Damloop te rennen en €500,- op te halen. Want ja, voor zo'n mooi doel mogen alle hens aan dek. Help jij ook mee?\n\n\n\n\n\nGroetjes,\n\n\n\n\n\nTeam Jobbey",
    "Fundraiser by Elise Braun : Speel- en lesmateriaal voor kinderen in Tanzania": "Lieve allemaal,\n\n\n\n\n\nMijn naam is Elise Braun en ik ben 18 jaar. Volgend schooljaar ben ik van plan om geneeskunde te gaan studeren in Utrecht. In mijn tussenjaar ga ik eind september voor 3 maanden vrijwilligerswerk doen in Arusha, Tanzania.\n\n\n\n\n\nOp een basisschooltje ga ik leraren ondersteunen met het geven van Engelse les en leerlingen helpen met hun schoolwerk. Ook zal ik (naschoolse) sport- en spelactiviteiten organiseren. Daarnaast zal ik ook een aantal weken als vrijwilliger patiënten verzorgen in het Meru District Hospital.\n\n\n\n\n\nIk zal veel leren van deze ervaringen, maar ik wil graag een grotere impact leveren. Daarom wil ik geld inzamelen om speel- en lesmateriaal aan te schaffen zoals potloden, schriftjes, spelletjes, Engelse boeken en buitenspeelmateriaal.\n\nHierdoor kunnen de kinderen naast enkel klassikaal les, ook spelenderwijs leren.\n\nOm de lokale economie daar te stimuleren en te ondersteunen kies ik ervoor om de spullen in Tanzania te kopen.\n\n\n\n\n\nNaast het aanschaffen van speel- en lesmateriaal zal ik het overige geld doneren aan het ziekenhuis. De meeste patiënten zijn financieel niet draagkrachtig en komen uit zeer arme families. Het ziekenhuis wordt vanuit de overheid aangestuurd en biedt de zorg voor patiënten tegen een kleine vergoeding aan. Ze kunnen elke euro goed gebruiken om zoveel mogelijk mensen te helpen.\n\n\n\n\n\nJe zou mij, maar vooral de kinderen in Arusha en de patiënten in het ziekenhuis ontzettend helpen door middel van een donatie.\n\n\n\n\n\nFoto's volgen t.z.t. op PolarSteps.\n\n\n\n\n\nLiefs,\n\nElise",
    "Bokser slaat nergens op: ref stopt te passieve partij en legt uit hoe het moet": "Zodra een bokser zich eenmaal ín de ring bevindt, kan de vechter beter gaan knokken. De Tanzaniaan Makali Mawe deed dat afgelopen zaterdag niet in zijn partij tegen het mede-licht middengewicht Joseph Maigwisya (6-0). De scheidsrechter had al gauw genoeg van de passieve Mawe en stopte het gevecht na een halve minuut.\n\nMawe (3-5-1) leek tegen Maigwisya niet de intentie te hebben om te boksen. Toen de arbiter het aanwezige publiek in het Container Park in Kibaha niet langer wilde voorzien van een eenzijdig gevecht, gaf hij Mawe een standje.Op beelden van Mbuyu Studios is te zien hoe de scheidsrechter hem bij zich riep, waarna Mawe aan leek te geven niet meer verder te willen vechten. Ook leek hij Mawe daarvoor in handgebaren duidelijk te maken dat hij wél iets moest doen. Merkwaardig!",
    "Team Ebbies fietst de Africa Classic": "Team Ebbies fietst de Africa Classic\n\nwo 21 sep, 09:27\n\nVoorlezen Sport\n\nEen mountainbikeavontuur rondom de Kilimanjaro\n\nEEFDE - Een fietstocht van zo’n vierhonderd kilometer met in totaal vierduizend hoogtemeters in zes dagen afleggen door het warme Tanzania. Team Ebbies uit Eefde, bestaande uit de zusjes Annelien van Zeijts en Johanneke van Hooijdonk (meisjesnaam: Ebbink) durft deze uitdaging aan te gaan. In oktober nemen zij deel aan de Africa Classic, een tocht voor de stichting Amref Flying Doctors.\n\nAfrica Classic\n\nDe Africa Classic is een zesdaagse mountainbiketocht rondom de Kilimanjaro, de hoogste berg van Afrika, in het noorden van Tanzania. De tocht voert over brede paden van rood zand en vulkanisch gesteente, langs baobab bomen, over savannes en door een groot wildlife gebied. Onderweg bezoeken deelnemers projecten van Amref Flying Doctors, waarvoor je als deelnemer geld inzamelt.\n\nAmref Flying Doctors\n\nDeze fantastische uitdaging, die van 8 t/m 15 oktober 2022 plaatsvindt, kwam op hun pad doordat de jongste telg van de familie, Margriet Ebbink, werkt bij Amref Flying Doctors. Amref werkt aan een gezond en sterk Afrika. Want wie gezond is kan beter voor zichzelf zorgen en ontsnappen aan armoede. Amref is de grootste Afrikaanse gezondheidsorganisatie en gaat uit van de kracht van de Afrikaanse bevolking zelf. Met het hoofdkantoor in Nairobi, Kenia werkt Amref aan Afrikaanse oplossingen voor Afrikaanse problemen. Bij alles wat Amref doet, gaan zij uit van de behoefte en kracht van de bevolking zelf. Veranderingen die blijvend zijn, komen van binnenuit tot stand. Samen met de lokale bevolking zoeken zij naar praktische oplossingen die de gemeenschap zelf kan uitvoeren en voortzetten. Zo kunnen zij op eigen kracht hun leven gezonder maken.\n\nEen belangrijk onderdeel van het werk van Amref is het opleiden van lokale zorgverleners. Zij geven voorlichting aan de gemeenschap en verwijzen door naar klinieken. Amref leidt ook verpleegkundigen op. In Tanzania zijn er, net als in Nederland, opgeleide verpleegkundigen nodig om gezondheidszorg aan iedereen te kunnen bieden. Er is alleen een groot tekort aan zorgverleners. Annelien zegt: “Ik ben zelf verpleegkundige en weet uit ervaring hoe waardevol het is om die zorg te kunnen bieden”. Met Johanneke die ook actief werkzaam is in de zorg, zijn de zusjes erop gebrand zoveel mogelijk sponsorgeld op te halen om opleidingen voor verpleegkundigen te kunnen betalen.\n\nSponsorwerving\n\nOm deel te mogen nemen aan de Africa Classic, dien je als deelnemer minimaal vijfduizend euro sponsorgeld op te halen. “Dat was een hele uitdaging. Niet voor niets is het slogan van Africa Classic ‘hard work, magic moments’.” De zussen deden acties met wijndozen rondom de feestdagen, maakten posters om op te hangen in supermarkten voor emballage bonnetjes, en de klapper op de vuurpijl was wel de shirtsponsoring. Dankzij de hulp van vele bedrijfssponsoren waren zij in staat om een heus wielertenue te ontwikkelen in de kleuren van de Tanzaniaanse vlag. “Uiteraard mocht het embleem van de Achterhoekse vlag niet ontbreken”, zei Annelien enthousiast. “Via deze weg willen wij iedereen die ons op welke wijze dan ook gesponsord heeft, heel hartelijk bedanken voor hun enorme bijdrage.”\n\nOp zaterdag 8 oktober hoopt team Ebbies aan te komen op Kilimanjaro International Airport in Tanzania. Daar staat hen een week lang fietsen te wachten met afwisselende etappes. Halverwege de week is er ook nog een uitstapje naar Kenia. Johanneke vervolgt: “Het lijkt mij super om de andere fietsers (de complete ploeg bestaat uit zeventig mensen) te ontmoeten en de tocht gezamenlijk te volbrengen”. Team Ebbies hoopt dat mensen hen tot op de laatste dag sponsoren en zo het werk van Amref Flying Doctors steunen. “De volledige sponsoropbrengst gaat naar het goede doel. Wij gaan met eigen ogen de projecten bekijken en zien daardoor direct wat de impact is van het opgehaalde sponsorgeld”, zegt Annelien. “De reis en bijkomende kosten zijn ook voor onze eigen rekening.”\n\nTeam Ebbies kan gesponsord worden voor de Africa Classic. Sponsoren kan via www.africaclassic.nl/annelien-van-zeijts-ebbink-de-ebbies of ga naar www.africaclassic.nl/deelnemers en zoek daarna op ‘Annelien van Zeijts’ of ‘Johanneke van Hooijdonk’. Team Ebbies volgen tijdens hun avontuur? Kijk dan op www.africaclassic.nl/volg-ons.",
    "Topman Hans Verhoeven (VVG) over biopropaan": "Over de aflevering\n\nMacro met\n\nElke dag een intrigerende gedachtewisseling over de stand van de macro-economie. Op maandag en vrijdag gaat presentator Thomas van Zijl in gesprek met econoom Arnoud Boot, de rest van de week praat Van Zijl met econoom Edin Mujagić.\n\nEconomenpanel\n\nWat vinden economen van de miljoenennota? EN: Is wéér een renteverhoging van de FED, een verstandige zet? Dat en meer bespreken we om 13.00 in het economenpanel met:\n\n-Edin Mujagić, hoofdeconoom bij OHV Vermogensbeheer\n\n-Rens van Tilburg, directeur Sustainable Finance Lab aan de Universiteit Utrecht\n\nLuister l Economenpanel\n\nFD Gazellen\n\nDe FD Gazellen komen er weer aan, de awards voor de snelste groeiende bedrijven van ons land. In aanloop daarnaartoe spreekt Thomas elke week met Hella Hueck, FD-journalist.\n\nZakendoen op een krappe arbeidsmarkt\n\nHet personeelstekort neemt steeds grotere proporties aan. Talloze vacatures blijven onvervuld en werkgevers zitten met de handen in hun haar. Wat betekent de krappe arbeidsmarkt voor ondernemers, hr-directeuren en bestuurders? Wat zijn mogelijke innovatieve en creatieve oplossingen? En waar zijn al die werknemers eigenlijk gebleven? Elke maandag gaat Thomas op zoek naar antwoorden op deze vragen in de gesprekkenserie Zakendoen op een krappe arbeidsmarkt. Vandaag met Willem Bos van Pro Contact!\n\nZakenpartner\n\nAl jong was ze met ontwikkeling samenwerkingen bezig, zo deed ze vrijwilligerswerk in onder andere India, Tanzania en Indonesië. In haar studententijd werd ze jongerenvertegenwoordiger van Nederland voor de Verenigde Naties. Daarna werkte ze als project coördinator bij NGO free press waar ze onafhankelijke radio maakte voor Sudan en Pakistan. Om vervolgens het roer volledig om te gooien en strategieconsultant te worden bij The Bosten Consulting Group. Hier kwam ze er achter dat veel werknemers net als haar best willen bijdrage aan een betere wereld. De zakenpartner deze week is Sandra van Beest, medeoprichter van The Social Handshake.\n\nContact & Abonneren\n\nBNR Zakendoen zendt elke werkdag live uit van 12:00 tot 14:30 uur. Je kunt de redactie bereiken via e-mail en Twitter.\n\nAbonneren op de podcast van BNR Zakendoen kan via bnr.nl/zakendoen, of via Apple Podcast en Spotify."
}