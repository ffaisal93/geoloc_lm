{
    "Canada schrapt alle coronamaatregelen voor reizigers": "Werk & geld\n\nVan skiweekend tot verkleedfeest: het bedrijfsuitje is terug",
    "Noodweer richt ongekende schade aan in Canada, herstel kost maanden": "De omvang van de schade die storm Fiona aanrichtte in Canada is ongekend, zegt de Canadese minister voor noodsituaties Bill Blair zondag. Hij vermoedt dat het maanden zal duren voordat essentiële infrastructuur is hersteld. De Canadese premier Justin Trudeau heeft al toegezegd dat het leger gaat helpen bij opruimwerkzaamheden.\n\nVolgens Blair moeten vele scholen en buurtcentra hersteld worden. Van talloze gebouwen is het dak verwoest. Langs de kust zijn veel huizen weggevaagd door hoge golven. Bijna een half miljoen huishoudens zitten zonder stroom.\n\nDe provincies Nova Scotia en Newfoundland en Prince Edward Island zijn het zwaarst getroffen door Fiona. De \"historisch zware storm\" zorgde daarvoor al voor grote overlast in het Caribisch gebied.\n\nOp beelden is te zien dat volledige huizen in de kustplaats Port aux Basques, met zo'n vierduizend inwoners, zaterdag door het noodweer in zee verdwenen. De burgemeester van de plaats spreekt tegen CBC News van \"totale verwoesting\".\n\nIn Newfoundland zouden twee vrouwen de zee in zijn gesleurd. Eén vrouw is volgens de autoriteiten gered, over de andere vrouw is nog niets duidelijk.\n\nDe storm trok met windsnelheden tot zo'n 140 kilometer per uur over het oosten van Canada. Daardoor raakten volledige bomen ontworteld. Ooggetuigen zeggen tegen Canadese media \"nog nooit zoiets te hebben meegemaakt\". Premier Trudeau heeft bezoek aan Japan afgezegd, zodat hij het getroffen gebied spoedig kan bezoeken.",
    "Zee slokt huizen op bij noodweer in Canada": "Mart Hoogkamer vangt biertje (en drinkt hem op) bij zoveelste bierdouche",
    "26 september 2022": "Verenigde Staten - Canada\n\nWereldkampioenschap (W) – Volg de Volleybal wedstrijd tussen Verenigde Staten en Canada in dit liveblog. De wedstrijd begint om 21:00 op 26 september 2022. Met ons liveblog mis je geen enkel moment.\n\nCheck de statistieken voor Verenigde Staten en Canada. Blijf op de hoogte van Volleybal: de wedstrijden, resultaten en standen.",
    "Varkensvleesconsumptie in Canada daalt": "De consumptie van varkensvlees in Canada is in de afgelopen twintig jaar met 10 kilo per hoofd van de bevolking gedaald. Sinds 2011 nam de gemiddelde varkensvleesconsumptie in Canada met ruim 3,5 kilo per hoofd van de bevolking af. In de tien jaar daarvoor was de afname bijna 6,5 kilo per Canadees, meldt Spencer Long van Genesus, leverancier van varkensgenetica.\n\nOndanks een minder sterke teruggang de laatste jaren ziet Long de daling als een zorgelijke ontwikkeling. De totale vleesconsumptie in Canada stijgt, maar die van varkensvlees blijft afnemen. Ook is de Canadese varkenshouderij sterker afhankelijk geworden van export. Zo'n 70 procent van het geproduceerde varkensvlees moet in het buitenland worden afgezet.\n\nLong vraagt zich af of de afnemende binnenlandse varkensvleesconsumptie te wijten is aan de eetervaring. Mensen eten graag vlees en zijn bereid daarvoor te betalen. Ondanks de hoge rundvleesprijzen blijft de consumptie ervan in Canada volgens hem op bijna hetzelfde niveau. Dat is een vleessoort en kwaliteit die de Canadezen graag blijven eten.\n\nBetere eetervaring\n\nOm het eten van meer varkensvlees te stimuleren, is het volgens Long nodig om Canadezen een betere eetervaring mee te geven. Nakomelingen van hun Jersey Red Durocs leveren volgens hem het best smakende varkensvlees ter wereld op.\n\n'De varkenshouderij moet het anders gaan doen om de toekomst veilig te stellen. In Canada is sprake van bevolkingsgroei, net als wereldwijd. Waarom kan de varkensvleesbranche niet meegroeien en bloeien? De wereld heeft meer voedsel nodig', stelt Long op swineweb.com. 'Varkensvlees zou voorop moeten lopen, omdat het wereldwijd het meest geconsumeerde stukje vlees is.'",
    "Bank of Canada moet tarieven verhogen om inflatie te beteugelen -BoC-gouverneur": "\"De inflatie is te hoog\", zei Macklem in een video met de titel #AskTheBoC, waarmee hij de opmerkingen herhaalde die hij eerder deze maand maakte nadat de centrale bank haar beleidsrente met 75 basispunten had verhoogd tot 3,25%.\n\n\"Het is belangrijk dat we de inflatie terugdringen, zodat Canadezen hun uitgaven en spaargeld kunnen plannen en niet worden verrast door grote veranderingen in hun kosten van levensonderhoud.\"\n\nDe Bank of Canada verhoogt, net als veel van haar internationale collega's, snel de rente als reactie op de inflatie die op een peil staat dat in decennia niet meer is voorgekomen.\n\nMaar de bank is geconfronteerd met publieke kritiek voor het verhogen van de leenkosten op een moment dat veel Canadezen al moeite hebben om boodschappen en andere essentiële zaken te betalen.\n\n\"Het is door het verhogen van de rente dat we de uitgaven in de economie gaan afremmen, de economie de tijd geven om de achterstand in te halen en de stoom uit de inflatie halen,\" zei Macklem in de video. \"Dat zal de inflatie terugdringen.\"\n\nDe centrale bank heeft de rente in slechts zes maanden tijd met 300 basispunten verhoogd om de inflatie terug te brengen naar de doelstelling van 2%. De inflatie in Canada daalde in augustus van 8,1% in juni naar 7,0% en in juli naar 7,6%.\n\nDe Canadese dollar verzwakte tot het laagste niveau sinds mei 2020 op 1,3808 ten opzichte van de greenback, of 72,42 Amerikaanse dollarcent, alvorens iets van zijn daling terug te winnen, samen met de algemene volatiliteit op de valutamarkten.",
    "Zeker tien doden bij meerdere steekpartijen in Canada, daders op de vlucht": "Bij meerdere steekpartijen in verschillende dorpen op het platteland van Canada zijn zondag minstens tien doden en vijftien gewonden gevallen. Dat meldt persbureau Reuters op basis van de Canadese politie. Twee verdachten zijn op de vlucht.\n\nDe steekpartijen vonden kort na elkaar plaats, onder meer in de plaatsen James Smith Cree Nation en Weldon. De eerste meldingen kwamen rond 5.40 uur (lokale tijd) binnen. Volgens persbureau Reuters doet de politie onderzoek op dertien verschillende locaties.\n\nDe politie heeft een waarschuwing uitgegeven voor de provincie Saskatchewan, waar de steekpartijen plaatsvonden, en voor buurprovincies Alberta en Manitoba, meldt de Toronto Star.\n\nHet lijkt erop dat sommige slachtoffers gericht werden aangevallen, terwijl anderen willekeurig gekozen zijn, aldus de politie. Over de toedracht is nog weinig bekend.\n\nVolgens de politie kan het aantal gewonden nog oplopen. Mogelijk zijn lichtgewonde slachtoffers zelfstandig naar ziekenhuizen gegaan voor hulp. Ook het dodental kan verder oplopen. De gezondheidsautoriteiten in Saskatchewan melden dat meerdere gewonden \"in kritieke toestand\" verkeren.\n\n45 Politie Canada over steekpartijen: 'Deels gerichte aanval'\n\nVerdachten zijn nog steeds op de vlucht\n\nDe twee verdachten hebben dezelfde achternaam en zijn 30 en 31 jaar oud. De politie doet onderzoek naar hun relatie en of ze bekend waren bij de autoriteiten. Ze zouden \"gewapend en gevaarlijk\" zijn.\n\nIn eerste instantie zouden de verdachten zijn gevlucht in een zwarte Nissan Rogue. Het is onduidelijk of ze inmiddels van voertuig zijn gewisseld, meldt de politie. Ze werden voor het laatst gezien in de stad Regina, zo'n 320 kilometer ten zuiden van de locaties waar de steekpartijen plaatsvonden.\n\nVolgens de Canadese premier Justin Trudeau wordt de situatie op de voet gevolgd. Hij noemde de aanvallen \"verschrikkelijk en hartverscheurend\".",
    "Canada houdt zaterdag ceremonie voor koning Charles III": "Canada houdt zaterdag ceremonie voor koning Charles III\n\nIn de Canadese hoofdstad Ottawa wordt zaterdag een ceremonie gehouden ter ere van de nieuwe Britse koning Charles III. Dat heeft het kantoor van de Canadese gouverneur-generaal vrijdag (lokale tijd) bekendgemaakt.\n\nDoor onze nieuwsredactie\n\nDe ceremonie begint om 10.00 uur (16.00 uur Nederlandse tijd) en vindt plaats in Rideau Hall. Dat is de officiële residentie van de gouverneur-generaal die door de Britten is benoemd en optreedt namens de koning.\n\nDe 73-jarige Charles werd koning van het Verenigd Koninkrijk en staatshoofd van veertien andere rijken, waaronder Canada, toen koningin Elizabeth donderdag op 96-jarige leeftijd overleed.\n\nCanada is sinds 1867 geen kolonie meer van Groot-Brittannië, maar het bleef tot 1982 in het Britse rijk en is nog steeds lid van het Gemenebest van voormalige rijkslanden die de Britse monarch als staatshoofd hebben.\n\n1:09 Afspelen knop Van geld tot het volkslied: dit verandert er na het overlijden van koningin Elizabeth.\n\nAanbevolen artikelen\n\n\n\n\n\n\n\n\n\n\n\n",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Van Canada tot Azerbeidzjan: voor deze landen komen de Eerste Divisie-spelers uit": "Internationals uit de Keuken Kampioen Divisie vind je meestal in de verste uithoeken van de wereld terug. Voor deze landen komen de vijf huidige internationals uit de Eerste Divisie deze week in actie.\n\nGisteren om 20:28 door Thijs de Bruijn\n\nCharles-Andreas Brym (Canada)\n\nGoed nieuws voor Charles-Andreas Brym met het oog op het WK. Nadat de spits van FC Eindhoven een tijdje niet bij de Canadese selectie zat, krijgt hij deze periode weer de kans. Tegen Qatar speelde de jonge spits deze week zijn zesde interland. Brym kan in november zomaar eens de enige Keuken Kampioen Divisie-speler worden die naar datzelfde land zal afreizen voor het wereldkampioenschap.\n\nJeredy Hilterman (Suriname)\n\nOok goed nieuws was er voor Jeredy Hilterman. In een oefenduel met Nicaragua tekende hij voor zijn allereerste interlanddoelpunt. Afgelopen donderdag speelde hij met zijn Suriname in Almere tegen de elf van Nicaragua. Zijn doelpunt was gelijk een belangrijke. In de laatste minuut zorgde Hilterman voor de beslissende 2-1.\n\nOzan Kökcü (Azerbeidzjan)\n\nWaar broertje Orkun Kökcü een carrière voor Turkije heeft gekozen, gaat Ozan nu voor een interlandcarrière bij Azerbeidzjan. Beide broers werden geboren in Haarlem, maar mochten voor drie verschillende landen uitkomen. Ozan debuteerde deze periode voor Azerbeidzjan. De 24-jarige middenvelder mocht tegen zowel Slowakije als tegen Kazachstan vanaf de aftrap beginnen.\n\nKilian Nikiema (Burkina Faso)\n\nVoor ADO Den Haag kwam de in Voorburg geboren Kilian Nikiema nog nooit in actie. Toch is de doelman al begonnen aan een interlandcarrière. Door een serieus tekort aan doelmannen in Burkina Faso heeft de negentienjarige keeper zelfs al twee interlands achter zijn naam staan. Ook deze periode mag hij weer met Burkina Faso mee op reis. Nikiema moet momenteel wel genoegen nemen met een reserverol.\n\nJustin Ogenia (Curaçao)\n\nJustin Ogenia ontwikkelt zich prima bij het in vorm verkerende FC Eindhoven en verdiende daarmee zijn eerste oproep voor Curaçao. De vleugelverdediger debuteerde zaterdag in de basis toen Curaçao in Indonesië oefende tegen het nationale elftal van datzelfde land. Ogenia verloor met 3-2, maar is wel een hele ervaring rijker.",
    "Canada Jetlines voert eindelijk eerste vlucht uit": "Vanaf nu vliegt Canada Jetlines deze route tussen Toronto en Calgary twee keer per week. Op een later moment wordt de frequentie verhoogd naar drie wekelijkse vluchten, aldus de airline.\n\nCanada Jetlines heeft op dit moment één Airbus A320 (registratie: C-GCJL) in haar vloot. In de toekomst wordt de vloot geleidelijk uitgebreid met extra toestellen en nieuwe routes.\n\nLange aanloop\n\nDe inaugurele vlucht van Canada Jetlines kende een erg lange aanloop. Oorspronkelijk wilde de luchtvaartmaatschappij in april 2018 al van start gaan. Dat werd door diverse oorzaken meerdere keren uitgesteld. Zo had de start-up in eerste instantie moeite om aan vliegtuigen te komen en later trokken belangrijke investeerders zich terug.\n\nEind 2021 ontving de carrier eindelijk haar eerste toestel en kon ze zich klaarmaken voor de eerste officiële vluchten. Eind juli 2022 kwam de luchtvaartmaatschappij met een eerste concrete datum en vluchtroutes. De eerste vlucht op 15 augustus bleek er toch niet in te zitten, omdat het bedrijf nog moest wachten op haar Air Operator Certificate (AOC).\n\nOp 18 augustus ontving de budgetmaatschappij eindelijk haar AOC. De eerste commerciële vlucht op 29 augustus leek aanstaande. Vanaf Toronto zou er twee tot drie keer per week naar Winnipeg en Moncton worden gevlogen.\n\nOm onbekende redenen ging ook deze datum niet door. 22 september zou de dag moeten zijn dat Canada Jetlines eindelijk haar eerste vlucht zou gaan uitvoeren. En zo geschiedde. Weliswaar niet naar Winnipeg of Moncton, maar wel naar Calgary.\n\nBusinessmodel\n\nCanada Jetlines wil tegen zeer lage tarieven binnen Canada gaan vliegen, volgens het businessmodel van Europese prijsvechters als Ryanair en easyJet. In 2025 hoopt Canada Jetlines 15 toestellen in haar vloot te hebben.",
    "'Ook stikstofreductie in Canada'": "In navolging op de wereldwijde berichten over problemen met stikstof heeft onze Canadese premier Justin Trudeau ook maar besloten een reductie van 30 procent door te voeren. Het gaat hoofdzakelijk om de beperking van het gebruik van stikstof uit kunstmest voor het jaar 2030.\n\nWij zien het als een losse kreet van een clown die voor een bepaalde groep mensen zijn populariteitsfactor probeert op te krikken. Dat heeft de premier hard nodig op dit moment.\n\nUiteraard staan de agrarische bladen ook hier vol van deze absurde plannen. Canada heeft namelijk geen stikstofprobleem. Het land bestaat voor 80 procent uit natuur en de overige 20 procent is uiterst dun bevolkt. We hebben geen mestoverschot maar eerder een groot tekort aan dierlijke mest.\n\nAls er al sprake is van te veel stikstofuitstoot, dan komt dit voor een groot deel uit de grote steden. En in die grote steden wonen juist de kiezers van onze fantastische politieke leider.\n\nWe verkopen het voedsel alleen aan degenen die het nog kunnen betalen en de rest laten we gewoon verhongeren Hans Wesseling, akkerbouwer in Vauxhall, Canada\n\nMaar goed, ook hier hebben we dus te maken met een regering die geen kaas heeft gegeten van de landbouw en met alle winden meewaait om in haar zetel te kunnen blijven zitten. Wellicht is dit de reden dat de Nederlandse premier Mark Rutte en onze Justin het zo goed met elkaar kunnen vinden.\n\nIk zal eerlijk zeggen dat ik ben gestopt met me hier druk over te maken. Laten we gewoon stoppen met de kunstmest, koeien weg en doe de gewasbeschermingsmiddelen er ook gelijk maar bij.\n\nIn een van de reacties op mijn vorige column werd mij toch al verteld dat we slechts bezig zijn met het produceren van luxeproducten als kaas en hammen. Daar kunnen we immers prima zonder. Als agrarisch ondernemers niets anders kunnen produceren, dan moeten ze maar opkrassen en bezorgen ze ook geen overlast. Althans zo wordt geredeneerd.\n\nIk vind het prima. Dan oogsten we maar 2 ton tarwe van een hectare in plaats van 7 ton. Zolang ik er nog maar geld aan kan verdienen natuurlijk. Want mijn schoorsteen moet wel blijven roken, voordat ik de stekker eruit trek. We verkopen het voedsel alleen aan degenen die het nog kunnen betalen en de rest laten we gewoon verhongeren.\n\nDit is een absurde gedachte natuurlijk, maar ik durf het tegenwoordig niet volledig uit te sluiten. Het is een keuze van de besluitvormers en niet van ons als boeren. Mocht het ooit zover komen, verwijt het ons dan niet.",
    "Canada jaagt op rondtrekkende moordenaars: zeker 10 mensen doodgestoken": "10 doden, 15 gewonden\n\nDe politie in Canada is een klopjacht gestart op twee mannen die ervan worden verdacht tien mensen te hebben gedood met een mes. De mannen van 30 en 31 zouden op dertien verschillende plekken mensen hebben aangevallen. De politie vreest voor meer slachtoffers.\n\n05 september 2022 10:12",
    "Politie Canada over steekpartijen: 'Deels gerichte aanval'": "Mart Hoogkamer vangt biertje (en drinkt hem op) bij zoveelste bierdouche",
    "Lancering Air Canada-route tussen Toronto en Brussel wederom uitgesteld": "Vanaf dat moment vliegt Air Canada vijf keer per week met een Boeing 787-8 tussen de twee steden. Vanaf Brussel vertrekt er iedere maandag, woensdag, donderdag, vrijdag en zondag een vlucht om 10:15 naar Toronto. De vliegtijd van vlucht AC835 bedraagt 8 uur en 10 minuten.\n\nMet de lancering neemt Air Canada de Brussel-Toronto-route over van Brussels Airlines die in januari 2020 de route al staakte.\n\nAir Canada vliegt naast Toronto ook dagelijks tussen Montreal en Brussel met een Boeing 777-300ER.",
    "De Havilland Canada krijgt eigen fabrieksvliegveld bij Calgary": "Het fabrieksvliegveld komt te liggen in Wheatland County, een half uur ten oosten van Calgary. De Havilland Field komt te bestaan uit een fabriek, start- en landingsbaan en een distributiecentrum. Ook worden er faciliteiten gevestigd waar bestaande vliegtuigen, zoals de tweemotorige Q400, kunnen worden onderhouden. Op termijn moet er ook een vliegtuigmuseum komen.\n\nOp De Havilland Field moeten drie types worden gebouwd: de Q400 turboprop, de kleinere DHC-6 Twin Otter en de DHC-515, een blusvliegtuig. De keuze is volgens DHC gevallen op de regio rond Calgary vanwege de grote beschikbaarheid aan arbeidskrachten en de goede bereikbaarheid door de aanwezigheid van Calgary Airport. Naar verwachting komen er 1.500 mensen te werken op De Havilland Field.\n\nNaar verwachting is het fabrieksvliegveld in 2025 af. Op dit moment lopen de eerste vergunningsaanvragen.",
    "AVG & Cookiemelding": "",
    "Trudeau: rol van monarchie staat niet ter discussie in Canada": "Londen\n\nDe Canadese premier Justin Trudeau heeft aan de vooravond van de begrafenis van de Britse koningin Elizabeth II gezegd dat de rol van de monarchie niet ter discussie staat in Canada. De Britse monarch is het officiële staatshoofd in Canada en in het land gaan stemmen op om die constructie te veranderen. Volgens Trudeau is dat \"geen prioriteit en zelfs niet iets dat ik overweeg\".\n\nTrudeau, die momenteel is Londen is om maandag de begrafenis van de Queen bij te wonen, deed de uitspraken zondag in een interview met Radio-Canada. Sinds de dood van de Britse koningin Elizabeth op 8 september is de discussie over de rol van het Britse koningshuis in Canada opgelaaid. Volgens een steekproef van onderzoeksbureau Ipsos in opdracht van Global News wil 58 procent van de Canadezen een referendum over de toekomst van de monarchie. Vorig jaar lag dat percentage nog 5 procent lager.\n\nIn het interview met de Canadese zender zegt Trudeau dat hij het \"geen goed idee vindt om zo'n ingrijpende verandering aan te brengen\". Hij noemt de monarchie \"een van de beste en meest stabiele systemen ter wereld\".\n\nNaast van het Verenigd Koninkrijk (Engeland, Wales, Schotland en Noord-Ierland) is koning Charles ook staatshoofd van veertien andere landen, waaronder dus Canada maar ook bijvoorbeeld Australië en Nieuw-Zeeland. In veel van die landen is de discussie over de rol van de monarchie al opgelaaid. De premier van het Antilliaanse land Antigua en Barbuda heeft aangekondigd dat er binnen drie jaar een referendum komt over de vraag of het een republiek moet worden. De Nieuw-Zeelandse premier Ardern zei vorige week dat ze ervan uit gaat dat Nieuw-Zeeland uiteindelijk een republiek wordt, al ziet zij dat \"niet als iets dat op korte termijn gebeurt of dat binnenkort al op de agenda zal staan\".",
    "Twintigjarige Limburger verongelukt in Canada": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Duitsland gaat met Canada in zee voor productie en transport waterstof": "Het bezoek van de Duitse bondskanselier Olaf Scholz aan Canada is niet voor niets geweest. Op de tweede dag van het driedaagse bezoek werd er een deal gesloten voor de productie en het transport van waterstof. Wat is er precies afgesproken?\n\nIn het afgelegen stadje Stephenville in Newfoundland en Labrador, een oostelijke Canadese provincie, zijn de omstandigheden ideaal voor de productie van waterstof. Op deze plek werd dan ook een akkoord getekend door de Canadese energieminister Jonathan Wilkinson en de Duitse economieminister Robert Habeck.\n\nDuitsland als belangrijke handelspartner\n\nOok voor Nederland is ons buurland een belangrijke handelspartner van Nederlandse exportbedrijven. Dagelijks vertrekken er meerdere trailers naar verschillende locaties in Duitsland. Via vrachtwagens, bussen en koeriers worden zowel grote als kleine leveringen gedaan. Transport Duitsland is voor Nederland onmisbaar.\n\nDe samenwerking die Canada aangaat met Duitsland is in gang gezet met als doel een waterstofeconomie te lanceren. Een waterstofeconomie is een mogelijk toekomstige economie waarbij waterstofgas de belangrijkste energiedrager is. Dit in tegenstelling tot de huidige economie waar fossiele brandstoffen de belangrijkste energiedragers zijn. In het akkoord is vastgelegd dat de twee landen ruim voor 2030 een trans-Atlantische bevoorradingsketen willen creëren, met de eerste leveringen voorzien voor 2025.\n\nHistorische stap voorwaarts\n\nDe Canadese premier Justin Trudeau was ook aanwezig in Stephenville en sprak van een historische stap voorwaarts voor de gemeenschappelijke toekomst met Duitsland. Volgens Trudeau moet de samenwerking banen en economische groei scheppen en schone energie bevorderen.\n\nDuitsland is bijzonder afhankelijk van Russisch gas en is om die reden hard op zoek naar alternatieve energiebronnen. Moskou is de gaskraan namelijk langzaam aan het dichtdraaien. Scholz is dan ook blij met het nieuwe akkoord met Canada en noemt het een belangrijke stap voor een duurzame energiebevoorrading voor de toekomst. En Duitsland is niet de enige die moet gaan nadenken over energiebronnen. Volgens het Internationaal Energie Agentschap moet heel Europa het gasverbruik met een derde terugbrengen wanneer Rusland de gastoevoer stopt. En dat kan natuurlijk nogal wat problemen veroorzaken.\n\nKlimaatneutrale waterstof\n\nOp dit moment is de kostprijs voor het produceren van koolstofarme waterstof nog duurder dan de aankoop van gas. Experts zijn er echter van overtuigd dat waterstof op middellange termijn uiteindelijk goedkoper is. Het Canadese energiebedrijf Everwind ondertekende met de Duitse Eon en Uniper alvast een memorandum over de import van klimaatneutrale waterstof uit Canada. De bedrijven willen elk een aankoopcontract voor 500.000 ton ammoniak, dat wordt gebruikt voor het transport van waterstof.",
    "Québec en Montréal willen derde WorldTour-wedstrijd in Canada": "Québec en Montréal willen derde WorldTour-wedstrijd in Canada\n\nInterview\n\nDe organisatie van de WorldTour-wedstrijden in Québec en Montréal heeft van de internationale wielerunie UCI de mogelijkheid gekregen om een derde WorldTour-wedstrijd in Noord-Amerika te organiseren. UCI-voorzitter David Lappartient heeft dit toegezegd aan organisator Sébastien Arsenault.\n\nIn een interview met WielerFlits bevestigt Sébastien Arsenault de ambitie van de organisatie om vanaf 2024 drie WorldTour-wedstrijden in acht dagen tijd te organiseren.\n\nWaar zijn vader Serge Arsenault vooral naar een derde wedstrijd zocht in een stad aan de oostkust van de Verenigde Staten, heeft Sébastien Arsenault een ander beeld: “Ik wil het liefst voor een derde wedstrijd in de provincie Québec gaan.”\n\nSébastien Arsenault benadrukt dat deze regio zich onderscheidt op het gebied van milieuvriendelijkheid, meer bewegen en gezondheid. “Hier zijn de meeste elektrische auto’s per inwoner in Canada en veruit de meeste kilometers aan fietspaden. Het liefst zou ik in de provincie Québec naast de wedstrijden in de steden Québec en Montréal een derde koers organiseren. Anderzijds zou bijvoorbeeld ook Ottowa een mogelijkheid zijn. Ik wil binnen Canada blijven en kijk niet meteen zoals mijn vader naar de Verenigde-Staten.”\n\nHet grote streven van Arsenault, die ook de marathon van Montréal organiseert, is een complete feestweek van de fiets neer te zetten met diverse side-events zoals Gran Fondo’s die naast de drie WorldTour-wedstrijden plaatsvinden. “Op die manier kunnen we fietsen, bewegen en gezond leven verder promoten.”\n\nIn 2026 krijgt Montréal vrijwel zeker de WK-wielrennen toegewezen. Op vrijwel hetzelfde parcours als de WorldTour-wedstrijd rond Avenue du Parc en de 1,8 kilometer lange Côte Camillien-Houd zal er dan om de regenboogtruien worden gestreden. Het WK vindt dan normaal één week na de wedstrijden in Québec en Montréal plaats. Het ligt in de lijn der verwachting dat de UCI dit nieuws over anderhalve week tijdens de WK-wielrennen in Wollongong bekend zal maken.\n\nNa twee jaar van afwezigheid door de coronapandemie waren de twee Canadese klassiekers de afgelopen week een groot succes. De eendagswedstrijden op een circuit kenden een topdeelnemersveld en twee aantrekkelijke wedstrijden. Met Benoît Cosnefroy en Tadej Pogačar waren er prachtige winnaars.\n\n“Voor de organisatie waren het twee zware jaren”, blikt Arsenault terug. “In 2020 en 2021 geloofden wij dat we de wedstrijden ondanks de pandemie toch konden organiseren. Tot half juni hebben we ieder jaar volop gewerkt. In half juni lag onze deadline en moesten we honderd procent de zekerheid hebben dat we beide koersen konden organiseren. Ook omdat we duidelijkheid richting de ploegen en renners willen scheppen. Het werd helaas twee keer een ‘no go’.”\n\nOmdat 80% van het budget van de organisatie wordt betaald door lokale en federale overheden, kon dit jaar een herstart worden gemaakt. Arsenault: “De afgelopen twee jaren hebben we als organisatie veel kosten voor eigen rekening moeten nemen. In die periode konden we geen enkele nieuwe sponsor meer vinden. De afgelopen dagen heb ik voor het eerst weer gesprekken met bedrijven gevoerd die mogelijk geld in deze wielerwedstrijden willen investeren.”\n\nHet was voor Arsenault een enorme opsteker toen hij afgelopen zomer de toezeggingen van talrijke toppers voor de GPC Québec en Montréal zag binnenstromen. Het deelnemersveld in Canada was afgelopen week ongekend sterk. “Wij proberen de wedstrijden voor de ploegen en renners zo goed mogelijk te organiseren. Daar steken we veel energie in. We merken dat dit enorm wordt gewaardeerd. Ik heb vanochtend een rondje langs de renners en ploegen gemaakt, want ik hoor graag waar we ons kunnen verbeteren.”\n\nHad Arsenault voor de pandemie de visie om steeds drie jaar vooruit te kijken, tegenwoordig werkt hij met een tijdsbestek van vijf jaar. “Wij werken alleen met een lange termijn. Dat is een voorwaarde. Dat geldt ook wanneer er een derde wedstrijd bijkomt. We moeten ook daar garanties voor de lange termijn krijgen, zodat we iets goeds kunnen opbouwen.”",
    "Illegale wietkwekerij met 10.000 planten opgerold in ‘legaal’ Canada": "(advertenties)\n\nIllegale wietkwekerij met 10.000 planten opgerold in ‘legaal’ Canada\n\nKomende maand is het alweer vier jaar geleden dat Canada als eerste grote westerse natie recreatieve cannabis in één klap – en in heel het land – legaal maakte. Ondanks dat blijft er ook in Canada ruimte voor illegale wietkwekers bestaan. En die ‘zwartwerkers’ bezuinigen ook bepaald niet op het aantal planten dat de potten in gaat, zo blijkt wel uit deze megavangst in Ontario.\n\nThuisteelt van maximaal vier wietplanten per huishouden mag\n\nAls burger mag je in Canada weliswaar legaal wiet in bezit hebben, consumeren en zelfs thuis kweken – mits je een licentie hebt van Health Canada – maar er zitten natuurlijk grenzen aan de omvang van die homegrown activiteiten. Wanneer je grote hoeveelheden cannabis in je bezit hebt kan je dat 5 jaar gevangenisstraf opleveren en als je grote hoeveelheden wiet kweekt zonder licentie dan dreigt zelfs 14 jaar cel.\n\nDit even als voorafje bij het nu volgende nieuws over de bust die de Drug Enforcement Unit van de Durham Regional Police Service (DRPS) op 14 september uitvoerde in de plaats Port Perry in de Canadese provincie Ontario. Want daar ging het zomaar even over meer dan tienduizend illegale wietplanten, terwijl je er volgens de wet maximaal vier in huis en per huishouden mag hebben.\n\n10.000 wietplanten en 113 kilo wiet\n\n‘Charged Laid in Connection to Cannabis Grow-op‘, meldt de politie zelf nogal droogjes op de website over de toch niet misselijke vangst in Port Perry. Alsof ze het elke dag doen; een plantage ontmantelen met zowel binnen als buiten wietplanten, meer dan tienduizend in totaal. En daarnaast ook nog eens 113 kilo ‘processed bud’ ofwel geoogste toppen die netjes in vacuüm getrokken plastic zakken verpakt was.\n\nVolgens de DRPS waren de tienduizend wietplanten plus 113 kilo kant-en-klare wiet goed voor een waarde van 6,4 miljoen euro. Twee mensen die op de grootschalige binnen/buitenwiet-plantage aanwezig waren zijn gearresteerd en aangeklaagd onder de Cannabis Act vanwege de ‘ongeautoriseerde productie van cannabis en het bezit van illegale cannabis’. En dat kan beiden dus in het ‘legale cannabisparadijs’ Canada zomaar 14 jaar gevangenisstraf opleveren.\n\nBepaald geen incident, maar wel een trend\n\nDe vangst in Port Perry is ook zeker geen incident in Canada, want zoals gezegd blijft de zwarte wietmarkt stevig aanwezig in het land na oktober 2018, toen recreatieve cannabis landelijk gelegaliseerd werd. Het meest tot de verbeelding sprekende voorbeeld daarvan is een undercoveroperatie van de DRPS in het najaar van 2020.\n\nTijdens de massale politieactie toentertijd – onder de naam ‘Project Mosquito’ – werden liefst 18 illegale wietkwekerijen opgerold. Behalve dat er dertig arrestaties werden verricht, werd er ook voor bijna 39 miljoen euro aan ‘illegaal product’ (lees zwarte wiet) in beslag genomen. En dat was dus alleen nog maar in de regio Durham, Ontario…\n\nLEES OOK: Twee krasse knarren gepakt met heel veel wiet in illegaal olie-lab\n\nLEES OOK: Online wietshop Canada voor miljoenen kaalgeplukt door politie\n\n(advertenties)",
    "Automobilist filmt plek van arrestatie verdachte steekpartijen Canada": "Mart Hoogkamer vangt biertje (en drinkt hem op) bij zoveelste bierdouche",
    "Charles uitgeroepen tot koning van Canada": "Ottawa\n\nCharles is zaterdag in de Canadese hoofdstad Ottawa uitgeroepen tot koning van Canada. De benoeming volgde uren nadat Charles tijdens een toetredingsceremonie in Londen werd uitgeroepen tot koning en hoofd van het Gemenebest.\n\nCharles werd zaterdag officieel benoemd tot koning Charles III van het Verenigd Koninkrijk van Groot-Brittannië en Noord-Ierland en een aantal landen van het Britse Gemenebest. Dat gebeurde door de Accession Council, of toetredingsraad. Hij was al koning op het moment dat koningin Elizabeth overleed donderdag, maar de raad bevestigde de opvolging zaterdag formeel.\n\nCharles is nu ook symbolisch hoofd van alle landen die behoren tot de Gemenebest, een samenwerkingsverband van tientallen onafhankelijke staten. Daaronder vallen naast Canada, onder meer India, Nieuw-Zeeland, Sri Lanka, Australië en Kenia.",
    "Canada houdt zaterdag ceremonie voor koning Charles": "Ottawa\n\nCanada houdt zaterdag in de hoofdstad Ottawa een ceremonie om de troonsbestijging van de Britse koning Charles af te kondigen. Dat heeft het kantoor van de Canadese gouverneur-generaal vrijdag (lokale tijd) bekendgemaakt. De ceremonie begint om 10.00 uur (16.00 uur Nederlandse tijd) in Rideau Hall, de officiële residentie van de door de Britten benoemde gouverneur-generaal die optreedt namens de vorst.\n\nDe 73-jarige Charles werd automatisch koning van het Verenigd Koninkrijk en staatshoofd van veertien andere rijken, waaronder Canada, toen koningin Elizabeth donderdag op 96-jarige leeftijd stierf. Ondanks dat Canada sinds 1867 geen kolonie meer is van Groot-Brittannië, bleef het tot 1982 in het Britse rijk en is het nog steeds lid van het Gemenebest van voormalige rijkslanden die de Britse monarch als staatshoofd hebben.",
    "Pogacar laat licht schijnen over plannen in Canada en Australië: 'Wil presteren, maar ook genieten'": "Wielrennen\n\nTadej Pogacar werd woensdag net als de andere headliners van de Canadese wedstrijden GP Quebec en Montreal voorgesteld aan de pers, waaronder In de Leiderstrui, in het Delta Hotel in Quebec. De Sloveen heeft zin in het tweeluik, zo laat hij uitschijnen. 'Ik heb hier heel goede dingen over gehoord.'\n\nPogacar is dit weekend voor het eerst in Canada en dat is niet onopgemerkt gebleven. De lokale pers stortte zich in Quebec massaal op de tweevoudig Tourwinnaar uit Slovenië, terwijl Geraint Thomas (toch ook een winnaar van de Ronde van Frankrijk die dit jaar nog op het podium stond) een tafeltje verderop rustig een koffie kon drinken.\n\nNa enige tijd werd besloten om Pogacar dan maar naar het restaurant te verplaatsen met de horde journalisten achter zich aan, zodat de andere headliners Thomas, Wout van Aert, Peter Sagan, Greg van Avermaet en Michael Matthews hun verhaal zonder al te veel rumoer op de achtergrond hun verhaal konden doen.\n\nPogacar ziet vooral kansen in Montreal\n\nDe status van Pogacar is dus ook overzees gekend: de wonderboy van UAE-Team Emirates laat het allemaal rustig van zich af glijden, beantwoordt de vragen op zijn gemak en doet vooral lekker zijn ding. 'Het is mijn eerste keer in Canada, dus daar ben ik wel gemotiveerd voor.'\n\n'Zowel de GP Quebec als Montreal zijn dus ook nieuwe wedstrijden voor mij', doelt hij op de koersen van vrijdag en zondag. 'Toch heb ik er heel goede dingen over gehoord van mijn ploeggenoten, die hier al vaker geracet hebben. Twee van hen hebben zelfs al gewonnen in Canada', doelt hij op Diego Ulissi (Montreal 2017) en Rui Costa (Montreal 2011).\n\nPogacar met zijn ploeggenoten op training in Canada\n\n'Dat geeft ook aan dat we meerdere opties hebben, aangezien zij al bewezen hebben dat ze hier kunnen presteren. 'Dat is altijd een mooie positie om als ploeg in te zitten', houdt Pogacar de druk van zichzelf een beetje af. 'Ik denk dat de race in Quebec, met veel korte en steile beklimmingen, moeilijk voor mij zal zijn. Maar las ik zondag een goede dag heb in Montreal, dan kan ik daar mooie dingen laten zien.'\n\nOver zijn eigen vorm is Pogacar klip-en-klaar. 'Mijn conditie is best goed en ik focus mij op presteren in dit laatste gedeelte van het seizoen. Daarnaast wil ik ook genieten', aldus de 23-jarige renner over zijn trips naar Canada en Australië, waar hij in september het WK wielrennen zal betwisten.\n\nPogacar over Evenepoel\n\nUiteraard werd ook Pogacar, net als onder meer Van Aert, bevraagd over de prestaties van Remco Evenepoel in de Vuelta. 'Ik heb veel van de Vuelta gezien, het is leuk om te kijken na mijn trainingen. Remco doet het heel goed en hij zit in een mooie positie om het af te maken. Ik denk dat dit eraan zat te komen, iedereen heeft kunnen zien hoe goed hij is. Nu komt het er ook uit in een grote ronde.'\n\nDe winnaar van de Ronde van Frankrijk in 2020 en 2021 krijgt er op termijn dus mogelijk een concurrent bij. 'Ik denk dat er alleen maar meer opponenten zullen komen. Hopelijk zien we ook Egan Bernal binnenkort terug bij de besten, want dan gaan we nog zeer interessante duels uitvechten de komende jaren.'\n\nTom van der Salm (Twitter: @TomvanderSalm) | e-mail: t.vandersalm@indeleiderstrui.nl)",
    "Mercedes haalt banden met Canada aan voor gebruik lithium-mijnen": "V.l.n.r: Olaf Scholz, bondskanselier Duitsland, Markus Schäfer, cto Mercedes-Benz Group, Justin Trudeau, premier Canada, François-Philippe Champagne, minister van Innovatie, Wetenschap en Industrie Canada. (Foto: Mercedes) Mercedes-Benz heeft een memorandum van overeenstemming getekend met Canadese regering. Het doel van dit memorandum is het bevorderen van samenwerking binnen de Canadese toeleveringsketen voor elektrovoertuigen. Dit omvat onder meer toegang tot primaire grondstofbronnen. Dit meldt Mercedes middels een persbericht.\n\nDaarnaast hebben het Canadees-Duitse mijnbedrijf Rock Tech Lithium en Mercedes-Benz een overeenkomst getekend voor een jaarlijkse levering van maximaal 10 duizend ton lithiumhydroxide.\n\nDe geplande samenwerking tussen Mercedes en Rock Tech start in 2026. \"Om de productie van elektrovoertuigen op te schalen, hebben we toegang nodig tot grondstoffen,\" zegt Gunnar Guethenke, hoofd inkoop en leverancierskwaliteit Mercedes. \"Met het beoogde partnership met Rock Tech diversifiëren we de inkoop van onze grondstoffen om daarmee de lithiumvoorziening voor de accuproductie van Mercedes-Benz in Europa veilig te stellen.”\n\nHet nieuws komt een week na het nieuws dat Volkswagen een belang genomen heeft in Canadese lithiummijnen.\n\nVerantwoord mijnen\n\nEen deel van het memorandum richt zich op verantwoorde inkoop: lithium die Mercedes gebruikt zal alleen afkomstig zijn uit mijnen die zijn gecontroleerd volgens de mijnbouwnorm van Initiative for Responsible Mining Assurances (IRMA).\n\n“Mercedes-Benz is bezig de productie van elektrovoertuigen drastisch te verhogen. Daarom zoeken we ook nieuwe manieren om op een verantwoorde manier aan de benodigde grondstoffen te komen,\" zegt Markus Schaefer, cto van Mercedes. \"Directe toegang tot de producenten van deze materialen is een belangrijke stap op deze weg. Met Canada heeft Mercedes-Benz een sterke en capabele partner om een nieuw tijdperk van duurzame transformatie in de auto-industrie in te luiden”.\n\nMercedes heeft verschillende accupartnerships met verschillende leveranciers in verschillende regio’s: ACC en CATL in Europa, Envision AESC in de VS en Farasis en CATL in China.\n\nEerder dit jaar kondigde Mercedes aan zich meer te gaan richten op het 'premium top-end segment'.",
    "Interview | Van Avermaet hoopt op kunststukje in Canada: 'Als je eraan begint, denk je dat het niet lukt'": "Wielrennen\n\nMister Canada, zo mogen we hem wel noemen. Greg Van Avermaert reed al maar liefst negen (!) keer podium in de twee wedstrijden in het Noord-Amerikaanse land en als het aan hem ligt komt er dit jaar een tiende bij. 'Winnen zal moeilijk zijn', vertelt hij realistisch als hij is aan In de Leiderstrui.\n\n'Ik heb hier wel wat mooie resultaten behaald ja', concludeert de 37-jarige Belg. En dat wordt in Canada gewaardeerd ook, daar Van Avermaet samen met Wout van Aert, Tadej Pogacar, Peter Sagan, Michael Matthews en Geraint Thomas als headliner voor de evenementen van Quebec en Montreal wordt gepresenteerd.\n\nDit jaar kan hij dus zijn tiende top drie-plaats in de koersen in Noord-Amerika behalen, wat toch wel een kunststukje genoemd mag worden. 'Dat is vrij indrukwekkend. Als je eraan moet beginnen, denk je: dat gaat niet lukken', geeft de voormalig olympisch kampioen aan. Vandaar dat dat ook het doel voor dit seizoen is: opnieuw podium rijden. 'Winnen zal moeilijk zijn, en het is ook al drie jaar geleden dat we hier zijn geweest. Ik zal er niet beter op geworden zijn.'\n\nVan Avermaet niet naar Tour én WK: 'Toch wel zuur'\n\nDe ervaren Belg kreeg begin juli een flinke opdoffer te verwerken toen hij niet werd geselecteerd voor de Tour de France. Dat heeft hij wel van zich af kunnen zetten, laat hij weten aan In de Leiderstrui. 'Ik heb wat kleinere wedstrijden in Frankrijk gereden, met een paar derde plaatsen. Dit is echter wel weer de eerste keer dat ik op WorldTour-niveau zal koersen.'\n\nLees verder onder de foto.\n\nGreg Van Avermaet op de perspresentatie van de grote namen voor de Canadese wedstrijden\n\nWaar Van Aert zich via Canada toewerkt naar het WK in Australië, is Van Avermaet voor het tweede jaar op rij niet opgeroepen. Dit terwijl hij vorig jaar op de Olympische Spelen nog goed werk verrichte voor diezelfde Van Aert. 'Ik had toch stiekem misschien wel op die uitnodiging gehoopt, maar ik ben denk ik gewoon iets te laat in gang geschoten met goede resultaten. En mijn niet-selectie voor de Tour heeft ook niet geholpen.'\n\n'Dan is het bijna augustus en dat betekent dat het grootste deel van de selectie ook al is gekozen. Desalniettemin is het een beetje spijtig, afgelopen jaar beëindigde mijn reeks vanaf 2005 dat ik er bij was in eigen land (Leuven, red.) en nu ben ik er op een heuvelachtig parcours opnieuw niet bij', aldus Van Avermaet. 'Dat is toch wel zuur.'\n\nDoor de niet-selectie voor het WK zijn de Canadese wedstrijden het grote doel van de renner van AG2R Citroën Team in het najaar. 'Als het WK wegvalt, blijft er niet veel meer over op enkele wedstrijden na. Deze koersen zijn nu de ambitie, ja, met nog een paar eendagskoersen.'\n\nTom van der Salm (Twitter: @TomvanderSalm) | e-mail: t.vandersalm@indeleiderstrui.nl)",
    "Rijk Zwaan deelt komkommerinnovaties in Canada": "Op 7 september heeft Rijk Zwaan een ‘Customer Appreciation Event’ georganiseerd in Leamington, Canada, met als thema: ‘All about cucumbers'. Tijdens het event gaf een panel van komkommerexperts een interessant kijkje achter de schermen in de verschillende delen van de komkommercyclus. Het evenement werd bijgewoond door ongeveer 100 partners, zowel live als digitaal.\n\nInteractieve sessies door komkommerexperts\n\nVerschillende komkommerexperts van Rijk Zwaan verzorgden interactieve sessies tijdens het Customer Appreciation Event. Als eerste was Björn d'Hoop, Breeding Manager Komkommer, aan de beurt. Hij gaf inzicht in hoe Moeder Natuur helpt om planten resistent te maken. Als tweede was Marcel van Koppen, Crop Coordinator Komkommer, aan de beurt. Hij besprak onder andere de verschillende spectrums van LED en de fysiologische effecten daarvan op de plant. Ten derde gaf Jan de Jonge, Rijk Zwaan's Supply Chain Specialist Komkommer, uitleg over het proces van zaadproductie tot kwaliteitstesten en levering. Last but not least deelde Heleen van Rijn-Wassenaar, Marketing Specialist Komkommer, details over consumentenvoorkeuren en factoren die de houdbaarheid van komkommers beïnvloeden.\n\nInnovatieve rassen te zien\n\nDe interactieve sessies werden gevolgd door een smakelijk buffet, dat de ideale gelegenheid bood voor interessante discussies over de onderwerpen die door de sprekers aan de orde waren gesteld. De aanwezigen kregen ook de kans om de stands van het bedrijf te bezoeken om de innovatieve rassen te bekijken en meer te weten te komen over activiteiten zoals zaadproductie en schoning.\n\nRijk Zwaan is verheugd over het succes van het evenement en wil iedereen bedanken voor hun aanwezigheid. Rijk Zwaan zal haar partners blijven stimuleren om hun bedrijf verder te ontwikkelen. Door hen nieuwe inzichten te geven, wil Rijk Zwaan telers ondersteunen in dit proces en samen de toekomst tegemoet treden.\n\nVoor meer informatie:\n\nRijk Zwaan Nederland\n\nrijkzwaannederland@rijkzwaan.nl\n\nwww.rijkzwaan.nl",
    "Van Canada tot Curaçao: FC Eindhoven ziet deze maand mogelijk vijf(!) internationals uitvliegen": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Wout van Aert wekt in Canada zijn WK-appetijt op: \"Maar kom hier niet enkel ritme opdoen\"": "Het is pas voor het eerst dat Wout van Aert de Canadese koersen op zijn programma heeft gezet. \"Ik ben blij dat ik hier eindelijk ben. Dit stond al een tijdje op mijn bucketlist.\"\n\nDe koersen lijken, zowel qua parcours als timing, de ideale voorbereiding op de wegrit op het WK, die over 2 weken plaatsvindt. \"Maar ik kom hier zeker niet alleen om ritme op te doen\", zegt Van Aert.\n\n\"Het zijn twee prachtige koersen op WorldTour-niveau. Ik ben hier ook omdat ik denk dat ik in beide wedstrijden een kans maak. We staan met een sterk team aan de start. Met mijn vorm zit het wel snor. Het voelde goed om de voorbije weken na een korte tussenpoos weer in koers te zijn.\"\n\n\n\nVan Aert is voor zowel Québec als Montréal een van de topfavorieten. \"Vrijdag in Québec is de kans op een groepssprint groot. Daar komt het vermoedelijk dus aan op explosiviteit.\"\n\nMontréal is dan weer zwaardere kost. \"Wellicht strijdt een sterke kopgroep voor de winst. Dat vergt een andere manier van koersen. Ik vind het altijd speciaal om lokale rondes te rijden. Dat geeft een beetje een kampioenschapsgevoel.\"",
    "Canada waarschuwt: cannabis edibles vergiftigen steeds meer kids": "(advertenties)\n\nCanada waarschuwt: cannabis edibles vergiftigen steeds meer kids\n\n‘Accidental cannabis poisoning is on the rise among Canadian kids’, kopt de Canadese nieuwssite Global News dit weekend. Aanleiding voor de verontrustende boodschap is een rapport dat onlangs is gepubliceerd in het New England Journal of Medicine, waaruit blijkt dat er steeds vaker kinderen in het ziekenhuis terechtkomen na het eten van legale cannabis edibles met THC. De onderzoekers roepen ouders en producenten op tot verandering, bijvoorbeeld door de verpakkingen minder op kindersnoepgoed te laten lijken.\n\nKinderen kunnen fysiek niet tegen veel THC\n\nEen kind kan van het innemen van chocolaatjes, snoepjes of gebakjes die met THC zijn geïnfuseerd – veelal d.m.v. wietolie/concentraten – flink ziek worden. Hun lichaam is simpelweg nog niet in staat om met de psychoactieve cannabiscomponent te doen wat wij er zo graag mee doen: plezierig high worden. Bovendien zijn kinderen notoire snoeperds en proppen ze dus niet zelden meerdere snoepjes, koekjes of chocolaatjes in hun mond (en daar zouden volwassenen ook gerust door van het padje kunnen raken).\n\nIn Canada worden sinds de legalisering van recreatieve cannabis in 2018 – edibles en topicals volgden trouwens pas een jaar later – alle aspecten van de regulering goed onderzocht, en dus ook de impact van de legalisatie van edibles.\n\nEn dan blijkt dat er sinds de eetbare/drinkbare cannabisproducten legaal zijn 6,3 keer zoveel kinderen jonger dan tien jaar in het ziekenhuis zijn beland met ‘cannabis vergiftiging’ dan voor de legalisering het geval was!\n\nHoe zorg je voor minder cannabis vergiftigingen onder jonge kinderen?\n\nDie harde en vervelende cijfers staan in het onderzoek ‘Edible Cannabis Legalization and Unintentional Poisonings in Children‘ dat eind augustus is gepubliceerd in het wetenschappelijke vakblad The New England Journal of Medicine. De gemiddelde leeftijd van kids die ongewild/stiekem van de stash van hun ouders hebben gesnoept en op de spoedeisende hulp van een hospitaal eindigen, bedraagt 3,5 jaar.\n\nAlle reden voor (enige) paniek dus, maar vooral voor een andere aanpak. Met ouders die hun wiet beter bij kinderen vandaan houden en producenten die hun wiet minder aantrekkelijk verpakken voor kids.\n\nGlobal News haalde de hoofdauteur van de edibles-studie voor de camera om tekst en uitleg te vragen over hoe Canada – en later hopelijk ook landen als Nederland en België natuurlijk – het stijgende aantal cannabis vergiftigingen onder kleine kinderen kan tackelen:\n\n[openingsbeeld: RedSummer/Shutterstock]\n\n(advertenties)"
}