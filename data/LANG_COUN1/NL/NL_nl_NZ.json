{
    "Nieuw-Zeeland wil met wet af van ambtelijk taalgebruik": "Er is volgens voorstanders van de wet veel ruimte voor verbetering van de overheidscommunicatie, die 'vaak gaat over de meest intieme en belangrijkste onderdelen van een mensenleven', zoals bijvoorbeeld immigratiedocumenten, scheidingspapieren of informatie over uitkeringen.\n\nToezicht\n\nEen groot deel van de oppositie is tegen het wetsvoorstel en vindt dat die juist voor meer bureaucratie zorgt, omdat ambtenaren toezicht moeten houden op het taalgebruik van collega's.\n\nEr moet nog over het controversiële wetsvoorstel gestemd worden.",
    "Nieuw-Zeeland wil krachtens nieuwe wet gebruik ambtelijk taalgebruik bemoeilijken": "Krachtens een wetsvoorstel dat, met inachtneming van de relevante parlementaire procedures, recentelijk in behandeling is genomen door de volksvertegenwoordiging van Nieuw-Zeeland, zou het ambtenaren in die jurisdictie in de toekomst bemoeilijkt kunnen worden om wijdlopig, ambtelijk alsmede clichématig taalgebruik te bezigen in de officiële documenten die zij functiehalve opstellen, hetgeen geconcretiseerd wordt middels een verplichting om zich daarbij uitsluitend te bedienen van taalgebruik dat als begrijpelijk kan worden gekarakteriseerd, een verplichting welke is ingegeven door breed gevoeld maatschappelijk ongenoegen over het feit dat voornoemde documenten structureel ontsierd worden door een zekere mate van taalkundige impenetrabiliteit, waarbij wel aangetekend zij dat die onvrede niet alle maatschappelijke geledingen ertoe aanzet om zich daadwerkelijk achter dit wetsvoorstel op te stellen, in casu de Nieuw-Zeelandse oppositie, die niet alleen beren op de weg ziet qua handhaving, maar waar ook de vrees leeft dat het optuigen van bureaucratische procedures ter voorkoming van bureaucratisch taalgebruik uiteindelijk een averechtse cq contraproductieve strategie zal blijken, zonder daarmee overigens te willen impliceren dat het aanjagen van begrijpelijk taalgebruik geen stip op de horizon zou moeten zijn.\n\nLees ook:\n\nVerward over een brief van de gemeente? Eindhoven heeft nu een ‘Dit-begrijp-ik-niet’-sticker\n\nDe gemeente Eindhoven probeert het taalgebruik in brieven te vereenvoudigen. Maar dat blijkt minder makkelijk dan het lijkt.",
    "Het Nieuw-Zeelandse eiland Rakiura wordt compleet roofdiervrij gemaakt – is dat een goed idee?": "De inheemse kakapo. Beeld ANP / Nature Picture Library\n\nLaten we beginnen bij de kakapo, een niet-vliegende papegaai. Toen die vogelsoort uit Nieuw-Zeeland begin jaren tachtig op het punt stond uit te sterven, werd een drastisch besluit genomen. De hele populatie werd van het eiland Rakiura, in het uiterste zuiden van Nieuw-Zeeland, verhuisd naar enkele kleinere eilandjes in de buurt. Alleen daar zouden ze veilig zijn voor roofdieren. En ja, ze zijn er nog, 252 stuks om precies te zijn: groengele vogels die ’s nachts wakker worden en door de bossen struinen, terwijl ze met hun grote ogen onschuldig de wereld in kijken.\n\nHet probleem van de kakapo is het probleem van vele vogels, reptielen en insecten in Nieuw-Zeeland: ze zijn niet opgewassen tegen de zoogdieren die de laatste eeuwen met de mens mee naar de eilanden zijn gekomen. Tientallen miljoenen jaren lang evolueerden ze zonder dat er in de verste verte een landroofdier te bekennen was. Het maakte de inheemse fauna weerloos tegen de katten, ratten en voskoesoes (een buideldier) die het land nu in groten getale bevolken.\n\nMaar sinds kort is er hoop voor de kakapo. Natuurbeschermers en wetenschappers kondigden deze zomer een project aan waarvan de omvang nauwelijks te overzien is: ze willen heel Rakiura, ook wel bekend als Stewart-eiland, ‘predator-free’ maken. En dat voor een eiland dat even groot is als de provincie Zeeland, waar 400 mensen leven en jaarlijks 30 duizend toeristen komen.\n\nHet is nog maar het begin. Nieuw-Zeeland streeft ernaar in 2050 volledig roofdiervrij te zijn: alle ratten, hermelijnen en voskoesoes moeten verdwijnen. ‘We werken aan een Aotearoa (Maori-naam voor Nieuw-Zeeland, red.) waar onze inheemse soorten behoed worden voor uitsterving en met ons in voorspoed leven’, meldt een website van de overheid. De hoop is dat Rakiura model kan staan voor wat er moet gebeuren in het hele land.\n\nUitheemse voskoesoes moeten worden uitgeroeid op het eiland Rakiura. Beeld Getty\n\n‘Het is geen nieuw idee om op een heel eiland de roofdieren uit te roeien’, zegt Campbell Leckie, directeur van het project Predator Free Rakiura, een samenwerking tussen onder meer overheden, Maori-vertegenwoordigers en lokale (toeristische) bedrijven. ‘Nieuw-Zeeland kent een vrije lange geschiedenis op dat gebied. Maar de schaal waarop we het nu gaan proberen, is ongekend.’\n\nJa, deze missie kan slagen, denkt Leckie. Hij heeft op Rakiura zes diersoorten op de korrel: drie soorten ratten, verwilderde katten, voskoesoes en egels. Honderdduizenden dieren in totaal. ‘Het zal niet gemakkelijk zijn, het wordt absoluut een uitdaging, maar het kan. In de laatste vijf jaar is er veel veranderd: we hebben nu de visie én de technieken om dit te laten lukken.’\n\nHij vertelt over vallen die zijn uitgerust met een draadloze verbinding, zodat ze kunnen doorgeven of er een dier in zit. ‘Vroeger moest iemand al die vallen langs, nu weet je precies waar je moet zijn.’ Ook zijn er ontwikkelingen met lokstoffen die heel lang blijven werken. En dan zijn er camera’s die worden uitgerust met kunstmatige intelligentie, zodat ze grote gebieden kunnen afspeuren naar ongewenste diersoorten. Mocht er na het uitroeien toch een nieuwe rat of voskoesoe opduiken, dan kan met behulp daarvan snel actie worden ondernomen.\n\nOm dat alles in de praktijk te brengen, is geld nodig, veel geld. Leckie denkt aan een bedrag van omgerekend 50 tot 60 miljoen euro. Voor de eerste jaren, waarin een gedetailleerd plan van aanpak wordt uitgedacht, kwam de financiering deze zomer rond. Predator Free Rakiura en het nationale onderzoeksinstituut Manaaki Whenua – Landcare Research trekken samen 1,7 miljoen euro uit.\n\nVoskoesoe in een bananenboom. Beeld Getty\n\nOok voor wetenschappers is dit project heel interessant, zegt Chris Jones, teamleider faunabeheer en ecologie voor natuurbehoud bij het onderzoeksinstituut. ‘Voor elk plaagdier moeten we erachter komen hoeveel ervan zijn, waar ze leven en wat de beste manier is om ze weg te krijgen. Egels, bijvoorbeeld, zijn nog nooit compleet uitgeroeid. En in welke volgorde moet je te werk gaan? Je wilt niet dat je bijvoorbeeld ratten wegvangt, en dat de katten dan nog actiever achter de vogels aangaan. Daarnaast zijn er ook statistische vragen: hoe weet je dat de laatste rat of egel weg is?’\n\nDit zijn een paar van de onderzoeksvragen waaraan hij denkt, maar hij heeft nog geen kant-en-klaar lijstje klaarliggen, benadrukt Jones. ‘Historisch gezien kwamen wetenschappers met grootse ideeën en die gingen ze dan testen’, zegt hij. ‘Zo arrogant willen we nu niet zijn. We willen samen met de lokale gemeenschap, ook met de Maori’s, bepalen welke kennis er nodig is. Misschien is dat het spannendste aan dit project.’\n\nJa, zegt Luis Valente, evolutionair bioloog en onderzoeker bij Naturalis, het is een goed idee om Rakiura roofdiervrij te maken. ‘Het is de enige manier om de biodiversiteit op dit eiland te redden’, verzekert hij. Volgens hem is het uitroeien van geïntroduceerde dieren de effectiefste manier om oorspronkelijke natuur te beschermen: uit een Amerikaanse studie uit 2016, waarin 251 uitroeiingsoperaties op een rij werden gezet, bleek bijvoorbeeld dat 236 inheemse diersoorten daarvan hadden geprofiteerd. Hun aantal of verspreiding nam toe.\n\nDe natuur in Nieuw-Zeeland is deze inspanning absoluut waard, vindt Valente. ‘Juist omdat Nieuw-Zeeland al zo lang afgezonderd is van de rest van de wereld, zijn hier diersoorten ontstaan die je nergens anders vindt. Brughagedissen bijvoorbeeld, een grote reptielensoort die heel anders is dan al zijn verwanten. Veel van die unieke diersoorten zijn al uitgestorven: van de zeventig vogelsoorten op land zijn er al dertig verdwenen. Als je niets doet, gaat dat zo door.’\n\nAan Campbell Leckie van Predator Free Rakiura de opdracht om dat scenario af te wenden. Over twintig jaar, hoopt hij, is de lucht van Rakiura weer gevuld met vogels die nu met uitsterven bedreigd zijn. De kiwi, ook zo’n kleine loopvogel, zwerft dan ’s nachts bij de mensen door de tuinen, veel vaker dan nu het geval is. ‘En’, zegt hij, ‘er zullen ook veel meer toeristen komen, en inwoners die van het toerisme kunnen leven.’\n\nMaar de belangrijkste verandering zal een andere zijn, zegt hij. ‘Als dit lukt, laten we zien hoe ver je kunt gaan om de natuur te beschermen. Dit kan een keerpunt worden voor wat mensen voor mogelijk houden.’",
    "Vijf doden in Nieuw-Zeeland door botsing boot met walvis": "AP\n\nNOS Nieuws • zaterdag 10 september, 08:06 Vijf doden in Nieuw-Zeeland door botsing boot met walvis\n\nBij een vermoedelijke aanvaring met een walvis zijn in Nieuw-Zeeland vijf mensen omgekomen toen hun boot kapseisde. Zes andere opvarenden zijn gered.\n\nHet ongeluk gebeurde vanochtend lokale tijd voor de kust van de stad Kaikōura op het Zuidereiland. Burgemeester Craig Mackle van Kaikōura bevestigt tegen persbureau AP dat er elf mensen aan boord van de boot waren op het moment van het ongeval en dat zes van hen veilig naar de kust zijn teruggebracht.\n\nVolgens Mackle gaat het om een vissersboot en waren de passagiers waarschijnlijk op kabeljauw, tandbaars en andere vissoorten aan het vissen. Maar volgens Nieuw-Zeelandse media zou het gaan om een groep vogelspotters.\n\nHet speelt altijd door je hoofd dat het zou kunnen gebeuren Burgemeester Craig Mackle over de kans op een dergelijk ongeluk\n\nMackle zegt tegen AP dat het water \"verdomd koud\" was en dat het er niet goed uitziet voor iedereen die overboord is geslagen.\n\nVolgens de overlevenden was het water vlak voor het ongeluk nog heel rustig. Verondersteld wordt dat een walvis onder de boot is opgedoken en hem heeft omgegooid. Het was bekend dat er potvissen en ook enkele bultruggen in de baai waren. Welke walvissoort in aanvaring kwam met de boot is onbekend.\n\nDe politie zegt dat het lijkt alsof de boot ergens tegenaan botste, maar kan niet zeggen of het om een walvis gaat, meldt de New Zealand Herald. De definitieve oorzaak van het ongeluk moet nog worden vastgesteld.\n\nOmdat er veel walvissen voorkomen in de wateren bij Kaikōura, hield burgemeester Mackle al rekening met de kans op ongelukken. \"Het speelt altijd in je hoofd dat het zou kunnen gebeuren\", zegt hij tegen AP.\n\nPopulaire bestemming\n\nEen ooggetuige vertelt aan een lokale nieuwssite dat zij en een groep vrienden de reddingspogingen hadden gezien vanuit Goose Bay, in de buurt van Kaikōura. Ze zagen een vrouw op een omgeslagen boot zitten die met haar armen zwaaide. Volgens de ooggetuige waren er drie helikopters bij de boot en gingen twee duikers het water in.\n\nKaikōura is een populaire bestemming om walvissen te zien, omdat de zee vlak bij de kust al diep is. Bedrijven bieden boottochten en helikoptervluchten aan, zodat toeristen walvissen, dolfijnen en andere zeedieren van dichtbij kunnen zien.",
    "Torenhoge tomatenprijzen in Nieuw-Zeeland door schaarse arbeid en dure grondstoffen": "\"De tomatenprijs is torenhoog, dankzij de stijgende kosten van drie belangrijke elementen,\" zegt een van de grootste tomatentelers van Nieuw-Zeeland. Simon Watson, directeur van NZ Hothouse, vertelt tegen Stuff dat de belangrijkste reden voor de duurdere tomaten de duurdere en zeer schaarse arbeidskrachten zijn.\n\nOok de kosten van gewasverbeteringsmiddelen en energie zijn gestegen: kunstmest is het afgelopen jaar met 81% gestegen. Deze drie factoren zijn goed voor 60% van de prijs van tomaten in de schappen, aldus Watson. Volgens Stats NZ steeg de prijs van tomaten alleen al tussen juli en augustus met bijna € 4.\n\nDe prijs van veel voedingsmiddelen stijgt snel, maar tomaten zijn koploper. Ze zijn met 162% gestegen sinds 2009, toen de voedselinflatie even hoog was als nu, en verslaan daarmee kool (138,1%) en paprika (118%). De prijs steeg omdat er om verschillende redenen een tekort aan tomaten was.\n\nIn de hele economie, niet alleen in de tuinbouw, was er een \"ongelooflijk tekort\" omdat de regering de grenzen te lang gesloten had gehouden, aldus Watson. \"We adverteren week na week en je krijgt geen enkele reactie. Het gaat er niet eens om wat je betaalt. Arbeid is een derde van onze verkoopwaarde. Het is een groot deel ervan, het overheersende deel.\"\n\nOmdat de telers niet konden garanderen dat zij hun gewassen konden planten, plukken of bewerken, plantten zij minder tomaten, waardoor de oogst met ongeveer 15% afnam. \"Telers zijn heel voorzichtig geweest met het uitgeven van hun geld, want de kosten zijn veel en veel sneller gestegen dan de waarde van de tomaten.\"\n\nLees het volledige artikel op www.stuff.co.nz.",
    "Vrouw opgepakt in Zuid-Korea vanwege vondst lichaamsdelen in Nieuw-Zeeland": "EPA\n\nNOS Nieuws • donderdag 15 september, 09:51 Vrouw opgepakt in Zuid-Korea vanwege vondst lichaamsdelen in Nieuw-Zeeland\n\nEen 42-jarige vrouw is in Zuid-Korea gearresteerd vanwege haar mogelijke rol bij de dood van twee kinderen in Nieuw-Zeeland. Meerdere lichaamsdelen van de kinderen werden in augustus in koffers in Auckland aangetroffen.\n\nDe vrouw is op verzoek van de Nieuw-Zeelandse politie aangehouden in de stad Ulsan en naar de hoofdstad Seoel gebracht. Ze werd geboren in Zuid-Korea en verhuisde later naar Nieuw-Zeeland, waar ze uiteindelijk de Nieuw-Zeelandse nationaliteit kreeg. In 2018 verhuisde ze terug naar het Aziatische land.\n\nDe Zuid-Koreaanse politie wil niet zeggen of de vrouw de moeder is van de gevonden kinderen. Ze werd al geruime tijd gezocht, aangenomen wordt dat zij zich in het appartement in Ulsan had verstopt. Een rechter in Seoul bepaalt op een later moment of zij mag worden uitgeleverd aan Nieuw-Zeeland. De kans dat dat wordt toegestaan is groot.\n\nInhoud van opslagbox gekocht\n\nDe lichaamsdelen van de kinderen werden gevonden door een gezin dat de inhoud van een opslagbox had gekocht. Daarbij zaten ook de koffers met daarin menselijke resten. Volgens de politie waren de kinderen tussen de vijf en tien jaar oud en waren ze al enkele jaren dood.\n\nDe koffers lagen al ten minste drie of vier jaar in de opslag. De familie ontdekte de lichaamsdelen pas toen de koffers thuis werden geopend, omdat voorafgaand aan de koop de inhoud niet mocht worden bekeken. Ze hebben verder niets met de dood van de kinderen te maken.",
    "Charles III officieel benoemd tot staatshoofd van Australië en Nieuw-Zeeland": "Een dag na de ceremonies in Londen is de Britse koning Charles III zondag benoemd tot het nieuwe staatshoofd van Australië en Nieuw-Zeeland. De ceremonies vonden plaats in de hoofdsteden Canberra en Wellington.\n\nIn Nieuw-Zeeland gaf premier Jacinda Ardern een toespraak op de trappen van het parlement. Ze erkende \"Zijne Majesteit koning Charles III\" als staatshoofd. Ardern zei ook dat Nieuw-Zeeland een tijdperk van verandering is ingegaan. \"Koning Charles heeft consistent laten zien dat hij veel geeft om onze natie. Deze relatie wordt diep gekoesterd door onze mensen. En ik heb er vertrouwen in dat dit nog meer zal toenemen.\"\n\nIn Australië werd de bijbehorende verklaring net als in Nieuw-Zeeland ondertekend in het parlement. In Canberra waren parlementsleden en senatoren uit alle politieke kampen aanwezig.\n\nNa de proclamatie werd het Britse volkslied gespeeld met de nieuwe regel 'God Save the King'. De vlaggen, die halfstok hingen vanwege het overlijden van koningin Elizabeth, werden weer gehesen. Veel mensen hadden zich voor het parlementsgebouw verzameld om de plechtigheid bij te wonen.\n\nGouverneur-generaal David Hurley, die door de Britten is aangesteld om de vorst in Australië te vertegenwoordigen, beschreef Australië als een \"onvoltooid product\" dat nu een nieuw tijdperk ingaat. \"De meeste Australiërs kenden geen wereld zonder koningin Elizabeth II. Haar dood is het einde van een tijdperk.\"\n\nPremier Anthony Albanese zei dat er grote droefheid was over de dood van de koningin. \"Koningin Elizabeth werd bewonderd om haar plichtsbesef, om haar toewijding aan de mensen van het Verenigd Koninkrijk, de mensen van het Gemenebest, inclusief Australië, en aan de wereld in het algemeen.\"",
    "Assistent-bondscoach Guus Hiddink ziet Australië van Nieuw-Zeeland winnen: ‘We hadden er meer moeten maken’": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Australië en Nieuw-Zeeland benoemen Charles III tot staatshoofd": "Mart Hoogkamer vangt biertje (en drinkt hem op) bij zoveelste bierdouche",
    "Nieuw-Zeeland schrapt belangrijkste coronamaatregelen": "Wellington\n\nNieuw-Zeeland schrapt vanaf dinsdag alle belangrijke coronamaatregelen in het land, meldt The New Zealand Herald. Onder meer het dragen van mondkapjes is vanaf middernacht (lokale tijd) niet langer verplicht. Alleen in bejaardentehuizen en binnen de gezondheidszorg moeten mensen nog wel een mondkapje op blijven doen.\n\nDe premier van Nieuw-Zeeland, Jacinda Ardern, noemde het besluit maandag \"een mijlpaal\". Ze zei dat de beslissing is genomen op basis van gezondheidsadviezen. Daarbij is het lage aantal ziektegevallen en ziekenhuisopnames op het moment meegewogen. Ook is de vaccinatieniveau in het land hoog en zijn antivirale geneesmiddelen inmiddels beter beschikbaar, zei ze.\n\nIn juli heropende Nieuw-Zeeland zijn grenzen weer volledig. Daardoor konden bijvoorbeeld cruiseschepen en plezierjachten weer aanmeren in het land. De met enkele maanden versnelde heropening was mede ingegeven door een dringende behoefte aan arbeidskrachten en druk vanuit de zieltogende toerismebranche. Nieuw-Zeeland had in maart 2020 zijn grenzen gesloten vanwege de coronapandemie. Het land kende lang een zeer streng coronabeleid.",
    "Leiders eren Elizabeth, Nieuw-Zeeland roept Charles uit tot staatshoofd": "Jacinda Ardern, de premier van Nieuw-Zeeland, heeft in een speech haar bewondering uitgesproken voor koningin Elizabeth II. „Ze was buitengewoon en ik weet dat ik namens mensen in heel Nieuw-Zeeland spreek door onze innige deelneming te betuigen aan leden van de koninklijke familie bij het overlijden van de koningin.” Daarna verklaarde ze dat de koning Charles III het nieuwe staatshoofd van Nieuw-Zeeland wordt.\n\nDe eerste minister van Noord-Ierland, Paul Givan, spreekt zich op Twitter uit over het overlijden van de koningin. „Hoewel we in ons hart verdrietig zijn, zullen we voor altijd dankbaar zijn dat we de gouden eeuw van Koningin Elizabeth II hebben meegemaakt.”\n\npaulgivan Paul Givan Her Majesty The Queen 1926-2022 🖤 It is with profound sadness we mourn the passing of Her Majesty the Queen. A life dedicated to public duty the Queen has served our Nation and Commonwealth with remarkable grace and distinction. 8 september 2022 @ 18:00 Volgen\n\nNicola Sturgeon, de eerste minister van Schotland, schrijft op Twitter namens de hele bevolking van Schotland haar medeleven te betuigen aan de koning en de koninklijke familie. „Haar leven was er een van buitengewone toewijding en dienstbaarheid.”\n\nDit artikel maakt ook deel uit van ons liveblog: Nieuwe koning Charles III noemt overlijden Elizabeth ‘moment van groots verdriet’",
    "Derde keer op rij warmste winter ooit in Nieuw-Zeeland": "Warmste winter ooit in Nieuw-Zeeland. Foto: ANP / EPA / Dave Hunt.\n\nWetenschappers in Nieuw-Zeeland stellen vrijdag dat het land de warmste en natste winter ooit meemaakt sinds de metingen in 1909 zijn begonnen. Het is de derde winter op rij waarin het warmterecord verbroken wordt, een unicum.\n\nHet is nog niet eerder voorgekomen dat er in Nieuw-Zeeland drie keer op rij een recordwarme winter plaatsvond. Wel waren er in 1970 en 1971 twee recordwarme winters op rij.\n\nDe gemiddelde temperatuur lag deze winter op 9,8 graden, aldus onderzoekers van het National Institute of Water and Atmospheric Research. Daarmee was het 1,4 graden warmer dan gemiddeld. Van de tien warmste winters in Nieuw-Zeeland, werden er zes sinds 2013 genoteerd.\n\nOok recordnat\n\nDeze Nieuw-Zeelandse winter was naast bovengemiddeld warm, ook nog eens heel nat. Sinds de hoeveelheid neerslag in een seizoen in 1971 wordt bijgehouden, is het nog niet zo nat geweest als dit jaar. Afgelopen maand werd met name het zuidelijke eiland van Nieuw-Zeeland getroffen door zware regenval met zelfs overstromingen als gevolg.",
    "Aart van Dijk – Van Nieuw-Zeeland naar Oud-Zeeland, wow!": "Na een aantal jaar in Nieuw-Zeeland gewoond en gewerkt te hebben was het tijd om eindelijk een keer in m’n eigen land onder water te gaan. Ik moet zeggen dat ik de hele setting van Zeeland in de zomer al fantastisch vond. Zoveel zeevogels, lepelaaars, wittte reigers, scholeksters. En dan ook nog Bruinvissen en Zeehonden in de haven van Zierikzee. Echt indrukwekkend. En dan uiteindelijk onder water. Compleet anders dan Nieuw-Zeeland, maar ook weer zo gaaf om te zien, hoeveel leven de zee herbergt. Overal kreeften, bijvoorbeeld, door overbevissing een zeldzaamheid down under. Geweldig om Nederland onderwater te zien. Snel weer terug!",
    "AVG & Cookiemelding": "",
    "Hockeyers treffen Nieuw-Zeeland, Maleisië en Chili op WK": "De Nederlandse hockeymannen treffen Nieuw-Zeeland, Maleisië en Chili in de groepsfase van het WK hockey, van 13 tot en met 29 januari 2023 in India. De vier landen werden donderdag tijdens de loting aan elkaar gekoppeld in poule C.\n\nTitelverdediger België treft Duitsland, Zuid-Korea en Japan in de poulefase en is ingedeeld in poule B. De andere twee poules bestaan uit Australië, Zuid-Afrika, Frankrijk, Argentinië (poule A) en India, Wales, Spanje en Engeland (poule D). De poulewinnaars plaatsen zich direct voor de kwartfinales van het WK. Nederland was samen met India, Australië en België geplaatst als groepshoofd. De wedstrijden tijdens het WK hockey worden gespeeld in Bhubaneswar en Rourkela. De twee steden liggen zo'n 300 kilometer van elkaar verwijderd. Het wedstrijdschema (locaties en tijden) wordt later dit jaar vrijgegeven.",
    "Zuid-Koreaanse opgepakt na vondst botten in koffers Nieuw-Zeeland": "Seoul Wellington\n\nDe vondst van botten in koffers in Nieuw-Zeeland vorige maand heeft woensdag geleid tot een arrestatie in Zuid-Korea. Een 42-jarige vrouw is er opgepakt op verdenking van moord van haar toen 7- en 10-jarige kinderen. De menselijke resten van de twee werden vorige maand aangetroffen in koffers die op een veiling waren gekocht door een nietsvermoedende familie.\n\nDe vrouw ontkent haar kinderen te hebben gedood. \"Ik heb het niet gedaan\", zei ze tegen verslaggevers terwijl ze door agenten werd begeleid vanuit een politiebureau.\n\nDe Koreaanse autoriteiten, die op verzoek van de Nieuw-Zeelandse politie naar de vrouw op zoek waren, hebben de arrestatie volgens The Guardian in de stad Ulsan verricht. Eind vorige maand meldden de autoriteiten in Auckland al op zoek te zijn naar een in Korea geboren vrouw met de Nieuw-Zeelandse nationaliteit.\n\nKopers belden politie\n\nDe kopers van de koffers in Nieuw-Zeelands grootste stad Auckland vonden de botten en belden meteen daarna de politie. Die meldde later dat de lichamen waarschijnlijk al jaren in de koffers in een opslagruimte lagen. De kinderen zouden tussen de vijf en tien jaar oud zijn geweest. De verantwoordelijke inspecteur Tofilau Fa’amanuia Vaaelua noemde dat toen \"zeer schokkend voor de lokale gemeenschap\".\n\nDe zaak heeft in Nieuw-Zeeland veel aandacht gekregen en de politie kreeg \"overweldigende steun\" van de bevolking bij het onderzoek, stelt Vaaelua. \"Hoe lang je dit werk ook doet, zo'n afschuwelijke geval wordt nooit makkelijk\", zei hij.\n\nDe gearresteerde vrouw blijft in Zuid-Korea vastzitten totdat zij aan Nieuw-Zeeland uitgeleverd kan worden.",
    "Premier Nieuw-Zeeland brengt bezoek aan kist Elizabeth": "De Nieuw-Zeelandse premier Jacinda Ardern heeft in Westminster Hall afscheid genomen bij de kist van de Britse koningin Elizabeth, als een van de eerste buitenlandse hoogwaardigheidsbekleders.",
    "Onderzoek naar toename witte haaien bij populaire badplaats Nieuw-Zeeland": "Onderzoekers uit Nieuw-Zeeland bestuderen of de toename van het aantal haaien in de toeristische badplaats Bay of Plenty verklaard kan worden door de opwarming van het zeewater.\n\nDe populaire vakantiebestemming aan de kust van Nieuw-Zeeland tekent een stijgend aantal waarnemingen van grote witte haaien op. Een team van experten onder leiding van mariene bioloog Philip Ross van de Universiteit van Waikato onderzoekt de oorzaak van dit fenomeen. Mogelijk leidt een toename van het aantal mensen in het water eenvoudigweg tot meer waarnemingen, maar het kan ook te maken hebben met veranderende migratiepatronen van haaien.\n\nIn januari 2021 kwam nog een slachtoffer om het leven na een aanval door een haai, en sindsdien werden op verschillende plaatsen haaien opgemerkt. Zo wisten surfers in de buurt van Mount Maunganui te ontsnappen aan een roofdier met een lengte van meer dan 3 meter.",
    "Karolien Florijn eerste Nederlandse wereldkampioene in de skiff: ‘Niet verwacht dat ik zou winnen’": "Karolien Florijn heeft in Tsjechië de wereldtitel gepakt in de skiff. De 24-jarige Nederlandse lag vanaf het begin op kop en bouwde haar voorsprong in de slotfase uit. Ook olympisch kampioene Emma Twigg uit Nieuw-Zeeland moest haar meerdere erkennen en werd op 2,5 seconden tweede, voor Tara Rigney uit Australië.\n\nFlorijn had in de halve finales ook al de beste tijd genoteerd en won vorige maand met grote overmacht goud op de EK in München. Eerder dit jaar won ze twee keer met groot verschil een wereldbekerwedstrijd. De skiffeuse is de dochter van tweevoudig olympisch kampioen Ronald Florijn en de Duitse oud-roeister Antje Rehaag. Op de Olympische Spelen van vorig jaar in Tokio maakte ze nog deel uit van de vier-zonder, waarmee ze zilver veroverde.\n\nVolledig scherm Karolien Florijn © REUTERS\n\nFlorijn werd de eerste Nederlandse wereldkampioene in de skiff. Dat besefte ze echter nog niet. ,,Ik denk dat dat morgen gebeurt, maar ik ben zo blij”, aldus Florijn bij de NOS. De roeister zei dat ze al vereerd en trots was om de finale te roeien en tegen olympisch kampioene Twigg uit te komen. ,,Zij is zo goed en ik had eigenlijk niets te verliezen. Ik had niet verwacht dat ik zou winnen. Dat was wel een fijn gevoel voor mezelf en dan kan je niet blijer zijn dan dit.”\n\nWaar vader Ronald lange tijd het bekendste lid van het gezin was, was dit het moment voor haar om op de voorgrond te treden. “Hij is nooit wereldkampioen geweest en ik ben dat nu wel”, zei dochter Karolien, die sprak over een beter dan verwachte race waarin de laatste meters “nog best makkelijk” gingen.\n\nTien medailles\n\nDe Nederlandse roeiploeg heeft de wereldkampioenschappen in het Tsjechische Racice afgesloten met een recordaantal van tien medailles. Acht keer was er zilver voor Oranje en de mannen in de vier-zonder pakten zaterdag brons.\n\nMannen acht\n\nDe mannen acht pakte in Tsjechië het zilver. De Nederlandse ploeg was ondanks een sterk tweede deel net iets minder snel dan Groot-Brittannië, dat ruim 1 seconde eerder finishte in 5.24,41. Australië pakte op ruimere afstand het brons.\n\nMet stuurvrouw Dieuwke Fetter roeiden Abe Wiersma, Niki van Sprang, Lennart van Lierop, Guillaume Krommenhoek, Michiel Mantel, Jacob van de Kerkhof, Mick Makker en Guus Mollee al vanaf het begin van de race in de top 3. In het tweede deel van de race ging de Nederlandse boot Australië voorbij, maar Groot-Brittannië bleek net te sterk. De Nederlandse ploeg had de finale gehaald via de herkansingen.\n\nDe acht veroverde vorige maand op de EK in München na een slechte start ook al verrassend het zilver, ook toen achter Groot-Brittannië.\n\nZilver voor dubbeltwee\n\nRoeisters Roos de Jong en Laila Youssifou sleepten met de dubbeltwee eveneens zilver in de wacht. Olympisch kampioen Roemenië nam na de start gelijk de leiding en stond die, ondanks aandringen van het Nederlandse duo, niet meer af. Ancuta Bodnar en Simona Radis finishten na 6.47.77, op ruim 3 seconden gevolgd door De Jong en Youssifou. Het brons ging in 6.52.81 naar Ierland.\n\nDe Jong en Youssifou moesten op de EK in München vorige maand ook genoegen nemen met de tweede plek. Ook daar bleek Roemenië oppermachtig.\n\nHet nieuwe Nederlandse duo in de dubbeltwee had dit jaar al twee keer een wereldbekerwedstrijd gewonnen. De Jong behaalde met Lisa Scheenaard vorig jaar op de Olympische Spelen van Tokio nog brons.\n\nVolledig scherm Roos de Jong (l) en Laila Youssifou. © ANP / EPA\n\nSkiffeur Twellaar pakt zilver\n\nMelvin Twellaar is een maand na zijn verrassende Europese titel in de skiff tweede geworden op de WK. In de finale werkte de 25-jarige geboren Groninger zich vanuit de achterhoede goed op richting regerend wereldkampioen Oliver Zeidler uit Duitsland, maar die hield zijn voorsprong vast. De Brit Graeme Thomas pakte het brons.\n\nVrouwen acht\n\nDe vrouwen acht veroverde zilver. Net als op de Europese kampioenschappen vorige maand was Roemenië duidelijk te sterk. Toen werd Nederland derde, achter ook Groot-Brittannië. Nu ging het brons naar Canada.\n\nBenthe Boonstra, Veronique Meester, Ymkje Clevering, Tinka Offereins, Roos de Jong, Hermijntje Drenth, Marloes Oldenburg, Laila Youssifou en stuurvrouw Aniek van Veenen zagen Roemenië al vroeg de leiding nemen en ook Canada sneller beginnen. Maar in het tweede deel van de race vond de Nederlandse ploeg de weg naar voren. Op de winnende tijd van 6.01.14 moest de vrouwen acht een kleine 4 seconden toegeven.\n\nDe vrouwen acht bestaat uit roeisters die ook op andere onderdelen uitkomen. Zo hadden De Jong en Youssifou een uur eerder zilver gepakt in de dubbeltwee.\n\nPraat mee, reageren kan onderaan dit artikel. Alleen reacties voorzien van een volledige naam worden geplaatst. We doen dat omdat we een debat willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.",
    "Voetbal en rugby in nieuwe Omroep Zeeland Sport": "In een nieuwe aflevering van Omroep Zeeland Sport onder andere aandacht voor Hoek, Kloetinge en SVOD'22. Die laatste club promoveerde vorig jaar naar de 1e klasse en begon zaterdag niet goed aan het avontuur op het nieuwe niveau. Op eigen veld werd met 0-3 verloren van Nieuw Lekkerland.",
    "Alfons vertrok op zijn 19e uit de Hoeksche Waard naar Nieuw-Zeeland: ‘Ik denk vaak terug aan die tijd’": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Australië, Nieuw-Zeeland veroordelen Poetin-bedreigingen als \"ondenkbaar\"": "Poetin beval woensdag de eerste mobilisatie van Rusland in oorlogstijd sinds de Tweede Wereldoorlog, waarbij hij de burgers schokte met wat westerse landen omschreven als een wanhoopsdaad in het zicht van een verliezende oorlogsinspanning, en kondigde aan delen van het Oekraïense grondgebied te zullen annexeren, terwijl hij dreigde met het gebruik van kernwapens om Rusland te verdedigen.\n\n\"Deze dreigementen zijn ondenkbaar en onverantwoordelijk. Zijn beweringen over de verdediging van de territoriale integriteit van Rusland zijn onwaar. Geen schijnreferendum zal ze waar maken,\" zei de Australische minister van Buitenlandse Zaken Penny Wong in New York, waar ze de Algemene Vergadering van de Verenigde Naties bijwoont.\n\n\"Alleen Rusland is verantwoordelijk voor deze illegale en immorele oorlog, en vrede moet er eerst komen als Rusland zich terugtrekt van het Oekraïense grondgebied,\" voegde ze eraan toe.\n\nDe Nieuw-Zeelandse premier Jacinda Ardern veroordeelde de Russische escalatie scherp en zei dat de bewering van Poetin dat hij extra wapens zou kunnen gebruiken \"in strijd is met de leugen die ze hebben verteld dat ze er zijn om anderen te bevrijden\".\n\n\"Dit benadrukt de leugen rond deze oorlog\", zei ze tegen de media in New York, waar ze de Algemene Vergadering van de Verenigde Naties bijwoont.\n\n\"Wat er in Oekraïne gebeurt is illegaal, het is immoreel, het veroorzaakt het verlies van burgerlevens en dat verlies kan zich uitbreiden als hij, zoals Poetin heeft beweerd, de soorten wapens die hij in deze oorlog gebruikt, uitbreidt,\" voegde ze eraan toe.",
    "‘Breedbandsnelheid Starlink daalt door toenemend gebruik’": "De gemiddelde breedbandsnelheid van de satellietinternetdienst Starlink van SpaceX is in de afgelopen tijd gedaald. Dit blijkt uit recent onderzoek van Ookla. Desondanks blijven de prestaties goed in vergelijking met diensten van concurrenten.\n\nDe gemiddelde snelheid van Starlink is volgens een recent onderzoek van Ookla in alle gemeten landen gedaald in het afgelopen jaar. Dit geldt voor zowel de upload- als downloadsnelheden. De latency in de onderzochte landen veranderde over het algemeen niet. Alleen in Nieuw-Zeeland noteerde Ookla een hogere latency.\n\nIn de Verenigde Staten is de gemiddelde downloadsnelheid van het satellietinternetsysteem van Elon Musk gedaald van 90,6 Mbps naar 62,5 Mbps. De uploadsnelheid daalde van 9,3 Mbps naar 7,2 Mbps. De latency ging omhoog van 43 milliseconden (ms) naar 48 ms, maar dit was in de ogen van de onderzoekers geen groot verschil.\n\nOok de snelheden in andere onderzochte landen gingen omlaag, waaronder het Verenigd Koninkrijk, Nieuw-Zeeland, Frankrijk en Duitsland.\n\nMeer gebruikers\n\nVolgens de onderzoekers zijn de lagere snelheden waarschijnlijk het gevolg van de toegenomen populariteit — en dus meer eindgebruikers — van de satellietinternetdienst. Desondanks is de huidige gemiddelde downloadsnelheid van ruim 60 Mbps in de VS voldoende om met één verbonden device alle internetdiensten uit te voeren, waaronder video- en audiostreaming, het downloaden van games en videogesprekken.\n\nDe prestaties zijn nog altijd hoger dan de diensten van concurrenten als Viasat en HughesNet. Deze diensten hebben lagere snelheden en een hogere latency, aldus Ookla.\n\nWeigering FCC-subsidie\n\nDe lagere snelheid van het netwerk is mogelijk de reden dat de Amerikaanse telecomtoezichthouder FCC onlangs weigerde om een subsidie aan Starlink te verstrekken. Het satellietinternetbedrijf had bij de FCC een subsidie van 918 miljoen euro (886 miljoen dollar) aangevraagd voor investeringen in breedband. De toezichthouder weigerde deze omdat de toezichthouder twijfelde of het bedrijf de voor de subsidie vereiste snelheden van 100 Mbps download en 20 Mbps upload kon behalen.\n\nStarlink heeft inmiddels de FCC verzocht deze weigering te herzien en de subsidie alsnog toe te kennen. Volgens het satellietinternetbedrijf heeft de toezichthouder het oordeel op oude cijfers gebaseerd. Ook zou de snelheid van het netwerk omhoog gaan vanwege de lancering van nieuwe satellieten.\n\nTip: ‘Starlink presteert gemengd ten opzichte van vaste verbinding’",
    "Insulinepomp werkt beter met zelfgeschreven software": "Patiënten met diabetes type 1 maken zelf geen insuline meer aan en moeten daarom vaak meerdere keren per dag insuline injecteren. Slimme insulinepompen die in steeds meer variëteiten op de markt zijn, zorgen ervoor dat patiënten dit niet meer hoeven. Steeds meer diabetici met type 1 maken daarom gebruik van een pomp die ze op hun lichaam dragen. Een insulinepomp is een klein apparaat dat met of zonder een infuusslang vastzit aan je lichaam. Met zo’n insulinepomp is de toediening een stuk nauwkeuriger. Deze wordt geplaatst via een minuscuul naaldje onder de huid, dat maar één keer per twee à drie dagen hoeft worden ingebracht.\n\nBeoogde insulinewaardes\n\nSteeds meer patiënten gebruiken voor het ‘aansturen’ van de pomp zogeheten open source software, ontwikkeld door diabetici zelf. Die software werkt op basis van een algoritme dat heel precies de toediening van insuline door de pomp regelt. Uit onderzoek dat onlangs verscheen in The New England Journal of Medicine blijkt dat het gebruik van een open-source AID-systeem na 24 weken aantoonbaar beter werkt dan een reguliere insulinepomp met sensor. Kinderen én volwassenen lieten met de inzet van de slimme software gemiddeld langer de beoogde insulinewaardes zien. Aan de studie deden 49 volwassenen en 48 kinderen met diabetes type 1 mee.\n\nInsulinepomp met sensor\n\nNog voordat de hybride closed-loopsystemen op de markt kwamen, is een aantal patiënten met diabetes type 1 al zelf aan de slag gegaan met zogeheten open source automatische insulinetoedieningssystemen (AID). Diabetici zelf merkten al dat die aanpak werkte omdat ze er goede waarden mee scoorden. Het onderzoek uit Nieuw-Zeeland bevestigt het vermoeden van deze snel groeiende groep. Ze onderzochten de eerste open source toepassing die al in 2014 werd ontwikkeld door een Amerikaanse patiënte. Vervolgens vergeleken ze de werking van pompen met software met gewone insulinepompen met sensor.\n\nZelfontwikkelde software slaat aan\n\nMet de door slimme software gestuurde pomp bleven deelnemers per dag drie uur en 21 minuten langer op het gewenste glucoseniveau dan de mensen met de eenvoudigere pomp. Concreet verhoogt deze slimme software dus de kwaliteit van leven van de gebruikers. Hoewel diabetici dus al veel langer gebruik maken van dit soort open software, is het pas de eerste keer dat de werkzaamheid hiervan werd onderzocht. Het is veelbelovend dat de door diabetici ontwikkelde software zo goed aanslaat en verwacht wordt dat dit soort open technologie, ontwikkeld door patiënten zélf, in de toekomst in de zorg een steeds grotere rol gaat spelen.",
    "Nieuw-Zeelandse antivorstventilatoren gaan wereldwijd": "Nieuw-Zeeland Frost Fans Limited en partnerbedrijven (NZFF) breiden hun wereldwijde aanwezigheid uit via FrostBoss®-distributeurs met een focus op de Europese markt.\n\nEen aanjager van de vraag, met name in Europa, is de klimaatverandering. Volgens een recent Nieuw-Zeelands rapport over de Europese tuinbouw vervroegt de klimaatverandering het begin van de vegetatieperiode sneller dan de datum van de laatste voorjaarsvorst. Het rapport merkt op dat dit zal leiden tot \"een toename van vorstschade tijdens het groeiseizoen. Plotselinge voorjaarsvorst zal veel oogsten in gevaar brengen.\"\n\nNZFF is de belangrijkste leverancier van antivorstventilatoren in Australië en Nieuw-Zeeland en bekleedt wereldwijd een positie in de top 3. Sinds 2020 is de verkoop van FrostBoss® in Europa snel gegroeid via distributeurs in Bulgarije, Frankrijk, Noord-Italië, Portugal en Oost-Spanje.\n\nAls onderdeel van zijn groeistrategie wil NZFF nu het Europese netwerk verder versterken door langdurige distributiepartnerschappen op te bouwen in Nederland, België, Duitsland, Midden-Italië, Noordwest-Spanje (León) en Zuidoost-Spanje (Valencia).\n\n\"We hebben de afgelopen jaren een aanzienlijke groei doorgemaakt in Europa\", vertelt Chris Kay, Chief Marketing Officer van NZFF. \"We zien een grotere vraag naar anitvorstventilatoren nadat de voorjaarsvorst vorig jaar heeft geleid tot historisch lage oogsten. Bovendien stimuleren de aanhoudende problemen met droogte de vraag naar vorstbeschermingsmethoden die niet afhankelijk zijn van water voor het sproeien van de boomgaarden.\"\n\nNZFF legt uit dat een ideale FrostBoss-distributiepartner al uitstekende relaties heeft met telers in de tuinbouw- en wijnbouwsector. Ze moeten ook de mogelijkheid hebben om verder te gaan dan de loutere verkoop van FrostBoss door ook het installatieproces te beheren en doorlopende serviceondersteuning te bieden.\n\n\"Nu ons bedrijf internationaal groeit op zowel het noordelijk als het zuidelijk halfrond, vergroten we de capaciteit om ervoor te zorgen dat we aan de vraag blijven voldoen. We bouwen momenteel een nieuwe fabriek voor composietbladen naast onze bestaande productiefaciliteit. Deze nieuwe fabriek vergroot ons vermogen om onze premium bladen te maken, zodat we op tijd kunnen blijven leveren. De nieuwe fabriek zal gebruikmaken van ultramoderne robots uit Italië die een deel van de taken automatiseren en ons in staat stellen om de klok rond te werken.\"\n\n\"We zijn vertrokken voor een lange, spannende reis,\" besluit Chris.\n\nVoor meer informatie:\n\nChris Kay\n\nNew Zealand Frost Fans\n\nTel: +64 21 594 298 (Nieuw-Zeeland)\n\nchris.kay@nzfrostfans.com\n\nwww.nzfrostfans.com",
    "Vier medailles voor Nederlandse roeiers bij WK in Tsjechië: drie zilver, één brons": "NOS Sport • zaterdag, 14:30 • Aangepast zaterdag, 17:06 Vier medailles voor Nederlandse roeiers bij WK in Tsjechië: drie zilver, één brons\n\nYmkje Clevering en Veronique Meester hebben bij de WK roeien in het Tsjechische Racice zilver veroverd in de twee-zonder-stuurvrouw. Ook de vier-zonder-stuurvrouw en de dubbelvier bij de vrouwen pakten zilver. De mannen van de vier-zonder legden beslag op brons.\n\nHet Nederlandse duo Clevering/Meester, dat vorige maand EK-brons won, hoefde in de finale alleen te buigen voor Nieuw-Zeeland, dat daarmee de titel prolongeerde. De roeisters uit de VS pakten het brons.\n\nClevering en Meester lagen halverwege vierde, maar passeerden in het tweede deel de Britse en Amerikaanse boot. Ze naderden Nieuw-Zeeland nog, maar Grace Prendergast en Kerri Williams grepen net als in 2019 (in 2020 en 2021 werden de WK wegens corona afgelast) goud.\n\nVoor het eerst in 44 jaar pakte Oranje een WK-medaille op dit onderdeel. Joke Dierdorp en Karin Abma veroverden in 1977 zilver en in 1978 brons. Clevering en Meester maakten eerder deel uit van de vier-zonder die zilver pakte op de Olympische Spelen in Tokio in 2021 en bij de laatste WK in 2019 in Oostenrijk.\n\nWK roeien live bij de NOS De wereldkampioenschappen in het Tsjechische Racice zijn zondag live te volgen bij de NOS. De finales zijn vanaf 13.45 uur te zien via deze livestream op NOS.nl en in de NOS-app. Op NPO 3 zijn de finales zondag ook te volgen, tussen 13.30 uur en 15.15 uur.\n\nVier-zonder-stuurvrouw verrassen met zilver\n\nDe Nederlandse vier-zonder zorgden in Racice voor een daverende verrassing. Benthe Boonstra, Tinka Offereins, Marloes Oldenburg en Hermijntje Drenth, die bij de EK vorige maand nog vijfde werden, waren in Tsjechië goed voor zilver. Het goud ging naar de Britse boot en het brons naar Australië.\n\nEven zakte de Nederlandse boot tijdens de race naar de vierde plek, maar Offereins, Drenth, Boonstra en Oldenburg knokten zich terug en passeerden ook nog de Australischen, de olympisch kampioenen van de Spelen van Tokio.\n\nIndrukwekkende inhaalrace dubbelvier\n\nOok de dubbelvier maakte indruk door zilver te veroveren. Alleen titelhouder en olympisch kampioen China bleek te sterk voor Nika Vos, Tessa Dullemans, Ilse Kolkman en Bente Paulis. Groot-Brittannië won brons.\n\nHet kwartet uit Nederland leek lang niet mee te strijden om de medailles. In de buitenste baan lag Oranje op de vijfde plaats met een duidelijke achterstand op vooral Groot-Brittannië en China.\n\nHalverwege versnelden de roeisters echter en hadden ze de hoogste snelheid van het veld. Ze rukten op naar de derde plek en passeerden daarna ook Europees kampioen Groot-Brittannië. De voorsprong van de Chinezen was echter nog net groot genoeg voor de wereldtitel.\n\n2:16 Vrouwen dubbelvier pakken WK-zilver na knappe inhaalrace\n\nDe mannen in de vier-zonder, waar Rik Rienks, Sander de Graaf, Ruben Knab en Ralf Rienks in de boot zaten, legden beslag op het brons. In augustus won het viertal nog zilver bij de EK.\n\nDe Australische boot, met drie roeiers die ook goud veroverden op de Spelen van Tokio, nam vanaf de start een kleine voorsprong. De Britse en Nederlandse roeiers volgden daarachter.\n\nIn de tweede helft van de race moesten de Nederlanders terrein prijsgeven op de concurrenten en passeerde Europees kampioen Groot-Brittannië de Australiërs om zo het goud op te eisen.\n\nDubbelvier wordt vierde\n\nDe dubbelvier bij de mannen kwam in de finale niet verder dan de vierde plek. Jan van der Bij, Simon van Dorp, Stef Broenink en Finn Florijn moesten Polen, Groot-Brittannië en Italië voor laten.\n\n2:18 Brons voor mannen-zonder-stuurman op WK",
    "Serie vol piraten van HBO Max start opnames voor seizoen 2": "Het eerste seizoen van de reeks is in Nederland te streamen op HBO Max...\n\nGeoffrey Ketels, 26 september 2022 om 19:52\n\n*** Let op dit bericht bevat mogelijk spoilers ***\n\nDe gloednieuwe piratenserie viel zowel bij de kijkers als bij de critics meteen in de smaak. Op de gespecialiseerde website IMDB krijgt de reeks voorlopig dan ook een mooie score van 7,8/10. Het succesvolle eerste seizoen heeft er in ieder geval voor gezorgd dat de verwachtingen voor het vervolg ook zeer hooggespannen staan.In de serievolgen we onder meer het doen en laten van de rijke landeigenaar Stede Bonnet. Hij wordt op een zeker ogenblik overvallen door een heuse midlifecrisis waardoor hij beslist om zijn veilige leventje op te geven om piraat te worden. Dat blijkt echter al snel niet helemaal zoals verwacht uit te pakken.De cast van de serie bestaat uit namen zoals Nathan Foad, Samson Kayo, Vico Ortiz, Ewen Bremner, Joel Fry, Matt Maher, Kristian Nairn, Con O'Neill, Guz Khan, David Fane, Rory Kinnear, Samba Schutte, Nat Faxon, Fred Armisen en Leslie Jones.Wienog niet heeft gezien heeft uiteraard nog altijd de mogelijkheid om het eerste seizoen te bekijken. Dat is mogelijk op de streamingdienst HBO Max. Het eerste seizoen bestaat uit 10 afleveringen. Wanneer het tweede seizoen te zien zal zijn is tot dusver nog niet bekend gemaakt.",
    "Snapchat verwijdert filters met Maori-gezichtstekeningen na kritiek": "Snapchat verwijdert filters met Maori-gezichtstekeningen na kritiek\n\nSnapchat heeft twee filters verwijderd waarmee gebruikers een traditionele Maori-gezichtstekening op hun eigen gezicht konden projecteren. Het filter zorgde voor verontwaardiging in Nieuw-Zeeland, meldt The Guardian woensdag.\n\nDoor onze techredactie\n\nDe gezichtstekeningen zijn eigenlijk alleen bedoeld voor de Maori, het volk dat Nieuw-Zeeland als eerste bewoonde. Elke tatoeage is uniek en bevat een soort code, waaraan men de afkomst en rang van de drager kan herkennen.\n\nDat alle Snapchat-gebruikers dezelfde Maori-gezichtstekening konden gebruiken, werd in Nieuw-Zeeland door sommigen als aanstootgevend en een gebrek aan respect beschouwd.\n\nMoederbedrijf Snap heeft aan The Guardian laten weten twee filters met Maori-gezichtstekeningen te hebben verwijderd. Het gaat om het origineel en een duplicaat. Het sociale medium heeft de filters verwijderd naar aanleiding van een klacht van een Nieuw-Zeelandse verslaggever.\n\nEen woordvoerder van het platform laat in een reactie weten mensen aan te moedigen zelf filters te maken. Het platform benadrukt wel dat deze moeten voldoen aan de richtlijnen. Dat betekent dat de inhoud niet discriminerend mag zijn.\n\nAanbevolen artikelen\n\n\n\n\n\n\n\n\n\n\n\n",
    "Een nieuw eiland verrijst in de Stille Oceaan na een vulkaanuitbarsting onder water | vulkaan nieuws": "Het kleine eiland is 11 uur na een vulkaanuitbarsting ontstaan ​​en is inmiddels uitgegroeid tot 24.000 vierkante meter.\n\nEen nieuw eiland is ontstaan ​​in het zuidwesten van de Stille Oceaan nadat koraalriffen waren overstroomd vulkaan Vallende lava, as en uitgeworpen stoom barstten los.\n\nDe in de VS gevestigde ruimtevaartorganisatie NASA zei in een verklaring dat het eiland 11 uur na de uitbarsting van de vulkaan op 10 september ontstond, waardoor de kleur van het omringende water veranderde.\n\nNASA kon de nieuwe landmassa met satellieten in beeld brengen. De vulkaan bevindt zich in het offshore Mount Home Reef nabij het centrale eiland Tonga.\n\n“Operational Earth Image 2 (OLI-2) op Landsat 9 legde dit natuurlijk gekleurde beeld van het jonge eiland vast op 14 september 2022, met pluimen van zwak water in de buurt”, aldus de verklaring.\n\n“Eerder onderzoek geeft aan dat pluimen van zeer heet zuur zeewater vulkanische gesteentedeeltjes en -fragmenten en zwavel bevatten.”\n\nOp 14 september, Tonga Geological Services geschatte Het eiland heeft een oppervlakte van 4.000 vierkante meter (43.055 vierkante voet), met een hoogte van 10,1 meter (33 voet) boven zeeniveau. Op 20 september zei het bureau echter dat het eiland aanzienlijk was gegroeid tot 24.000 vierkante meter (258.333 vierkante voet).\n\nHoewel de eilanden gevormd door onderwatervulkanen niet lang meegaan, kunnen sommige ervan jarenlang blijven bestaan, zei NASA.\n\n“De vulkaan vormt een laag risico voor de luchtvaartgemeenschap en inwoners van Vava’u en Hapai … Alle zeilers wordt echter geadviseerd om tot nader order meer dan 4 kilometer (2,49 mijl) van Home Reef te varen”, merkte TGS op.\n\nSeismische activiteit is gebruikelijk rond Tonga, een archipelland met 171 eilanden en een bevolking van 100.000.\n\nHome Reef-vulkanen braken eerder uit in 1852, 1857, 1984 en 2006, zei NASA, en produceerden de laatste uitbarstingen van de 50 tot 70 meter hoge (164-229 voet) vulkaan.\n\nVolgens het ruimteagentschap heeft het Home Reef, een bergkam op de zeebodem van Tonga tot Nieuw-Zeeland, de hoogste concentratie onderwatervulkanen ter wereld.",
    "Vrouwenploeg Jumbo-Visma trekt Nieuw-Zeelandse Kimberly Cadzow aan": "De twintigjarige Kimberly Cadzow uit Nieuw-Zeeland verdedigt komende seizoenen de kleuren van de vrouwenploeg van Jumbo-Visma. Cadzow tekende een tweejarig contract en rijdt dus in 2023 en 2024 voor de Nederlandse ploeg.\n\nCadzow stapte vijf jaar geleden als triatleet voor het eerst op de fiets. Ze liet mooie resultaten zien, maar vond het hardlooponderdeel minder leuk. Haar coach moedigde haar vervolgens aan om zich toe te leggen op fietsen. Zonder enige verwachtingen verruilde Cadzow begin 2021 de triatlon voor het wielrennen. We zijn bijna twee jaar verder en Cadzow tekent nu voor twee jaar bij een van de beste ploegen in het vrouwenpeloton.\n\n“Ik vond het al heel snel heel leuk. Na een paar weken reed ik mijn eerste wedstrijd. Het ging verrassend goed”, blikt Cadzow op de website van Jumbo-Visma terug op haar begindagen als wielrenster. Dit jaar debuteerde ze voor het Britse Team Torelli in het profpeloton en maakte ze indruk met een vijfde plaats in de Mont Ventoux Dénivelé Challenge. Ook werd ze veertiende in de Grand Prix de Morbihan en zestiende in La Classique Morbihan.\n\n“Ik heb nog niet zoveel ervaring, maar ben enorm gedreven”\n\nVanaf 2023 vestigt de Nieuw-Zeelandse zich in Spanje om het trainingsschema en wedstrijdprogramma van Jumbo-Visma te kunnen volgen. “Ik voel me heel welkom in het team en ben onder de indruk van de professionaliteit. Er is oog voor de lange termijn en dat voelt goed. Ik weet zeker dat ik hier de juiste begeleiding krijg en denk dat ik hier veel mooie stappen kan zetten. Ik ben jong en heb nog niet zoveel ervaring, maar ik ben enorm gedreven.”\n\n“Zwaardere etappewedstrijden liggen me wel, denk ik. Vooral in de bergen voel ik me op mijn plaats. Ik kijk ernaar uit om onderdeel te worden van het team. Ik wil leren van de ervaren rensters van Team Jumbo-Visma, maar kan ook niet wachten om mijn aandeel te leveren in de teamprestaties.”\n\nEsra Tromp en Rutger Tijssen zijn namens Jumbo-Visma erg blij met de komst van Cadzow. “De waardes die Kim liet zien tijdens de verschillende sportieve tests zijn veelbelovend. En ook over haar persoonlijkheid en werkhouding zijn we erg te spreken. Kim draait nog nog maar kort mee in het wereldje, dus we gaan haar zorgvuldig begeleiden, maar ik heb er alle vertrouwen in dat ze een waardevolle toevoeging gaat zijn voor het team.”",
    "Sportnieuws | Goud voor vader en zoon Chardon - Florijn met overmacht wereldkampioen roeien": "Florijn had in de halve finales ook al de beste tijd genoteerd en won vorige maand met grote overmacht goud op de EK in München. Eerder dit jaar won ze twee keer met groot verschil een wereldbekerwedstrijd. De skiffeuse is de dochter van tweevoudig olympisch kampioen Ronald Florijn en de Duitse oud-roeister Antje Rehaag. Op de Olympische Spelen van vorig jaar in Tokio maakte ze nog deel uit van de vier-zonder, waarmee ze zilver veroverde.",
    "Strafeis 71 dagen tegen man uit Delfzijl (24) voor opruiing tot terrorisme": "Strafeis 71 dagen tegen man uit Delfzijl (24) voor opruiing tot terrorisme\n\n71 Dagen gevangenisstraf met bijzondere voorwaarden en een werkstraf van 60 uren. Die straf eiste de officier van justitie vandaag in de rechtbank Rotterdam tegen een nu 24-jarige verdachte uit Delfzijl. Het Landelijk Parket van het Openbaar Ministerie (OM) verdenkt hem van opruiing tot een terroristisch misdrijf.\n\nHet OM eiste 71 dagen met aftrek van de 11 dagen die in voorlopige hechtenis zijn doorgebracht, waarvan 60 dagen voorwaardelijk met een proeftijd van drie jaar. De bijzondere voorwaarden die de officier van justitie, in navolging van het advies van de reclassering, aan de rechtbank heeft verzocht op te leggen, zijn: meldplicht bij de reclassering, ambulante behandeling en begeleiding door een zorgverlener en een verbod op het benaderen van rechts-extremistische content.\n\nEen psycholoog en de reclassering, die de psyche van verdachte onderzochten, concluderen dat zij nu geen aanwijzingen zien dat de man daadwerkelijk bereid is geweld te gebruiken.\n\nStrafrechtelijk onderzoek\n\nHet Landelijk Parket van het Openbaar Ministerie (OM) startte op 6 augustus 2021 strafrechtelijk onderzoek, getiteld 26Dursley. Aanleiding daarvoor was een ambtsbericht van de AIVD dat alle alarmbellen deed afgaan.\n\nHet ambtsbericht luidde dat de man uit Delfzijl tussen 3 en 5 augustus 2021 in de rechtsextremistische Telegramgroep ‘Yongebroeren’ berichten deelde. Verdachte zou bovendien hebben aangegeven vanaf zijn twintigste met zijn bloedlust begonnen te zijn en bewapend te zijn.\n\nStart “zuivering”\n\nOp 6 augustus 2021 werd hij aangehouden en ingesloten. Dat gebeurde nadat hij in die Telegramgroep deelde direct met zijn “zuivering” te willen starten. Daarbij refereerde hij aan het manifest van de aanslagpleger van Christchurch, Nieuw-Zeeland voorjaar 2019.\n\nOp 15 maart 2019 schoot de, toen 28-jarige, geradicaliseerde Australiër Brenton Tarrant in twee moskeeën in Christchurch, Nieuw-Zeeland 51 mensen dood. Vlak voor zijn massamoord deelde hij linkjes via twitter met verwijzing naar zijn ruim 70 pagina’s tellend manifest. Daarin ageert hij tegen de vermeende vervanging van de witte, Europese, christelijke mens door mensen van andere rassen, culturen en religies, en in het bijzonder moslims.\n\nAccelerationisme\n\nUit onderzoek is gebleken dat de verdachte uit Delfzijl extremistische en gewelddadige filmpjes bekeek. In de Telegramgroep ‘Yongebroeren’ deelde hij opruiende teksten en manifesten van aanslagplegers.\n\nDe officier van justitie ging, vandaag ter zitting, in op het begrip ‘accelerationisme’ en citeerde de NCTV uit het Dreigingsbeeld Terrorisme Nederland 55: “Het accelerationisme is een rechts-extremistische ideologie die via diverse – voornamelijk besloten – sociale mediaplatformen wordt verspreid. De aanhangers verheerlijken en rechtvaardigen terroristisch geweld om versneld een rassenoorlog te ontketenen. […] Behalve het delen van terroristische plannen, verspreiden accelerationisten boodschappen van haat, versterken zij vijandbeelden en roepen ze op tot geweld.”\n\nDe NCTV stelt met betrekking tot Nederland in het laatste Dreigingsbeeld (56): “Het gaat om een paar honderd Nederlandse jongeren die zich op heimelijke online communicatieplatforms begeven waar het accelerationistische gedachtegoed wordt gepropageerd. De inschatting blijft dat van enkelen een geweldsdreiging kan uitgaan. Daarbij moet vooral rekening worden gehouden met kleine tot middelgrote aanslagen met reguliere aanslagmiddelen, zoals steek- en vuurwapens en explosieven.”\n\nAnders Breivik\n\nDe verdachte uit Delfzijl deelde onder meer (passages uit) manifesten van Anders Breivik, Brenton Tarrant (The Great replacement) en van andere aanslagplegers die hem kennelijk fascineren. Breivik pleegde op 22 juli 2011 in Noorwegen een aanslag op het regeringsgebouw en het sociaaldemocratische jongerenkamp Utoya, waarbij 77 doden vielen. In augustus 2012 is de Noor veroordeeld voor meervoudige moord en terrorisme. Breivik schreef voorafgaand aan de aanslag een manifest waaruit zijn extreemrechtse, anti-islamitische, anti-feministische en staatsnationalistische opvattingen blijken.\n\nDe verdachte die vandaag in Rotterdam terechtstond, omschreef Breiviks manifest als: “1500 pagina's aan hardcore wijsheid en super onderbouwde argumenten”.\n\nUitspraak\n\nDe zaak wordt vervolgd met het pleidooi van de verdediging.\n\nDe rechtbank doet uitspraak op 6 oktober.",
    "Deze landen gaan net als Nederland naar het WK vrouwenvoetbal van 2023": "De Oranjevrouwen hebben zich dinsdag ten koste van IJsland geplaatst voor het WK vrouwenvoetbal van 2023 in Australië en Nieuw-Zeeland. Een overzicht van de landen die zich al hebben geplaatst.\n\nEuropa (11 WK-tickets)\n\nGeplaatst (9): Denemarken, Duitsland, Engeland, Frankrijk, Italië, Nederland, Noorwegen, Spanje, Zweden.\n\nPlay-offs (2): Zwitserland, IJsland, België, Ierland, Oostenrijk, Bosnië en Herzegovina, Portugal, Schotland, Wales.\n\nAzië (6 WK-tickets)\n\nGeplaatst (6): Australië, China, Zuid-Korea, Japan, Filipijnen, Vietnam.\n\nAfrika (4 WK-tickets)\n\nGeplaatst (4): Zuid-Afrika, Marokko, Zambia, Nigeria.\n\nNoord- en Centraal-Amerika (4 WK-tickets)\n\nGeplaatst (4): Verenigde Staten, Canada, Jamaica, Costa Rica.\n\nZuid-Amerika (3 WK-tickets)\n\nGeplaatst (3): Brazilië, Colombia, Argentinië.\n\nOceanië (1 WK-ticket)\n\nGeplaatst (1): Nieuw-Zeeland.\n\nIntercontinentale play-offs (3 WK-tickets)\n\nBij de intercontinentale play-offs worden de tien deelnemende landen verdeeld over drie paden. De winnaar van elk pad plaatst zich voor het WK. De wedstrijden worden van 18 tot en met 23 februari 2023 in Nieuw-Zeeland afgewerkt.\n\nDeze play-offs staat dus nog los van de Europese play-offs, die in oktober worden gespeeld en waarbij twee WK-tickets te verdelen zijn. De verliezer van de Europese play-offs krijgt een extra herkansing in de intercontinentale play-offs.\n\nNegen van de tien deelnemende landen aan de intercontinentale play-offs zijn al bekend. Dat zijn Tapei, Thailand, Kameroen, Senegal, Haïti, Panama, Paraguay, Chili en Papoea-Nieuw-Guinea. Daar komt dus nog een Europese deelnemer bij.\n\nDe loting voor het WK in Australië en Nieuw-Zeeland wordt op 22 oktober in de Nieuw-Zeelandse stad Auckland gehouden. Als gastlanden hebben Australië en Nieuw-Zeeland zich automatisch geplaatst voor het mondiale eindtoernooi.",
    "Dit zijn de twintig beste luchtvaartmaatschappijen ter wereld": "Luchtvaartadviesbureau Skytrax heeft zijn top-20 van beste luchtvaartmaatschappijen in 2022 bekendgemaakt.\n\nQatar Airways staat voor de zevende keer op nummer één gevolgd door Singapore Airlines en Emirates.\n\nEr staat opvallend genoeg geen enkele Amerikaanse maatschappij op de lijst, maar er is wel een plekje voor KLM.\n\nLees ook: Dit zijn de 20 beste vliegvelden ter wereld – en verrassing, ons dichtgeslibde Schiphol zit erbij\n\nDe nieuwe top-20 beste luchtvaartmaatschappijen ter wereld van luchtvaartadviesbureau Skytrax is bekend. Qatar Airwas staat voor de zevende keer op de eerste plek van de gezaghebbende lijst en KLM vindt zich terug op de zeventiende plek.\n\nDe lijst is opgesteld op basis van enquêtes onder passagiers en is volgens het in het Verenigd Koninkrijk gevestigde Skytrax “onafhankelijk en onpartijdig”. Aan reizigers werd gevraagd hun oordeel te geven over onder meer klantenservice en comfort en over hoe schoon de vliegtuigen zijn. Er zijn meer dan 350 luchtvaartmaatschappijen meegenomen in het onderzoek.\n\nCEO Akbar Al Baker van Qatar Airways zegt dat de titel ‘beste luchtvaartmaatschappij van de wereld’ altijd het doel is geweest van zijn bedrijf. Maar om “voor de zevende keer te winnen en daarnaast nog drie andere awards te krijgen is een eerbetoon aan al het harde werk van ons ongelooflijke personeel”. .\n\nQatar kreeg behalve de totaaloverwinning ook prijzen voor de beste business class van de wereld, de beste business class-stoelen en het beste business class-eten.\n\nSingapore Airlines en Emirates staan achter Qatar Airways respectievelijk tweede en derde op de lijst, waarbij Singapore ook de prijs krijgt voor beste cabinepersoneel.\n\n\n\nKLM zakte ten opzichte van vorig jaar een plaatsje, maar staat nog altijd wel op de 17e plek.\n\nDit is de volledige top-20 van Skytrax, waar opvallend genoeg geen enkele Amerikaanse luchtvaartmaatschappij op staat, terwijl er wel massaal gevlogen wordt in de VS\n\n20. Vistara\n\nHet in India gevestigde Vistara voert vele binnenlandse vluchten uit, maar vliegt ook internationale routes in Azië, Europa en het Midden-Oosten.\n\n19. Virgin Atlantic\n\nHet in Londen gevestigde Virgin Atlantic is gespecialiseerd in langeafstandsvluchten van en naar Noord-Amerika, de Cariben, Afrika en Azië.\n\n18. EVA Air\n\nEVA Air is een Taiwanese luchtvaartmaatschappij die vliegt in Zuidoost-Azië en van en naar Australië, Europa, Canada en de VS.\n\n17. KLM\n\nHet Nederlandse KLM is de oudste luchtvaartmaatschappij die nog altijd onder dezelfde naam opereert. KLM voert internationale vluchten uit van en naar Afrika, Noord- en Zuid-Amerika, het Midden-Oosten, Azië en binnen Europa.\n\n16. Cathay Pacific\n\nHet in Hongkong gevestigde Cathay Pacific vliegt op bestemmingen in Azië, Europa, Afrika, het Midden-Oosten en Noord-Amerika.\n\n15. Lufthansa\n\nLufthansa is de nationale luchtvaartmaatschappij van Duitsland en een van de grootste van Europa. Onlangs kondigde de maatschappij de terugkeer aan van de Airbus 380. Lufthansa vliegt op vele bestemmingen in eigen land, de rest van Europa, Azie, het Midden-Oosten, Noord-Amerika, Latijns-Amerika en Afrika.\n\n14. Hainan Airlines\n\nHet Chinese Hainan Airlines is gevestigd in Haikou en een van de grootste maatschappijen van China. Hainan vliegt op Aziatische, Europese en Noord-Amerikaanse bestemmingen.\n\n13. China Southern Airlines\n\nChina Southern Airlines is wat passagiersaantallen betreft de grootste luchtvaartmaatschappij van China en bedient steden in Afrika, Azië, het Midden-Oosten, Europa, Noord-Amerika en Australië.\n\n12. Etihad Airways\n\nHet in Abu Dhabi gevestigde Etihad Airways is de nationale luchtvaartmaatschappij van de Verenigde Arabische Emiraten, met een uitgebreid netwerk in het Midden-Oosten en routes naar Azië, Australië, Afrika, Europa en Noord-Amerika.\n\n11. British Airways\n\nBritish Airways valt net buiten de top-10 en voert vluchten uit binnen het Verenigd Koninkrijk en internationale bestemmingen in Europa, Noord- en Zuid-Amerika, Afrika, Azië en Australië.\n\n10. Swiss International Air Lines\n\nSwiss International Air Lines, ook bekend als SWISS, is de nationale luchtvaartmaatschappij van Zwitserland en maakt onderdeel uit van de Lufthansa Group. De maatschappij vliegt op Azië, Noord-Amerika en Afrika.\n\n9. Korean Air\n\nHet in Seoul gevestigde Korean Air is de nationale luchtvaartmaatschappij van Zuid-Korea en de vrachttak — Korean Air Cargo — is een van de grootste van de wereld. Onlangs is de maatschappij weer tussen Seoul en New York gaan vliegen met de Airbus A380.\n\n8. Air France\n\nDe Franse nationale luchtvaartmaatschappij Air France vliegt vanuit zijn basis in Parijs naar bestemmingen in Azië, Afrika, Noord- en Zuid-Amerika.\n\n7. Turkish Airlines\n\nTurkish Airlines is gevestigd in Istanbul en vliegt op bestemmingen in Afrika, Azië, Europa, Noord- en Zuid-Amerika.\n\n6. Japan Airlines\n\nHet in Tokio gevestigde Japan Airlines staat ook bekend als JAL en is een van de weinige luchtvaartmaatschappijen die investeert in het supersonische passagiersvliegtuig Boom Overture en wil zijn internationale netwerk verder uitbreiden.\n\n5. Qantas Airways\n\nDe Australische luchtvaartmaatschappij Qantas vliegt op Nieuw-Zeeland, Europa, Noord- en Zuid-Amerika, Azië en Zuid-Afrika. De maatschappij staat bekend om de veiligheid en om het ambitieuze Project Sunrise dat passagiers rechtstreeks van Sydney naar Londen en New York gaat vliegen en vice versa.\n\n4. All Nippon Airways\n\nHet Japanse All Nippon Airways staat ook bekend als ANA en is een van de grootste luchtvaartmaatschappijen van Japan. All Nippon heeft een uitgebreid binnen- en buitenlands netwerk.\n\n3. Emirates\n\nHet in Dubai gevestigde Emirates heeft de meeste Airbus A380-toestellen ter wereld en is de nationale maatschappij van de Verenigde Arabische Emiraten. Emirates vliegt op tientallen steden in het Midden-Oosten, Afrika, Europa, Noord- en Zuid-Amerika en het zuiden van de Pacific.\n\n2. Singapore Airlines\n\nDe nationale luchtvaartmaatschappij Singapore Airlines voert momenteel de langste vlucht ter wereld uit: de 19 uur durende vlucht tussen New York-JFK en Singapore.\n\n1. Qatar Airways\n\nHet in Doha gevestigde Qatar Airways is volgens de uitgebreide enquête van Skytrax de beste luchtvaartmaatschappij ter wereld. De maatschappij bezit die titel sinds 2019 onafgebroken en de overwinning van dit jaar is in totaal de zevende. Met luxe aanbod zoals de Q-Suite, zijn vriendelijke cabinepersoneel en betrouwbare dienstverlening blijft Qatar indruk maken op klanten.",
    "Spanje heeft bijna laatste plaats in top 44 van beste pensioen landen": "MADRID – Spanje is in 2022 zes plaatsen gezakt op de lijst van beste landen om met pensioen te gaan en waar de gepensioneerden gelukkig zijn. Spanje staat dit jaar op de 38e plaats op een lijst van 44 onderzochte landen. De top drie bestaat uit Noorwegen, Zwitserland en Ijsland. Nederland staat op de 8e en België op de 20e plaats op de Global Retirement Index 2022 van Natixis Investment Managers y CoreData Research.\n\nDeze index is gericht op het analyseren van het welzijn en de financiële zekerheid van gepensioneerden in ontwikkelde landen. Hiervoor houdt de studie rekening met 18 aspecten om gegevens te verkrijgen met betrekking tot gezondheid (salud), pensioenen (finanzas), levenskwaliteit (calidad de vida) en materieel welzijn (bienestar material).\n\nNoorwegen staat op de eerste plaats dit jaar en heeft Zwitserland naar de tweede plaats gestuurd terwijl IJsland op een derde plaats staat. De top tien wordt verder aangevuld met Ierland (4), Australië (5), Nieuw Zeeland (6), Luxemburg (7), Nederland (8), Denemarken (9) en Tsjechië (10).\n\nSpanje komt er dus niet goed vanaf met de 38e plaats en alleen in de volgende landen worden door dit onderzoek als slechtere pensioen landen gezien: China (39), Griekenland (40), Turkije (41), Colombia (42), Brazilië (43) en hekkensluiter India (44)\n\nScore Spanje\n\nSpanje staat dit jaar dus op de 38e plaats, zes plaatsen lager dan in 2021 en slechts zes plaatsen verwijdert van de laatste plaats in de top 44. Tien jaar geleden in 2012 stond Spanje nog op de 26e plaats. De algemene score is 49% wat veel lager is dan België met 69% en Nederland met 75%.\n\nWat betreft de gezondheid scoort Spanje goed met 85% en ook bij de levenskwaliteit heeft Spanje een goede score van 74%. Wat betreft de financiën en het pensioen heeft Spanje een score van 59% maar bij het materieel welzijn scoort Spanje slecht met 15%.",
    "Op dit stukje grond van de Nieuwe Sluis zijn de wezel en de graszanger de baas": "Dat ook de zeldzame graszanger hier is gespot, is volgens Vorthoren een unicum. \"De laatste telling was in 2020. Toen kwamen er in heel Nederland zo'n zeventig broedparen voor. Dus als er op ons terreintje een paartje graszanger neerstrijkt, dan is dat wel iets om trots op te zijn.\"\n\nToch weet ook Vorthoren dat de bouw van de Nieuwe Sluis gevolgen heeft voor de natuur. \"De effecten zijn natuurlijk heel groot. Er verdwijnt land, er komt land bij. Kantoren werden neergezet. Daarom zijn wij voortdurend met een team van ecologen bezig om te kijken welke effecten we verwachten op de natuur en hoe we die effecten kunnen compenseren. En hoe we een vervangend leefgebied kunnen aanbieden op andere locaties.\"",
    "WK 2022: Niamh Fisher-Black pakt goud bij de beloften vrouwen": "Niamh Fisher-Black (Nieuw-Zeeland) is wereldkampioen wielrennen bij de beloften vrouwen gewonnen. De Nieuws-Zeelandse renster kwam als eerste U23-renster over de streep in Wollongong, waardoor zij een gouden medaille mee naar huis in ontvangst mocht nemen. Pfeiffer Georgi en Ricarda Bauernfeind grepen zilver en brons.\n\nDe nieuwe RIDE is nu verkrijgbaar!\n\nGravel, kasseien, modder, zand, met tassen, zonder tassen: dat zijn de thema's van de nieuwe RIDE die eind september verschijnt. Bestel nu ons najaarsnummer online en krijg hem binnen enkele dagen thuisbezorgd. Bestel hem hier\n\nAnnemiek van Vleuten won het WK wielrennen bij de elite, enkele tellen later kwam Fisher-Black over de streep. Omdat ze de eerste U23-renster is die dat deed, grijpt ze goud in die categorie. Britse Georgi kwam als zestiende over de streep in Wollongong, Duitse Bauernfeind als twintigste. Daarmee grepen ze zilver en brons.\n\nBelgische Julie de Wilde werd achtste in de U23-categorie, Nederlandse Shirin van Anrooij twaalfde. In de tijdrit greep Vittoria Guazzini (Italië) goud bij de beloften vrouwen. Van Anrooij werd toen tweede op bijna twee minuten, Bauerngeind bezorgde Duitsland toen ook brons.",
    "Zo serieus moeten we Poetins nucleaire dreiging nemen": "De eerste en laatste keer dat een nucleair wapen werd ingezet, was tijdens de Tweede Wereldoorlog in 1945. De Verenigde Staten gebruikten het wapen twee keer tegen Japan, met honderdduizenden doden als gevolg. Sinds die tijd zijn kernwapens niet meer ingezet en heerst de opvatting dat je ze niet hoort te gebruiken.\n\nVerzekering\n\nMaar, landen hébben ze dus wel, als een soort verzekering. \"De NAVO stelt dat zolang er kernwapens zijn, zij ook kernwapens willen hebben\", zegt Cor Oudes van vredesorganisatie PAX. Die organisatie maakt zich hard om nucleaire wapens de wereld uit te krijgen.\n\nEen deel van de landen is dan ook niet happig om de wapens van de hand te doen. Oudes legt uit dat 144 landen zijn aangesloten bij een verdrag dat kernwapens verbiedt. Dat zijn onder meer Kazachstan, Ierland, Oostenrijk, Nieuw-Zeeland en Zuid-Afrika. Nederland heeft zich, net als alle andere NAVO-landen, niet bij het verdrag aangesloten. En ook Rusland is geen lid.",
    "OR laat jongensdroom uitkomen voor Nieuw-Zeelander Lane": "Natuurlijk is het seizoen nog pril, maar als de eerste wedstrijden niet bedriegen gaat Oranje-Rood heel veel plezier beleven aan aanwinst Sam Lane. De Nieuw-Zeelandse aanvaller heeft er inmiddels drie inliggen voor zijn nieuwe werkgever uit Eindhoven, waar er voor hem een droom uitkomt.\n\nDe 3-1 zege op Rotterdam ligt nog geen tien minuten achter hem, als Lane even terugdenkt aan thuis. Aan zijn jeugd in Temuka, aan de oostkust van Nieuw-Zeeland. ‘Het was daar niet makkelijk om buitenlands hockey te kijken. Ik zag vooral veel beelden uit de EHL. Daar heb ik Oranje Zwart voor het eerst gezien. Ik was toen een jaar of zestien, zeventien’, klinkt het mijmerend in de spelerstunnel.\n\nHet waren de jaren dat OZ een grootmacht was in Europa. In 2014, de verloren finale op eigen terrein tegen Harvestehuder. Een jaar later volgde de mierzoete revanche tegen UHC Hamburg in de eindstrijd, die door z’n 22 shoot-outs historisch werd.\n\nDie fragmenten maakten indruk op Lane. Ze gaven hem als jongetje een droom. Een toekomstbeeld dat tastbaarder werd toen hij als tiener in 2016 debuteerde bij de nationale ploeg van Nieuw-Zeeland. De Pro League bracht hem in 2019 op heilige grond. Naja, bijna. Uiteraard, Oranje Zwart was inmiddels opgegaan in Oranje-Rood. Het complex dat Lane van zijn laptopbeelden kende was veranderd.\n\nHoe Lane in beeld kwam bij OR\n\nMaar de interland tegen Nederland in Eindhoven maakte diepe indruk. ‘Stel je eens voor dat je iedere week voor zoveel mensen speelt. Dat zeiden we tegen elkaar. Een paar jongens uit dat team, zoals Kane Russell en Hugo Inglis, hadden al ervaring in de Hoofdklasse.’ Een dikke glimlach: ‘Ik wist, dat wil ik ook. Ooit.’\n\nOoit werd dus de zomer van 2022. Lane zat inmiddels een paar jaar bij het Belgische Leuven, afgelopen seizoen vijfde op het hoogste niveau. Hij manifesteerde zich meer dan behoorlijk met veertien treffers, waarvan er negen veldgoals waren. Ter vergelijking: alleen de Belgische gouden olympiërs Tom Boon en Cédric Charlier maakten meer treffers, als je strafballen en corners niet meetelt.\n\nDat Lane goed op dreef was, viel ook op in Eindhoven. ‘Jeroen Baart en Rob Haantjes, de hoofdcoaches van onze eerste teams, hebben een groot netwerk in België’, vertelt Harry van Hout, voorzitter van de tophockeycommissie van OR. ‘Zo kwam Sam in beeld. We zagen vorig seizoen, zeker nadat Jelle Galema geblesseerd raakte, dat we kwetsbaar waren in de voorhoede. We hebben veel snelheid voorin, maar die jongens zijn allemaal nog relatief jong en onervaren. Sam speelde al een jaar of drie in België, heeft internationale ervaring en heeft ook nog een corner.’ Lang verhaal kort: ‘Hij is een welkome aanvulling.’\n\nMatch made in heaven, zo lijkt het\n\nLane meldde zich zondag geregeld op de kop van de cirkel. Daarmee hoeft OR niet alleen meer te leunen op Gijs van Merriënboer, die vorig seizoen de onbetwiste hoofdcorner was. ‘Ook Tijmen Reyenga kan dat. En dan hebben we Sheldon Schouten en Pim Haring ook nog. We hebben veel meer mogelijkheden’, prijst Van Hout zich gelukkig.\n\nDe Nieuw-Zeelander liet zich in de eerste speelronde al van zijn beste kant zien. Voordaan-uit werd voor hem dankzij zijn twee goals een onvergetelijke wedstrijd. Zondag tegen Rotterdam viel Lane niet alleen op door zijn corners, maar ook door zijn rake strafbal. De spits, die door zijn beresterke lijf amper van de bal is te krijgen, is een perfect aanspeelpunt in de voorhoede van zijn ploeg.\n\nEen match made in heaven, zo lijkt het dus. ‘Ik moet mezelf soms even in de arm knijpen, om door te hebben dat dit waar is. Ik voel me bevoorrecht dat ik hier mag spelen. In Nederland ligt het niveau echt hoger dan in België. Dit is voor mij next level. Ik sta hier met Pirmin Blaak op het veld, wat mij betreft de beste keeper ter wereld. Hij geeft mij tips, ik leer constant. De basisskills zijn hier veel beter, het spel is opener en vloeiender.’\n\nPro League en zijn eerste TD\n\nDe afgelopen seizoenen moest Lane z’n plezier vooral halen uit het clubhockey. Door de strenge coronarestricties speelde hij met Nieuw-Zeeland praktisch alleen tegen Australië. ‘Dat was niet altijd makkelijk’, geeft Lane toe. ‘We hebben het internationale hockey gemist. Het is voor ons geweldig dat we dit seizoen weer meedoen aan de Pro League. Daardoor moeten Sean Findlay (de andere Nieuw-Zeelander van OR, red.) en ik misschien wel een paar wedstrijden missen bij Oranje-Rood. Maar veel zullen het er niet zijn. Het grote doel is om er staan tijdens het WK.’ Wijzend naar de gang: ‘Hopelijk kom ik daar een paar jongens uit onze kleedkamer tegen.’\n\nOndertussen dompelt Lane zich voorzichtig onder in de Nederlandse cultuur. ‘Ik woon hier samen met Sean, op een paar minuten van de club. Iedereen wil ons helpen, staat voor ons klaar. Ze spreken allemaal uitstekend Engels, al wil ik ook Nederlands gaan leren. Maandag staat mijn eerste les op het programma.’\n\nZijn laatste zin wordt overstemd door feestmuziek uit de kleedkamer, iets verderop dus in hetzelfde gangetje. Over cultuur gesproken: Lane mag een voorschot gaan nemen op zijn eerste TD, die onder leiding staat van de onvolprezen lokale held DJ Chris XXL. Alsof dat niet genoeg is, komt ook nog tafelgoochelaar en illusionist Dave van Gulik langs.\n\nHet hoort allemaal bij het avontuur dat Lane is aangegaan. Zijn sportieve droom komt uit in Eindhoven. Bij de club die hij als tiener in zijn hart sloot.",
    "Tweeënhalf jaar schorsing voor Olivia Ray": "USADA heeft Olivia Ray geschorst voor tweeënhalf jaar. De Nieuw-Zeelandse wielrenster, die voor Human Powered Health uitkwam, werd betrapt op het gebruik van meerdere verboden stoffen. Het misbruik zou aan het licht zijn gekomen door een klokkenluider, zo meldt VeloNews.\n\nDe schorsing van Ray heeft werd opgelegd vanaf 10 maart, met terugwerkende kracht dus. CEO van USADA, Travis T. Tygart reageerde op het voorval: “Deze zaak toont de kracht aan van de onderzoeken die de sport en de rechten van de atleten willen beschermen. Zoals altijd zullen we bewijzen van dopingovertredingen grondig onderzoeken en ernaar handelen. We waarderen de hulp van degenen die zich melden om er een schone sport van te maken”, verwees Tygart naar de klokkenluider.\n\nRay, die in februari nog nationaal kampioene werd van Nieuw-Zeeland, zou de verboden middelen toegediend gekregen hebben van haar toenmalige vriend Jackson Nash. De voormalige renner kreeg eerder dit jaar zelf nog een levenslang verbod van USADA.\n\nStrafvermindering\n\nDe 24-jarige Ray werkte mee met het onderzoek en gaf haar overtredingen onmiddellijk toe aan het USADA, waardoor ze wel nog in aanmerking kan komen voor een strafvermindering. Daarnaast gaf ze ook informatie voor de zaak rond haar ex-vriend Nash, waardoor Ray meteen een lichtere straf kreeg.\n\nAlle resultaten van Ray vanaf 17 mei 2021 worden overigens gediskwalificeerd. Haar nationale titel van Nieuw-Zeeland hoort daar met andere woorden bij.",
    "Het Blok Nieuw-Zeeland": "De winnaars van de uitdaging krijgen een groot voordeel, terwijl de regelovertreders een ernstige financiële sanctie krijgen. Een klein auto-ongeluk kan een team in gevaar brengen.\n\nUitzending van Het Blok Nieuw-Zeeland gemist? Seizoen 5\n\nDe winnaars van de uitdaging krijgen een groot voordeel, terwijl de regelovertreders een ernstige financiële sanctie krijgen. Een klein auto-ongeluk kan een team in gevaar brengen. Bekijk deze aflevering van Het Blok Nieuw-Zeeland hier terug.",
    "Oranjevrouwen beginnen volgende maand tegen Zambia aan WK-voorbereiding": "ANP\n\nNOS Voetbal • donderdag, 11:00 Oranjevrouwen beginnen volgende maand tegen Zambia aan WK-voorbereiding\n\nDe voetbalsters van Nederland spelen op donderdag 6 oktober een oefenwedstrijd tegen Zambia. Beide ploegen ontmoeten elkaar om 18.45 uur in het Rat Verlegh Stadion in Breda.\n\nEerder was al bekendgemaakt dat Nederland een kleine week later, op dinsdag 11 oktober, in Den Haag oefent tegen Noorwegen.\n\nOranje kwalificeerde zich ruim twee weken geleden onder de kersverse bondscoach Andries Jonker voor het WK, door met 1-0 van IJsland te winnen. De wedstrijd tegen Zambia vormt het begin van de voorbereiding op het eindtoernooi in Australië en Nieuw-Zeeland, dat in juli en augustus volgend jaar wordt gehouden.\n\nZambia heeft zich ook gekwalificeerd voor het WK en staat op dit moment tachtigste op de wereldranglijst. Oranje, de huidige nummer zes van de wereld, speelde op de Olympische Spelen van vorig jaar ook al tegen Zambia. Toen werd het in Tokio 10-3 voor Nederland.\n\n0:24 De bevrijdende treffer van de Oranjevrouwen tegen IJsland",
    "\"Steeds meer Europese fruittelers kiezen met mobiele nachtvorstbestrijdingsmachine voor oogstzekerheid\"": "Tholen - De vraag naar mobiele nachtvorstmachines neemt bij de Europese fruittelers met het jaar toe. \"Het klimaat verandert en de tijd is voorbij dat telers met een 50% oogst of wel inferieure kwaliteit genoegen nemen. Ze zien de resultaten bij collega's en kiezen voor oogstzekerheid\", aldus Ernst Slabbekoorn.\n\nDe Nederlander is met Swift International distributeur van de mobiele nachtvorstbestrijdingsmachines en in de markt bekend als FrostFans.eu, die worden geproduceerd in Nieuw-Zeeland. In 2019 werd een nieuwe uitvoering van deze mobiele machine op de markt gebracht die inmiddels in een grote variant en kleinere variant beschikbaar is, die respectievelijk 6 en 4 hectare fruit afdekken.\n\n\"We zijn inmiddels met deze mobiele nachtvorstmachines actief in Portugal, Italië, de Benelux, Macedonië, Griekenland, Servië, Kroatië, Scandinavië en het Verenigd Koninkrijk. We hebben de afgelopen jaren tientallen machines afgeleverd en zijn marktleider op het gebied van mobiele nachtvorstventilatoren. We zien met name veel vraag van telers van hardfruit, blauwe bessen, granaatappels en de overdekte teelt van bessen en kiwi's. In België en Scandinavië was er afgelopen voorjaar bijvoorbeeld vorig jaar veel kwalitatieve vorstschade aan het fruit. De kwaliteit en opbrengst is bij onze gebruikers aanmerkelijk groter. Dan barst de vraag meteen los. Ook zijn er instanties die duurzame ontwikkelingen ondersteunen en daar sluiten onze machines zeer goed op aan.\"\n\nHet grootste voordeel van deze machine is volgens Ernst de mobiliteit en het automatisch stop-start systeem. \"Op het moment dat de machine bij een teler arriveert, kan hij een kwartier na aflevering al operationeel zijn. De operationele kosten zijn dankzij een relatief eenvoudig en duurzaam ontwerp erg laag. Vanwege de mobiliteit zijn deze machines ook erg geschikt voor lease\", vervolgt Ernst.\n\n\"Het is een erg slim ontwerp met de hoogste effectiviteit per KW input. De lucht wordt onder druk naar het gewas gewerveld. De machine kan traploos van 0-360 graden draaien of pendelen en ook de rotatiesnelheid kan worden ingesteld, rekening houdend met de actuele omstandigheden. De nachtvorstmachine kan tevens worden ingezet voor het drogen en wordt ook ingezet voor bestuiving. Ook zijn de resultaten op het gebied van koeling veelbelovend.\"\n\nAls distributeur werkt Swift International samen met servicepartner Zeelandtrac uit ’s-Gravenpolder. Hier komen de machines binnen en worden bedrijfsklaar gemaakt, en van daaruit startklaar afgeleverd op elke locatie. De technische ondersteuning vindt ook plaats vanuit Zeelandtrac en er kunnen hier ook demo's worden gegeven. De machines zijn goed leverbaar en we zijn in gesprek met een paar service partners. Bestellingen voor voorjaar 2023 kunnen worden bevestigd met leverzekerheid tot 30 november 2022 zolang de voorraad strekt.\n\n\"Het veranderende klimaat zorgt voor grotere kans op vorst. Vanouds was beregenen het alternatief, maar hierbij wordt de beschikbaarheid van water op het juiste moment steeds vaker een probleem. Nu is de zowel de kwalitatieve als kwantitatieve schade van vorst lastig te berekenen, maar met deze mobiele nachtvorstbestrijdingsmachines bieden we een oplossing aan, waarvan de investering zich in het geval van vorst vaak al in één seizoen terugverdient! We kunnen er echter geen vorstgarantie bij aanbieden!\"\n\nVoor meer informatie:\n\nErnst Slabbekoorn\n\nSwift International\n\n+31644138650 (WhatsApp)\n\nsales@frostfans.eu\n\nwww.frostfans.eu",
    "Toerisme speelt in op Instagram-hype: Op jacht naar het perf...": "Op het Stationsplein in Roermond staat een kunstwerk met de letters ROER en een mond. — © Maartje van Berkel",
    "Wie gaan de Flames loten op weg naar WK in Australië en Nieuw-Zeeland?": "Waar moeten de Red Flames op hopen met oog op de WK-kwalificaties? Er zijn toch wel wat mogelijkheden.\n\nIn de eerste ronde is bijvoorbeeld Bosnië-Herzegovina mogelijk. En dat is toch iets helemaal anders dan een duel tegen Oostenrijk bijvoorbeeld. Ook Wales en Schotland lijken bij de betere kaarten te zitten.\n\nBosnië-Herzegovina?\n\nHet zal afwachten worden wie de eerste tegenstander wordt voor de Flames. Daarna volgen nog meer duels op het scherpst van de snee voor de Flames.\n\nSowieso zal twee keer moeten gewonnen worden en ook gehoopt dat er andere toplanden niet bij zijn, anders volgt nog een intercontinentale play-off.",
    "Nog twee jaar voor hoofd nieuwe koning Charles III op al het Britse geld prijkt": "Het duurt naar schatting nog minstens twee jaar voor al het geld met de afbeelding van de overleden koningin Elizabeth II uit de roulatie is. Met het aantreden van koning Charles III worden de oude munten en biljetten vervangen door geld met de afbeelding van de nieuwe koning. En dat is niet de enige verandering die de Britten kunnen verwachten.\n\nDe nieuwe munten en biljetten met daarop koning Charles III moeten eerst nog ontworpen en geslagen of gedrukt worden. Waar Elizabeth altijd van haar rechterkant te zien was op muntgeld, zal Charles vanaf zijn linkerkant te zien zijn. Het is al sinds de 17de eeuw traditie om opeenvolgende vorsten gespiegeld in de munten te slaan.\n\nHet zal nog wel even duren voordat de nieuwe contanten in omloop zijn. Na de dood van koning George duurde het zestien maanden voordat de centrale bank van Engeland al het geld waar de vorst op stond had vervangen voor het gezicht van zijn dochter; dit keer neemt dat naar schatting minstens twee jaar in beslag. Het hoofd van de vorstin gaat namelijk niet alleen in het Verenigd Koninkrijk over de toonbank, ook in Nieuw-Zeeland, Canada en het Oost-Caribische gebied is de Queen op verscheidene betaalmiddelen te zien.\n\nKoningin Elizabeth II was de eerste monarch die op Britse bankbiljetten te zien was. In 1960 stond haar afbeelding voor het eerst op het biljet van 1 pond. Momenteel vertegenwoordigen de bankbiljetten met het gezicht van de koningin die in omloop zijn een totale waarde van 80 miljoen pond. De centrale bank van Engeland heeft al bekendgemaakt dat geld met het hoofd van de vorstin een geldig betaalmiddel blijft. Dit zal zo blijven, totdat alle contanten gefaseerd vervangen zijn voor geld met de afbeelding van de Britse koning.\n\nBekijk hoe Charles III officieel werd uitgeroepen tot koning:\n\nVolkslied en gebeden\n\nEen van de andere wijzigingen waar de Britten aan zullen moeten wennen is dat ze voor het eerst sinds 1952 - toen de vader van koningin Elizabeth, koning George, nog op de troon zat - weer hun volkslied mogen openen met 'God Save The King’. Aangezien de tekst van het Engelse volkslied niet wettelijk is vastgelegd, mogen de Britse burgers zelf bepalen of ze 'King’ of 'Queen’ zingen. Het zou goed kunnen dat de Britten er voorlopig nog voor kiezen om het bij 'God Save The Queen’ te houden uit respect voor hun overleden koningin.\n\nGelovigen zullen voortaan twee keer moeten nadenken voordat ze hun gebed zeggen. In The Book of Common Prayer werd tot dusver voor de koningin gebeden, als ‘verdediger van het geloof’ van de Kerk van Engeland. Naar verwachting zullen deze gebeden gewijzigd worden voor koning Charles III, maar dit kan alleen via een wetswijziging of op koninklijk bevel.\n\nOok wordt de koningin tijdens diensten van de heilige communie apart benoemd tijdens het bidden. Zo wordt God gevraagd ‘het hart van Zijn uitverkoren dienaar Elizabeth, onze koningin en gouverneur, te regeren, opdat zij boven alles uw eer en glorie zal zoeken’. Zodra dit is aangepast, geldt die eer voor koning Charles.\n\nPolitiek en recht\n\nKamerleden in het parlement van het Verenigd Koninkrijk mogen pas debatteren, stemmen en geld verdienen, wanneer zij de koningin trouw hebben gezworen. Zij zullen nu een nieuwe eed moeten afleggen aan haar opvolger.\n\nHet Gemenebest van Naties - waarvan de koningin in veertien landen het erkend staatshoofd was - moet bovendien zijn grondwet aanpassen. De koningin wordt daarin genoemd en dus moet daar nu de naam van de nieuwe heersende monarch, koning Charles, voor in de plaats komen. In landen als Jamaica en Belize vereisen dit soort veranderingen een referendum.\n\nVolgens Gemenebest-deskundigen ligt er politiek gevaar op de loer voor de Britse koning vanuit meerdere Gemenebestlanden. Die zouden er namelijk voor kunnen kiezen hun wetten niet te veranderen - wat voor de kleinere landen sowieso al een duur proces is - waardoor Charles rechtmatig niet in staat zal zijn om een gouverneur-generaal in die landen aan te stellen. Australië, Canada en Nieuw-Zeeland hebben al maatregelen genomen waardoor de nieuwe koning automatisch als officieel staatshoofd wordt erkend.\n\nDe Queen's Counsel - bestaande uit door de koningin aangestelde advocaten - zal vanaf nu de King's Counsel heten. Dit betekent niet dat deze advocaten per direct moeten opstappen, maar wel dat ze hun visitekaartjes opnieuw mogen laten bedrukken.\n\nBrievenbussen en vlaggen\n\nDe brievenbussen waar EIIR (Elizabeth II Regina) op staat zullen waarschijnlijk niet zo snel vervangen worden. De postbussen waar koning George op staat zijn zeventig jaar later namelijk ook nog steeds in gebruik. Wel zullen de nieuwste postbussen het gezicht van koning Charles dragen. Royal Mail zal daarnaast het gezicht op de postzegels verwisselen.\n\nOok duizenden vlaggen die nu wapperen met de koninklijke afkorting van koningin Elizabeth worden vervangen. Van de vlaggen buiten politiebureaus tot vlaggen op marineschepen en van vlaggen van militaire regimenten tot de vlag van de brandweer; allen dragen geborduurd EIIR - Elizabeth II Regina. Daarnaast moeten militaire medailles ook aangepast worden naar het portret van koning Charles. Landen waar de koningin staatshoofd is, waaronder Australië, Canada en Nieuw-Zeeland, hebben speciale vlaggen voor de koningin die uitgehangen worden bij haar staatsbezoek. Ook deze moeten worden vervangen.\n\nBekijk hier al onze video’s over queen Elizabeth:",
    "Burgemeester feliciteert 103-jarige Mevrouw Wierda-van Keulen": "Burgemeester feliciteert 103-jarige Mevrouw Wierda-van Keulen\n\nvr 23 sep, 09:12\n\nLEUSDEN Mevrouw Wierda is donderdag 22 september 103 jaar oud geworden. Burgemeester Gerolf Bouwmeester ging op bezoek en feliciteerde haar namens het college.\n\nWierda-van Keulen is geboren op 22 september 1919 in Rotterdam. Ze groeide vanaf 1927 op in een pleeggezin. Na de huishoudschool en een opleiding tot bejaardenverzorgster ontmoette ze Maarten Wierda. Ze trouwden op 16 december 1943. In die tijd woonden ze in Utrecht, samen met hun zoon Jelle.\n\nOmdat het aanvankelijk moeilijk was om na de oorlog werk te vinden, had het gezin plannen om naar Canada te emigreren. Maarten kreeg toen echter de kans om Huntmaster van de Koninklijke Nederlandse Jachtvereniging te worden. In deze functie zorgde hij er onder andere voor dat de prinsessen Beatrix en Irene goed voorbereid aan de Hubertusjacht konden deelnemen. Toen in 1952 door ernstige rugklachten de zorg voor de paarden hem teveel werd, kreeg Maarten een baan als gemeentebode in Leusden. Ook is hij hier een periode brandweercommandant geweest. Martina zorgde in het gemeentehuis voor de koffie en thee. Het gezin woonde lange tijd in de ambtswoning aan de Ansfriduslaan.\n\nDe enige zoon van mevrouw Wierda, Jelle, verhuisde met zijn vrouw Mieke in de jaren ‘80 naar Nieuw Zeeland met hun twee kinderen. Inmiddels is de familie daar uitgebreid met vijf achterkleinkinderen. In 2005 overleed Maarten. In 2009 verhuisde Martina naar ’t Hamersveld vanwege haar hoge leeftijd en vervolgens naar Lisidunahof. In Leusden voelt zij zich al ruim 71 jaar thuis.\n\nIeder jaar is de verjaardag van mevrouw Wierda als matriarch van de Wierda-familie een moment van samenzijn en een mooi weerzien voor neven, nichten en bekenden. Door corona was het de afgelopen jaren voor de familie uit Nieuw Zeeland niet mogelijk een bezoek te brengen, maar gelukkig kan dit jaar wel een vertegenwoordiging komen. Haar achterkleindochter, is aanwezig bij deze 103de verjaardag van haar ‘oma-oma’. Mevrouw Wierda geniet nog altijd van de gezelligheid en aandacht."
}