{
    "Noorwegen gaat Indonesië opnieuw betalen om bossen te beschermen": "Het beschermde Cikolewoud in de buurt van Bandung, Indonesië © Raisan Al Farisi via REUTERS\n\nNoorwegen gaat Indonesië opnieuw betalen om het kostbare regenwoud in het Zuidoost-Aziatische land te beschermen. Het Indonesische tropische regenwoud is het derde grootste ter wereld en wordt bedreigd door ontbossing en de productie van palmolie. Milieuorganisaties spreken van een belangrijke stap en hopen dat andere donoren volgen.\n\n2\n\nDe nieuwe overeenkomst tussen Indonesië en Noorwegen moet de uitstoot van COhelpen verminderen door het Indonesische regenwoud te beschermen en herstellen.\n\nDaarnaast heeft het akkoord ook een ander strategisch doel: er is de hoop dat deze samenwerking andere rijke landen aanzet om het voorbeeld van Noorwegen te volgen. Milieuactivisten zijn alvast enthousiast over de eerste belangrijke stap die nu is gezet.\n\nWrevel\n\nEen eerdere overeenkomst tussen Noorwegen en Indonesië kwam vorig jaar abrupt ten einde. Er was onenigheid en wrevel over de trage uitbetaling van fondsen, omdat die pas werden vrijgegeven nadat er resultaten over het afremmen van ontbossing waren voorgelegd.\n\n‘Dit helpt ook om de weg te banen voor donaties van andere landen die mee een bijdrage willen leveren aan het behoud en het herstel van bossen in Indonesië.’\n\nDe betrokken ministers ondertekenden vorige week een memorandum van overeenstemming dat de nieuwe, vijfjarige samenwerking beschrijft. Er staat in dat jaarlijkse betalingen volgen na het voorleggen van bewijzen dat ontbossing – en de uitstoot van CO 2 – is vermeden of verminderd.\n\nHet geld – in totaal ongeveer 1 miljard dollar – gaat naar een milieufonds en wordt beheerd door Indonesië.\n\n‘Sterke communicatie, het delen van gegevens en transparantie zullen sleutelelementen zijn om deze samenwerking tot een succes te maken’, zegt Aditya Bayunanda, waarnemend ceo van WWF in Indonesië. ‘Dit helpt ook om de weg te banen voor donaties van andere landen die mee een bijdrage willen leveren aan het behoud en het herstel van bossen in Indonesië.’\n\nVolgens Global Forest Watch (GFW) ging er vorig jaar wereldwijd 3,75 miljoen hectare aan tropische bossen verloren, zo’n tien voetbalvelden per minuut.\n\nIndonesië heeft het op twee na grootste tropische woud ter wereld, maar is ook de belangrijkste producent van palmolie en een belangrijke bron van hout. Dat is volgens milieuactivisten de reden waarom het land zo interessant is om te ontbossen.\n\nToerris Jaeger, de secretaris-generaal van Rainforest Foundation Norway (RFN) in Oslo, weet dat het Indonesische milieufonds innovatieve programma’s zal financieren om inheemse gemeenschappen ertoe te bewegen om leiding te nemen en de nodige inspanningen te leveren bossen te beschermen en te beheren.\n\nHet nieuwe geld, dat uit het Noorse budget voor ontwikkelingshulp zal komen, moet volgens hem echter worden gezien als ‘zaaifinanciering’.\n\n‘Het miljard dollar van Noorwegen is slechts een initieel fonds bedoeld om grotere bilaterale en multilaterale fondsen aan te trekken’, zegt Jaeger. ‘Fondsen uit de private sector worden bijvoorbeeld steeds relevanter in de strijd tegen ontbossing.’\n\nNood aan meer partners\n\nVolgens gegevens van GFW uit 2021 staat Indonesië als land op de vierde plaats wat betreft ontbossing. Het verlies aan bos daalde dat jaar echter voor de vijfde keer op rij nadat Jakarta beleidsmaatregelen invoerde om de bossen, veengebieden en mangrovewouden te beschermen.\n\nIn het kader van de Klimaatakkoord van Parijs heeft Indonesië, de op acht na grootste uitstoter van koolstof ter wereld, zich ertoe verbonden om de CO2-emmissie tegen 2030 met 29 procent te verminderen. Het land streeft ernaar om tegen 2060 zelfs netto nuluitstoot te bereiken.\n\n‘We hebben nood aan meer partnerschappen om de beloftes van Parijs te kunnen nakomen.’\n\nIndonesië was ook een van de ongeveer 140 landen die op de klimaattop in Glasgow (COP26) vorig jaar instemden om ontbossing en landdegradatie te beëindigen tegen het einde van dit decennium.\n\nMario Boccucci, chef van het VN-REDD-programma voor het Behoud van Bossen, zegt dat Indonesië de ontbossingsgraad heeft kunnen terugdraaien tot op het laagste niveau in twintig jaar en daarnaast een ambitieus plan heeft ontwikkeld voor het gebruik van bos en land met het oog op maximale opslag van CO 2 tegen 2030.\n\n‘Er is een momentum voor actie’, zegt hij, doelend op de verklaring van COP26. ‘We hebben nood aan meer partnerschappen zoals die met Noorwegen om onze actie te kunnen opschalen en de beloftes van Parijs te kunnen nakomen.’\n\nHoopvol\n\nHet milieufonds van Indonesië werd opgericht in 2019 en kende een eerder trage start. Zo berichtten lokale media regelmatig over het feit dat er amper financiën voor groene projecten in kas waren, omdat de uitbetalingen uitbleven.\n\nNochtans zou de Amerikaanse Ford Foundation alvast 1 miljoen dollar subsidie in het fonds gestopt hebben in maart van dit jaar, volgens de lokale nieuwssite Bisnis.com.\n\nJaeger van RFN zegt dat er ook steun is aangekondigd vanuit het Green Climate Fund en de Wereldbank.\n\n‘Het feit dat de deal tussen Indonesië en Noorwegen meteen de interesse heeft gewekt van andere donoren is erg hoopvol’, zegt ook Boccucci.\n\nMaar Marcus Colchester, een senior beleidsadviseur bij het Britse Forest Peoples Programme, waarschuwt dat de taal in de nieuwe overeenkomst onduidelijk is wat betreft de rechten van inheemse volkeren.\n\nHet risico bestaat dat de Indonesische regering de ontbossing tot op zekere hoogte zal beteugelen, maar wel zal toestaan dat een door grondstoffen aangedreven houtkap in naam van ‘progressie’ zal mogen doorgaan. Hij denkt ook dat in dit verhaal de rechten van inheemsen niet volledig zullen worden veiliggesteld.\n\nOok Iqbal Damanik, een bosactivist bij Greenpeace Indonesië, is de vaagheid in de formulering opgevallen. Hij noemt het ‘een punt van zorg’. In de overeenkomst wordt immers opgeroepen om ‘de ontbossing te verminderen’ in plaats van ‘te stoppen’, zegt hij.\n\n‘Het is betreurenswaardig dat deze overeenkomst blijkbaar niet tot doel heeft om de belangrijkste bosbouwproblemen in Indonesië op te lossen, zoals landconflicten, ontbossing en het verlies van biodiversiteit’, zegt hij.\n\nDit artikel is eerder verschenen bij IPS-partner Thomson Reuters News Foundation.",
    "Haaland kan eerste nederlaag Noorwegen niet voorkomen": "De Noorse voetballers hebben hun eerste nederlaag geleden in deze editie van de Nations League. De ploeg verloor in Ljubljana met 2-1 van Slovenië. De spanning in groep 4 van de B-divisie is helemaal terug, want Servië rekende af met Zweden (4-1) en kwam naast Noorwegen aan kop van de groep met 10 punten. Noorwegen en Servië maken op 27 september uit wie de poule wint en promoveert naar de A-divisie.\n\nNoorwegen kwam tegen Slovenië vlak na rust op voorsprong door een goal van spits Erling Haaland. Het was al zijn twaalfde treffer in negen Nations Leaguewedstrijden en zijn 22e goal in 21 interlands. Slovenië vocht zich voor de eigen aanhang knap terug in de wedstrijd en won dankzij treffers van Andraz Sporar en Benjamin Sesko. Aleksandar Mitrovic was in Belgrado de grote man bij Servië, dat na een kwartier met 1-0 achter stond door een goal van Viktor Claesson. Met een hattrick bracht Mitrovic de Servische ploeg in een zetel. Sasa Lukic maakte er zelfs 4-1 van. Ajacied Dusan Tadic was de aanvoerder bij thuisploeg.",
    "Kijk naar Noorwegen Column Arno van Gerven, directeur Watersportverbond": "Hoe anders is dat in Noorwegen, twittert Jan Dirk van der Zee, “waar sport door de Noorse overheid wordt gezien als een cruciaal onderdeel van de maatschappij.” Hij vermeldt daarbij dat dit gebeurt vanuit een duidelijke visie op sporten en bewegen in de samenleving. “De overheid maakt er forse budgetten voor vrij. Eigenlijk heel simpel,” bepleit mijn collega. Met ter verduidelijking een link naar de website van Sporza, een Vlaams televisieprogramma dat aandacht besteedt aan het Scandinavische land, wat op dit moment misschien wel mag worden gerekend tot de sportiefste en gezondste landen ter wereld.\n\n“Wat zit er ginds in het water?” vraagt de Sporza-redactie zich af en somt een paar tot de verbeelding springende sportsuccessen op: Tobias Foss die zondag verrassend wint in de tijdrit op de Wereldkampioenschappen wielrennen in Wollongong in Australië, zijn landgenoot Soren Waerenskjold die hetzelfde doet bij de beloften en het Noors olympisch team, dat bij de Winterspelen in Peking de meeste medailles (37) in de wacht sleept.\n\nTsja, zult u misschien denken, Noorwegen, hallo, winter, bergen, sneeuw, ijs, zo kan ik het ook. Toch is dat slechts een deel van het succes. Noren blinken tegenwoordig internationaal uit in heel veel sportdisciplines, waar ze vroeger alleen wat voorstelden in de traditionele sporten uit het land van vrouw Holle.\n\nSporza schrijft die opmars toe aan de enorme bedragen die er in Noorwegen naar de sport vloeien. Geen enkel ander Europees land kan daaraan tippen. Mede daardoor telt ieder Noors dorp een zwembad, ijsbaan en stadion. Sterker nog, om 14.00 uur stoppen de scholen, zodat kinderen kunnen sporten. En clubs hebben verre van klagen over de aanwas van nieuwe leden.\n\nInderdaad, eigenlijk is het heel simpel. De politiek moet alleen sport centraal durven stellen, net als in Noorwegen. Moet je kijken wat er dan gebeurt. Helemaal met de kracht van het Nederlandse sportlandschap, met zijn unieke verenigingsinfrastructuur. Die moet hooguit gemoderniseerd.\n\nReageren?\n\nArno van Gerven is directeur van het Koninklijk Nederlands Watersportverbond. Iedere week snijdt hij actuele onderwerpen in de watersport aan. Wil je reageren? Doe dat op arno.van.gerven@watersportverbond.nl.",
    "Werken in Noorwegen: 'Met Noren heb je geduld nodig'": "In het plaatsje Sjøholt, 45 minuten rijden van de stad Ålesund, runt Janet Roelofs het café Stolt Mat, met bijbehorende winkel waar ze streekproducten verkoopt. Haar partner Gert Rietman runt Placement, een wervingsbureau dat Noorse bedrijven helpt met het binnenhalen van buitenlands personeel en dat Nederlanders begeleidt bij het emigreren naar Noorwegen.\n\nDramatisch landschap\n\nZelf maakten ze in 1997 de grote stap: banen opgezegd en vertrokken naar Ålesund, waar Janet aan de slag kon als IC-verpleegkundige. \"Er is ook hier een tekort aan verpleegkundigen, waardoor ik in meerdere ziekenhuizen een baan aangeboden had gekregen, maar deze regio trok ons het meest\", vertelt ze.\n\nHet was hun droom om ergens te wonen met veel ruimte. Dat kan overal in Noorwegen wel, maar de fjorden en de bergen in dit gebied zorgden voor de kers op de taart. \"Het dramatische landschap sprak ons aan.\"",
    "Noorwegen pompt Europees CO2-overschot in oceaanbodem. En daar blijft het voor eeuwig": "Aan de rand van een eiland voor de Noorse Noordzeekust bouwen ingenieurs een begraafplaats voor ongewenste broeikasgassen. Het is de bedoeling om tonnen vloeibare CO2 aan Europese uitstoot in holtes diep in de zeebodem te pompen, zodat de klimaatdoelstellingen weer in zicht komen.\n\nDe uitstoot van broeikasgassen zoals koolstofdioxide (CO2) en methaan (CH4) hebben hun sporen nagelaten in het milieu. De wereld is verslaafd aan fossiele brandstoffen en de opkomst van groene energiebronnen gaat niet snel genoeg. De aarde warmt in hoog tempo op, de polen smelten en de zeespiegel stijgt sneller dan voor mogelijk werd gehouden. De planeet worstelt om zijn klimaatdoelstellingen te halen, en dus werken wetenschappers aan alternatieve plannen om de ongewenste broeikasgassen uit de atmosfeer te verbannen.\n\nCO2 afvangen in de schoorsteen\n\nDe toekomstige terminal is bedoeld om tonnen aan koolstofdioxide, die wordt opgevangen in de top van fabrieksschoorstenen in heel Europa, onder hoge druk vloeibaar te maken, door een buis te transporteren naar Scandinavië en te injecteren in schachten in de zeebodem voor de kust van Noorwegen. Deze vorm van ondergrondse CO2-opslag (CCS) in de gemeente Oygarden heeft als doel om te voorkomen dat het gas de atmosfeer binnendringt en bijdraagt aan de opwarming van de aarde.\n\nNoorwegen is de grootste koolwaterstofproducent in West-Europa. Het land exporteert gigantisch veel olie en gas, en wordt daar schatrijk mee. Ook produceert het meer groene energie dan het zelf nodig heeft, voornamelijk via waterkrachtcentrales. De uitgeputte olievelden in de Noordzee kunnen op een interessante manier worden hergebruikt, en dat is dus om vloeibaar CO2 in op te slaan voor de eeuwigheid.\n\nNieuwe goudmijn?\n\nDe Noorse overheid heeft tachtig procent van de infrastructuur voor het project gefinancierd en heeft 1,7 miljard euro op tafel gelegd als onderdeel van een breder staatsplan om de CO2-opslagtechnologie te ontwikkelen. Het staat al vast dat een cementfabriek en een biomassacentrale in de regio Oslo hun CO2 naar de locatie gaan sturen, maar de Noren zijn van plan om ook buitenlandse bedrijven uit te nodigen om hun CO2-vervuiling weg te sturen om te worden begraven voor de Noorse kust.\n\nPlannen voor een internationale pijplijn\n\nHet gebruik van CCS om koolstofvervuiling in te dammen is geen nieuw idee, maar ondanks grote subsidieprojecten is de technologie nooit echt van de grond gekomen. Het grootste probleem was dat de techniek economisch niet rendabel te krijgen was. Een van ‘s werelds grootste koolstofafvangfaciliteiten, in de kolencentrale van Petra Nova in Texas, werd in 2020 stilgelegd omdat hij te duur bleek in gebruik.\n\nEr zijn volgens het Global CCS Institute slechts een stuk of twintig operationele CCS-projecten over de hele wereld. Maar aangezien de doelstellingen van het Klimaatakkoord van Parijs om de uitstoot van broeikasgassen te verminderen niet worden gehaald, wordt er veel strenger beleid gevoerd en worden er veel meer overheidssubsidies ingezet. Dit heeft de technologie nieuw leven ingeblazen.\n\nEnergiereuzen Equinor, TotalEnergies en Shell hebben een samenwerkingsverband opgezet, genaamd Northern Lights, dat ‘s werelds eerste grensoverschrijdende CO2-transport- en -opslagdienst wordt. De lancering zal als alles volgens plan verloopt in 2024 plaatsvinden.\n\nKilometersdiep voor de eeuwigheid\n\nEen pijpleiding zal de vloeibaar gemaakte CO2 injecteren in de lege ruimtes zo’n 2600 meter diep in de oceaanbodem, en het idee is dat het daar voor altijd zal blijven. Vanaf 2025 zal elk jaar 800.000 ton CO2 worden afgevangen in een fabriek in Nederland van de Noorse kunstmestfabrikant Yara, die vervolgens naar Oygarden wordt verscheept en daar wordt opgeslagen.\n\nOnlangs hebben twee energiebedrijven – de Noorse olie- en gasgigant Equinor en het Duitse Wintershall Dea – een project aangekondigd om in Duitsland opgevangen koolstofdioxide naar de Noorse offshore-opslaglocatie te brengen. Het is dan de bedoeling om tegen 2032 een 900 kilometer lange pijpleiding klaar te hebben die een CO2-opvangfaciliteit in Noord-Duitsland verbindt met opslaglocaties in Noorwegen. Een soortgelijk project om België te verbinden met de Noorse opslag is ook al in de maak.\n\nDruppel op de gloeiende plaat?\n\nIn de eerste fase zal Northern Lights zo’n anderhalf miljoen ton CO2 per jaar kunnen verwerken, later tussen de 5 en 6 miljoen ton. Maar dat is slechts een fractie van de jaarlijkse CO2-uitstoot in heel Europa. Volgens het Europees Milieuagentschap heeft de Europese Unie in 2020 3,7 miljard ton broeikasgassen uitgestoten. Veel klimaatexperts waarschuwen dan ook dat het afvangen van CO2 geen wondermiddel is voor de klimaatcrisis en het halen van CO2-targets.\n\nCritici waarschuwen dat CCS de winning van fossiele brandstoffen zou kunnen verlengen, net nu de wereld probeert over te stappen op schone en hernieuwbare energie. Zij wijzen erop dat het overheidsgeld dat hiermee is gemoeid beter besteed kan worden aan het ontwikkelen van duurzame oplossingen die bewezen efficiënt werken, zoals het isoleren van huizen of zonnepanelen. Op die manier werk je aan het klimaatprobleem, en tegelijk verlaag je de elektriciteitsrekening van de burger.",
    "Noorwegen wil uitstoot van Europese bedrijven onder de zeebodem opslaan": "Mensen die in Zeeland wonen, kennen ze ongetwijfeld: de witte pluimen die elke dag uit de kunstmestfabriek van Yara komen. Yara is één van de grootste broeikasgasuitstoters van Nederland. Het maakt ammoniak, de basisgrondstof voor kunstmest, en bij dat chemische proces ontstaat zuivere CO 2 als bijproduct. Een groot deel van die pure CO 2 gaat op dit moment de lucht in – dat zit in de witte rookpluimen die Zeeuwen zien – wat bijdraagt aan gevaarlijke klimaatopwarming.\n\nYara heeft nu andere plannen met die CO 2 . Vanaf 2025 wil de kunstmestfabriek 800.000 ton CO 2 per jaar – een kwart van de totale uitstoot van Yara Nederland – in vloeibare vorm verschepen naar de Noorse Noordzeekust, en daar permanent opslaan onder de zeebodem, werd deze week bekend. Het is voor het eerst dat een bedrijf zijn CO 2 op deze manier naar een ander land brengt voor opslag. “Die witte rookpluimen zullen dus minder worden”, zegt Gijsbrecht Gunter van Yara.\n\n“Een grote primeur”, zo omschrijft Earl Goetheer, hoogleraar aan de TU Delft en CO 2 -opslagspecialist bij kennisinstituut TNO, deze aankondiging. Hij is vooral onder de indruk van het Noorse Northern Light-project, dat ruim een miljard euro subsidie van de Noorse overheid kreeg. Het project is eigendom van Shell, Total Energies en het Noorse oliebedrijf Equinor.\n\n‘Kom maar hier’\n\n“Noorwegen zegt in haar beleid heel actief tegen Europa: kom maar hier met jullie CO 2 , wij bergen het wel op. Dat is echt iets nieuws op het wereldtoneel.” Volgens Northern Light-directeur Børre Jacobsen tonen meerdere bedrijven in Nederland interesse om hun CO 2 in Noorwegen op te slaan, maar over welke bedrijven dit zijn houdt de Noor zijn kaken op elkaar.\n\nBeeld Thijs van Dalen\n\nMilieuorganisaties zijn ondertussen kritisch over CCS-projecten, wat staat voor ‘carbon capture and storage.’ Greenpeace vindt dat grootvervuilers als Yara moeten investeren in het daadwerkelijk vergroenen van hun productie, zoals de overstap van gas naar groene waterstof, in plaats van doorgaan op de oude voet en zich rot betalen aan het wegstoppen van CO 2 .\n\nStichting Natuur & Milieu denkt dat de klimaatcrisis dermate ernstig is dat CO 2 -opslag de komende jaren ‘een noodzakelijk kwaad’ is voor het snel terugdringen van uitstoot, maar vindt ook dit dit “absoluut geen vertraging mag opleveren voor echte verandering”.\n\nGevaarlijk?\n\nHet zal voor de leek de wenkbrauwen doen fronsen: CO 2 afvangen, omzetten in vloeistof, op enorme schepen naar Noorwegen brengen, en daar meer dan twee kilometer diep onder de Noorse zeebodem pompen. Is dat an sich niet vervuilend, laat staan gevaarlijk?\n\nDe Northern Lights-locatie aan de Noorse kust. Vloeibare CO2 gaat vanuit hier via een pijpleiding naar zee. Beeld Northern Lights.\n\nHet is volgens Goetheer van TNO geen toeval dat uitgerekend Shell, Total en Equinor dit project runnen. “Olie- en gasbedrijven hebben het Noordzeegebied van oudsher uitgebreid verkend op zoek naar olie- en gas. Door die geologische kennis, weten zij ook waar CO 2 -opslag mogelijk is.”\n\nIn het geval van het Northern Light-project is dat in een zogenoemde aquifer: een laag van poreus zandgesteente onder de zeebodem, waar op dit moment zout water in kleine holtes zit, en waar onder druk CO 2 geïnjecteerd kan worden, die het water wegdrukt. “Zie het als omgekeerde gaswinning.” Ook financieel lucratief: waar de oliereuzen eerst enkel verdienen aan het leegboren van de zeebodem, zien ze nu brood in het volpompen ervan.\n\nAl ervaring mee\n\nDe Noren hebben hier ervaring mee: Equinor runt al ruim twintig jaar een project waarin het jaarlijks één miljoen ton CO 2 onder de Noorse zeebodem pompt. Northern Light wil straks jaarlijks anderhalf miljoen ton CO 2 injecteren, van twee Noorse bedrijven en van de Zeeuwse Yara-fabriek. Op termijn moet er ruimte zijn voor vijf tot zeven miljoen ton CO 2 per jaar.\n\nDe ondergrondse opslag van CO 2 is volgens Goetheer niet gevaarlijk en inderdaad zo goed als permanent: het blijft er volgens hem zeker duizenden jaren zitten, en de CO 2 verandert na verloop van tijd in een soort gesteente. “Het is geen grote bubbel die opeens boven kan komen drijven.”\n\nOok is de uitstoot van de schepen die de CO 2 vervoeren klein vergeleken met de klimaatwinst. Northern Light becijfert dat dit zo’n 2 procent kost van de hoeveelheid CO 2 die ze opbergen, Goetheer vindt dit aannemelijk. Het afvangen van CO 2 uit rookwolken bij bedrijven is wel zeer energie-intensief, waardoor de netto klimaatwinst volgens hem bij de meeste vervuilers neer komt op zo’n 80 procent van de weggestopte CO 2 . “Dat is aanzienlijk.”\n\nHet grootste struikelblok van projecten als Northern Light is de prijs. “Op dit moment is het voor bedrijven goedkoper om uit te stoten dan het onder de zeebodem op te slaan”, geeft directeur Jacobsen toe. Maar dit kan veranderen. Bedrijven als Yara moeten via het Europese emissiehandelssysteem (ETS) betalen voor elke ton CO 2 die ze uitstoten, en die prijs wordt steeds hoger. Goetheer legt uit dat de stijgende ETS-prijs ervoor zorgt dat de opslag van CO 2 onder de bodem langzaam aantrekkelijker wordt.\n\nTegelijkertijd zit Yara in een unieke positie, die voor weinig andere Nederlandse bedrijven zal gelden. Door het chemische proces om ammoniak te maken, hééft Yara namelijk al pure CO 2 , die het deels kan gebruiken voor de productie van kunstmest of verkopen aan bijvoorbeeld frisdrankfabrikanten, maar die het ook deels moet ‘weggooien’ in de lucht. Omzetten naar vloeistof en naar Noorwegen verschepen is voor hen relatief makkelijk.\n\nLastiger voor anderen\n\nDe CO 2 -opslag zorgt er vervolgens ook voor dat ze een hogere prijs kunnen rekenen voor duurzamere ammoniak, bijvoorbeeld als scheepvaartbrandstof. “Wij verwachten dat de businesscase voor ons sluitend wordt”, zegt Gunter van Yara. Voor andere Nederlandse bedrijven wordt opslag moeilijker, aangezien zij onder meer peperdure installaties moeten aanschaffen die CO 2 uit hun rookpluimen filtert.\n\nBeeld ANP / Branko de Lang\n\nToch zetten een paar grote bedrijven in Nederland wel stappen. De kolencentrale van RWE in Groningen is bezig met onderzoeken of het CO 2 kan afvangen uit rookpluimen en in lege gasvelden in de Noordzee kan opslaan. Ook afvalverbrander AVR wil CO 2 onder de zeebodem gaan stoppen. Vanaf 2024 moet het Nederlandse Porthos-project in werking treden, waarbij vier bedrijven aan de Rotterdamse haven CO 2 in een leeg Noordzee-gasveld willen stoppen, hoewel de definitieve investeringsbeslissing al enkele keren is uitgesteld.\n\nVolgens Natuur & Milieu gaat dit allemaal veel te traag. “Het voordeel van CO2-opslag is dat je er direct uitstoot mee vermindert. Als bedrijven uitgebreid de tijd neemt heeft het weinig zin. Dan moeten ze investeren in daadwerkelijk duurzame technieken die toekomstbestendig zijn.”\n\nYara zegt overigens dat zij CO 2 -opslag zien als een ‘tijdelijke oplossing’, tot het moment waarop ze inderdaad overstappen op groene waterstof en veel minder CO 2 zullen uitstoten. “Wij denken dat we pas na 2030 grootschalig gas met groene waterstof kunnen gaan vervangen.” Tata Steel maakt een radicaal andere keuze. Het bedrijf heeft vorig jaar definitief besloten om geen geld te gaan steken in CCS-projecten, en vol in te zetten op de snellere overgang naar groene waterstof.\n\nYara Sluiskil Yara is een grote producent van kunstmest. Het van oorsprong Noorse bedrijf heeft een grote fabriek in Zeeuws-Vlaanderen. De locatie beschikt over drie ammoniakfabrieken, vier CO 2 -fabrieken, twee salpeterzuurfabrieken, twee ureumfabrieken en twee nitraatgranulatiefabrieken. Bij de productie van ammoniak, een hoofdingrediënt van kunstmest, komt veel broeikasgas vrij. Dit maakt Yara een van de grootste vervuilers van Nederland: in 2018 bracht Yara Nederland 3,6 miljoen ton CO 2 de lucht in.\n\nLees ook:\n\nCO 2 voorgoed naar de zeebodem: oplossing of klimaatfabel?\n\nAl sinds 2017 is Shell bezig met het Noorse project. Veel eerdere CCS-projecten mislukten – ook in Nederland.\n\nWaarom staat het Russische LukOil (met 66 tankstations in Nederland) niet op de sanctielijsten?\n\nNederlandse klanten van LukOil financieren de oorlogsmachine van Poetin, zeggen demonstranten. Ook deskundigen waarschuwen dat zo’n groot oliebedrijf in Rusland nooit los van het Kremlin staat.",
    "De leukste wintersportaccommodaties met kinderen Noorw...": "Een typisch Noorse wintersport\n\nKan je wintersport in Noorwegen niet Noors genoeg zijn? Ga dan met je gezin naar Bardøla Hytter. Hier verblijf je in traditionele Noorse houten vakantiewoningen met geruite gordijntjes. Deze ruime vakantiewoningen zijn ideaal voor families. Ze liggen in een rustige, bosrijke omgeving op korte afstand van de pistes. De sfeer van de vakantiewoningen is authentiek, rustiek en kidsproof. Qua inrichting vind je er alles wat je nodig hebt. ’s Morgens brengt de skibus je naar de liften en ’s avonds ski je terug tot aan je deur. Vlakbij is het Bardøla Mountain Village waar jullie (met korting) gebruik kunnen maken van het binnenzwembad en de fitness. Wil je een keertje niet koken, dan kan je hier in Sophia’s restaurant en bar van heerlijke gerechten genieten.",
    "Zo crashte voormalig Top Gear-presentator in een tunnel in Noorwegen": "Voormalig Top Gear -presentator James May had vorige maand een ongeluk tijdens het filmen van de laatste aflevering van The grand tour . Inmiddels is de betreffende aflevering van het tv-programma te zien op Amazon Prime. Nu zijn ook beelden van de mislukte stunt opgedoken op internet.\n\nDe scènes werden opgenomen in Noorwegen, op de ontmantelde marinebasis Olavsvern. James May bestuurde op dat moment een Mitsubishi Lancer Evolution 8. Hij reed naar verluidt 121 kilometer per uur toen hij tijdens een remmanoeuvre tegen de muur aanreed.\n\nGebroken rib en hersenscan\n\nDe presentator is vervolgens met spoed naar het ziekenhuis gebracht, maar is inmiddels genezen verklaard, nadat hij was behandeld voor een gebroken rib en een hersenscan had ondergaan. Volgens The Sun vond het incident plaats tijdens een uitdaging waarbij May, samen met co-presentatoren Jeremy Clarkson en Richard Hammond, auto’s door een tunnel naar een rotswand reden op een Noorse marinebasis.\n\nScandinavian Flick\n\nAan het einde van de tunnel zouden de heren een Scandinavian Flick uitvoeren: een truc die rallyrijders gebruiken om snel een bocht te ronden. Het ongeval werd naar verluidt veroorzaakt door een storing in de tunnelverlichting, waardoor May later remde dan noodzakelijk was. Het filmen werd gestaakt, maar werd binnen een paar dagen weer hervat.\n\nRichard Hammond ook al betrokken bij ongeluk\n\nHet incident was niet het eerste auto-ongeluk van een voormalig Top Gear-presentator. In 2006 was Richard Hammond betrokken bij een ernstig ongeval waarbij hij tijdens een recordpoging reed in een zogeheten 'Dragster’ op een afgesloten terrein met een snelheid van circa 488 km/u. Nadat de rechtervoorband het begaf raakte de auto in een slip. Hammond moest uit het wrak worden gezaagd en liep schade aan zijn oog op. Hij werd naar het ziekenhuis gebracht, waar hij twee weken in coma lag.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Marco Borsato toch niet alleen op vakantie in Noorwegen?": "Marco Borsato is eerder deze maand voor onbekende tijd naar Noorwegen vertrokken. Hoewel het erop leek dat hij alleen was, blijkt hij toch sámen met iemand te zijn vertrokken.\n\nNiet alleen Leontine blijkt Nederland te ontvluchten na de breuk. Ook Marco Borsato zoekt de rust op in het buitenland. ,,Marco Borsato is voor een onbekende periode alleen met de boot naar Noorwegen vertrokken”, meldde Realityfbi eerder deze maand op Instagram.\n\nTóch niet alleen in Noorwegen\n\nHet juicekanaal plaatste een foto van Borsato waarop hij poseert met zijn duim omhoog. ,,Hij gaat daar met zijn motor rondtrekken langs de kust van Noorwegen.”\n\nMaar uit een foto die Marco vandaag zelf op Instagram plaatst, blijkt dat hij niet in zijn eentje op reis is gegaan. ,,Gefeliciteerd Senna! 21 jaar”, schrijft de zanger in Instagram Stories bij een foto van zijn zoon. Senna heeft een motorpak aan en poseert bij een motor. Op de achtergrond zijn bergen te zien, dus de foto is duidelijk niet in Nederland gemaakt.",
    "Noorwegen, het nieuwe beloofde land?": "Een verhuizing naar Noorwegen lijkt steeds verleidelijker te worden. Terwijl de rest van Europa onder de energiecrisis kreunt, worden de Noren slapend rijk. Al begint dat wel op het collectieve geweten te wegen. ‘Wij zijn de profiteurs van de oorlog.’",
    "Voetbalsters oefenen in aanloop WK tegen Noorwegen in Den Haag": "De Noorse vrouwen bleven afgelopen zomer op het EK in Engeland steken in de groepsfase. Ze begonnen het toernooi met een zege van 4-1 op Noord-Ierland, maar verloren daarna met grote cijfers van Engeland (8-0) en ook van Oostenrijk (1-0). Bondscoach Martin Sjögren stapte na het EK op en werd opgevolgd door oud-voetbalster Hege Riise. Ada Hegerberg (Lyon) en Caroline Graham Hansen (FC Barcelona) zijn de belangrijkste speelsters van Noorwegen.",
    "Antwoord Kamervragen over samenwerking tussen Nederland en Noorwegen op gebied van klimaat en energie": "Minister Jetten (MKE) geeft antwoord op vragen over de samenwerking tussen Nederland en Noorwegen op het gebied van Klimaat en Energie. Het Tweede Kamerlid Erkens (VVD) heeft deze vragen gesteld",
    "Oranjevrouwen spelen komende maand oefeninterland tegen Noorwegen": "De Oranjevrouwen spelen komende maand een vriendschappelijke interland tegen Noorwegen. De ploeg van bondscoach Andries Jonker neemt het dinsdag 11 oktober in Den Haag op tegen de Scandinavische vrouwen.\n\nDe wedstrijd tegen Noorwegen wordt het eerste duel voor Nederland sinds de ploeg zich voor het WK van volgend jaar kwalificeerde. Dat deed de vicewereldkampioen begin deze maand in een thriller tegen IJsland.\n\nOranje was in Utrecht met 1-0 te sterk voor directe concurrent IJsland. Esmee Brugts maakte pas in de blessuretijd van de tweede helft het winnende doelpunt, waardoor Nederland zich als groepswinnaar rechtstreeks voor het WK plaatste.\n\nOok Noorwegen kwalificeerde zich begin deze maand als groepswinnaar voor het WK. De Noorse vrouwen staan op dit moment dertiende op de FIFA-ranglijst. Oranje bezet de zesde plaats.\n\nDe oefeninterland tussen de Oranjevrouwen en Noorwegen begint dinsdag 11 oktober om 20.00 uur in het Cars Jeans Stadion, het stadion van ADO Den Haag.\n\nHet WK voetbal wordt van 20 juli tot en met 20 augustus 2023 in Australië en Nieuw-Zeeland gehouden.",
    "Noorwegen, waar het wielertalent niet bloeit op twee wielen maar op twee latten": "Na Tobias Foss: Søren Wærenskjold. Noorwegen doet op het WK in Wollongong fanatiek in tijdritgoud. Geen toeval, weet Gino Van Oudenhove, kenner van het land én zijn florerende wielercultuur. ‘Hun talent en expertise halen ze uit het... langlaufen.’\n\nVan Oudenhove is Oost-Vlaming, maar woont al twintig jaar in Tønsberg, Zuid-Noorwegen. Als ploegleider bij Team Joker maakte hij de ontbolstering mee van onder meer Kristoff, Boasson Hagen, Nordhaug en Eiking. En sloot hij na de fusie in 2017 met Ringeriks-Kraft aan bij de rood-gele brigade van ProTeam Uno-X, dat de grootste talenten uit Noorwegen en Denemarken verenigt en zich qua opleiding en ontwikkeling laat inspireren door het model van de Nederlandse voetbalgigant AFC Ajax. Foss komt uit die kweekvijver, Waerenskjold zwemt er nog steeds in. Opvallend is dat Uno-X, firma van onbemande tankstations in die twee Scandinavische landen, zijn marketingbudget exclusief opsoupeert aan wielrennen. “Strokend met de GreenMobility-gedachte”, aldus Van Oudenhove. “Fietsen past daar perfect in.”\n\nEen man met (voor)kennis van zaken, met andere woorden. “Toen ik twintig jaar geleden in Noorwegen neerstreek, merkte ik een groot verschil in trainingsaanpak. Ze stonden echt heel ver op dat vlak. Het land wendde al zijn expertise aan vanuit de wintersporten. En meer bepaald vanuit het langlaufen, waarin het mondiale top is. Toen was de instroom vanuit de topsportscholen naar het wielrennen nog niet zo groot. Maar gaandeweg en mede door de prima resultaten van de genoemde Noorse profs, kwam daar verandering in.\n\n“Net onder de absolute langlauftoplaag bevond zich een grote groep atleten die op zijn minst over dezelfde fysieke capaciteiten beschikten als de rest van de wereld in die discipline. Een deel daarvan switchte naar de koers. Waardoor daar automatisch meer talent kwam bovendrijven. De grote teams kregen dat in de gaten. Wist je dat Jumbo-Visma, bijvoorbeeld, tegenwoordig steevast de nationale langlaufkampioenschappen vanaf 16 jaar van heel nabij opvolgt?”\n\nNergens komen die uitzonderlijke fysieke capaciteiten beter tot uiting dan in een individuele tijdrit, zegt Van Oudenhove. “Méér dan in gewone wedstrijden, waar een pak andere factoren (zoals tactiek, ploegenspel, red.) meespelen en beslissen over een goed resultaat.”\n\nDé grote droom van Uno-X is om als eerste Noorse ploeg ooit een grote ronde te kunnen rijden - liefst de Tour - en eventueel toe te treden tot de WorldTour. Daarvoor heeft het zijn talenten broodnodig. Wat een beetje wringt met de rol van kwalitatief ‘doorgeefluik’.\n\n“Het is dubbel’, vindt ook Van Oudenhove. “Zo zagen we naast Foss (Jumbo-Visma, red.) recent ook Videberg en Leknessund doorstromen naar DSM en Markus Hoelgaard naar Trek. Dat geeft ons een klein beetje vertraging. Maar we zijn geduldig. Werken verder zoals we bezig zijn. En proberen renners zoals Waerenskjold (nog onder contract tot eind 2023) en de broers Johannesen (tot eind 2024) te overtuigen om nog even bij ons te blijven. Niet voor het geld. Maar voor het toekomstproject dat we samen met hen willen realiseren.”",
    "LIVE | INTERLANDS | Geen speelminuten voor Wålemark in kansloos verlies Zweden tegen Servië": "Vandaag is het weer een nieuwe interland speelronde. Ook Feyenoorders kunnen vandaag in actie komen. Het Noorwegen van Marcus Holmgren Pedersen en Fredrik Bjørkan speelt een uitwedstrijd tegen Slovenië. Patrik Wålemark kan zijn debuut maken voor Zweden tegen Servië en ook het Israël en Togo van Ofir Marciano en Dermane Karim komen in actie.\n\n\n\n18:00 | Ivoorkust - Togo\n\nOpstelling Togo via Google.com : W. Ouro-Gneni, Yenoussi, Bessilé, Boateng, Ananou, Karim, Ouro, Romao, Laba, Placca, Henen.\n\n\n\nEindstand: (2-1)\n\n'85 - D. Karim\n\n\n\n18:00 | Slovenië - Noorwegen\n\nOpstelling Noorwegen via UEFA.com: Nyland, Ryerson, Hanche-Olsen, Østigård, Meling, Ødegaard, Berge, Thorstvedt, Sørloth, Haaland, Elyounoussi.\n\n\n\nEindstand: (2-1)\n\n\n\n20:45 | Servië - Zweden\n\nOpstelling volgens UEFA.com: Olsen, Lindelöf, Hien, Sundgren, Augustinsson, Cajuste, Svanberg, Claesson, Forsberg, Gyökeres, Kulusevski.\n\n\n\nEindstand: (4-1)\n\n\n\n20:45 | Israël - Albanië\n\nOpstelling Israël volgens UEFA.com: Glazer, Dasa, Miguel Vítor, Goldberg, Leidner, Kanichowsky, Lavi, Karzev, Haziza, Weissman, Abada.\n\n\n\nEindstand: (2-1)\n\n",
    "Noorwegen kiest Ethereum voor ontwikkeling digitale valuta": "De centrale bank van Noorwegen, The Norges Bank, heeft gemeld dat de eigen cryptocurrency van het land gebaseerd wordt op Ethereum (ETH). Vorig jaar gaf the Norges Bank aan testen te willen uitvoeren voor een Central Bank Digital Currency (CBDC).\n\nEthereum testnetwerk\n\nEen CBDC is een volledig gedigitaliseerde van bestaande fiat-valuta. Een voordeel van CBDC’s is dat het meer mensen toegang geeft tot het financiële systeem. Daarnaast maakt elke CBDC gebruik van een vorm van distributed ledger technology (DLT) zoals blockchain technologie. Dit zorgt ervoor dat er geen derde partijen nodig zijn bij het maken van transacties. Ook is het een veel transparanter betalingssysteem dan met de huidige fiat-valuta’s.\n\nEerder dit jaar in mei lichtte de Noorse centrale bank hun keuze voor Ethereum toe. Volgens de bank kan Ethereum technologie een sterke infrastructuur vormen rondom de basisfuncties van de CBDC. De diverse toepasbaarheid van Ethereum kreeg na testrondes de voorkeur boven currencies zoals Bitcoin (BTC).\n\nMet de release van de open source interface is een belangrijke mijlpaal bereikt in de ontwikkeling van de Noorse CBDC. Deze interface maakt interactie met het test netwerk mogelijk. Dit officiële testnetwerk van de CBDC bevat functies zoals minting, burning en het verzenden en ontvangen van ERC-20 tokens. Voor nu is het testnetwerk alleen toegankelijk voor geautoriseerde individuen.\n\nDe Noorse centrale bank werkt samen met Nahmii, een layer-2 scaling protocol op Ethereum. Nahmii verwacht deze maand nog de tweede fase van het project op te leveren. Kort daarna willen ze de code publiek toegankelijk maken.\n\n97 CBDC’s\n\nDe aankondiging van the Norges Bank werd tegelijk bekend gemaakt met groot nieuws van het Internationaal Monetair Fonds (IMF). Een rapport van het IMF meldt dat 97 landen bezig zijn met het ontwikkelen van hun eigen digitale munt. Twee landen daarvan, Nigeria en de Bahama’s, hebben hun CBDC projecten al gelanceerd. Respectievelijk de ‘eNaira’ en de ‘Bahamian Sand Dollar’.\n\nDeze maand heeft het IMF ook aangekondigd bezig te zijn met een internationaal platform voor CBDC’s. Dit platform moet wereldwijd CBDC’s gaan verbinden en internationale transacties faciliteren.",
    "Noorwegen, Zwitserland en VK krikken rente op": "Hevige protesten brengen Iraans regime nog niet aan het wankelen",
    "OranjeLeeuwinnen oefenen op 11 oktober in Den Haag tegen Noorwegen": "De OranjeLeeuwinnen spelen op dinsdag 11 oktober 2022 om 20.00 uur een oefeninterland tegen Noorwegen in het Bingoal Stadion van ADO Den Haag. Op 6 september plaatsten de Leeuwinnen zich onder leiding van de nieuwe bondscoach Andries Jonker voor het WK in Australië en Nieuw-Zeeland. Dat gebeurde in de laatste minuten van een zinderende thriller tegen directe concurrent IJsland. Ook Noorwegen plaatste zich begin deze maand als groepswinnaar voor het WK en staat momenteel 13de op de FIFA-wereldranglijst. Kom jij de OranjeLeeuwinnen 11 oktober aanmoedigen in Den Haag?\n\nKaartverkoop Nederland – Noorwegen\n\nDe exclusieve kaartverkoop voor Oranje ClubCardhouders voor deze wedstrijd start op vrijdag 16 september om 12.00 uur. Oranje ClubCardhouders krijgen tien procent korting op een ticket. Vrijdag 19 september 12.00 uur start de vrije verkoop. Tickets voor deze wedstrijd zijn verkrijgbaar vanaf € 12,50.Tickets voor Nederland – Noorwegen zijn te koop via de officiële ticketshop van de KNVB.\n\n\n\nKlik hier voor de kaartverkoop.",
    "Noorwegen verhoogt rente met 50 basispunten": "Donderdag 22 September 2022 | Bron: ABM Financial News\n\n(ABM FN-Dow Jones) Noorwegen heeft de rente donderdag met 50 basispunten verhoogd.\n\nNorges Bank verhoogde de rente van 1,75 naar 2,25 procent. En, zo voegde de centrale bank toe, in november gaat de rente vermoedelijk verder omhoog.\n\nDe inflatie is hard gestegen en ligt veel hoger dan gewenst.\n\n\"De inflatie ligt beduidend boven onze doelstelling van 2 procent en de vooruitzichten zijn dat de inflatie langer hoog zal blijven dan eerder werd geraamd. We verhogen de beleidsrente met als doel de inflatie terug te dringen\", zei voorzitter Ida Wolden Bache van Norges Bank.\n\n'De arbeidsmarkt is krap, maar er zijn nu duidelijk signalen dat de economische afkoelt\", voegde de centrale bank toe.",
    "Ebusco versterkt busvloot met grote order Noorwegen": "Ebusco 3.0 gaat officieel de weg op. Foto: Ebusco\n\nBusbouwer Ebusco heeft een contract gesloten met Nobina voor 76 Ebusco 3.0 bussen. De levering van deze bussen is gepland voor eind 2023. Met dit contract versterkt Ebusco zijn positie in Noorwegen aanzienlijk.\n\n“Als de grootste openbare vervoersmaatschappij met de grootste elektrische bussen vloot in de Scandinavische regio, zijn wij zeer geïnteresseerd in de ontwikkeling van nieuwe duurzame bussen, technologie en materialen van Ebusco”, zegt Jens Råsten, Fleet Manager bij de Nobina Group. “Ook in de verbeterde Europese productiemogelijkheden van Ebusco voor onze passagiers en PTA’s in de Scandinavische regio.”\n\nNobina, de grootste openbare vervoersmaatschappij in Scandinavië, is een terugkerende klant voor Ebusco. Deze Noorse order bestaat uit 22 Ebusco 3.0 bussen van 12 meter en 54 Ebusco 3.0 bussen van 18 meter. Met deze 76 bussen erbij komt het totale aantal Ebusco-bussen van Nobina op 176. Voor Nobina is dit de eerste keer dat ze Ebusco-bussen in Noorwegen gaan gebruiken; de vorige orders waren allemaal voor Denemarken.\n\nDe 76 Ebusco 3.0-bussen zullen worden ingezet voor de openbaarvervoersautoriteit Ruter in Noorwegen en zullen in en rond Oslo rijden.\n\nVaste klant\n\n“In 2014, toen Ebusco net begon, toonde Noorwegen al concrete interesse en durfde het zijn ambities rond duurzaamheid kracht bij te zetten door te investeren in elektrische bussen”, zegt Peter Bijvelds, CEO van Ebusco. “Het is geweldig om te zien dat we, in lijn met onze groeiambities, nu een substantieel contract tekenen voor de levering van onze bussen met onze vaste klant Nobina.”\n\nDe Ebusco 3.0 is genomineerd voor de OV Innovatieprijs. Andere genomineerden bekijken en stemmen kan hier. De prijs wordt uitgereikt op de OV Expo ’22 in Houten op 6 oktober. Ebusco is op de Expo ook aanwezig met een team om alle vragen over de Ebusco 3.0 te beantwoorden. Registreer hier.\n\nLees ook:",
    "Noorwegen sceptisch over Europees plafond op gasprijzen": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Europa heeft geen extra Noors gas nodig, maar Noorwegen wel Europese rechtlijnigheid": "Noorwegen moet meer gas exporteren naar Europa, horen we vaak. Verschillende landen, waaronder België, proberen dezer dagen koortsachtig voorkeurdeals met Noorwegen te sluiten om zich van een extra gasvoorraad voor de winter te verzekeren.\n\nAfgezien van het opvullen van een kortetermijnbehoefte, is er weinig nood aan meer Noors gas - als de Europese leiders zich aan hun klimaatverbintenissen kunnen houden. Eigenlijk heeft Noorwegen meer dan ooit nood aan Europese leiders die pal achter hun klimaatverbintenissen blijven staan.\n\nNoors gas is een begrijpelijke keuze voor Europese leiders die bezorgd zijn over het welzijn van hun burgers. De Belgische premier Alexander De Croo heeft al gewaarschuwd voor vijf tot tien jaar strenge winters in het vooruitzicht.\n\nMaar binnen de vijf jaar is het een haalbare kaart om van het Russische gas af te geraken, zelfs zonder over te schakelen op een één-op-éénvervanging door andere gasbronnen. Volgens onze analyse is er alleen al door de ontwikkeling van hernieuwbare elektriciteit, de verhoging van de energie-efficiëntie en de versnelling van de elektrificatie voldoende potentieel om tegen 2025 twee derde van de vraag naar Russisch gas weg te nemen.\n\nHet resterende derde deel, slechts op korte termijn nodig naarmate maatregelen voor hernieuwbare energie, efficiëntie en elektrificatie meer ingang vinden, kan worden vervangen door andere bestaande gasbronnen. En dit zonder een toevlucht te nemen tot nieuwe gasinfrastructuur of steenkool, toont ons eigen onderzoek aan. Het is daarom niet opportuun om gascontracten voor langere tijd vast te leggen. Daarenboven zal de nieuwe infrastructuur niet tijdig operationeel zijn.\n\nDuidelijke agenda\n\nDe Europese Unie heeft een duidelijke agenda opgesteld om te vermijden dat de afhankelijkheid van gas wordt bestendigd en verdiept. Is ze haar plannen aan het veranderen? De Europese Commissie ondertekende onlangs een verklaring met Noorwegen om de productie van fossiele brandstoffen op te voeren. Hierdoor komt de eigen Arctische strategie van de Europese Unie, en daarmee het moratorium op olie- en gasexploratie in het Noordpoolgebied, op losse schroeven te staan.\n\nHet effect van deze gezamenlijke verklaring in Noorwegen is dat zowel de regering als de olie- en gasindustrie ze zal gebruiken om het verhaal verder op te bouwen dat olie- en gasexploratie in het Noordpoolgebied onvermijdelijk is - en dat de Europese Unie daar nu ook haar zegen aan geeft.\n\nDe Noren willen dat Europa zich houdt aan zijn Arctische strategie, omdat we anders het risico lopen dat we decennialang vastzitten aan meer (nieuwe) gasinfrastructuur dan nodig is, hetgeen de broodnodige energietransitie zal vertragen. Géén gas is het juiste alternatief voor Russisch gas, zoals de Belgische premier ook recentelijk heeft benadrukt.\n\nEven vuil als ander gas\n\nNoorwegen heeft al jaren een agenda om de Europese klimaatambities actief af te zwakken. Nochtans is Noorwegen zeer bedreven in het zichzelf in de markt zetten als een klimaatleider, onder meer door mensen te doen geloven dat Noorse fossiele brandstoffen op de een of andere manier minder vervuilend zouden zijn.\n\nHoewel het waar is dat bepaalde velden minder emissies uitstoten in verhouding tot productie, geldt dat niet voor het geheel van de Noorse olie- en gasexploitatie. Bovendien blijven de emissies als gevolg van het verbranden van de Noorse fossiele export bestaan. Die lopen ondertussen op tot 500 miljoen ton CO 2 per jaar - ongeveer tien keer zoveel als de totale nationale Noorse emissies.\n\nAfhankelijkheid van Noors gas mag dan geopolitiek aantrekkelijker zijn dan afhankelijkheid van Russische of Saudische fossiele brandstoffen, het is nog steeds aanzienlijk duurder dan hernieuwbare energie.\n\nDe klimaat- en geopolitieke instabiliteit in heel Europa, inclusief Noorwegen, illustreert het slappe koord waar de Europese leiders nu op moeten dansen: een evenwicht vinden tussen onmiddellijke behoeften aan verwarming enerzijds, en de nood dat ons klimaat afkoelt anderzijds.\n\nNoorwegen maakt deel uit van het Europese continent en is bijgevolg afhankelijk van oplossingen op Europese schaal. Laat de Noorse olie- en gasdinosaurussen u niet afleiden van de decarbonisatie van de energiemarkt die we allemaal nodig hebben. Europa heeft geen extra Noors gas nodig. Noorwegen heeft meer dan ooit nood aan Europese leiders die het hoofd koel houden en niet van hun langetermijnvisie afwijken.",
    "Marco Borsato zoekt eenzaamheid op in Noorwegen": "Marco Borsato is zaterdag voor onbekende tijd naar Noorwegen vertrokken. Dit laat Reality FBI weten. Hij zou in zijn eentje op de boot gespot zijn…\n\n,,Marco Borsato is gisteren voor een onbekende periode alleen met de boot naar Noorwegen vertrokken”, schrijft Reality FBI. Het juice-kanaal plaatst daarbij een foto van Borsato waarop hij poseert met zijn duim omhoog. ,,Hij gaat daar met zijn motor rondtrekken langs de kust van Noorwegen”.\n\nDe zanger is al een lange tijd van de radar doordat hij in het diepste dal van zijn carrière belandde: het The Voice-schandaal. En volgens het juice-kanaal is dit niet de eerste keer dat de zanger naar Noorwegen ‘vlucht’. Wat Borsato zijn plan is in Scandinavië, is nog onbekend.",
    "De tofste gezinsuitjes voor een wintervakantie in Zweden en Noorwegen": "Op vakantie naar Scandinavië samen met je kinderen? Top idee. Zeker in de winter is er voor het hele gezin van alles te doen. Wat dacht je van knuffelen met husky’s of ijsvissen in een wit sprookje? Natuurlijk afgewisseld met de allermooiste skipistes. We zetten de leukste tips op een rij voor aankomende winter. Op naar Zweden\n\nZweden verandert in de winter in een prachtig Frozen landschap vol besneeuwde heuvels, uitgestrekte bossen en bevroren meren. Dus: véél sneeuw- en ijspret voor het hele gezin. Skiën en snowboarden kan hier op de nog heerlijk rustige pistes, schaatsen doe je op de ontelbare spiegelgladde meren en langlaufen gaat perfect door de witte heuvels.\n\nDierenpret\n\nDe spannende uitjes zijn talloos. Wissel een dagje skiën bijvoorbeeld af met een tocht met huskyhonden. Die mag je kind zelfs even knuffelen. Met grotere kinderen is een sneeuwscootersafari over bevroren meren en door een heuvelachtig landschap helemaal te gek. Wie weet spot je nog een eland.\n\nKijkje bij dé Kerstman\n\nIn de kerstvakantie kan je een bezoek brengen aan de Kerstman in het sprookjesachtige Tomteland. Kom je direct in de kerststemming. Daarna kun je lekker bijkomen en logeren in een van de prachtige familieparken met echte Zweedse stuga’s (huisjes). Bij Buro Scanbrit stel je het zelf allemaal van tevoren makkelijk samen. Zo creëer je een winteravontuur waar de allerleukste excursies al zijn inbegrepen.\n\nDroomvakantie in wit Noorwegen\n\nOok al zo’n wintersportparadijs: Noorwegen heeft in de winter de allerbeste sneeuwcondities met méters sneeuw. De pistes zijn enorm overzichtelijk en dus ideaal voor jonge beginnende wintersporter(tje)s om een afdaling van te maken. De beste wintersportgebieden van Noorwegen vind je in Geilo, Voss, Myrkdalen, Stranda en Norefjell. Te gek om daar van de pistes te skiën, maar ook om een mooie wandeling te maken. Het is veel minder druk dan in bijvoorbeeld Frankrijk en Oostenrijk.\n\nFatbiken in de sneeuw\n\nVoor jou en de iets oudere kinderen zijn er ook allerlei winterse avonturen te beleven. Naast het skiën en snowboarden, maak je een huskysafari, ga je fatbiken of maak je een RIB-boot safari door de Aurlandsfjord\n\nMakkelijk zelf samenstellen\n\nIn Geilo combineer je het skiën bijvoorbeeld met fatbiken -zo’n sneeuwfiets met mega dikke banden -, een huskysafari of ga je sneeuwschoenwandelen tussen het skiën door. Sneeuwschoenwandelen is een echte Noorse familietraditie; elk weekend trekken gezinnen eropuit om samen een frisse wandeling te maken in de sneeuw. Daarna is het lekker chillen met een warme choco.\n\nHagelwitte fjorden\n\nIn Voss ben je in een van de meest bijzondere skibestemmingen van Europa. Nergens vind je zulke fenomenale uitzichten over de machtige fjorden en de sneeuwwitte bergen. De skigebieden zijn ook hier overzichtelijk en daardoor zeer geschikt voor gezinnen met kinderen. Tip: een skivakantie in Voss is makkelijk te combineren met een ontspannend bezoek aan Bergen – waar jij heerlijk kunt shoppen – of een excursie in het hagelwitte fjordengebied. Dat is pas bucketlist materiaal.\n\nLekker duurzaam\n\nPrachtige natuur moet natuurlijk ook mooi blíjven. Fijn idee: met Buro Scanbrit wordt je CO2 uitstoot gecompenseerd. Dat wil zeggen dat de CO2 uitstoot van het vervoer, verblijf en excursies van de reis gecompenseerd wordt. Dit doen ze door te investeren in verschillende duurzame energieprojecten.\n\nMeer weten? Een wintervakantie naar Zweden of Noorwegen voor het hele gezin boek je helemaal op maat bij Buro Scanbrit, dé vakantiespecialist naar Noordwest-Europa.",
    "Hoe Noorwegen elke dag 700 miljoen rijker wordt dankzij gas en olie": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Tesla-eigenaren in Noorwegen gestopt met hongerstaking omdat ze honger kregen": "Twintig ontevreden Noorse Tesla-eigenaren, die in hongerstaking gingen vanwege mankementen aan hun elektrische auto’s, zijn binnen 24 uur alweer gestopt met hun protestactie.\n\nDe Noorse groep begon hun hongerstaking kort voordat Tesla-topman Elon Musk aankwam in Oslo voor een energieconferentie. De Tesla-eigenaren eisten actie nadat ze een reeks fouten in hun voertuigen hadden gevonden, die niet naar behoren waren opgelost. Sommige eigenaren melden dat ze een slechte klantenservice ervaren en anderen beweren dat ze nooit worden teruggebeld terwijl dat wel wordt beloofd.\n\n‘Veel problemen met Tesla's’\n\nVeel van de klachten van de eigenaren zijn niet bepaald nieuw. Enkele problemen die werden opgemerkt zijn de slechte verfkwaliteit, roest, falende warmtepompen, vastzittende deurgrepen in de kou en vergeling van infotainmentschermen. Ook problemen met de verlichting van de auto, vervormde stoelen, waterophoping in de kofferbak, losse sierdelen en verminderd vermogen behoren tot de klachten.\n\nAfgezien van de mankementen aan de auto's ging het protest vooral over de klantenservice van het bedrijf. Eigenaren zeggen dat ze buitensporig lang in de wacht staan, voordat ze daadwerkelijk met iemand van Tesla kunnen praten en dat ze nooit worden teruggebeld, hoewel dit wel wordt beloofd. De Noorse eigenaren waren van mening dat als ze de kwestie onder de aandacht van Tesla-topman Elon Musk konden brengen, alles zou worden opgelost.\n\nReactie Elon Musk\n\nElon Musk reageerde niet openlijk op de actie, maar begon wel te tweeten over 'vasten’ toen het nieuws doordrong via social media. Zestien van de twintig Tesla-rijders hielden hun hongerstaking nog niet eens een dag vol. Noorwegen heeft 5,4 miljoen inwoners en kent het hoogste percentage elektrische auto's, met Tesla als absolute koploper.\n\nBekijk hieronder onze video’s op het gebied van auto’s en mobiliteit:\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Niet België, maar Noorwegen pakt rechtstreeks WK-ticket: Flames verliezen met 0-1": "Dominerende Flames komen niet tot scoren\n\nZo speelde Deloose op het halfuur de bal kwijt aan Maanum, die oog in oog met Evrard kwam. Evrard bewees nog altijd dat ze in EK-vorm was en redde knap. Ada Hegerberg was enkel gevaarlijk met haar afstandsschoten, al stond haar vizier wat te hoog afgericht.\n\nDe Noorse sterrenploeg moest het spel ondergaan en kon enkel gevaarlijk zijn dankzij foutjes van de Red Flames.\n\nZeker in de eerste helft, waarin de Red Flames het overwicht niet konden uitbuiten. Eurlings haar schot werd afgeblokt, Dhont haar schot miste overtuiging en Biesmans' schot ging net over doel.\n\nAl bleek zonder Cayman (out met een verrekking) en De Caigny (last van de enkel), scoren onmogelijk. Toch hadden ze er alle recht op.\n\nDe omstandigheden waren nochtans goed: het imago van topland Noorwegen was door het EK gekrenkt en Den Dreef in Leuven zat met een recordaantal Belgische fans vol.\n\nDeksel op de neus\n\nDe Belgische vrouwen kwamen ook het scherpst uit de kleedkamers. Ze wilden zo graag scoren, dat het er wat steviger aan toe ging. Zo flirtte Tysiak met haar tweede gele kaart.\n\nWaar de Belgen niet in slaagden, lukte bij de Noren wel en alweer via een foutje van de Flames: Kees passte de bal in de voeten van Hansen en de verdedigster knalde de bal staalhard voorbij een kansloze Evrard.\n\n0-1, een koude douche waar onze Belgische vrouwen niet meer van herstelden. Al probeerden ze dat wel, vooral via Eurlings. Maar haar pogingen werden telkens gekeerd.\n\nBondscoach Serneels gooide een kwartier voor tijd het roer volledig om met drie nieuwe krachten. Een goede zet, want alle drie bleken ze gevaarlijk. Wijnants met de voorzet, Van Kerkhoven met het hoofd en Vanmechelen op de rebound.\n\nScoren bleef echter het grootste probleem. Ook vlak voor het einde lukte het Van Kerkhoven niet om de bal over de doellijn te krijgen. Janssens' herneming spatte uiteen op de lat.\n\nDichter bij een goal kwamen onze nationale voetbalvrouwen niet. En wie niet kan scoren, kan zeker niet winnen.\n\nNoorwegen doet dat wel en is zeker van het WK 2023 in Australië en Nieuw-Zeeland. België moet nog even afwachten of het via de barrages kans kan maken op dat felbegeerde WK-ticket. Één ding is zeker: tegen Armenië komende dinsdag zal het wél moeten scoren.",
    "Gasprijs omlaag na sluiting Nord Stream en meer gas uit Noorwegen – Wel.nl": "De groothandelsprijzen voor gas zijn woensdag in een sterk schommelende sessie gedaald. Beleggers zetten het dichtdraaien van de gaspijpleiding Nord Stream 1 af tegen het bericht dat er meer gas vanuit Noorwegen beschikbaar is. Op de voor Europa maatgevende beurs in Amsterdam daalde de prijs voor een megawattuur gas aan het einde van de middag met 17,55 euro naar 233,45 euro. Eerder in de sessie werd nog een prijsstijging tot 270 euro gemeld. Rusland heeft de gasleveringen via Nord Steam 1, Europa's belangrijkste aanvoerroute, stilgelegd voor drie dagen onderhoud. De vraag is of de gaskraan daarna weer opengaat. De economische strijd tussen Moskou en Brussel maakt dat onzeker. De kans op een recessie neemt toe, en ook wordt het steeds waarschijnlijker dat in enkele van de rijkste landen van de regio gas moet worden gerantsoeneerd. Wel bleek dat er meer gas vanuit Noorwegen naar Europa stroomde. Ook is de windproductie in bepaalde landen toegenomen.",
    "Noorwegen houdt laatste kolenmijn langer open": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "NATIONS LEAGUE. Noorwegen verslikt zich in Slovenië, Oekraïne en Roman Yaremchuk smeren Armenië zware nederlaag aan": "Oekraïne is in Groep 1 van Divisie B voorlopig de nieuwe leider na een makkelijke zege tegen Armenië. Club Brugge-speler Roman Yaremchuk lag mee aan de basis van het tweede doelpunt en mocht na een uur naar de kant. Oekraïne won uiteindelijk met 0-5. Straks kan Schotland nog wel terug naar de leiding springen als het Ierland opzij zet. Verder in Divisie B klopte Slovenië Noorwegen gelijk. In Divisie C klopte Noord-Ierland Kosovo in het absolute slot.\n\nMet Roman Yaremchuk (Club Brugge) in de basis en Ruslan Malinovsky (Ex-Genk) en Bogdan Mykhaylichenko (ex-Anderlecht) op de bank trok Oekraïne met heel wat bekenden van de Jupiler Pro League richting Armenië. Oekraïne begon het best aan de wedstrijd en na twintig minuten bekroonde rechtsachter Oleksandr Tymchyk het Oekraïense overwicht. Na een mooi uitgespeelde aanval, moest de verdediger van Dinamo Kiev er maar zijn voet tegen zetten om Oekraïne op voorsprong te zetten.\n\nNa de pauze was het Armenië dat zijn neus aan het venster stak. Doelman Lunin, de concurrent van Thibaut Courtois bij Real Madrid, echt in de problemen brengen lukte echter niet. Maar ook aan de overkant bleef het stil. Tot Tymchyk na een goed tikje van Yaremchuk plots de ruimte kreeg om een lage voorzet te trappen. Tsygankov liet de bal goed voor Zubkov, die doelman Yurchenko kansloos liet: 0-2. Artem Dovbyk (2x), die Yaremchuk na een uur was komen vervangen, en Ignatenko mochten nog de 0-5-eindcijfers op het bord zetten.\n\n© AP\n\nNoorwegen verslikt zich in Slovenië, Lawrence Visser keurt een doelpunt af\n\nIn Groep 4 van Divisie B stond Noorwegen na vier speeldagen aan de leiding. Ook tegen Slovenië wou het geen punten laten liggen. Het trok dan ook meteen naar voren. Na tien minuten was het dan ook al raak. Odegaard schilderde een vrije trap op het hoofd van Ostigard, die hard binnenkopte. Scheidsrechter Lawrence Visser had echter een duwfout gezien en keurde het doelpunt af. Noorwegen eiste het balbezit op en diezelfde Ostigard kwam net voor de rust nog eens dicht bij een doelpunt. Deze keer was zijn kopbal te centraal om doelman Oblak in de problemen te brengen.\n\nNa de pauze was het dan toch raak voor Noorwegen. Na slecht uitvoetballen bij Slovenië kwam de bal tot bij Erling Haaland en die mikte raak. Meteen goed voor zijn 21ste doelpunt in 22 wedstrijden voor de nationale ploeg. Noorwegen leek zo op weg naar de zege, maar Benjamin Sesko dacht daar anders over. De spits bood Sporar de gelijkmaker aan en zorgde even later zelf nog voor het winnende doelpunt. Al leek het schot van de jonge Sloveen niet onhoudbaar.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nDoelpunt Muriqi levert Kosovo niets op in Divisie C\n\nVerder werd er ook in Groep 2 van Divisie C gevoetbald. Kosovo ging daarin verrassend onderuit op het veld van Noord-Ierland. De Kosovaren leken nochtans lang op weg om de drie punten te pakken dankzij een doelpunt van Vedat Muriqi, deze zomer nog dichtbij een transfer naar Club Brugge. Maar een doelpunt van Gavin White in de laatste tien minuten en eentje van Josh Magennis in de 93ste minuut leverden Noord-Ierland toch nog de volle buit op. Griekenland is dankzij de nederlaag van Kosovo zo al zeker van de groepswinst in Groep 2.",
    "Margrethe ontvangt prijs van 'buurvrouw' koningin Sonja": "Ontdek wat de EO nog meer doet met het thema\n\nKoningin Margrethe ontvangt maandagmiddag de Nordic Language Prize uit handen van collega-koningin Sonja van Noorwegen. De Deense vorstin, die vorige week positief testte op corona, is gelukkig op tijd uit quarantaine en kan zoals gepland naar buurland Noorwegen reizen.\n\nDe Nordic Language Prize is een jaarlijkse taalonderscheiding die naar iemand gaat die iets uitzonderlijks heeft gedaan voor de Scandinavische taalgemeenschap. Margrethe is, volgens de Nordic Association, een van de belangrijkste stemmen voor de Noordse taalgemeenschap.\n\nEén van de juryleden, die bepaalt wie de taalprijs krijgt, zegt over de Deense vorstin: \"Koningin Margrethe heeft bij verschillende gelegenheden de Scandinavische talen de voorkeur gegeven. De koningin heeft de taalproblematiek in de schijnwerpers gezet en aandacht gegeven aan een van de kernthema's - namelijk het gebruik van Scandinavische talen in ontmoetingen tussen bewoners van Noordelijke landen. Dit werk is van onschatbare waarde.\"\n\nNa de prijsuitreiking zal er maandagavond een diner worden gegeven ter ere van de winnares van de Nordic Language Prize. De uitreiking en het diner vinden plaats in de Noorse hoofdstad Oslo.\n\nKoningin Margrethe kon afgelopen vrijdagavond vanwege corona niet aanwezig zijn bij de traditionele gala-avond aan het Deense hof. Kroonprins Frederik en kroonprinses Mary waren daarom ditmaal de gastheer en -vrouw. Zij lieten zich van hun meest feestelijke kant zien. Lees hier meer!\n\nANP",
    "Opnieuw WK-succes voor Noorwegen: Waerenskjold pakt regenboogtrui in beloftentijdrit, Belg Segaert tweede": "Wielrennen\n\nSøren Waerenskjold heeft zich tot wereldkampioen tijdrijden bij de beloften gekroond. De man uit Noorwegen werkte het 28 kilometer lange parcours met een gemiddelde snelheid van meer dan vijftig kilometer per uur af. De Belg Alec Segaert en Brit Leo Hayter mochten mee op het podium op plek twee en drie.\n\nDiep in de Nederlandse nacht (of vroeg in de ochtend, wat je wil) beet een renner uit Eritrea, Simon Tesfagabar, het spits af. Van hem mochten we niet direct wonderen verwachten, dus het was zaak om te wachten tot de eerste coureur die een serieuze richttijd kon neerzetten. Overigens was Tom Dumoulin ook van de partij, als toeschouwer.\n\nCarl Frederik Bévort, een renner uit Denemarken, slaagde daar in. De Denen wonnen de laatste edities stuk voor stuk en hadden dus wat te verdedigen. Vanuit België was het ook uitkijken naar Lennert Van Eetvelt, die geen beste dag kende en niet in het ritme kwam wat je moet hebben op een WK tijdrijden.\n\nBévort werkte zijn tijdrit uiteindelijk af in 34 minuten en 52 seconden, waarmee hij een plekje in de hot seat bemachtigde. Daar kon hij van genieten tot Hayter, de broer van INEOS-coureur Ethan, de meet passeerde. Hayter, winnaar van de Giro bij de beloften, was zo'n vijftien seconden sneller dan Bévort. Ondertussen was met Mick van Dijke ook de eerste Nederlander vertrokken.\n\nLees verder onder de foto.\n\nNederlanders komen er niet aan\n\nVan Dijke had zich goed voorbereid op deze tijdrit, maar het werd niet wat hij ervan verwacht had. De Zeeuw kende pech en moest van fiets wisselen, wat één van de redenen was dat hij op dat moment genoegen moest nemen met een zevende plek. 'Ik had niet de beste dag, niet de dag die waar ik op gehoopt had', liet hij na afloop van zijn rit weten. Een andere outsider, Ivan Romeo, viel intussen letterlijk en figuurlijk uit de wedstrijd.\n\nNa Van Dijke was het weer even wachten tot de volgende spilfiguren: Waerenskjold uit Noorwegen was na de verrassende overwinning van Tobias Foss zondag één van die mannen en hij maakte zijn status waar. De hardrijder van Uno-X reed het parcours met een gemiddelde van meer dan vijftig kilometer per uur. Michel Hessmann, een Duitser van Jumbo-Visma, kwam daar even later net niet aan. Axel van der Tuuk, de tweede Nederlander, stelde ook enigszins teleur. Hij was drie minuten slomer dan Waerenskjold.\n\nDaarna was het wachten tot de topfavoriet uit België, Segaert. Die startte goed en pakte bij tussenpunt één al virtueel de leiding, maar verloor daarna steeds meer van zijn pluimen tegenover Waerenskjold. De Noor, de oudste deelnemer aan dit WK, reed een zeer sterk tweede gedeelte en zette de concurrentie op die manier een hak. Segaert pakte zilver, terwijl Hayter het brons bemachtigde. Van Dijke werd op plek achttien de beste Nederlander.\n\nUitslag WK tijdrijden beloften mannen 2022\n\nResults powered by FirstCycling.com",
    "PSV wint in Europa League niet van nummer 2 van Noorwegen": "Het gelijkspel betekende de tweede Europese teleurstelling van PSV dit seizoen. In de play-offs van de Champions League moesten de Brabanders hun meerdere erkennen in Rangers FC. Zaterdag kwam daar de eerste nederlaag in de Eredivisie overheen. FC Twente was met 2-1 te sterk.\n\nRamalho eruit\n\nHet goede gevoel van het begin van het seizoen, met overwinningen op Ajax in de Johan Cruijff Schaal en AS Monaco in de Champions League, is daarmee inmiddels verdwenen bij PSV.",
    "Tot 10 jaar cel geëist tegen drie Friese broers voor drugstransporten naar Noorwegen": "Het Openbaar Ministerie heeft in de rechtbank in Leeuwarden celstraffen tot tien jaar geëist tegen drie broers uit Heerenveen die in 2019 en 2020 transporten van harddrugs organiseerden naar Noorwegen. Justitie ziet hen als de leiders van een bende die vanuit Wolvega opereerde.\n\nVolgens het OM zitten Ibraahim (27), Emad (29) en Hamada (32) A. achter vijf transporten van tientallen kilo’s heroïne en cocaïne naar Oslo, een zesde was in voorbereiding. De drugs kwamen via Rotterdam Nederland binnen. Voor de drugssmokkel naar Noorwegen werden auto’s gehuurd in Duitsland. Drie transporten mislukten. In 2019 kwamen de broers in beeld als leiders van een bende met koeriers, drugsverpakkers en katvangers.\n\nLees ook Verdachte broers zwijgen tijdens rechtszaak over Friese harddrugstransporten naar Noorwegen\n\nDe politie startte een groot onderzoek. Een loods van waaruit de broers zouden handelen, werd geobserveerd. In deze bergplaats had Ibraahim A. een garage in tweedehands auto’s. Ook werden telefoongesprekken afgeluisterd. Het OM verdenkt de mannen, die beschikten over veel luxegoederen maar geen belasting betaalden, tevens van witwassen en het dumpen van drugsafval.\n\nVolgens de aanklager zorgden de broers met ‘patsergedrag’ voor veel overlast in Wolvega. Ze reden met hoge snelheden door het dorp en waren hinderlijk aanwezig in het uitgaansleven, aldus de aanklager. De burgemeester van Weststellingwerf sprak van ondermijning en intimidatie van gemeenteraadsleden.\n\nDiverse medeverdachten kwamen met belastende verklaringen over de broers. De mannen zeggen dat die onder druk van de politie zijn afgelegd.\n\nKilo’s drugs\n\nDe broers werden op 1 december 2020 aangehouden. In hun woningen en bedrijfspanden vond de politie kilo’s harddrugs, een nepwapen, vals geld en bijna 15.000 euro aan contanten. Het OM eiste tegen Ibraahim A., die het vaakst voorkomt in het dossier, tien jaar cel. Volgens zijn raadsman is een veroordeling onvermijdelijk, maar is de strafeis te hoog.\n\nHamada en Emad A. moeten wat het OM betreft respectievelijk acht en zes jaar achter de tralies. Hun advocaten vroegen om vrijspraak wegens een gebrek aan bewijs. De raadsman van Hamada A. vindt dat het OM aan stemmingmakerij doet aangezien de broers niet terechtstaan voor ‘idioot rijgedrag, intimidatie en patsergedrag’.\n\nIn oktober verschijnen veertien medeverdachten voor de rechter, daarna volgt de uitspraak.",
    "Het schatrijke Noorse staatsfonds eist klimaatplannen van bedrijven waarin het belegt": "Olieplatform van BP in de Noordzee bij Noorwegen. Beeld Kjetil Alsvik / EPA\n\nHet Noorse staatsinvesteringsfonds gaat de ruim negenduizend bedrijven waarin het wereldwijd investeert, aanspreken op hun klimaatambities. Topman Nicolai Tangen dreigt de aandelen af te stoten van bedrijven die geen geloofwaardige doelstellingen presenteren om de CO 2 -uitstoot in 2050 terug te dringen tot nul.\n\n‘We overwegen om bedrijven met grote klimaatrisico’s, maar zonder klimaatplannen in de uitverkoop te doen’, schrijven Tangen en directielid Carine Smith Ihenacho namens het grootste investeringsfonds ter wereld in de Noorse zakenkrant Dagens Naeringsliv.\n\nHet Statens pensjonsfond Utland, een fonds van staatsrijkdommen, werd opgericht in de jaren negentig om de Noorse olie- en gasinkomsten te beleggen. In dat fonds, beheerd door de Norges Bank, zit inmiddels het bijna surrealistische bedrag van 1,2 biljoen euro, omgerekend ongeveer 220 duizend euro per Noor.\n\nHypocriet\n\nEen staatsfonds dat schatrijk werd dankzij de winsten uit olie en gas en nu eist dat bedrijven hun klimaatambities aanscherpen; een tikje hypocriet is het wel, zegt analist Nico Inberg van DeAandeelhouder.nl. Dankzij de energiecrisis sinds de Russische inval in Oekraïne stromen de miljarden uit olie en gas opnieuw rijkelijk naar Noorwegen. De Noorse media spraken reeds in april van de ‘ongemakkelijke oorlogswinst’ die dit jaar kan oplopen tot 150 miljard euro.\n\nOok in Nederland heeft het Noorse fonds een stevige vinger in de pap. Van chipfabrikant ASML tot maaltijdbezorger Just Eat Takeaway, verzekeringsgroep ASR en Shell: in tientallen bedrijven hebben de Noren voor honderden miljoenen euro’s een belang van 3 tot 5 procent. Het fonds is behoorlijk actief in de aan- en verkoop van aandelen, constateert Inberg. ‘Het is een belangrijke belegger; zo hebben de Noren al ingeschreven op de beursgang van Porsche.’\n\nHet Noorse hedgefonds schroomt niet om zich als een activistische aandeelhouder te manifesteren bij Amerikaanse multinationals als Apple en Amazon. In mei hekelde ceo Tangen de ‘hebberigheid’ van multinationals die strooiden met bonussen voor hun topmannen ‘op een niveau dat we niet eerder hebben gezien’.\n\nHet relatief kleine aandelenpakket van het Noorse fonds is meer dan voldoende om bedrijven in verlegenheid te brengen, stelt Inberg. ‘Het is een serieus dreigement om eventueel uit een bedrijf te stappen dat zich niet aan de klimaatdoelen houdt. Je koers gaat immers omlaag wanneer zo’n fonds zijn aandelen verkoopt. Met een belang van 3 tot 5 procent kun je een echte vuist maken, dan wordt er naar je geluisterd.’\n\nBeleggingen afstoten\n\nHet ABP kwam juist tot de tegenovergestelde conclusie. Het grootste pensioenfonds in Nederland kondigde in 2021 aan de portefeuille in fossiele aandelen ter waarde van 15 miljard euro te verkopen. Eind vorig jaar stond de teller pas op 2 miljard. Het ABP zit met andere fondsen in een poule, waardoor sommige belangen moeten worden ontkoppeld om van de ‘fossiele’ aandelen af te komen.\n\nToch denkt het ABP in het eerste kwartaal van 2023 alle fossiele beleggingen te hebben afgestoten. Dan zal het ABP zich ook definitief hebben teruggetrokken uit Shell, zoals het pensioenfonds eerder besloot. Analist Inberg: ‘Straks staat het ABP aan de zijlijn, dan heeft het bij Shell geen invloed meer en mist het fonds een hoop geld. Je kunt ook aan boord blijven en proberen ze een bepaalde kant op te duwen.’\n\nHet ABP ondervond echter dat die ‘activistische’ aanpak geen effect had. ‘We wilden de fossiele producenten bewegen tot een ander klimaatbeleid, maar het ging veel te langzaam’, aldus woordvoerder Asha Khoenkhoen.\n\nHet was voor het ABP vooral een principieel besluit om aandelen in de fossiele industrie van de hand te doen. Khoenkhoen: ‘We zien niet hoe oliemaatschappijen in lijn komen met de klimaatdoelen die voor 2050 zijn afgesproken. Ze blijven vrolijk boren naar nieuwe olie, terwijl de CO 2- uitstoot alleen maar toeneemt. We kunnen als kleine aandeelhouder minder betekenen dan overheden.’\n\nSlagkracht\n\nToch twijfelt Inberg aan de morele slagkracht van het Noorse fonds of institutionele beleggers als het ABP. ‘Wanneer westerse bedrijven worden gedwongen om te stoppen met fossiele belangen, nemen andere partijen het over. Het aanbod van olie en gas mag dan fors zijn verkleind, de vraag is alleen maar toegenomen.’\n\nHet maakt de urgentie van verduurzaming alleen maar groter, stelt het ABP in navolging van het Noorse staatsfonds. Het ABP blijft tweeduizend beursgenoteerde bedrijven op de vingers tikken als de snelheid van de energietransitie in het geding is. Woordvoerder Khoenkhoen: ‘Geen enkele institutionele belegger kan op eigen kracht de wereld veranderen. Maar er moet radicaal iets veranderen om een duurzame samenleving te realiseren.’",
    "‘Noorwegen is het veiligste land ter wereld op vlak van verkeer. In de bebouwde kom is 30 kilometer per uur meestal de norm’": "Het aantal dodelijke slachtoffers op de Belgische wegen is in de eerste helft van het jaar met 39 procent gestegen ten opzichte van vorig jaar. Dat blijkt uit de verkeersveiligheidsbarometer van Vias Institute. ‘We moeten van verkeersveiligheid een prioriteit maken’, zegt verkeersexpert Dirk Lauwers.\n\nHoe is het gesteld met de verkeersveiligheid in ons land?\n\n“De verkeersveiligheid in België evolueert zeer ongunstig. We zitten met een duidelijke en verontrustende stijging en slagen er niet meer in om het aantal slachtoffers te verminderen. Vooral het aantal ongevallen met fietsers en voetgangers stijgt. Dat is een internationaal fenomeen. In de Verenigde Staten is deze trend zeer uitgesproken en wordt deze gelinkt aan verstrooid rijden en een groter aandeel SUV’s in het verkeer. We gebruiken vaker onze gsm tijdens het rijden en ook robuuste wagens vormen een gevaar voor fietsers en voetgangers.”\n\nOok het aantal ongevallen met e-steps nam drastisch toe. Hoe komt dat?\n\n“We merken dat dit een heel risicovolle manier van verplaatsen is. Wat deelsteps betreft, namen we al enkele maatregelen. Zo kwam men bijvoorbeeld met snelheidsbeperkingen en restricties in voetgangersgebieden in Antwerpen. Voor mensen met een eigen step ligt het veel moeilijker. We zien dat zij veel sneller en dus ook gevaarlijker rijden.”\n\nWat voor invloed had de pandemie op het aantal verkeersongevallen?\n\n“Tijdens de pandemie daalde het aantal ongevallen opmerkelijk. Dat toont aan dat we de druk van het autoverkeer moeten verminderen. Hoe minder auto’s op de baan, zoals tijdens de pandemie, hoe minder ongevallen. Momenteel neemt het autoverkeer weer sterk toe. Maar liefst 70 procent van onze verplaatsingen doen we met onze wagen. Als we minder verkeersslachtoffers willen, moeten we daar verandering in brengen.”\n\nMobiliteitsexpert Dirk Lauwers Beeld UAntwerpen\n\nEn hoe doen we dat?\n\n“Dat kunnen we doen door bijvoorbeeld de omstandigheden voor fietsers zo veilig mogelijk te maken. Dan wordt het ook aantrekkelijker om de fiets te nemen in plaats van de auto. Het Agentschap Wegen en Verkeer moet de gewestwegen binnen de bebouwde kom grondig bekijken en nagaan hoe onveilig ze zijn en wat we eraan kunnen doen om die veiligheid te verbeteren.\n\n“Ook kruispunten vormen een groot probleem. Men zet in op conflictvrije regelingen maar stuit vaak op compromissen. Aanpassingen hebben een impact op de doorstroom van het autoverkeer en dus worden er vaak geen effectieve stappen gezet voor fietsers en voetgangers. Dat moet beter. We moeten van verkeersveiligheid een prioriteit maken.”\n\n“De laatste vijf jaar is er geen structurele verbetering meer van de verkeersveiligheid in ons land”, zo klinkt het bij Vias. Is dat zo?\n\n“Als we louter kijken naar de cijfers zien we een stijging van het aantal verkeersongevallen en dus moeten we Vias gelijk geven. Wel werd er dit jaar enorm veel geïnvesteerd in de infrastructuur voor fietsers. Dat effect zien we echter pas later. Die structurele verbeteringen zijn belangrijk, maar we hebben ook nood aan quick wins. Daarvoor moeten we op handhaving en regulering inzetten. Al is die handhaving en controle niet altijd mogelijk voor de politiekorpsen. Door besparingen hebben zij minder mankracht en moeten zij keuzes maken. De korpsen moeten opnieuw verstrekt worden.\n\n“Voornamelijk binnen de bebouwde kom moet het beter. Daar brengt de snelheid van het autoverkeer veel risico’s met zich mee. Ik ben een voorstander van 30 kilometer per uur. Fietspaden aanleggen gebeurt niet op een dag, snelheidsreducties zijn wel mogelijk op korte termijn.”\n\nHoe pakken andere landen dit aan?\n\n“Noorwegen is het veiligste land ter wereld op vlak van verkeer. In de bebouwde kom is 30 kilometer per uur meestal de norm. Buiten de bebouwde kom zien we een sterke scheiding en afscherming van het verkeer per rijrichting. Zo kunnen auto’s elkaar niet zomaar voorbijsteken. Daarbij is er ook nog een stadstol die bestuurders moeten betalen als ze de stad in willen. Zo zijn ze minder geneigd om dit te doen. Hier kunnen we zeker een voorbeeld aan nemen.”",
    "Familie Klink viert 60-jarig huwelijk in Noorwegen": "RODEN – Afgelopen dinsdag waren Oebele en Attie Klink 60 jaar getrouwd. Op woensdag werden ze gefeliciteerd door wethouder Jos Darwinkel. Oebele ontmoette Attie bij zijn nicht in Groningen. ‘Ik vond het een prachtmeid, en dat is het nog steeds. Ze is onvervangbaar. Ik zeg wel eens dat ik het haar niet makkelijk heb gemaakt, ik was veel weg voor mijn werk. Dus de opvoeding van de kinderen kwam echt op haar neer. Maar dat heeft ze voortreffelijk gedaan.’ Het stel kreeg twee kinderen en twee kleinkinderen. Om hun 60-jarig huwelijk te vieren gingen ze met de hele familie op de boot naar Noorwegen, van de Eemshaven naar Kristiansand. ‘Prachtig was dat. We zijn 5 dagen weggeweest en dat was echt de moeite waard!’",
    "Pedersen en Bjørkan ontvangen oproep voor Noorwegen": "Feyenoorders Marcus Pedersen en Fredrik Bjørkan zijn opgeroepen voor de laatste Nations League-wedstrijden van de Noorse nationale ploeg. De backs maakten afgelopen jaar al vaak samen deel uit van de selectie en zijn er ook nu dus allebei weer bij. Ook oud-Feyenoorders Fredrik Aursnes en Omar Elabdellaoui ontvingen een uitnodiging.\n\nPedersen maakte op 1 september 2021, kort na zijn transfer naar Feyenoord, zijn debuut voor Noorwegen en deed sindsdien in elke wedstrijd mee. In de dertien interlands die hij speelde was hij twaalf keer basisspeler. Voor Bjørkan staat de teller tot dusver op zes interlands, waarvan drie als basisspeler.\n\nNoorwegen is op dit moment koploper in Groep 4 van League B van de Nations League. Om die positie te behouden zal het in de laatste wedstrijden moeten winnen van Slovenië (uit) en Servië (thuis). Overigens kwalificeerden de Noren zich níét voor het WK, dat twee maanden later gespeeld wordt.",
    "Noorse motorrijder die met 292 km/u door tunnel scheurt moet 1,5 jaar de cel in": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Equinor en anderen vragen recht aan om voor de kust van Noorwegen naar olie en gas te zoeken": "Enkele van de bedrijven die licenties hebben aangevraagd in gebieden die al open zijn voor exploratie en produktie zijn Equinor, Shell, Aker BP, ConocoPhillips, OMV en TotalEnergies.",
    "Moordenaar uitgeleverd aan ons land, op voorwaarde dat hij geïnterneerd wordt": "Vier jaar na de moord op een 58-jarige kledingontwerpster in Mechelen wordt de vermoedelijke dader dan toch uitgeleverd aan ons land. Makaveli Lindén zit momenteel in Noorwegen in een psychiatrische instelling, nadat hij ontoerekeningsvatbaar was verklaard voor een eerdere moord. De twintiger verzet zich niet tegen een uitlevering aan ons land. Op één voorwaarde: dat hij ook hier niet naar de gevangenis moet.",
    "Noorwegen en Polen winnen ook op laatste speeldag richting WK": "Niet enkel de Belgian Red Flames kwamen op dinsdagavond in actie, ook diverse andere landen speelden hun laatste WK-kwalificatiewedstrijd.\n\nIn de groep van de Belgen was Noorwegen al zeker van de groepswinst. Tegen Albanië wisten ze de puntjes nog eens op de i te zetten.\n\nNoorwegen en Polen winnen\n\nDoor hun 5-0 overwinning eindigen ze met 28 op 30, liefst zes punten meer dan de Red Flames in hun groep.\n\nPolen werd derde, met twee punten minder dan de Flames. Ook zij wonnen hun laatste match, met 7-0 tegen Kosovo.",
    "Bekijk alle uitslagen van de WK wielrennen in Australië": "Australië was deze week voor de tweede keer in de geschiedenis gastheer van de WK wielrennen. In dit overzicht vind je het programma en de uitslagen van de WK in Wollongong.\n\nUitslagen\n\nIndividuele tijdrit elite vrouwen (34,2 km):\n\n1. Ellen van Dijk (Nederland) 44.28\n\n2. Grace Brown (Australië) +0,13\n\n3. Marlen Reusser (Zwitserland) +0,42\n\n7. Annemiek van Vleuten (Nederland) +1,43\n\n13. Shirin van Anrooij (Nederland) +2,41\n\nIndividuele tijdrit elite mannen (34,2 km):\n\n1. Tobias Foss (Noorwegen) 40.02\n\n2. Stefan Küng (Zwitserland) +0,02\n\n3. Remco Evenepoel (België) +0,09\n\n23. Daan Hoole (Nederland) +2,08\n\n25. Bauke Mollema (Nederland) +2,11\n\nIndividuele tijdrit beloften mannen (28,8 km):\n\n1. Søren Waerenskjold (Noorwegen) 34.13\n\n2. Alec Segaert (België) +0,16\n\n3. Leo Hayter (Groot-Brittannië) +0,24\n\n18. Mick van Dijke (Nederland) +1,54\n\n24. Axel van der Tuuk (Nederland) +2,32\n\nIndividuele tijdrit junioren vrouwen (14,4 km):\n\n1. Zoe Bäckstedt (Groot-Brittannië) 18.26\n\n2. Justyna Czapla (Duitsland) +1,36\n\n3. Febe Jooris (België) +1,49\n\n5. Anna van der Meiden (Nederland) +1,50\n\n7. Nienke Vinke (Nederland) +1,52\n\nIndividuele tijdrit junioren mannen (28,8 km):\n\n1. Joshua Tarling (Groot-Brittannië) 34.59\n\n2. Hamish McKenzie (Australië) +0,19\n\n3. Emil Herzog (Duitsland) +0,33\n\n16. Sjors Lugthart (Nederland) +2.07\n\n23. Mees Vlot (Nederland) +2,40\n\nGemengde ploegentijdrit (28,2 km):\n\n1. Zwitserland 33.47\n\n2. Italië +0,03\n\n3. Australië +0,38\n\n5. Nederland +0,52\n\nWegrit junioren mannen\n\n1. Emil Herzorg (Duitsland)\n\n2. António Morgado (Portugal)\n\n3. Vlad Van Mechelen (België)\n\n6. Menno Huising (Nederland)\n\nWegrit beloften mannen\n\n1. Yevgeniy Fedorov (Kazachstan)\n\n2. Mathias Vacek (Tsjechië)\n\n3. Søren Wærenskjold (Noorwegen)\n\n5. Olav Kooij (Nederland)\n\nWegrit junioren vrouwen\n\n1. Zoe Bäckstedt (Groot-Brittannië)\n\n2. Eglantine Rayer (Frankrijk)\n\n3. Nienke Vinke (Nederland)\n\nWegrit elite vrouwen\n\n1. Annemiek van Vleuten (Nederland)\n\n2. Lotte Kopecky (België)\n\n3. Silvia Persico (Italië)\n\nWegrit elite mannen\n\n1. Remco Evenepoel (België)\n\n2. Christophe Laporte (Frankrijk)\n\n3. Michael Matthews (Australië)\n\n25. Bauke Mollema (Nederland)",
    "Wat kunnen Flames tegen Noorwegen? \"Kans dat we WK halen meer dan de helft\"": "Wat mogen we van de Red Flames verwachten tegen Noorwegen? Bondscoach Serneels hoopt alvast vurig.\n\n\"We zijn realistisch. We hebben in Noorwegen een slechte match gespeeld. De twee teams zitten nu anders in elkaar, maar het blijft moeilijk om het nog op te halen. Zeg nooit nooit\", klinkt het bij Sporza.\n\nHelft?\n\n\"Het is onze ambitie om op het WK te staan. We zijn nog in de running en we willen het zo snel mogelijk realiseren. We gaan die match met vertrouwen aanvatten.\"\n\nAls het tegen Noorwegen niet lukt? Dan zijn er nog barrages. \"De kans dat we op het WK raken is meer dan de helft. We weten wat er deze week komt en anders zullen we daarna wel zien.\"",
    "Spanje heeft bijna laatste plaats in top 44 van beste pensioen landen": "MADRID – Spanje is in 2022 zes plaatsen gezakt op de lijst van beste landen om met pensioen te gaan en waar de gepensioneerden gelukkig zijn. Spanje staat dit jaar op de 38e plaats op een lijst van 44 onderzochte landen. De top drie bestaat uit Noorwegen, Zwitserland en Ijsland. Nederland staat op de 8e en België op de 20e plaats op de Global Retirement Index 2022 van Natixis Investment Managers y CoreData Research.\n\nDeze index is gericht op het analyseren van het welzijn en de financiële zekerheid van gepensioneerden in ontwikkelde landen. Hiervoor houdt de studie rekening met 18 aspecten om gegevens te verkrijgen met betrekking tot gezondheid (salud), pensioenen (finanzas), levenskwaliteit (calidad de vida) en materieel welzijn (bienestar material).\n\nNoorwegen staat op de eerste plaats dit jaar en heeft Zwitserland naar de tweede plaats gestuurd terwijl IJsland op een derde plaats staat. De top tien wordt verder aangevuld met Ierland (4), Australië (5), Nieuw Zeeland (6), Luxemburg (7), Nederland (8), Denemarken (9) en Tsjechië (10).\n\nSpanje komt er dus niet goed vanaf met de 38e plaats en alleen in de volgende landen worden door dit onderzoek als slechtere pensioen landen gezien: China (39), Griekenland (40), Turkije (41), Colombia (42), Brazilië (43) en hekkensluiter India (44)\n\nScore Spanje\n\nSpanje staat dit jaar dus op de 38e plaats, zes plaatsen lager dan in 2021 en slechts zes plaatsen verwijdert van de laatste plaats in de top 44. Tien jaar geleden in 2012 stond Spanje nog op de 26e plaats. De algemene score is 49% wat veel lager is dan België met 69% en Nederland met 75%.\n\nWat betreft de gezondheid scoort Spanje goed met 85% en ook bij de levenskwaliteit heeft Spanje een goede score van 74%. Wat betreft de financiën en het pensioen heeft Spanje een score van 59% maar bij het materieel welzijn scoort Spanje slecht met 15%.",
    "AA Gent mag niet mopperen met punt na matige partij in Noorwegen, Vanhaezebrouck: “Sommige spelers moeten niveau dringend opkrikken”": "Een Noor moest het verschil maken bij AA Gent. Jens Petter Hauge kreeg nog eens een basisplek van Hein Vanhaezebrouck. Logische keuze. De aanvaller houdt van kunstgras én kent heel wat spelers van Molde. Hij had ook het gevoel dat deze wedstrijd hem zou kunnen lanceren bij AA Gent. Het draaide anders uit. Hauge - uitgejouwd door de 4.000 Molde-fans door zijn verleden bij concurrent Bodø/Glimt - grossierde in slordigheden en had vaak te veel tijd nodig. Een dribbel waar hij de bal meters te ver voor zich uit tikte als dieptepunt. Waar is de topspeler die twee jaar geleden een transfer naar AC Milan afdwong? “No stress. De beste Hauge komt er aan”, zei hij in een interview met deze krant. De Buffalo’s zullen toch nog wat geduld moeten uitoefenen vooraleer ze die te zien krijgen.\n\nWas wél te zien in het Aker Stadion: een stabiele Gentse defensie. Hanche-Olsen, maar vooral Okumu en Torunarigha waren op de afspraak. En dat was ook nodig. Zelfs zonder sterkhouder Fofana - hij was ziek - kon Molde dreigen. Breivik zette Nardi, die de Europese matchen keept voor AA Gent, aan het werk.\n\nVolledig scherm © Photo News\n\nNa een slome start kwamen de Buffalo’s geleidelijk aan beter in de match. Met Odjidja als dirigent. Hij stak Samoise diep op de rechterflank, wiens uitstekende voorzet door Cuypers over werd geduwd. Dat moest beter. Ook de Luikenaar kende een moeilijke avond. Net als één supporter van de thuisploeg, die zijn beker koffie prompt richting de Gentse dug-out gooide zonder enige reden - gelukkig niet hard genoeg om Vanhaezebrouck te raken. Afstandsschoten van Torunarigha en Castro-Montes werden nog gepareerd. 0-0 bij rust.\n\nQuote Ik heb wat hoofdpijn. Van te roepen, denk ik. Of van het niveau van de match. Hein Vanhaezebrouck\n\nVan Gentse kant werd de tweede helft een mager beestje. De Buffalo’s werden achteruit gedrukt door Molde, maar hielden stand dankzij Okumu en co. Voetballend kwamen zij er niet meer uit. Een spitsenwissel drong zich op - Depoitre en Lemajic vervingen Cuypers en Hauge. De lange bal dan maar? Ook zo slaagde AA Gent er niet in kansen bij elkaar te voetballen. Molde daarentegen kwam wél dicht bij de openingsgoal. Eikrem trapte over, enkele minuten later stuitte hij op een secure Nardi. De Noren ontsnapten vervolgens aan een rode kaart voor Hussain na een aanslag op de enkel van Samoise - de Finse ref Viljanen is geen topper... AA Gent mocht nog van geluk spreken dat Nardi in het slot Brynhildsen van de 1-0 hield.\n\nDoelpunten kregen we niet. Gelijkspel na een matige wedstrijd. Geen droomstart voor AA Gent in de Conference League, wel een uitslag waar Hein Vanhaezebrouck mee zal kunnen leven.\n\nVolledig scherm - © ANP / EPA\n\nHein Vanhaezebrouck: “Sommige spelers moeten hun niveau dringend opkrikken”\n\n“Ik ben blij met een punt”, bevestigde hij. “Ik heb wel wat hoofdpijn. Van te roepen, denk ik. (grijnst) Of van het niveau van de match. Voor de wedstrijd hadden we gezegd dat we vandaag misschien zonder goed voetbal een resultaat moesten halen. Molde had véél vertrouwen en wilde ook in Europa goed starten voor eigen publiek. We wisten dat we het soms moeilijk zouden krijgen, maar we moesten mentaliteit en kwaliteit laten zien. Dat laatste ontbrak. In de tweede helft ging Molde volle gas, wij kwamen er niet meer uit. We waren 15 minuten dood. Gelukkig zonder averij. Kijk, een mindere match kan eens gebeuren. Maar het is wel tijd dat sommige jongens beseffen dat ze dringend hun niveau moeten opkrikken als zij iets willen betekenen voor ons. Wij zijn AA Gent - wij willen meedoen in de competitie én Europa.”\n\nVooral Cuypers en Hauge waren niet op niveau. “Hugo kon op een bepaald moment alleen op doel af, maar besloot dan om alsnog af te leggen naar Kums. De verkeerde beslissing. Weg kans. Op die voorzet van Samoise moet hij zijn schot altijd kadreren. Normaal twijfelt hij nooit, nu wel. Zo ken ik Hugo niet. Hauge heeft nog tijd nodig. Al dachten wij dat dit de ideale match was voor hem. In Noorwegen, op kunstgras... Er waren een aantal fases waarin hij met zijn kwaliteiten kon uitbreken, maar dan sprong de bal plots weer ver van de voet. Misschien voelde hij ook extra druk omdat hij in Noorwegen speelde. We moeten hopen dat hij iedere week verbetert. Of ik het volste vertrouwen heb dat dat lukt? Ik ken hem nog niet lang genoeg om dat te kunnen zeggen. Wij moeten ons baseren op wat hij in het verleden heeft gepresteerd. Hij heeft hard gewerkt vandaag, maar was niet altijd even gelukkig.” Wel meteen op de afspraak was doelman Paul Nardi. “Ik ben blij met zijn komst. Roef had rust nodig en Paul heeft het fantastisch gedaan. Of Nardi zondag ook start? Dat zullen we zien.”\n\nVolledig scherm © Photo News\n\nVolledig scherm © Photo News\n\nJe kan deze inhoud niet bekijken Deze inhoud bevat cookies van social media of andere externe platformen. Omdat je deze cookies uitgeschakeld hebt blijft deze inhoud verborgen. Aanvaard cookies van sociale media om de inhoud alsnog weer te geven.",
    "'FC Groningen wil nieuwe Strand Larsen weer uit Noorwegen halen'": "31 augustus 2022 – Lang hield FC Groningen voet bij stuk, maar nu is Jörgen Strand Larsen toch op weg naar de uitgang. Technisch directeur Mark-Jan Fledderus wees meerdere biedingen af, maar Celta de Vigo lijkt inmiddels toch beet te hebben voor een bedrag van elf miljoen euro. De opvolger van de Noor komt waarschijnlijk ook weer uit het Scandinavische land.\n\nMaak deze avond spannender en leuker: zet in op een voetbalwedstrijd en krijg bij je eerste storting tot €50,00 extra als welkomstbonus bij Jacks.nl!\n\nWat kost gokken jou? Stop op tijd, 18+\n\nVolgens Dagbladet is de club namelijk in de markt voor Noah Jean Holm en Daniel Karlsbakk. De Trots van het Noorden zou nog niet concreet zijn voor de jeugdinternationals, maar wel serieus nadenken over de komst van een van de twee spitsen. Holm is 21 jaar en staat onder contract bij Rosenborg BK. Voor die club scoorde hij dit seizoen één keer in elf wedstrijden. Daarnaast was hij goed voor twee assists. Karlsbakk is twee jaar jonger en speelt bij Viking Stavanger. Hij was goed voor een treffer in tien duels. Beide spelers liggen nog tweeënhalf jaar vast bij hun club.\n\nGroningen moet snel handelen aangezien de markt vanavond sluit. De club wist lang een transfer van Strand Larsen tegen te houden, maar dinsdag gooide de spits zijn kont tegen de krib. Hij weigerde te trainen, waarna Celta de Vigo met een beter voorstel kwam. Fledderus besloot uiteindelijk om toch overstag te gaan bij een bod van elf miljoen euro, dat door bonussen nog op kan lopen.\n\nRomano Postema\n\nFlorian Krüger werd al gehaald als nieuwe aanvaller, maar er moet nog een speler bij voor die positie. Naast Strand Larsen vertrekt ook Romano Postema bij FC Groningen, weet Voetbal International. De zelfopgeleide speler mag zich een jaar lang bewijzen bij Roda JC. Eerder vertrok Michael de Leeuw al naar Willem II, waardoor een extra aanvaller geen overbodige luxe is.",
    "Slovenië - Noorwegen": "Uitzending van Slovenië - Noorwegen gemist? UEFA Nations League\n\nvan de wedstrijd Slovenië - Noorwegen, gespeeld in de UEFA Nations League. Bekijk deze aflevering van Slovenië - Noorwegen hier terug.",
    "Noors debat over transrechten is Kafka in de fjorden": "Hopelijk zal het komende debat over de nieuwe transgenderwet (geen arts of psycholoog meer bij gendertransitie) rustiger verlopen dan in Noorwegen, waar kritiek op transvrouwen tot beperking van de vrijheid van meningsuiting kan leiden. Mij gaat het hier niet om het wetvoorstel zelf, dat laat ik aan anderen over. Sommige feministen, bijvoorbeeld, die ertegen zijn, zoals we in Trouw in mei konden lezen. Het gaat mij om het gebrek aan verdraagzaamheid van de kant van sommige voorstanders van de wet.\n\nTwee jaar geleden schreef relatiecoach Caroline Franssen een opiniebijdrage in deze krant waarin ze de transgenderwet een ‘fundamentele aantasting van de rechten van vrouwen’ noemde. Het regende mails en brieven: Trouw had het stuk nooit mogen publiceren en zou excuses daarvoor moeten maken. Nare reacties die men als een roep om (zelf)censuur kan omschrijven.\n\nIn Noorwegen kan het er nog wilder aan toegaan. Ik heb de laatste tijd heel wat Noorse teksten doorgenomen (met dank aan vertaalmachines) om de kafkaiaanse materie van deze zaak te doorgronden. In de linkerhoek van de ring, feministe Christina Ellingsen de leider van Women’s Declaration International Norway (WDI). Rechts Christine Marie Jentoft, adviseur voor genderdiversiteit voor de Noorse Organisatie voor Seksuele en Genderdiversiteit (FRI). Jentoft was man, nu transvrouw en verklaard lesbienne. Ze won in 2015 als eerste transvrouw de eerste prijs Miss Gay Norway. Nu heeft ze aangifte gedaan bij de politie tegen Christina Ellingsen. Deze schreef op 28 juli op haar Facebookpagina: ‘Er loopt momenteel een politieonderzoek tegen mij, verdacht van haatzaaien, omdat ik heb gezegd dat mannen geen lesbische moeder kunnen zijn.’\n\nZe bleef Jentoft als man zien\n\nDe aangifte komt van transvrouw Jentoft die vorig jaar met Ellingsen op Twitter discussieerde. De feministe was stellig tegen de transvrouw: ‘Jentoft, hoe je je ook voelt en hoe je jezelf definieert, je bent en blijft een biologische man.’ Ook schreef ze dat de transvrouw geen moeder en geen lesbienne kan zijn en niet van anderen kan eisen dat ze anders hierover gaan denken. De twee gingen in januari op de Noorse tv met elkaar in debat. Wat Ellingsen toen nog niet wist is dat haar opponent al aangifte tegen haar had gedaan wegens ‘haatzaaien’ (Artikel 185 van het Noorse strafrecht maakt dit sinds vorig jaar mogelijk voor ‘genderidentiteit’). Tijdens het debat herhaalde Ellingsen dat ze Jentoft als man bleef zien. Met dit citaat als nieuw bewijsmateriaal ging de transvrouw terug naar de politie om haar aangifte te verrijken.\n\nOnlangs werd Ellingsen door de politie opgeroepen en gedurende vier uur (!) verhoord. Het onderzoek voor haatzaaien loop nog en Ellingsen kan maximaal drie jaar gevangenisstraf krijgen. Op het Noorse internet gaat de discussie verder en sommige feministen vragen zich af of ‘lesbiennes nu zullen moeten accepteren dat de penis een vrouwelijk geslachtsorgaan is.’ De aangeklaagde Ellingsen zegt deze situatie als ‘een persoonlijke ramp’ te ervaren. Jentoft krijgt naar eigen zeggen ‘enge mails’ in vreemde talen maar ook de steun van Amnesty International Noorwegen. Eergisteren meldde ze trots op Facebook voor de vrouwenemancipatieprijs Jenteprisen 2022 te zijn genomineerd.\n\nDrie keer per week werpt columnist Sylvain Ephimenco zijn blik op de actualiteit. Lees zijn columns hier terug."
}