{
    "Turkse staatsmedia: ‘Grieken sturen pantserwagens naar Egeïsche eilanden’": "Een nieuwe aantijging vanuit Turkse hoek jegens Griekenland: dat heeft gepantserde voertuigen naar de Egeïsche eilanden Lesbos en Samos gestuurd, beweert de Turkse staatskrant Sabah.\n\n\n\n\n\nHet gaat volgens Daily Sabah om 23 gepantserde voertuigen naar Lesbos en achttien voertuigen naar Samos. Een Turkse drone zou de voertuigen hebben gespot.\n\nVolgens Sabah is dit in strijd met het internationaal recht, omdat de Griekse eilanden aan de Turkse kust gedemilitariseerd moeten blijven.\n\nAnkara beweert dat Griekenland de laatste maanden bezig is met provocerende acties en retoriek tegen Turkije, waaronder het militariseren van Lesbos en Samos. Deze acties zouden de vrede in gevaar brengen. Griekenland op zijn beurt wijst met een beschuldigende vinger naar Turkije, dat de agressor zou zijn.\n\nGriekenland waarschuwt voor het gevaar van een oorlog met Turkije in de Egeïsche Zee, nu de spanningen tussen beide landen oplopen. Dit kan zelfs een oorlog worden op de schaal die vergelijkbaar is met de oorlog tussen Rusland en Oekraïne, aldus Athene.\n\nAl enige tijd is Turkije bezig met wat Griekenland als provocaties beschouwt: een Turks boorschip in Griekse wateren, de dreiging om Egeïsche eilanden te annexeren en de beschuldiging dat Griekenland het Turkse luchtruim zou schenden.\n\n\n\n\n\nDe Turkse president Erdogan waarschuwde enkele weken geleden dat de Grieken een ‘hoge prijs’ zullen betalen en dat de Turken ‘zomaar kunnen toeslaan’.\n\nVolgens Turkije heeft Griekenland met zijn luchtafweer ook enkele Turkse F-16’s in het vizier genomen, die op missie waren boven de Egeïsche Zee, boven het internationale luchtruim. Griekenland ontkent de Turkse beschuldigingen.\n\nOok zei de Turkse minister van Binnenlandse Zaken dat een migrantenkamp nabij Athene een basis is geworden voor ‘terroristen’, die in Turkije belanden om aanslagen uit te voeren namens de Koerdische PKK. Griekenland noemt dit ‘treurige en provocerende leugens’.\n\nOok is er de kwestie van de Griekse pushbacks van migranten, waartegen Turkije ageert. Vorige week betichtte Erdogan Griekenland er nog van de Egeïsche Zee te veranderen in een heus ‘vluchtelingen-kerkhof’.\n\nGriekenland ontkent alle aantijgingen. Het land heeft klachten ingediend bij de NAVO, de Europese Unie en de Verenigde Staten over de steeds scherpere houding van Turkije.\n\nErdogan brak onlangs de dialoog met Griekenland al af, omdat dat land lobbyde tegen Amerikaanse wapenverkopen aan Turkije. De relatie tussen de twee landen was dit voorjaar juist net in wat rustiger vaarwater gekomen, nadat in 2020 de spanningen hoog opliepen over gasboringen in wateren die beide landen tegelijkertijd claimen.",
    "Special | Lucky Ajax in Griekenland": "In deze special worden de Ajacieden van dichtbij gevolgd en komen Swart, Charisteas, Tahamata en Winter uitgebreid aan het woord over de onvergetelijke reis, waar ze als helden werden ontvangen.\n\nGrote naam\n\nAjax is in Griekenland nog altijd een grote naam. Sinds het begin van de jaren zeventig is het aantal Griekse supporters enorm groot, vooral bij PAS Giannina. Vlak na hun oprichting in 1966 werden ze geïnspireerd door het Ajax van Johan Cruijff, Piet Keizer en Swart. De Grieken kopieerden de aanvallende speelstijl en legden de focus op spelers uit eigen jeugd. Voor het 'Ajax van Epirus' ging met het bezoek van Lucky Ajax een droom in vervulling.\n\n\"We zijn erg blij want onze droom dat Ajax in loannina een wedstrijd gaat spelen, komt uit\", aldus Dimitrios Kleitsas, veteraan van PAS Giannina. \"We zijn niet alleen opgewonden, we zijn ook erg blij. Het is een grote eer voor ons, mensen van loannina, om deze geweldige spelers te ontvangen\", vult ploeggenoot Emilios Neos aan.\n\nClinic\n\nDe reis is voor Lucky Ajax, dat in december dertig jaar bestaat, één van de hoogtepunten in de geschiedenis van de vereniging met oud-spelers. Tijdens de memorabele trip maakten Tahamata en Winter tijd vrij voor een clinic voor de Griekse jeugdspelers. De ex-Ajacieden verzorgden een mooie techniektraining en gaven de Griekse jeugd een onvergetelijke dag.\n\nBezoeken en activiteiten\n\nTijdens het mooie, Griekse avontuur stonden er ook enkele activiteiten op het programma. Zo bezocht Lucky Ajax de gouverneur en de burgemeester van Epirus. Daarnaast brachten de ex-Ajacieden ook een bezoek aan de Vikos vallei op zo’n vijftienhonderd meter hoogte. Ten slotte stond er nog een mooie boottrip op het programma.\n\nTraining\n\nEen voetbaltraining kon voorafgaand aan de wedstrijd tegen de veteranen van PAS Giannina niet ontbreken. Swart maakte ondanks zijn leeftijd een fitte indruk op het trainingsveld. \"Dit is lekker als je twee dagen onderweg bent met warmte. Dit is weer goed voor de conditie\", zei het clubicoon na afloop van de training.\n\nMemorabele wedstijd\n\nHet hoogtepunt van de Griekse trip was de wedstrijd tegen PAS Giannina. Charisteas mocht als gastspeler de spitspositie bekleden tijdens het duel in zijn vaderland. \"Het is een fantastisch gevoel om met Lucky Ajax in Griekenland te spelen. Het is belangrijk voor het publiek hier. Het is echt fantastisch dat ik weer het Ajax-shirt mag dragen\", aldus de Griekse spits.\n\nLucky Ajax had zich in de regen goed voorbereid op het treffen met de Griekse veteranen en dat was terug te zien op het veld. De voormalig Ajacieden wonnen met 2-7 van PAS Giannina. Tijdens de wedstrijd werd ook kort stilgestaan bij het overlijden van ex-Ajacied Barry Hulshof, die in het verleden ook trainer van PAS Giannina was.\n\nGriekse mythologie\n\nDe Ajacieden sloten het Griekse avontuur af met een bezoek aan de plek waar het huis van de zonen van de Griekse held Ajax stond. Swart plantte een boom namens Lucky Ajax, zodat iedereen deze bijzondere plek nog lang zal herinneren.",
    "Erdogan: ‘Griekenland verandert Egeïsche Zee in vluchtelingen-kerkhof’": "De Turkse president Erdogan heeft flink uitgehaald naar Griekenland tijdens de Algemene Vergadering van de Verenigde Naties. ‘Ze hebben met pushbacks de Egeïsche Zee veranderd in een kerkhof voor vluchtelingen’, zei hij volgens de Turkse krant Sabah.\n\n\n\n\n\n‘Terwijl Turkije nieuwe gevallen van Alan Kurdi (het Koerdische kind dat in 2015 dood aanspoelde op een Turks strand, red.) wil voorkomen, gaat Griekenland door met het terugduwen van migranten’, zei Erdogan refererend naar twee kinderen die ten gevolge van een Griekse pushback zouden zijn overleden vorige week.\n\n\n\n\n\nDe vluchtelingenkwestie leidt al enige tijd tot spanningen tussen Turkije en Griekenland. Ankara beschuldigt de Europese Unie voor het veronachtzamen van de mensenrechtenschendingen door Griekenland, aldus Sabah.\n\nDe buitenlandwoordvoerder van de EU Josep Borell dringt op zijn beurt in een brief Turkije erop aan de spanningen met Griekenland niet te escaleren, aldus de Turkse nieuwssite Duvar.\n\n‘Een toename in vijandige retoriek tegen Griekenland en het Griekse volk is het tegenovergestelde van escaleren’, vindt Borell. Ook wijst hij op Turkse schendingen van het Griekse luchtruim en dat de Griekse soevereiniteit over de Egeïsche landen door Turkije wordt betwist.",
    "Staatsbezoek Griekenland": "Koning Willem-Alexander en Koningin Máxima brengen op uitnodiging van president Katerina Sakellaropoulou een staatsbezoek aan Griekenland.",
    "Griekenland waarschuwt voor ‘Oekraïne-achtige oorlog’ met Turkije": "Griekenland waarschuwt voor het gevaar van een oorlog met Turkije in de Egeïsche Zee, nu de spanningen tussen beide landen oplopen. Dit kan zelfs een oorlog worden op de schaal die vergelijkbaar is met de oorlog tussen Rusland en Oekraïne, aldus Athene.\n\n\n\n\n\nErdogan doordrenkt volgens Athene het Turkse volk met haat tegen Griekenland. ‘Door de ernst van de zaak te onderschatten, riskeren we opnieuw getuige te zijn van een situatie die vergelijkbaar is met die zich momenteel in een ander deel van ons continent (Oekraine, red.) afspeelt’, aldus Athene in brieven naar de NAVO, de Europese Unie en de Verenigde Naties.\n\nAl enige tijd is Turkije bezig met wat Griekenland als provocaties beschouwt: een Turks boorschip in Griekse wateren, de dreiging om Egeïsche eilanden te annexeren en de beschuldiging dat Griekenland het Turkse luchtruim zou schenden.\n\n\n\n\n\nDe Turkse president Erdogan waarschuwt dat de Grieken een ‘hoge prijs’ zullen betalen en dat de Turken ‘zomaar kunnen toeslaan’.\n\nVolgens Turkije heeft Griekenland met zijn luchtafweer ook enkele Turkse F-16’s in het vizier genomen, die op missie waren boven de Egeïsche Zee, boven het internationale luchtruim. Griekenland ontkent de Turkse beschuldigingen.\n\nTurkije en Griekenland zijn officieel NAVO-bondgenoten. Beide landen voerden in de negentiende en twintigste eeuw enkele bloedige oorlogen uit, waaronder de Griekse Onafhankelijkheidsoorlog (1821-1829) en de Grieks-Turkse Oorlog (1919-1922).",
    "Castaignos krijgt helpende hand en duikt na vier jaar weer op in Nederland": "Luc Castaignos is na zijn vertrek uit Griekenland teruggekeerd in Nederland. De spits houdt zijn conditie op peil bij FC Groningen O21, meldt Voetbal International.\n\nArtikel verder na advertentie\n\nArt Langeler, hoofd opleiding bij De Trots van het Noorden, geeft Castaignos de kans om fit te worden en te blijven, klinkt het. De aanvaller streek begin 2021 neer bij OFI Kreta, maar vertrok aan het begin van de zomer uit Griekenland. Doordat Castaignos een transfervrije status vergaart, kan hij alsnog ieder moment een nieuwe uitdaging aangaan.\n\nCastaignos speelde in 2017/2018 voor het laatst in Nederland, bij Vitesse. Na een verhuurperiode in Arnhem keerde hij terug bij Sporting CP, zijn eigenlijke broodheer. Via het Zuid-Koreaanse Gyeongnam FC belandde de spits op Kreta. De 29-jarige Castaignos gold twaalf jaar als groot talent bij Feyenoord, maar wist zijn potentieel nooit te bereiken.\n\nLuc Castaignos gaat meetrainen bij de Onder-21 van FC Groningen. De clubloze spits krijgt van hoofd opleiding Art Langeler zodoende de kans fit te worden en blijven. Castaignos stond laatstelijk onder contract bij OFI Kreta. — Reon Boeringa (@reonboeringa) September 26, 2022\n\nVia LinkedIn heeft Langeler de komst van Castaignos bevestigd.",
    "20 SPELERS VOOR KWALIFICATIEDUELS MET BELGIË EN GRIEKENLAND": "Heren A-team\n\nBondscoach Staffan Olsson en zijn nieuwe assistent Wai Wong van de Oranje-mannen hebben twintig spelers opgeroepen voor de EK-kwalificatieduels in oktober met België en Griekenland. België is op donderdag 13 oktober (20:00, de Maaspoort in Den Bosch) de eerste opponent in de kwalificatiereeks voor het EK 2024 in Duitsland.\n\nZestien spelers reizen af voor het uitduel met de Grieken op zondag 16 oktober (17:00 uur) in Chalkida. In het voorjaar van 2023 wachten de returnwedstrijden plus de dubbele ontmoeting met Kroatië. De beste twee landen uit elke groep plus de vier beste nummers drie plaatsen zich voor het eindtoernooi met 24 landen. Komt Oranje door de kwalificatie, dan neemt de ploeg voor de derde keer (Noorwegen 2020, Hongarije 2022) deel aan een EK. In januari is Oranje, na 1961, present op het WK in Polen.\n\nNa eerdere duo's als Jorn en Kay Smits, Luc en Ivo Steins is het nu de beurt aan de broers Arjan en Niels Versteijnen die samen hun opwachting maken in Oranje. Ook doelman René de Knegt, Evert Kooijman en Niko Blaauw mogen hun kunsten gaan vertonen aan de Zweedse coach. Limburger Kooijman raakte vorig jaar ernstig geblesseerd maar is inmiddels bij Volendam op de weg terug. Afvallers verder zijn ook onder meer Thijs van Leeuwen, Florent Bourget en Tommie Falke. Het trio was in januari nog present op het EK in Boedapest. Ook Ephrahim Jerry en Tim Claessens vallen buiten de Oranje-boot.\n\nUit de eerdere groep van 35 kunnen ook de namen worden doorgestreept van onder meer Mark van den Beucken, René Jaspers, Lars Kooij, Patrick Miedema, Donny Vink en Sander Visser. Vier spelers van LIONS – Schmeits, Kleijkers, Van Straaten en Eussen – zijn ook niet van de partij.\n\nSelectie Oranje:\n\n1 Jasper Adams KEMBIT/LIONS\n\n2 Dani Baijens Handball Sport Verein Hamburg (GER)\n\n3 Samir Benghanem Green Park/ Handbal Aalsmeer\n\n4 Niko Blaauw TBV Lemgo (GER)\n\n5 Jeffrey Boomhouwer Green Park/ Handbal Aalsmeer\n\n6 Tom Jansen VFL Gummersbach (GER)\n\n7 René de Knegt Green Park/ Handbal Aalsmeer\n\n8 Evert Kooijman KRAS/Volendam\n\n9 Bart Ravensbergen HSG Nordhorn-Lingen (GER)\n\n10 Bobby Schagen TBV Lemgo (GER)\n\n11 Robin Schoenaker Sporting Pelt (BEL)\n\n12 Iso Sluijters GC Amicitia Zürich (SUI)\n\n13 Alec Smit SønderjyskE Håndbold (DEN)\n\n14 Jorn Smits Lemvig-Thyborøn Handbold (DEN)\n\n15 Kay Smits SC Magdeburg (GER)\n\n16 Ivar Stavast HC ElbFlorenz Dresden (GER)\n\n17 Luc Steins Paris Saint-Germain Handball (FRA)\n\n18 Rutger ten Velde TuS N-Lübbecke(GER)\n\n19 Arjan Versteijnen Bevo HC\n\n20 Niels Versteijnen TBV Lemgo (GER)\n\nBegeleiding:\n\n1 Staffan Olsson Bondscoach\n\n2 Wai Wong Assistent bondscoach\n\n3 Robert Baardse Fysiotherapeut\n\n4 Gerrie Eijlers Keeperstrainer\n\n5 Rian Dekker Fysiotherapeut\n\n6 Serge Rink Head of Delegation\n\n7 Maike Willems Teammanager\n\ncover Doelman Thijs van Leeuwen is er na zijn plotse invalbeurt op het EK in Hongarije niet meer bij\n\nfoto Reza",
    "Bitcoin ATMs in Griekenland profiteren niet van recordseizoen voor toerisme": "Griekenland staat wereldwijd bekend als een prachtig oord voor toeristen, niet in de laatste plaats vanwege de prachtige architectuur, de idyllische stranden en de relaxte levensstijl. Maar tijdens het huidige recordseizoen voor de toeristische sector zijn de Bitcoin ATMs in Griekenland niet bepaalt in trek.\n\nPlek 6 van Europa\n\nVan de 27 lidstaten van de Europese Unie staat Griekenland momenteel op plek 6 als het gaat over het aantal Bitcoin ATMs. Op het moment van schrijven zijn er 64 apparaten actief in Griekenland, waarvan de helft staan in Athene en Thessaloniki.\n\nKoop gemakkelijk en snel Bitcoin bij Bitvavo. Ga aan de slag en betaal geen handelskosten voor je eerste aankoop tot €1.000 !\n\nBitcoin ATM exploitant BCash heeft hun machines meer strategisch geplaatst op de trendy en toeristische eilanden als Mykonos, Santorini en Kreta. Ondanks dat hebben de ATMs op het vaste land meer tractie volgens BCash CEO Dimitrios Tsangalidis.\n\nMet name in Athene, waar de eerste Bitcoin ATM in het land is neergezet en ook in Thessaloniki doen de machines het goed. Echt profiteren van het recordseizoen voor de toeristische sector doen de Bitcoin ATMs dan ook niet.\n\n\"In de zomermaanden en het hoogseizoen voor toerisme, valt de vraag terug. Maar we zitten middenin een crypto-winter die eerder kwam dan verwacht, dus we moeten het nog zien\", aldus Tsangalidis.\n\nOverheid moet meer doen\n\nVolgens Tsangalidis zou het helpen als de overheid er meer aan doet om de infrastructuur voor de industrie te verbeteren. \"Er is op dit moment praktisch geen infrastructuur of adoptie op het niveau van Griekse bedrijven en lokale overheden. Als onze overheid meer bitcoin-vriendelijk wordt en groen licht geeft aan bedrijven, dan volgt de adoptie wel\", zo spreekt een optimistische Tsangalidis.\n\nHet lijkt erop dat overheidsofficials in Griekenland vooralsnog de focus hebben op 'blockchain technologie'. Angela Gerekou van de nationale organisatie voor toerisme, zei in mei van dit jaar dat Griekenland bezig is om te onderzoeken hoe blockchain technologie de toeristische sector meer transparant kan maken.\n\nHet is hoogseizoen in Griekenland en de zon schijnt, maar in de Griekse bitcoin-wereld is het gewoon winter. Uiteindelijk zijn er toch hogere koersen nodig om het grote publiek weer aan te trekken. Met de ontwikkeling van de macro-economische omstandigheden, die er nog behoorlijk donker uitzien, kan dat zomaar eens heel lang op zich laten wachten.",
    "Barkas en Douvikas opgeroepen voor Griekenland": "Barkas heeft op dit moment dertien interlands op de teller staan. De doelman, die bij FC Utrecht dit seizoen in de Eredivisie nog geen minuut miste, speelde voor het laatst voor de nationale ploeg op 11 november 2020. Aanvaller Douvikas kwam elf keer in actie voor Ethniki Omada. Zijn laatste cap dateert van 9 juni jongstleden.\n\nGriekenland is in Groep 2 van League C nog foutloos. De equipe van Poyet boekte Nations League-overwinningen op Noord-Ierland (uit, 0-1), Kosovo (uit, 0-1), Cyprus (thuis, 3-0) en Kosovo (thuis, 2-0).\n\nOp zaterdag 24 september speelt Griekenland in de AEK Arena in Larnaca een uitwedstrijd tegen Cyprus. Op dinsdag 27 september volgt dan de zesde en laatste groepswedstrijd: thuis tegen Noord-Ierland.\n\nDe selectie van Griekenland:\n\nDoelmannen: Vasilis Barkas (FC Utrecht), Alexandros Paschalakis (geen club), Odysseas Vlachodimos (SL Benfica, Portugal).\n\nVerdedigers: George Baldock (Sheffield United, Engeland), Dimitrios Goutas (Sivasspor, Turkije), Pantelis Hatzidiakos (AZ), Georgios Kyriakopoulos (US Sassuolo, Italië), Konstantinos Mavropanos (VfB Stuttgart, Duitsland), Lazaros Rota (AEK Athene), Konstantinos Tsimikas (Liverpool, Engeland), Georgios Tzavellas (AEK Athene).\n\nMiddenvelders: Sotiris Alexandropoulos (Sporting Clube de Portugal, Portugal), Anastasios Bakasetas (Trabzonspor, Turkije), Andreas Bouchalakis (Olympiacos Piraeus), Dimitrios Kourbelis (Panathinaikos), Petros Mantalos (AEK Athene), Giannis Papanikolaou (Rakow Czestochowa, Polen), Manolis Siopis (Trabzonspor, Turkije).\n\nAanvallers: Anastasios Chatzigiovanis (MKE Ankaragücü, Turkije), Tasos Douvikas (FC Utrecht), Taxiarchis Fountas (DC United, Verenigde Staten), Georgios Giakoumakis (Celtic, Schotland), Nikolaos Ioannidis (Ionikos Nikeas), Georgios Masouras (Olympiacos Piraeus), Dimitrios Pelkas (Hull City, Engeland), Christos Tziolis (FC Twente).",
    "Jonge Flames winnen van Griekenland": "In de EK-kwalificaties voor het EK 2023 zitten de Belgian Red Flames volop in hun eerste kwalificatieronde.\n\nOp speeldag 1 werd met 4-0 verloren tegen Spanje en dus moest het op speeldag 2 beter gaan met de jonge Flames.\n\nZege\n\nTegen Griekenland werd een nuttige en belangrijke zege geboekt. Pirenne zorgde halfweg de tweede helft voor het enige doelpunt.\n\nWoensdag nemen de jonge Flames het nog op tegen Polen. Met een punt zijn ze zeker van handhaving in de A-groep.",
    "12 jaar en honderden miljarden later: hoeveel krijgen we nog van de Grieken?": "In 2010 barstte de financiële bom voor Griekenland toen middenin de kredietcrisis bleek dat het land jarenlang had gelogen over het begrotingstekort. In een mum van tijd was het vertrouwen in het land tot onder het nulpunt gedaald en niemand wilde Griekenland nog geld uitlenen, waardoor het land failliet dreigde te gaan. Met alle gevolgen van dien voor de Grieken én voor de andere Eurolanden.\n\n290 miljard\n\nOm dat te voorkomen hebben de Eurolanden, de Europese noodfondsen en het IMF aan Griekenland door de jaren heen zo’n 290 miljard euro geleend. Inmiddels gaat het beter, maar het geld is nog lang niet terug.\n\nAlleen het Internationaal Monetair Fonds (IMF) heeft zijn geld weer terug, ruim 20 miljard euro. Bij de Europese noodfondsen staat nog voor ruim 200 miljard euro uit en aan landen die aan het begin van de crisis Griekenland direct geld uitleenden moet nog 49,5 miljard euro terugbetaald worden.",
    "Griekenland ontvangt gemoderniseerde F-16’s": "De Griekse luchtmacht heeft een van de eerste verregaand gemoderniseerde F-16’s in ontvangst genomen. Het gaat om een modernisering tot Block 72 standaard, ook wel bekend als de F-16V.\n\nDe upgrade van de oudere F-16’s naar deze meest moderne versie werd mogelijk gemaakt nadat de exportcommissie van de Amerikaanse senaat in oktober 2017 toestemming gaf de nodige onderdelen te exporteren naar NAVO-lidstaten. In 2019 volgde daarop een Griekse order om 84 toestellen te moderniseren. De toestellen die de upgrade zullen ondergaan, zijn F-16’s van 20 tot 30 jaar oud.\n\nTechnische modernisering\n\nDe grootste vooruitgang die komt kijken bij de modernisering betreft de uitrusting van de toestellen met de APG-83 Active Electronically Scanned Array (AESA)-radars. Naast deze nieuwe, vaste, stralingsradar worden ook andere moderne computersystemen toegevoegd aan het jachtvliegtuig. Het gaat hier onder andere om Modular Mission Computers (MMCs) en Advanced Identification Friend or Foe (AIFF) Combined Interrogator Transponders (CIT). De Griekse luchtmacht heeft de F-16 als belangrijkste gevechtsvliegtuig van verschillende generaties in dienst: de Grieken vliegen met de Block 30, Block 50 en Block 52+ varianten.",
    "Turkije: ‘Griekenland had Turkse jets in vizier’": "Turkije beticht NAVO-bondgenoot Griekenland ervan Turkse militaire vliegtuigen in het vizier te hebben gehad. Zo’n ‘radar-lock’ wordt in NAVO-verband als een ‘daad van vijandigheid’ beschouwd, meldt de Arabische nieuwszender al Jazeera.\n\n\n\n\n\nVolgens Turkije hebben de Grieken het Russische raketsysteem S-300 op Kreta gebruikt om Turkse jets op verkenningsmissie over de Middellandse Zee te ‘intimideren’.\n\nDe Turken achten dat ‘onverenigbaar met de geest van het NAVO-bondgenootschap’. Beide landen zijn lid van de NAVO.\n\n‘Ondanks deze vijandige actie hebben onze jets hun missie volbracht en zijn ze veilig teruggekeerd naar hun basis’, aldus het Turkse ministerie van Defensie.\n\n\n\n\n\nDeze beschuldiging is de nieuwste claim van Turkije over het buurland, dat vaker Turkse vliegtuigen tot mogelijk doelwit zou maken.\n\nHet Griekse ministerie van Defensie wuift alle beschuldigingen weg: ‘Het Griekse S-300-raketsysteem heeft nooit Turkse F-16’s vergrendeld.’\n\nTurkije heeft de Griekse militaire vertegenwoordiger op het matje geroepen en een klacht ingediend bij de NAVO.\n\nGriekenland en Turkije liggen decennia in de clinch over een veelheid aan kwesties. Zo liepen de spanningen in 2020 op over gasboringen in de Middellandse Zee. Ook beticht Turkije Griekenland van het schenden van internationale verdragen door het ‘militariseren van de eilanden’ op de Egeïsche Zee. Griekenland zegt dat te doen tegen een ‘potentiële aanval vanuit Turkije’s grote militaire vloot’. En de Turkse president Erdogan brak onlangs de dialoog met Griekenland af, omdat dat land lobbyde tegen Amerikaanse wapenverkopen aan Turkije.",
    "DPG Media Privacy Gate": "",
    "Turkije: ‘Zes migranten, inclusief baby’s, overleden na Griekse pushback’": "De Turkse kustwacht meldt 73 migranten gered te hebben, nadat die zouden zijn teruggeduwd door Griekenland. Ook zijn er zes lichamen geborgen, waaronder kinderen en baby’s, aldus de kustwacht.\n\n\n\n\n\nDe migranten zouden op zee zijn achtergelaten om daar te sterven. Turkije heeft felle kritiek op pushbacks door Griekenland, dat migranten vaak terugduwt naar Turkije. Griekenland ontkent stelselmatig elke betrokkenheid bij pushbacks, ook nu weer.\n\nDe spanningen tussen Griekenland en Turkije lopen al wekenlang op. De migrantenkwestie vormt daarin slechts één van de vele twistpunten. Er is ook rumoer om een Turks boorschip in Griekse wateren en de Turkse dreiging om Egeïsche eilanden te annexeren, evenals de beschuldiging vanuit Ankara dat Griekenland het Turkse luchtruim zou schenden.\n\nVolgens Turkije heeft Griekenland met zijn luchtafweer ook enkele Turkse F-16’s in het vizier genomen. Gisteren beschuldigde Turkije de Griekse kustwacht ervan te hebben geschoten op een vrachtschip in de Egeïsche Zee.\n\n\n\n\n\nGriekenland waarschuwt inmiddels al voor een ‘Oekraïne-achtige’ oorlog met Turkije, dat op zijn beurt laat weten ‘zomaar te kunnen toeslaan’.\n\nInmiddels zijn er ook berichten over een grote migrantenkaravaan die zich in Turkije zou vormen, op weg richting de grens met Griekenland. Mocht het zover komen, dan zal Griekenland naar verwachting de deur dicht houden.\n\nGriekenland beschuldigt Turkije al langer van ‘wrede en immorele bewapening’ van migranten zonder papieren richting de Griekse grens om ‘Europa en Griekenland te chanteren’. Dit hele jaar waagden al 150.000 migranten de overstap van Turkije naar Griekenland, aldus Athene.\n\nBegin 2020 liet Turkije tijdelijk weten de grenzen niet meer te controleren, na een bombardement op Turkse militairen in het Syrische Idlib, waarbij 33 doden vielen. Turkije eiste dat de NAVO Turkije zou steunen in Syrië. Ook wilde het meer geld om de miljoenen Syriërs op te vangen. Er werden zelfs bussen met migranten ingezet naar de Griekse grens, waar zich 25.000 mensen hadden verzameld. Griekenland hield de grens toen potdicht.",
    "Griekenland toont hoe overwinstbelasting kan": "Terwijl de Europese Unie denkt aan een belasting op overwinsten, heeft Griekenland er al een. Athene haalt inkomsten uit de overwinsten die voor de zomer zijn geboekt en dwingt energiebedrijven in een carcan waarin de overwinsten niet meer worden gemaakt.",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Afluisterschandaal in Griekenland: “Geheimhouding is niet in alle gevallen meer gerechtvaardigd”": "Openheid over het verleden is niet alleen historisch interessant, het heeft ook een politieke waarde, legt Braat uit. Een inlichtingendienst kan hiermee achteraf verantwoording afleggen over zijn doen en laten, terwijl dit om operationele redenen op het moment zelf niet mogelijk was.\n\n“Geheimhouding is uiteraard essentieel voor het functioneren van een inlichtingendienst wanneer deze agenten rekruteert en operationele methoden gebruikt. Wanneer het echter betrekking heeft op het verleden, is geheimhouding niet in alle gevallen meer gerechtvaardigd. Waarom zou een burger of een voormalig agent na dertig of vijftig jaar hun dossier niet kunnen inzien?”\n\nTransparantie\n\nZelfs over informatie over de betrokkenheid van de NIS bij het kolonelsregime (1967-1974) bestaat geen operationele reden voor geheimhouding, stelt Braat. Volgens haar is het tijd voor meer transparantie over het verleden.\n\n“Onderzoekers kunnen op deze manier een goed geïnformeerd debat over de geschiedenis van de NIS starten, en zowel de samenleving als de betrokken overheidsinstanties kunnen vervolgens in het reine komen met een soms ongemakkelijke verleden.”\n\nNaast de openstelling van een deel van het archief zijn er voor de NIS nog andere opties om transparanter te zijn over het verleden, schrijft Braat. Ze wijst op de samenwerking met historici en universiteiten van de CIA en de Duitse Bundesnachrichtendienst (BND) en de mogelijkheid die gepensioneerde CIA-medewerkers hebben om over hun ervaringen te schrijven of spreken.\n\nHervorming\n\nBij de meeste inlichtingendiensten zijn specifieke historische gebeurtenissen nodig voor grotere hervormingen. Als voorbeeld noemt Braat bijvoorbeeld het einde van de Koude Oorlog en grote schandalen die een publiek debat over het functioneren van een inlichtingendienst uitlokken. Ze denkt dan ook dat het goed mogelijk is dat het huidge afluisterschandaal een kantelpunt voor het functioneren van de NIS kan zijn.",
    "Scooterrijder meegesleurd door zware overstroming in Griekenland": "Mart Hoogkamer vangt biertje (en drinkt hem op) bij zoveelste bierdouche",
    "Zware overstromingen in Griekenland, Bulgarije": "De straten van Thessaloniki, de tweede stad van Griekenland, veranderden binnen enkele minuten in kolkende rivieren nadat er vrijdag enorme hoosbuien losbarstten. Op videobeelden is te zien hoe een scooterrijder die door het noodweer werd overvallen door de watermassa wordt meegesleurd. Het noodweer hield tot laat vrijdagavond aan.\n\nOok Bulgarije wordt getroffen door het extreme weer. Dorpen raakten afgesloten van de wereld en bewoners moesten op de daken klimmen om gered te worden door helikopters van het leger. Er zijn voor zo ver bekend geen dodelijke slachtoffers gevallen. In het getroffen gebied, rond Karlovo in het midden van het land, viel in korte tijd 191 liter regenwater per vierkante meter, meldt de nieuwssite Novinite. Bruggen en wegen zijn verzwolgen.",
    "Scooterrijder meegesleurd door overstroming in Griekenland": "Scooterrijder meegesleurd door overstroming in Griekenland\n\n4 september 2022\n\nDe straten van de Griekse stad Thessaloniki veranderden vrijdag in kolkende rivieren. De regio kreeg te maken met flinke hoosbuien, met overstromingen tot gevolg.",
    "46-jarige Griek aangehouden in Arnhem; man moet in Griekenland nog tien jaar de cel in": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Turkije drijft Griekenland in het nauw, VN: graandeal Turkije hoop wereld - Turkse Media": "VN-chef Antonio Guterres heeft dinsdag in zijn toespraak tijdens de 77e zitting van de Algemene Vergadering benadrukt dat de graandeal die door Turkije is gerealiseerd tussen Rusland en Oekraïne hoop voor de hele wereld is geworden.\n\nGuterres noemde de overeenkomst, in juli getekend in Istanbul, ook een wonder en zei dat de graanschepen die al een tijdje heen en weer varen een teken zijn van “wat de wereld kan bereiken als het samenwerkt”.\n\n“We hebben meer hoop en meer actie nodig”, vervolgde hij.\n\nInmiddels hebben 160 schepen meer dan 3 miljoen ton aan graan en andere agrarische producten vervoerd via de graancorridor.\n\nDe VN-secretaris-generaal waarschuwde ook over een naderende mestcrisis “als niet snel wordt ingegrepen”, wat weer voor een voedselcrisis kan gaan zorgen.\n\nVredespogingen\n\nDe Turkse president sprak de wereld ook toe dinsdag. Hij had meerdere boodschappen aan alle landen en zei dat ook de wereld de pogingen van Turkije om de oorlog tussen Rusland en Oekraïne te stoppen oprecht moet steunen. Er zijn landen die namelijk olie op het vuur gooien en lijken te willen dat de oorlog het liefst niet stopt.\n\nOok zei Erdoğan over de graandeal, wat merendeel zijn eigen prestatie is, dat het om “een van de grootste prestaties van de VN in de afgelopen jaren is”.\n\n“Het is absoluut noodzakelijk dat we de VN hervormen, in overeenstemming met haar allesomvattende kenmerk, als een organisatie die oplossingen kan genereren voor een rechtvaardiger wereldorde en waar de gemeenschappelijke wil wordt belichaamd namens de hele mensheid”, sprak de Turkse leider die opnieuw benadrukte dat de wereld groter is dan de vijf landen die alles bepalen voor iedereen.\n\nVluchtelingenkerkhof\n\nDe fatale klap deelde Erdoğan uit aan Griekenland, die al langer bewust vluchtelingen laat verdrinken in de Egeïsche Zee en het oostelijke Middellandse Zeegebied, waaronder kinderen. De Turkse president hield ook een foto vast van twee recent verdronken kinderen, die door de Grieken waren weggeduwd op zee.\n\n“Terwijl we worstelen om de dood van meer baby’s zoals Aylan te voorkomen, verandert Griekenland de Egeïsche Zee in een kerkhof van vluchtelingen met zijn illegale en roekeloze pushbacks.” Ook zijn er meerdere meldingen dat de Griekse troepen vluchtelingen uitkleden en hun kostbare spullen roven. (LEES meer + FOTO’S + VIDEO’S)\n\nDe vluchtelingencrisis kan niet worden opgelost door onschuldige mensen die een betere toekomst zoeken in concentratiekampen te plaatsen of hen op boten te laten om te sterven, benadrukte de leider van Turkije.\n\nAylan Kurdi was een 3-jarige Syrische vluchteling wiens lichaam in 2015 aanspoelde op een Turks strand. Een persfoto daarvan werd het bepalende beeld van de vluchtelingencrisis.\n\n“Het is de hoogste tijd voor Europa en de VN om een einde te maken aan deze gruweldaden die gelijk staan aan misdaden tegen de menselijkheid.”\n\nToespraak\n\nDe hele toespraak van Erdoğan is ook in het Engels beschikbaar:\n\nTurks:\n\n© Turksemedia.nl – Alle rechten voorbehouden | AA | Gepubliceerd: 20-09-2022",
    "Tom van Weert beloont topseizoen in Griekenland met droomtransfer": "Het sprookje van Tom van Weert uit Sint-Michielsgestel krijgt een vervolg. Na een ijzersterk seizoen waarin de oud-spits van onder meer FC Den Bosch topscorer werd van de Griekse competitie, heeft Van Weert een droomtransfer afgedwongen. De Griekse topploeg AEK Athene bevestigde afgelopen donderdag de komst van de 32-jarige spits.\n\nLuuk van Grinsven Geschreven door\n\nVan Weert wist al langer dat hij op het verlanglijstje stond van de topclub uit de Griekse hoofdstad. \"Maar ik wist ook dat er meerdere namen op het lijstje stonden, onder wie een speler die internationaal bekend is.\" Pas aan het einde van de transferperiode meldde AEK zich definitief bij de spits. \"Het maakt het nog mooier dat het lange wachten uiteindelijk is beloond\", vertelt hij.\n\n\"Als AEK Athene een aanbieding deed, wist ik al dat ik daar vol voor ging.\"\n\nToen de interesse van AEK concreet werd, twijfelde Van Weert geen moment. \"De hele transferzomer waren er meerdere opties, maar dit was wel mijn favoriet. Als AEK Athene een aanbieding deed, wist ik al dat ik daar vol voor zou gaan.\" Afgelopen seizoen maakte Van Weert de overstap van het Deense Aalborg naar de Griekse middenmoter Volos NFC. In zijn eerste seizoen had hij de smaak direct te pakken. Hij kroonde zich tot topscorer van de competitie. \"De Griekse competitie staat bekend om het verdedigende voetbal. Het is dus niet zo makkelijk om hier aan veel doelpunten te komen\", vertelde Van Weert eerder aan Omroep Brabant.\n\n\"Mooi om te zien dat het ook in Nederland is opgevallen.\"\n\nZijn droomtransfer leverde 'bizar veel' reacties op, vertelt Van Weert. \"Je merkt wel echt dat je binnenkomt bij een grote club. Sowieso van de supporters al honderden berichten en nieuwe volgers op Instagram.\" Spelers waar hij tien jaar geleden mee speelde feliciteerden de ervaren spits: \"Het is mooi om te zien dat het ook in Nederland is opgevallen\", zegt Van Weert. Via FC Den Bosch, Excelsior, FC Groningen, Aalborg en Volos gaat de aanvaller dit seizoen bij de grootste club uit zijn carrière spelen. \"Dertien jaar meegaan in het profvoetbal en dan nu nog bij zo'n topclub gaan spelen maakt me wel heel erg trots\", sluit de Brabander af.",
    "Griekse premier wil kanalen met Turkije openhouden ondanks \"onaanvaardbare\" opmerkingen": "Erdogan beschuldigde Griekenland ervan gedemilitariseerde eilanden in de Egeïsche Zee te bezetten en zei dat Turkije bereid was \"te doen wat nodig is\" als het zover zou komen.\n\n\"Ik vind de recente uitspraken van de Turkse president onaanvaardbaar,\" vertelde Mitsotakis op een nieuwsconferentie in de noordelijke stad Thessaloniki.\n\n\"Wij zullen echter altijd proberen de communicatiekanalen open te houden,\" zei hij, eraan toevoegend dat hij altijd bereid is geweest om Erdogan te ontmoeten.",
    "Oranje-waterpolosters soepel langs Griekenland op EK": "Tip de redactie Geef je tips aan ons door",
    "Turkse president spreekt forse taal tegen Griekenland na ruzie over luchtruim": "De Turkse president Recep Tayyip Erdogan heeft Griekenland zaterdag gewaarschuwd dat het een ‘hoge prijs’ zal betalen als het doorgaat met wat Ankara beschouwt als schendingen van het Turkse luchtruim boven de Egeïsche Zee. Hij zei dat zijn land ‘zal doen wat nodig is, als het moment is aangebroken’.\n\n‘Hé Griekenland, kijk eens naar je geschiedenis. Als je te ver gaat, zal de prijs hoog zijn’, verklaarde Erdogan tijdens een expo van defensiesystemen. Hij verwees daarmee naar Turkse beweringen dat Griekenland met zijn luchtafweer enkele Turkse F-16’s in het vizier had genomen die op missie waren boven de Egeïsche Zee en het oostelijke deel van de Middellandse Zee. Volgens de regels van de Navo, waar beiden landen deel van uitmaken, zou dat neerkomen op een ’vijandige actie’, luidde het vorige week al.\n\nDe Turkse toestellen zouden volgens het door de overheid gecontroleerde persagentschap Anadolu ‘lastig gevallen’ zijn door het Griekse S-300-luchtafweersysteem op Kreta terwijl ze in feite door het internationaal luchtruim vlogen. Athene verwerpt die bewering.\n\nDe spanningen tussen Griekenland en Turkije lopen de jongste tijd opnieuw hoog op als gevolg van een reeks disputen, met wederzijdse beschuldigingen van schendingen van elkaars luchtruim als meest gevoelige kwestie. Turkije beweert ook dat Griekenland zijn eilanden in het oosten van de Egeïsche Zee illegaal bewapent, wat verboden is volgens verschillende verdragen. Griekenland zegt dan weer dat zijn soldaten schepen moeten afweren die afkomstig zijn van de Turkse westkust.\n\n‘Uw bezetting van de eilanden is voor ons niet bindend. We zullen te gepasten tijde doen wat nodig is. En zoals wordt gezegd, we kunnen plots, tijdens de nacht komen’, zei Erdogan zaterdag, zonder in detail te treden. Die uitdrukking gebruikte de president de afgelopen jaren al verschillende keren om te zinspelen op acties van het Turkse leger tegen Koerdische militanten in Syrië en Irak. Die operaties vonden na enige tijd plaats.\n\nHalve eeuw spanningen\n\nDe afgelopen vijftig jaar liep de spanning tussen de twee Navo-lidstaten enkele keren hoog op. In 1996 kwam het zelfs bijna tot een militair conflict om twee onbewoonde Griekse eilanden in de Egeïsche Zee. Twee jaar geleden werd de oorlogstrom opnieuw geroerd, toen stond een ruzie over boringen naar olie en gas in de oostelijke Middellandse Zee centraal.\n\nVorig jaar leek de sfeer op te klaren tussen de twee landen. De buurlanden raakten weer in gesprek en de Turkse president en Griekse premier Kyriakos Mitsotakis lunchten in maart zelfs met elkaar. Toch zei Erdogan twee maanden later alweer dat Mitsotakis ‘voor mij niet bestaat’.",
    "Griekenland hield dit jaar al 150.000 migranten tegen": "Oekraïners brengen kaartjes in omloop met uitgebrei­de handlei­ding over hoe Russen kunnen deserteren\n\nEerder deze week deed de Oekraïense president Volodymyr Zelensky al een oproep aan Russische burgers om zich te verzetten tegen de mobilisatie die woensdag door het Kremlin werd afgekondigd. “Protesteer! Vecht! Vlucht! Of geef je over aan het Oekraïense leger”, klonk het onder meer in zijn toespraak. Voor die laatste optie hebben Oekraïners de afgelopen dagen een opmerkelijk middel ingezet. Zo verspreiden ze kaartjes met een ‘handleiding’ voor Russen die de wapens willen neerleggen.\n\n25 september",
    "‘Migrantencaravaan vormt zich in Turkije, nieuwe grenscrisis dreigt’": "Een groot aantal vluchtelingen en andere migranten in Turkije maakt zich klaar voor een nieuwe poging om Europa te bereiken. Dit meldt de Israëlische krant the Jerusalem Post.\n\n\n\n\n\nHet zou volgens sommige bronnen gaan om een groep van minstens 16.000 Syriërs, Afghanen en mensen uit andere buurlanden, zoals Iran en Pakistan.\n\nVolgens the Jerusalem Post is het ‘niet duidelijk of Turkije de karavaan bemoedigt’ om een poging naar Europa te wagen.\n\nDe karavaan zou georganiseerd worden via Arabischtalige boodschappen in de versleutelde berichtenapp Telegram.\n\n‘We zullen het vertrek aankondigen als het tijd is om te vertrekken, zegt één van de organisatoren tegen het Franse persbureau AFP. Volgens dit medium wordt het konvooi opgedeeld in groepen van maximaal vijftig personen.\n\n\n\n\n\nMocht het zover komen, dan zal Griekenland naar verwachting de deur dicht houden. Griekenland beschuldigt Turkije al langer van ‘wrede en immorele bewapening’ van migranten zonder papieren richting de Griekse grens om ‘Europa en Griekenland te chanteren’. Dit hele jaar waagden al 150.000 migranten de overstap van Turkije naar Griekenland, aldus Athene.\n\nDe spanningen tussen Griekenland en Turkije lopen al wekenlang op. De migrantenkwestie vormt daarin slechts één van de vele twistpunten. Er is ook rumoer om een Turks boorschip in Griekse wateren en de Turkse dreiging om Egeïsche eilanden te annexeren, evenals de beschuldiging vanuit Ankara dat Griekenland het Turkse luchtruim zou schenden.\n\nVolgens Turkije heeft Griekenland met zijn luchtafweer ook enkele Turkse F-16’s in het vizier genomen. Gisteren beschuldigde Turkije de Griekse kustwacht ervan te hebben geschoten op een vrachtschip in de Egeïsche Zee.\n\nGriekenland waarschuwt inmiddels al voor een ‘Oekraïne-achtige’ oorlog met Turkije, dat op zijn beurt laat weten ‘zomaar te kunnen toeslaan’.\n\nBegin 2020 liet Turkije tijdelijk weten de grenzen niet meer te controleren, na een bombardement op Turkse militairen in het Syrische Idlib, waarbij 33 doden vielen. Turkije eiste dat de NAVO Turkije zou steunen in Syrië. Ook wilde het meer geld om de miljoenen Syriërs op te vangen. Er werden zelfs bussen met migranten ingezet naar de Griekse grens, waar zich 25.000 mensen hadden verzameld. Griekenland hield de grens toen potdicht.\n\nSteeds meer vluchtelingen willen weg uit Turkije. Dit, vanwege de economische misère en opkomend racisme. Zo kwamen vorig jaar drie jonge Syrische bouwwerkers om in een brand die was aangestoken door een Turkse collega.",
    "Turkije pakt in Griekenland getrainde saboteur, voorkomt aanslag - Turkse Media": "De Turkse politie heeft zondag een terreurverdachte opgepakt die een sabotagetraining heeft gekregen in Griekenland, verklaarde het Turkse ministerie van Binnenlandse Zaken.\n\nDe verdachte, geïdentificeerd als H. T. met codenaam Delil, was getraind in het Griekse Lavrion-kamp en bereidde gewapende en bomaanslagen voor in grootstedelijke steden in opdracht van de PKK/KCK-terreurgroep, aldus een verklaring van het ministerie. Het omstreden Griekse kamp zou dienst doen als ‘vluchtelingenkamp’, maar het is al jaren bekend dat daar terroristen getraind worden. Turkije verzocht de Europese Unie tot sluiting van dat kamp, maar daar werd geen gehoor aan gegeven.\n\nDe Turkse minister van Binnenlandse Zaken Süleyman Soylu schreef op Twitter dat de verdachte werd gepakt door de politie van Istanbul en Diyarbakır. Ook haalde hij hard uit naar leider Kemal Kılıçdaroğlu van de Turkse oppositiepartij CHP die graag in zee wil gaan met de omstreden HDP, bekend als de politieke tak van de terreurgroep PKK. “Beste Kılıçdaroğlu, Ik heb slecht nieuws voor je”, begon de in Turkije zeer geliefde binnenlandminister zijn bericht op sociale media. “Niet alleen heeft de HDPKK die jij verdedigt [de nodige] ‘aandacht’ nodig, maar ook Griekenland.”\n\nSemra Güzel\n\nVorige week pakte Turkije ook een vluchtende ex-HDP-parlementariër, Semra Güzel, op dat terrorisme verheerlijkte en een terrorist als vriend had. Ze is tijdens haar vluchtpoging naar Griekenland, vermomd in een andere vrouw en in bezit van een vals paspoort, alsnog gepakt dankzij een speciale operatie van de Turkse geheime dienst. Ze is achter slot en grendel gezet.\n\n© Turksemedia.nl – Alle rechten voorbehouden | AA | Gepubliceerd: 05-09-2022",
    "Waterpolosters naar kwartfinale op EK na zege op Griekenland": "Oranje is na drie overwinningen zeker van een plaats in de kwartfinales. Nederland won eerder op het EK al van Kroatië (22-6) en verbaasde met een monsterzege op Hongarije (13-4). Eind juni verloren de waterpolosters op het WK in Boedapest in de halve finales nog met 13-12 van de Hongaarse vrouwen. Hongarije moest het in de finale afleggen tegen de Verenigde Staten. Op het EK ontbreken wel een paar topspeelsters bij Hongarije.",
    "Griek aangehouden in Arnhem; man moet in Griekenland nog tien jaar de cel in": "Een 46-jarige Griek is afgelopen week aangehouden op de Europaweg in Arnhem. Tijdens een controle bleek dat de man in zijn land wordt gezocht en nog tien jaar moet brommen.\n\nDe Marechaussee kwam de man op het spoor tijdens een controle Mobiel Toezicht Veiligheid (MTV). Deze week worden verschillende van deze controles gedaan in samenwerking met de Polizei Kleef en Polizei Borken.\n\n\n\nTijdens een van deze controles op de Europaweg werd de auto van de Griekse man gecontroleerd. Hij toonde zijn Griekse rijbewijs. Deze bleek na controle vals de zijn, waarop de man is aangehouden. Bij controle van zijn gegevens bleek later dat hij door de Griekse autoriteiten wordt gezocht in verband met een openstaande gevangenisstraf van tien jaar. Deze kreeg hij vanwege een drugsdelict.\n\n\n\nDe Marechaussee doet verder onderzoek in deze zaak.",
    "Burgemeester Antwerpen snoeihard: ‘België is failliet, we zijn het nieuwe Griekenland’": "De burgemeester van Antwerpen, Bart De Wever, zegt dat België failliet is. ,,We zijn het nieuwe Griekenland”, zegt hij op de Belgische televisie. ,,Dit is natuurlijk geen crisis die Poetin heeft veroorzaakt, maar die Europa wel zelf over zich heeft afgeroepen door de eigen primaire energieproductie deze eeuw af te bouwen.”\n\n,,In Amerika zit men niet in deze shit. Ze hebben het omgekeerde gedaan van wat wij gedaan hebben. Ze zijn nu exporteur van olie en gas, maar dat waren ze zeker niet twintig jaar geleden. Je hebt niet veel aan klimaatnormen als al je bedrijven naar Amerika en China gaan om te produceren, dan ben jij failliet en is het klimaat nog niet gered. Dit is de groene dogmatiek. Mensen moeten dit maar eens gaan beseffen”, zegt De Wever in het Vlaamse actualiteitenprogramma De Zevende Dag.\n\n,,Olie, gas en steenkool mochten niet meer. Er mocht niet in reserves geïnvesteerd worden. Duitsland heeft geen enkele LNG-terminal (een terminal voor vloeibaar aardgas, red.). De domste landen, Duitsland en België, hebben de kernenergie parallel afgeschaft. Alle energiebronnen hebben we weggeduwd, waardoor we ons afhankelijk hebben gemaakt van Poetin. Nu hangen we eraan.”\n\nDe powertool van Europa\n\n,,De grootste powertool moet van Europa komen. Von der Leyen zit op het juiste spoor als ze zegt dat de niet-gasgebonden energieproductie losgekoppeld moet worden van de prijs. Er wordt nu fantastische winst gemaakt door hernieuwbare energie. De miljarden spuiten in Parijs binnen. Europa kan dat wijzigen door te zeggen: ‘Je krijgt een prijs die nog rendabel is, maar alles tussen dat en de marktprijs romen we af.’ Dat zou voor ons land een injectie van miljarden en miljarden betekenen, die je dan aan de consument kan geven.”\n\nQuote We hadden ooit veel winst kunnen maken met de kerncentra­les, nu worden die troeven weggegeven Bart de Wever\n\nDe vorige regering, waar de partij van De Wever deel van uitmaakte, besloot dat de Belgische kerncentreales Tihange 2 en Doel 3 moeten sluiten. ,,Het is een paars-groene wet. We hebben nu een paars-groene regering. Dat is een recept voor een catastrofe.” Toch heeft hij die wet mee goedgekeurd. ,,Ik was toen eenzaam. Elio Di Rupo (ex-premier van België, red.) heeft toen uitgeroepen in het parlement: ‘Op welke planeet leven die van N-VA, gezien ze voor kernenergie zijn?’ Men kan mij niet betrappen op het niet consequent zijn van standpunten. Ik verdedig al sinds de jaren 80 kernenergie.”\n\nPremier Alexander De Croo zegt dat het land ‘in een economische oorlogssituatie‘ zit. ,,Alles moet op tafel kunnen liggen”, klinkt het. Volgens De Croo kunnen de kerncentrales pas binnen vijf jaar opnieuw opgestart worden. De nodige vergunningen regelen kost veel tijd. De Wever vindt die reactie ‘een beetje laat’. ,,Als bedelaars moeten we nu in Parijs verschijnen. We hadden ooit veel winst kunnen maken met de kerncentrales, nu worden die troeven weggegeven. Ik vind het een beetje goedkoop dat men nu constateert dat het allemaal zo simpel niet is.”\n\nBelgië failliet\n\nVolgens De Wever is het tijd ‘voor bittere waarheden’. ,,Dit land is failliet”, klinkt het. ,,Kijk eens naar onze schuld, overheidsuitgaven en tekort. Het is erger dan in Zuid-Europa. Dat heeft te maken met beleid. Deze regering heeft er niets aan gedaan. Ik heb eerder al gezegd dat we bij de volgende economische schok het nieuwe Griekenland zullen zijn. Jammer genoeg is dat nu. Meneer De Croo kan veel zeggen, maar hij kan niets doen. Er zijn geen buffers.”\n\n,,Vooral in de komende begrotingsbespreking zal gekeken moeten worden wat men precies kan doen”, gaat De Wever verder. ,,We hebben veel energie-intensieve bedrijven in Vlaanderen. Ze zijn heel kwetsbaar. In de Antwerpse haven liggen al bepaalde fabrieken in de petrochemische haven stil.”\n\nBekijk onze meest bekeken nieuwsvideo’s in onderstaande playlist:\n\nPraat mee\n\nReageren kan onderaan dit artikel. Alleen respectvolle reacties voorzien van een volledige naam worden geplaatst. We doen dat omdat we een gesprek willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.\n\nBekijk hier al onze nieuwsvideo's:",
    "Turkije beschuldigt Griekse kustwacht van beschieting vrachtschip": "NOS Nieuws • zondag 11 september, 02:27 Turkije beschuldigt Griekse kustwacht van beschieting vrachtschip\n\nTurkije beschuldigt de Griekse kustwacht ervan schoten te hebben gelost op een vrachtschip in de Egeïsche Zee. De Turkse staatsomroep TRT meldt op basis van de Turkse kustwacht dat het schip op dat moment in de internationale wateren voer. De Griekse kustwacht heeft daarom het internationale recht geschonden, aldus Turkije. De 18 bemanningsleden zijn ongedeerd.\n\nGriekenland heeft nog niet op de beschuldiging gereageerd. Persbureau Bloomberg meldt op basis van de Griekse kustwacht dat het schip zonder signaal langs Griekenland voer. Toen een verzoek tot controle werd genegeerd, gingen twee schepen van de kustwacht op het vrachtschip af. Daarbij zouden waarschuwingsschoten in de lucht zijn gelost, maar niet in de richting van het schip.\n\nVolgens TRT heeft Ankara Griekenland om opheldering gevraagd. In Turkse media circuleren beelden waarop de beschieting te zien zou zijn. De beelden zijn niet onafhankelijk geverifieerd.\n\nDit zouden beelden van het incident zijn:\n\nDe relatie tussen de twee NAVO-lidstaten is van oudsher gespannen, onder meer vanwege botsende territoriale claims over de Egeïsche Zee. Dit voorjaar werden de banden aangehaald in een uitzonderlijke ontmoeting tussen de Turkse president Erdogan en Griekse premier Mitsotakis, maar door een reeks incidenten is de spanning weer opgelopen.\n\nDe twee landen beschuldigden elkaar recent van luchtruimschendingen. Verder zegt Turkije dat de Grieken hun militaire aanwezigheid op een aantal Griekse eilanden hebben versterkt.\n\nDe Griekse minister van Binnenlandse Zaken haalde gisteren uit naar het buurland omdat Turkije illegale migratie naar de Europese Unie zou bevorderen als \"wapen\" tegen Griekenland. Daarnaast lopen er al lange tijd geschillen over Turkse aardgasboringen in het gebied.\n\nPremier Mitsotakis heeft Turkije gisteravond gevraagd te stoppen met de \"agressieve retoriek\", zonder in te gaan op het incident op zee. NAVO-chef Jens Stoltenberg zei afgelopen week erop te vertrouwen dat de twee landen op diplomatieke wijze hun geschillen kunnen oplossen.",
    "Grieken woest op BBC vanwege interview met niet bestaande kroonprins": "20 sep. 2022 - 9:34\n\nAfgezette dynastieën blijven hun titel houden en gebruiken. Willem-Alexander wordt nog steeds prins van Oranje genoemd, hoewel de familie de heerschappij over het vorstendom al eeuwen geleden verloren heeft! Zo spoken er nog heel veel kroonprinses/sessen door Europa. (Er zijn nog twee verschillende bourbon-takken, die de franse kroon claimen... Daarnaast claimen de nakomelingen van de Bonapartes de franse keizerkroon.) Deze \"spook\"-dynastieën zijn vaak ook nog familie van de Windsors. Dat maakt de band nog sterker. Prins Philip was lid van de \"Griekse\" dynastie! (en toen hij stierf waren veel grieken niet te beroerd om zijn band met Griekenland te benadrukken ... hoewel hij dus een nauwe bloedverwant was van deze Paulos ...) Daarom worden die uitgenodigd bij speciale gelegendheden. In dit geval waren er vertegenwoordigers van de afgezette dynastieën uit Bulgarije, Griekenland, Roemenië en Servië/Joegoslavië. Interessant genoeg, zover ik weet, geen leden van de Romanovs, die ook heel nauw verwant zijn aan Elizabeth. Het is een beetje folklore, met een familiale band.\n\n1 Reactie",
    "Is dit de meest fashionable doop ooit?": "Modeontwerper Mary Katrantzou heeft haar zoontje Michael laten dopen op Spetses. Dat is op zich al heel 'Mamma Mia!', maar de peetouders zijn ook nog eens mentors met klinkende namen en netwerken voor de baby.\n\nMichael kan later terugvallen op kroonprins Pavlos van Griekenland en zijn vrouw, kroonprinses en kinderkledingontwerper Marie-Chantal (in het roze), socialite Eugenie Niarchos (in het blauw) en Sabine Getty (in het geel).\n\nAlle dames droegen Mary Katrantzou. De dopeling droeg op zijn beurt een pakje uit de collectie van Marie-Chantal en zo was de modecirkel rond.\n\nArticle continues after the ad\n\nSabine deelde nog wat extra foto's, swipe even naar links om ze te zien.\n\nOn August 30th, at the pre-christening party of Mary Katrantzou's son- Godmother-to-be Crown Princess Marie Chantal wore a dress from the designers Spring 2017 collection. pic.twitter.com/x2UlBRnpVU — UFO No More (@ufonomore) September 3, 2022\n\nEn voor het pre-doopfeest was iedereen óók al heel fashionably dressed.\n\nElke week het laatste nieuws ontvangen in je mailbox? Het beste van Nouveau.nl, Máxima en cultuur voor leuke vrouwen met stijl. Schrijf je in",
    "Groepswinst Oranje vrijwel zeker na winst op Griekenland": "Onder aanvoering van Brigitte Sleeking hebben de Oranjedames ook hun derde wedstrijd op het Europees kampioenschap gewonnen. Na Kroatië (22-6), Hongarije (13-4) was de ploeg van bondscoach Evangelos Doudesis deze keer met 13-8 te sterk voor Griekenland. Met de wedstrijden tegen Roemenië (donderdag 13.00 uur) en Duitsland (zaterdag 20.30 uur) nog op het programma is Oranje vrijwel zeker van de groepswinst in Poule A. winnaar wordt in Poule A.\n\nAnders dan in de twee voorgaande duels schoot Oranje deze keer niet uit de startblokken. Het Griekse zoneverdediging was lastig te bespelen en aanvallend opende het zelfs de score binnen twee minuten. Binnen een halve minuut trok Brigitte Sleeking, van afstand, gelijk maar Nederland sloot de eerste acht minuten netto speeltijd met een 2-1 achterstand af.\n\nVanaf de tweede periode liet Oranje een ander spel zien. Het was fel in de duels en domineerde meer dan in de beginfase. Daarbij onderscheidde keepster Laura Aarts zich met prima reddingen. Het duel kantelde waarbij Sleeking tekende voor de 4-3 en 5-4.\n\nIn het derde kwart maakte Lola Moolhuijzen goed gebruik van haar zwemsnelheid. Na een tegenaanval tekende de 18-jarige speelster van het Edense Polar Bears voor de 8-5. De Grieksen toonden veerkracht en kwamen nog terug tot 8-7, maar Moolhuijzen had, met nog drie seconden op de klok, het laatste woord met weer een treffer (10-8) na een tegenaanval.\n\nIn het laatste kwart gaf Oranje de voorsprong niet meer uit handen. Moolhuijzen schoot een strafworp, door midvoor Vivian Sevenich verdiend, raak. Bente Rogge en Maartje Keuning maakten het karwei af door beiden een overtalsituatie met een treffer af te ronden.\n\nSleeking was na afloop tevreden, maar bleef ook kritisch. ,,We waren wat slordig en gehaast, maar we hebben aanvallend en verdedigend de controle kunnen houden’’, blikte de speelster van het Griekse Olympiakos kort en bondig terug op de derde overwinning.\n\nPeriodestanden: 1-2, 5-3, 4-3, 3-0\n\nDoelpuntenmakers: Brigitte Sleeking (3), Lola Moolhuijzen (3), Simone van de Kraats (2), Bente Rogge (1), Maartje Keuning (1). Kitty Lynn Joustra (1), Vivian Sevenich (1) en Ilse Koolhaas (1).\n\nGroep A\n\nZondag 29 augustus\n\nPeriodestanden Nederland-Hongarije: 13-4 (3-1, 3-2, 4-0, 3-1)\n\nDoelpuntenmakers: Sabrina van der Sloot (4), Brigitte Sleeking (3), Kitty Lynn Joustra (3), Bente Rogge (1), Maartje Keuning (1) en Lola Moolhuijzen (1).\n\nZaterdag 28 augustus\n\nKroatië-Nederland: 6-22 (0-7, 3-7, 1-5, 2-3)\n\nDoelpuntenmakers: Sabrina van der Sloot (4), Kitty Lynn Joustra (4), Maartje Keuning (3), Vivian Sevenich (3), Iris Wolves (3), Simone van der Kraats (2), Bente Rogge (2) en Lola Moolhuijzen (1).",
    "Duitsland wipt het Griekenland van Giannis Antetokounmpo op EK basketbal, nu wacht Spanje": "De Griekse sterspeler Giannis Antetokounmpo deed wel zijn duit in het zakje met 31 punten en 8 assists, maar na een sterk derde kwart van de Duitsers keek hij tegen een 96-82-achterstand aan.\n\nNa twee onsportieve fouten werd de ster van de Milwaukee Bucks uitgesloten in het slotkwart. Duitsland kon zo met 107-96 aan het langste eind trekken.\n\nIn de halve finales neemt Duitsland het op tegen wereldkampioen Spanje, dat Finland uitschakelde. Halfweg stonden de Spanjaarden nog op achterstand, maar de NBA-sterren trokken de wereldkampioen over de streep: 100-90.\n\nMorgen pas wordt de affiche voor de andere halve finale bekend. Dan neemt Slovenië, dat de Belgian Lions uitschakelde, het op tegen Polen. Frankrijk staat tegenover Italië.",
    "Griekenland smeert de Belgian Lions een logische nederlaag aan na zwakke start": "De Belgian Lions wisten dat er een half mirakel nodig zou zijn voor een stunt in Athene, maar de Belgen waren net iets te veel onder de indruk van de Griekse heksenketel, waar ze met volle teugen wilden genieten van NBA-vedette Giannis Antetokounmpo (26 punten in 27 minuten).\n\nDie liet de Lions vanaf de opworp sterretjes zien, al werd hem en de andere Grieken wel erg weinig in de weg gelegd.\n\nDe Belgen openden veel te rommelig en te nonchalant, de thuisploeg had in geen tijd een duidelijke kloof op het scorebord gespijkerd.\n\nDaarna namen ook de Grieken hun voet van het gaspedaal, maar meer dan gelijke tred houden zat er ook niet in voor de Lions, die toch veelal een speelbal waren.\n\nAls er dan toch even wat hoop was, betekende een Griekse tussensprint meteen een koude douche en liep het aantal Belgische missers te hoog op.\n\nDe nederlaag niet al te zwaar laten oplopen, was het uiteindelijke doel. 85-68 was het verdict op Griekse bodem.\n\nRetin Obasohan (14 punten) en Ismaël Bako (12 punten) waren de beste Belgische schutters.\n\nDe volgende WK-kwalificatiematchen worden pas in november gespeeld, donderdag gaat het EK van start.",
    "Thierry Neuville pakt in Griekenland zijn eerste overwinning van het seizoen": "Met enkel nog de Power Stage op het programma blijft de top drie van de rally van Griekenland ongewijzigd. Thierry Neuville (Hyundai) heeft zijn voorsprong zelfs nog een beetje vergroot tot 29\"3 op zijn Estse teamgenoot Ott Tänak. De Spanjaard Dani Sordo (Hyundai) volgt als derde op 1'38\"5.\n\nOtt Tänak en Thierry Neuville wonnen zondagochtend elk één klassementsrit. Na afloop van de tweede rit werd duidelijk dat er teamorders uitgevaardigd werden. \"Voor de start van deze rit is me verteld om niet meer te pushen en dit resultaat vast te houden\", zei Tänak aan de finish.\n\n\"Er rest ons nog één rit en hopelijk gaan we die overleven. Er is nog niets beslist. We kruisen onze vingers en blijven erin geloven dat we er goed zullen doorkomen\", voegde Neuville eraan toe.\n\nDe beslissing van Hyundai kwam er nadat de Welshman Elfyn Evans (Toyota), de enig overgebleven Toyota in de top van het klassement, na de eerste rit zondag moest opgeven met een kapotte turbo. Evans reed in vierde positie. De top drie levert Hyundai 58 punten op voor het constructeurskampioenschap, waardoor ze de kloof van 88 punten meer dan halveren.\n\nHet lijkt erop dat het management concludeert dat Hyundai meer kans maakt op de wereldtitel bij de constructeurs dan dat Tänak alsnog de rijderstitel pakt. Net zoals in het verleden krijgt de constructeur voorrang op de persoonlijke ambitie van de rijders.\n\nZonder ongelukken wint Thierry Neuville later op de dag zijn eerste WRC-rally van het seizoen, zijn zestiende in zijn carrière",
    "Eeuwenoude roofkunst uit Rome, Griekenland en Egypte in Metropolitan Museum New York in beslag genomen": "Het Metropolitan Museum of Art in New York. Beeld EPA\n\nVolgens The New York Times, die over de beslaglegging bericht, haalden onderzoekers de kunstvoorwerpen de afgelopen maanden tijdens drie huiszoekingen uit het vooraanstaande museum. Hun gezamenlijke waarde is 13 miljoen dollar (ruim 13 miljoen euro). De krant schrijft dat acht van de 27 in beslag genomen voorwerpen rechtstreeks zijn gekocht van de Italiaan Gianfranco Becchina. Hij was de eigenaar van een kunsthandel in Zwitserland, totdat in 2001 aan het licht kwam dat hij kunst illegaal verhandelde.\n\nHoewel het museum de kunst lang daarvoor had aangekocht, stellen experts dat het museum de werken in de afgelopen jaren als roofkunst had moeten beoordelen. De autoriteiten waarschuwen dat veel meer kunst die ooit op illegale wijze verkocht werd, in handen is van particuliere verzamelaars en musea. Het gaat dan onder meer om vervalste documenten van eigendom of andere frauduleuze verklaringen.\n\nHet museum zegt in een reactie dat het volledig heeft meegewerkt met het onderzoek van de autoriteiten. ‘De normen voor het verzamelen van kunst zijn in de afgelopen decennia aanzienlijk veranderd en het beleid en onze procedures worden om die reden voortdurend herzien’, aldus het museum.\n\nVolgende week worden ceremonies georganiseerd om de objecten terug te geven aan de landen van herkomst.",
    "6 maanden nadat EU beloofde Russische gasimport te verlagen, verscheept nieuwe faciliteit van Gazprom eerste lading vloeibaar gemaakt aardgas naar Griekenland": "De eerste lading vloeibaar gemaakt aardgas uit een nieuwe productiefaciliteit van het Russische energieconglomeraat Gazprom is onderweg naar Griekenland. Dat terwijl Europa de afhankelijkheid van Russisch aardgas probeert af te bouwen.\n\nSinds Rusland buurland Oekraïne binnenviel, probeert de Europese Unie (EU) minder afhankelijk te worden van aardgas die uit het land wordt geïmporteerd. Hoewel Rusland zelf een handje helpt, door de levering van aardgas te verminderen, proberen de EU-lidstat",
    "'Ajax scout Griekse verdediger (19), ook Dortmund, Milan en Benfica in de markt'": "Ajax heeft het oog laten vallen op een tiener uit Griekenland, meldt het Griekse medium Sport24. PAOK Saloniki-verdediger Konstantinos Koulierakis zou in de belangstelling van meer clubs staan.\n\nArtikel verder na advertentie\n\nKoulierakis beleeft dit seizoen zijn doorbraak bij PAOK, waar de teller inmiddels op vijf competitiewedstrijden staat. Hij wordt 'onvervangbaar' genoemd en omdat de achttienjarige verdediger deze zomer zijn contract verlengde tot medio 2025, kan PAOK in principe vragen wat het wil.\n\nNu hij ook is opgeroepen door Gustavo Poyet, bondscoach van Griekenland, staat Koulierakis nog nadrukkelijker op de radar bij buitenlandse clubs. Naast Ajax zouden Borussia Dortmund, AC Milan, Benfica en Eintracht Frankfurt hun interesse kenbaar hebben gemaakt. De clubs houden Koulierakis volgens Sport24 'constant in de gaten'.\n\nDe marktwaarde van Koulierakis wordt geschat op een bedrag tussen de zeven en tien miljoen euro. Ajax versterkte zich dit jaar al met twee centrale verdedigers: Calvin Bassey en Ahmetcan Kaplan.\n\nΠΑΟΚ: Μίλαν, Ντόρτμουντ, Μπενφίκα, Αγιαξ και Αϊντραχτ τσεκάρουν τον Κουλιεράκη https://t.co/vXV0sdhxOf — SPORT24 (@sport24) September 21, 2022",
    "Femke Bol wint opnieuw finale Diamond League en 30.000 euro: ‘Nu twee weken naar Griekenland’": "Met videoFemke Bol heeft bij de finale van de Diamond League in Zürich opnieuw de 400 meter horden gewonnen. Dat leverde de 22-jarige atlete uit Amersfoort behalve een prestigieuze award ook 30.000 euro op.\n\nVorig jaar had ze de finale van de reeks topwedstrijden ook al gewonnen op haar favoriete onderdeel. Bol won dit jaar alle wedstrijden waarin ze uitkwam op de reeks op de 400 meter horden.\n\n\n\nBol (22) won vorige maand twee gouden medailles bij de EK in München: op 400 meter horden en de 400 meter vlak. Ook was er Europees goud op de 4x400 meter. In juli pakte ze zilver op de 400 meter horden op de WK van Eugene. Daar moest ze de schier onverslaanbare Sydney McLaughlin voor zich dulden. De Amerikaanse is ook de regerend olympisch kampioene. McLaughlin ontbrak in Zürich.\n\nVolledig scherm © AFP\n\nBol kwam in Zürich tot een tijd van 53,03, een seconde boven haar persoonlijk record. Het was voldoende om Gianna Woodruff uit Panama (53,72) en de Jamaicaanse Janieve Russell (53,77) achter zich te houden. Voormalig wereldrecordhoudster Dalilah Muhammad uit de Verenigde Staten werd vierde in 53,83.\n\nBol wist wel een bestemming voor een deel van het verdiende geld. ,,Ik heb altijd gezegd dat als ik een mooi bedrag win ik het zal uitgeven aan vakantie. Ik ga naar Griekenland, twee weken op het strand liggen”, vertelde ze. Terugkijkend op haar seizoen zei ze zich nog steeds “in de wolken” te voelen. ,,Het is altijd moeilijk evalueren omdat ik vorig jaar al sprak van een droomseizoen. Ik heb mezelf uitgedaagd met de dubbel op de EK. Ik hoop ooit dat ik de beste van de wereld kan zijn, maar voor nu ben ik heel tevreden met hoe het gaat.”\n\nDe andere drie Nederlanders die donderdagavond in actie kwamen, konden zich niet onderscheiden. Lieke Klaver werd in 51,55 zevende op de 400 meter. Die werd gewonnen door de Dominicaanse Marileidy Paulino in 48,99. Dat was de beste tijd dit jaar gelopen.\n\nLiemarvin Bonevacia sloot de 400 meter eveneens als zevende af in 45,84. Hier won Kirani James uit Grenada in 44,26. Nick Smidt werd achtste op de 400 meter horden in 51,82. De zege was voor de Braziliaan Alison Dos Santos: 46,98.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nFraser-Pryce en Bromell winnen op 100 meter\n\nDe Jamaicaanse atlete Shelly-Ann Fraser-Pryce heeft voor de vijfde keer de finale van de Diamond League op de 100 meter gewonnen. De tweevoudig olympisch kampioene op de kortste sprintafstand, 35 jaar inmiddels, was in Zürich te snel voor haar landgenote Shericka Jackson. Met haar tijd van 10,65 was ze maar vijf honderdsten minder snel dan haar persoonlijk record.\n\n,,Ik kijk nu al uit naar volgend seizoen. Ik kom hier graag terug”, zei Fraser-Pryce, die afgelopen zomer in Eugene voor de vijfde keer wereldkampioen werd op de 100 meter.\n\nBij de mannen werd de 100 meter gewonnen door Trayvon Bromell. De Amerikaan liep een tijd van 9,94 en versloeg daarmee de Jamaicaan Yohan Blake (10,05) en de Canadees Aaron Brown (10,06). Voor Bromell was het zijn eerste eindoverwinning in de Diamond League.\n\nVolledig scherm © REUTERS\n\nVolledig scherm © AFP",
    "Wapengekletter in de Egeïsche Zee": "Vooruitblikkend en verdiepend: dit is de wekelijkse dosis Europamania — alles wat je moet weten over ontwikkelingen in Europa. In deze editie: Turkije slaat harde toon aan in geschil met Griekenland, Polen slaat om zich heen, en Lionel Messi is goed ingeburgerd in Spanje.\n\n1. Erdogan briest, Mitsotakis probeert rustig te blijven\n\nDat de Turkse president Recep Tayyip Erdogan complimenteus is over niemand, en altijd wel een dreigement paraat heeft, weten veel regeringsleiders, en zeker zijn buren. Maar nu slaat Erdogan wel erg dreigende taal uit, vindt de Griekse regering. Athene heeft inmiddels geklaagd bij de Navo en bij de Verenigde Naties.\n\nAl heel lang woedt er tussen Athene en Ankara een discussie over de grenzen in de Egeïsche Zee, maar die is de afgelopen maanden flink opgelaaid. Turkije claimt stukken zee die Athene als Grieks ziet. Turkse straaljagers schenden daarbij om de haverklap het Griekse luchtruim. Ankara claimt daarbij dat Griekenland illegaal een militaire presentie opbouwt op eilanden zoals Rhodos en Kos.\n\nDat mag niet, vindt Ankara. Turkije stelt dat het verdrag van Lausanne (1923) en het Vredesverdrag van Parijs (1947) helder vastleggen dat Griekenland de zogeheten Dodekanesos ('De twaalf eilanden') niet mag militariseren.\n\nRuim een week geleden herhaalde Erdogan dit. Maar nu sprak hij ook van een Griekse 'bezetting', en waarschuwde hij dat 'Turkije klaarstaat om te doen wat nodig is' om die situatie te corrigeren. 'Hé Griekenland, kijk eens naar de geschiedenis. Jullie betalen een hoge prijs als jullie nog verder gaan', zei hij 3 september in Samsun aan de Zwarte Zee.\n\nIn Athene is de regering des duivels. 'Het Turkse gedrag is een destabiliserende factor voor de eenheid en cohesie van de Navo. Het verzwakt de zuidelijke flank van de alliantie op een moment van crisis', verwees de Griekse minister van buitenlandse zaken Nikos Dendias in een brief naar Navochef Jens Stoltenberg naar de oorlog in Oekraïne.\n\nDe Europese Commissie zei vorige week maandag 'bezorgd' te zijn over de situatie, en riep de Turkse regering op haar toon te matigen. Brussel vindt dat Turkije de soevereiniteit van Griekenland moet respecteren.\n\nEen bondgenoot van president Erdogan, voorman Devlet Bahceli van de nationalistische MHP, zei zondag in een speech dat 'Turkije zo de Egeïsche Zee kan oversteken'. De Griekse premier Kyriakos Mitsotakis is bereid om Erdogan te ontmoeten om te de-escaleren, bijvoorbeeld in Praag. De Amerikaanse minister van buitenlandse zaken Antony Blinken en Navo-chef Stoltenberg hebben aangedrongen op een dialoog.\n\nFoto: ANP/Associated Press\n\n2. Eerst een claim tegen Berlijn, dan een tegen Praag\n\nJaroslaw Kaczynski, de leider van de rechts-conservatieve regeringspartij PiS in Polen, kondigde onlangs aan dat Warschau €1300 mrd aan herstelbetalingen eist van Duitsland. Dit vanwege de door Nazi-Duitsland aangerichte schade en begane gruwelijkheden in Polen tijdens de Tweede Wereldoorlog.\n\nDe Duitse regering ging niet op de eis in. Maar het is zeker dat de PiS in het licht van de naderende verkiezingen in 2023 nog vaak op het thema zal terugkomen.\n\nDuitsland is niet het enige land waarmee Polen een appeltje te schillen heeft, zo meldde de krant Rzeczpospolita donderdag. Tsjechië moet namelijk nog 368 hectare grond aan Polen geven, vindt de Poolse regering. Premier Mateusz Morawiecki begon in 2019 al eens over de kwestie bij zijn toenmalige collega Andrej Babis. Maar die hield de boot af. En nu ligt het thema weer op tafel.\n\nDe kwestie speelt al decennia, en is een uitvloeisel van een verdrag dat de twee landen in 1958 met elkaar sloten over de wederzijdse grenzen. Tsjechoslowakije sprong er toen beter uit, en zou 368 hectare land aan Polen moeten gunnen, zo is de Poolse lezing.\n\nDe Tsjechen stelden in 2005 voor Polen financieel te compenseren, maar Warschau wees dat af - het wilde land. De Polen willen nu opnieuw om de tafel. Saillant detail: niet heel lang geleden vochten de twee landen een bitter dispuut uit over de milieuvervuiling van de bruinkoolmijn in het Poolse Turów. Het in februari bereikte vergelijk met Praag kostte Polen een compensatiebedrag van €45 mln, terwijl het land ook de Europese Commissie een boete moest betalen omdat het treuzelde met de uitvoering van een uitspraak van het Europees Hof over Turów.\n\nPoolse media meldden intussen dat Warschau na de verkilling in de relatie met Hongarije de banden met Boedapest toch weer wil aanhalen. De pro-Russische houding van premier Viktor Orbán zat de Poolse regering niet lekker. Maar omdat Brussel Europese subsidies voor Polen heeft opgeschort wegens zorgen over ondermijning van de Poolse rechtsstaat, zoekt Warschau nu toch weer toenadering tot Boedapest.\n\nVoor Hongarije is afstoffen van het bondgenootschap ook welkom. Volgens Duitse media gaat de regering-Orbán wegens de lakse aanpak van corruptie met EU-geld ook Europese steunmiljarden verliezen.\n\n3. Spaanse vastgoedziekte treft topvoetballer Messi\n\nEuropamania besteedt doorgaans weinig aandacht aan voetbal, tenzij er sprake is van staatssteun aan voetbalclubs. Maar dit keer brengen we toch een stukje over de topvoetballer Lionel Messi. Die speelt zelf in Parijs, maar hij was natuurlijk lang actief in Barcelona. Vorige week kwam hij in het nieuws vanwege zijn nieuwe huis op Ibiza.\n\nEen deel van dat huis in Eivissa, dat €11 mln kostte, is namelijk illegaal. De gemeenteraad van Sant Josep heeft bijvoorbeeld vastgesteld dat de eigenaar vóór Messi zonder vergunning een garage bouwde. Die moet weg als Messi zijn woonsituatie wil 'regulariseren'. De gemeente zou in mei zelfs andere bouwwerkzaamheden hebben laten stilleggen.\n\nMet zijn discussie met de gemeente staat Messi bepaald niet alleen. Veel Spanjaarden kampen met de problemen die hij nu heeft. Vorige maand meldde El País dat er in heel Spanje nog drie miljoen openstaande dossiers zijn van illegale bebouwing zoals terrassen en zwembaden, maar die de eigenaren graag willen legaliseren. Daarvoor hebben ze dan toestemming nodig van de gemeente. Gedeeltelijke sloop en boetes liggen bij legalisering altijd op de loer (lees ook dit oudere FD-verhaal over de problematiek).\n\nEuropamania in je mailbox? Wil je deze Europanieuwsbrief elke week per mail ontvangen? Schrijf je dan hier in. En hier zijn eerdere afleveringen.\n\nWaar moeten we deze week op letten?\n\n• De Europese Commissie ontvouwt naar verwachting dinsdag haar voorstel voor een instrument om in tijden van crisis in te grijpen in de bevoorradingsketen van bedrijven. Lees ook dit FD-artikel.\n\n• Voorzitter Ursula von der Leyen van de Europese Commissie spreekt woensdag haar jaarlijkse 'State of the Union' uit. Die gaat uiteraard over energie en over de oorlog in Oekraïne.\n\n• Het Gerecht van de EU spreekt zich woensdag uit over het beroep van Google tegen de boete van €4,34 mrd die de Europese Commissie in 2018 aan het Amerikaanse bedrijf oplegde. Brussel verwijt het techconcern misbruik van zijn machtspositie via Google Play en zijn zoekmachine.\n\n• Het FD houdt op 6 oktober het debat Naar een Europees leger, dat ingaat op de vraag hoe Europa na de Russische aanval op Oekraïne moet omgaan met haar veiligheid. Sprekers zijn onder anderen minister van Defensie Kajsa Ollongren, WRR-lid Mathieu Segers van Maastricht University en voormalig commandant der landstrijdkrachten Mart de Kruif. Schrijf u hier in.\n\nMeer lezen (en luisteren)?\n\nMisdaad De podcast van de Europese politiedienst Europol gaat dit keer over de ontmanteling van het botnet Emotet.\n\nHet gesproken woord In het najaar is het speechtijd. Na de toespraak van bondskanselier Olaf Scholz in Praag over de Duitse visie op Europa, kwam de Franse president Emmanuel Macron met een voordracht richting de Franse ambassadeurs. Zit daar licht tussen? Hier is een analyse van het Institut Montaigne.\n\nCartoonprijs De Cubaanse tekenaar Carlos David Fuentes heeft de derde editie van de European Cartoon Award gewonnen met een tekening van Vladimir Poetin. De cartoon verscheen op de Franse site Courrier International.\n\nAfkicken Wat zijn andere bronnen als de EU gas uit Rusland volledig vaarwel zegt? Kijk eens naar de EastMed-gasvelden bij Cyprus, merkte bestuursvoorzitter Guido Brusco van het Italiaanse energieconcern ENI recent op.\n\nMeer meer meer De Bundesbank vindt de renteverhoging afgelopen donderdag door de ECB nog lang niet genoeg.\n\nMeer meer meer II Duitsland moet veel meer wapens naar Oekraïne sturen, stelt de Süddeutsche Zeitung in een commentaar, gepubliceerd na de recente Oekraïense terreinwinst. Polen oefent om dezelfde reden zware kritiek uit op Berlijn.\n\nEuropamania wordt geschreven door Han Dirk Hekking.Volg ook de FD-Brusselaars Ria Cats en Mathijs Schiffers. Heb je opmerkingen of nieuws? Laat het weten via feedback@fd.nl."
}