{
    "League D: Letland eindigt op 1, Liechtenstein hoopte heel lang op 1e puntje": "Liechtenstein leek voor het eerst sinds 8 september 2021 - destijds 1-1 tegen Armenië gelijk te spelen. In de slotfase kreeg het alsnog 2 doelpunten om de oren tegen Moldavië: 2-0. In diezelfde poule (League D, Groep 1) speelde Letland gelijk tegen Andorra met 1-1.\n\nDaardoor eindigt Letland op de 1e plek in die groep met 13 punten uit 6 wedstrijden. Letland promoveert door de 1e plek naar League C. Moldavië eindigt met 11 punten op de 2e plek. Liechtenstein pakte dus 1 puntje, Andorra eindigt op 8.",
    "Letland wil geen Russen opvangen die mobilisatie ontlopen": "Russen die de afgekondigde mobilisatie willen ontlopen door naar het buitenland te gaan, zijn in elk geval niet welkom in Letland. De Letse minister van Buitenlandse Zaken zegt ze niet op te willen vangen.\n\nDe Baltische staten Estland, Letland en Litouwen laten al bijna geen Russische burgers meer toe. Toeristen en zakenlieden komen die landen niet meer binnen. Voor Russen die de oorlog in Oekraïne willen ontlopen, wordt door Letland dus geen uitzondering gemaakt. Ook Finland denkt erover de regels voor reizigers uit Rusland nog verder aan te scherpen. Litouwen heeft de paraatheid van het leger verhoogd bij de grens met Rusland.\n\nBij de gedeeltelijke mobilisatie, die president Vladimir Poetin woensdagochtend afkondigde, worden 300.000 reservisten opgeroepen. De Doema, het Russische parlement, verhoogde dinsdag al de straffen voor mensen die niet komen opdagen tijdens een mobilisatie.\n\nVolgens de onafhankelijke Russische krant The Moscow Times is aan de ticketprijzen van vliegreizen al te zien dat mensen het land proberen te verlaten. Na de toespraak van Poetin zijn de prijzen van vluchten uit Moskou flink gestegen. De tickets naar onder meer de Armeense hoofdstad Jerevan en het Turkse Istanbul zijn vele malen duurder geworden.",
    "Aanbiedingsbrief voorlopige beoordeling betaalverzoek RRF Letland": "Minister Kaag (Financiën) stuurt de voorlopige beoordeling door de Europese Commissie van het betaalverzoek van Letland voor de herstel- en veerkrachtfaciliteit (Recovery and Resilience Facility, RRF) naar de Tweede Kamer.",
    "Neergestorte privéjet vloog mogelijk uren stuurloos van Spanje naar Letland": "Het toestel vertrok vanuit de luchthaven van Jerez, de Spaanse internationale luchthaven in Andalusië. Bestemming: Keulen. Daar landde het toestel nooit. Boven Parijs en Keulen draaide het zelfs twee keer om, om vervolgens in een rechte lijn door te vliegen richting de Baltische Zee.\n\nNAVO-piloten zagen niemand zitten\n\nOmdat niemand reageerde in het vliegtuigje op meerdere oproepen van verschillende luchtverkeersleiders, werden NAVO-gevechtsvliegtuigen gealarmeerd. Tot hun schrik zagen zij niemand in de cockpit zitten.\n\nDaarna verdween de privéjet van de radar. De Zweedse reddingsdienst liet niet veel later weten dat het vliegtuigje was neergestort voor de kust van Letland.",
    "Letland, mode, ontwerp, natuur en cultuur: Ontdek nieuw talent": "Maak kennis met ontwerper Aline Skarule\n\nWellicht vraag je je af wie er achter dit merk zit. Een van die mensen ben ik, Aline. Ik ben een ontwerper. En omdat het merk nog in de opstartfase zit doe ik veel meer dan ontwerpen waardoor ik ook verantwoordelijk ben voor alle ‘brand awareness’. Kortgeleden ben ik 29 jaar geworden en ik voel mij beter dan ooit. Dat is omdat ik mij goed realiseer hoeveel ik heb bereikt en wat ik allemaal nog kan doen. Dit is het begin van een nieuw en mooi avontuur.\n\nDe reden dat ik ben begonnen in de mode komt door mijn kindertijd. Toen ik klein was woonde ik met mijn ouders op het platteland. Het was een vriendelijke Letse omgeving buitenaf. We hadden niet veel buren en elk moment dat ik vrij had ging ik tekenen. Vanwege het feit dat ik geen mogelijkheden had om mode magazines te lezen of tv te kijken kwam mijn inspiratie van binnen uit. Alles kwam uit mijn hart. Mijn omgeving bestond uit de mooie Letse natuur, fijne geuren, natuurlijke geluiden en kleuren welke ik in mijn tekeningen verwerkte.\n\nWetenswaardigheden uit Letland\n\nLetland is niet alleen bekend om haar schitterende natuur maar ook om volksmuziek en dans. Concerten en festivals zijn heel populair. Het meest populaire muziek evenement is het Letse zing en dans festival waar de beste volksdansers, koren en muzikanten uit alle landen samen komen. Een zeer belangrijke traditie in Letland is het midzomerfestival. Mensen verzamelen dan op het platteland en besteden de hele avond en nacht aan zingen en dansen. Ze eren de natuur door over vuren heen te springen op de avond van midzomer. Letse vrouwen zijn de langste vrouwen ter wereld. Een gemiddelde dame is 170 cm groot. Samen met Nederlandse mannen, die de langste mannen ter wereld zijn, een prima combinatie.\n\nDe hoofdstad is Riga. Een metropool in Europa met een heel relaxte vibe. Letland heeft het snelste internet ontvangst in Europe en veel mensen werken vanaf een leuk café of terras met een kopje koffie en een broodje. We werken veel maar we houden ook heel erg van feesten. Goede muziek, leuke mensen en een koud drankje op een zomerse avond in de stijlvolle kroegjes en restaurants in het centrum van Riga zijn de momenten die we belangrijk vinden.\n\nMoeilijkheden van een start van een modemerk\n\nHet starten van iets nieuws is sowieso al lastig, maar in Letland helemaal. Je wilt iets bijzonders creëren maar dat is best ingewikkeld en moeilijk. Zeker ook omdat je de druk voelt van de buitenwereld. In Letland wonen twee miljoen mensen waarvan de meeste in Riga wonen. Het leven is er best duur en daardoor is het ook moeilijk om risico’s te nemen, je idee te financieren en bekendheid te krijgen. Je moet dus duidelijk laten zien dat je de beste bent in het geven van goede kwaliteit. In Letland mag men zich graag negatief uitlaten als je je kop boven het maaiveld uitsteekt. Die kritieken zijn ook lastig te ontvangen als startende ontwerper.\n\nWaar kwam mijn inspiratie vandaan ?\n\nOndanks de moeilijkheden is Letland altijd wel mijn thuis geweest en geeft het mij innerlijke rust. De prachtige natuur heeft mij altijd hier gehouden. Toch wil ik ook veel van de wereld zien en op een van mijn reizen door Spanje gaf dit mij zoveel onverwachte inspiratie dat dat zeer belangrijk is geweest voor mijn collectie en de naam van het merk.\n\nAlīne Skarule design, eigendom van het merk.\n\nOntwerpen van een collectie en de keuze voor de stoffen (product, materiaal, ontwerp, look & feel, techniek en kleurgebruik)\n\nEen maand lang reizend langs de kust van Spanje in kleine smalle stadjes was een fantastische mogelijkheid om inspiratie te krijgen voor mijn eerste collectie. Gevoelens en dingen die ik heb beleeft tijdens het reizen hebben hiervoor gezorgd zoals Spanjes prachtige natuur, groene velden, versheid, mistige ochtend in de bergen, rotsformaties en het steeds ontmoeten van interessante mensen. Toen ik terugkwam van deze reis was ik er klaar voor om al mijn gevoelens samen te vatten in nieuwe ontwerpen. Toen ik ben gestart met het werken aan de collectie wist ik van tevoren als dat de meeste ontwerpen van denim gemaakt zouden worden. Het moeilijke was dat ik nog nooit eerder onbewerkte denim had gekocht in grote hoeveelheden. Om het materiaal zacht en bruikbaar te maken heb ik het meerdere keren moeten laten bewerken, wassen en laten testen. Dit heeft enorm veel tijd gekost tot het moment dat ik in de buurt kwam van wat ik graag wilde. De reden dat ik graag met denim werk is dat ik heel vertrouwd ben met het materiaal. Het is fijn dat het een dikke stof betreft, dat je er lekker mee kunt experimenteren en je er heel prachtige interessante effecten in kunt maken en verwerken.\n\nIn sommige ontwerpen zijn ook prachtige oogverblindende borduurwerkjes verwerkt. Dit geeft de ontwerpen een speelse en kleurrijke uitstraling. Op reis heb ik veel foto’s gemaakt van verschillende details die ik tegenkwam en een aantal daarvan zijn dus uiteindelijk verwerkt als basis voor het borduurwerk. In het begin heb ik de foto’s verwerkt in een sketch en daarna omgezet in een digitale tekening. De overige zichtbare details in de ontwerpen, zoals franjes, decoratieve draden, lintjes en de keuze van de kleuren kwamen natuurlijk in mij op als onderdeel van het proces om een uniform geheel te creëren van de collectie. Het gebruik van verbeelding, herinneringen, ervaringen en meegemaakte emoties hebben er voor gezorgd dat mijn eerste collectie in productie en verkoop is gebracht.\n\nConclusie\n\nHet is mij wel duidelijk geworden dat wanneer je start met een idee het eindresultaat iets compleet anders gaat worden. Er zijn momenten dat je totaal onzeker bent over alles. Meestal veroorzaakt door moeilijkheden in het traject. Je kunt dus niet alleen uitgaan van een plan A. Je moet echter gefocust blijven bij iedere stap zodat er uiteindelijk geen fout antwoord of fout businessplan is. Alles is onderdeel van een groter proces waarbij veranderingen onvermijdbaar zijn.",
    "Moldavië klopt Letland en houdt zicht op promotie": "Door een 1-2 zege in Letland nadert Moldavië de tegenstander tot op twee punten en kan nog steeds promoveren in de Nations League",
    "Letland gaat legerdienst weer invoeren": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Factcheck: nee, Russen worden niet verplicht achteraan te zitten in Letse bussen": "Deze factcheck is uitgevoerd op basis van de beschikbare informatie op de datum van publicatie. Lees hier meer over hoe we werken.\n\nOnline circuleert een foto van een Lets-Russische sticker die zou aangebracht zijn in Letse bussen. Daarop staat te lezen dat Russischsprekenden achteraan in de bus moeten gaan zitten. De foto is echt, maar de sticker is niet door de Letse openbaarvervoermaatschappij aangebracht.\n\nOp 18 september wordt in het Nederlandse Telegramkanaal Berichten uit Donbass, dat 3000 leden telt, een afbeelding van een sticker gepost (hier gearchiveerd). De foto zou in een bus in Letland zijn genomen.\n\nScreenshot Telegram\n\n‘Rassendiscriminatie is gelegaliseerd. Letland, in de bus. “De zitplaatsen voor de Russischsprekende mensen zijn alleen achteraan in de bus.’ De foto wordt ook nog gepost in een ander Nederlandstalig Telegramkanaal en op Facebook (hier en hier gearchiveerd).\n\nHet Telegrambericht linkt naar een tweet van de Russische politieke commentator Maria Dubovikova, die de afbeelding dezelfde dag op haar Twitter postte (hier gearchiveerd).\n\nLatvia. A bus. \"Seats for the Russian-speaking people are in the back of the bus only.\" pic.twitter.com/cLq9S2vxpb — Maria Dubovikova (@politblogme) September 18, 2022\n\nKlik hier om dit alsnog toe te laten Hier staat ingevoegde content die informatie op uw apparaat wil opslaan en/of openen. U heeft hiervoor geen toestemming gegeven.\n\nVerhouding Rusland-Letland\n\nTot hun onafhankelijkheid in 1991 maakte Letland deel uit van de Sovjet-Unie. Daardoor heeft het land een historische band met grote buur Rusland. Vijfendertig procent van de Letse bevolking spreekt bovendien Russisch, het hoogste percentage in Europa. Maar op politiek vlak varen beiden landen een andere koers. Letland maakt sinds 2004 deel uit van de Europese Unie. Op 24 februari, de dag van de Russische invasie in Oekraïne, veroordeelden de Letse president Egils Levits en de Letse eerste minister Krišjānis Kariņš het Russische manoeuvre. Andere Letse politici volgden hun voorbeeld.\n\nI condemn the full-scale invasion that President Putin has launched on Ukraine. A firm reaction from the international community must follow. NATO will defend itself and its values. We #StandWithUkraine. — Egils Levits (@valstsgriba) February 24, 2022\n\nKlik hier om dit alsnog toe te laten Hier staat ingevoegde content die informatie op uw apparaat wil opslaan en/of openen. U heeft hiervoor geen toestemming gegeven.\n\nThe Russian military aggression against Ukraine’s sovereignty, people and democracy is totally unacceptable. It is Putin’s responsibility to end it immediately. Latvia is closely working with the EU and NATO partners. We call for NATO Art4 consultations. — Krišjānis Kariņš (@krisjaniskarins) February 24, 2022\n\nKlik hier om dit alsnog toe te laten Hier staat ingevoegde content die informatie op uw apparaat wil opslaan en/of openen. U heeft hiervoor geen toestemming gegeven.\n\nUit een enquête afgenomen in juli 2022 door het Letse databureau SKDS bleek dat amper 20 procent van de Letten een positief beeld heeft over Rusland. In 2010 was dat nog 64 procent.\n\nKrievija Latvijā saprotamu iemeslu dēļ vairs nav pārāk ieredzēta. Šogad jūlijā tikai 20% atzina, ka tiem par Krieviju ir pozitīvs viedoklis. Pagājušā gada vasarā tādi bija gandrīz puse, bet pirms ~10 gadiem (2010. un 2011.) gandrīz divas trešdaļas pie mums simpatizēja Krievijai. pic.twitter.com/wStub3CkFb — Arnis Kaktiņš (@ArnisKaktins) September 19, 2022\n\nKlik hier om dit alsnog toe te laten Hier staat ingevoegde content die informatie op uw apparaat wil opslaan en/of openen. U heeft hiervoor geen toestemming gegeven.\n\nOp 21 september verklaarde de Letse overheid dat Russen die vluchten uit angst voor mobilisatie niet welkom zijn in het land. De verklaring kwam na de speech van de Russische president Vladimir Poetin op 21 september, waarin hij verklaarde dat Rusland zou overgaan naar een partiële mobilisatie en 300.000 extra manschappen naar het Oekraïense front zal sturen.\n\nGaat het om een officiële sticker?\n\nWe vertalen de afbeelding met Google Lens.\n\nScreenshot Google Lens\n\nVertaald gaat de tekst als volgt: ‘Beste passagiers! Zitplaatsen voor Russischsprekenden alleen achteraan in de bus. Aandacht! Stoelen voor Russischsprekenden zijn alleen achteraan in de bus!’ De bovenste twee zinnen zijn in het Lets geschreven, de twee onderste in het Russisch.\n\nIn de hoofdstad Riga wordt het openbaar vervoer uitgebaat door overheidsbedrijf Rīgas satiksme. We gaan naar de Twitteraccount van het bedrijf en zoeken of er iets vermeld staat over de sticker. Ja, zo blijkt. In een reactie op een tweet van een Letse vrouw, gepost op zaterdag 17 september, maakt het bedrijf duidelijk dat het de stickers niet zelf heeft aangebracht.\n\nScreenshot Twitter\n\nIn de reactie lezen we dat ‘de boodschap zonder toestemming is geplaatst’. Het bedrijf stelt ook dat het zijn werknemers heeft gevraagd om de stickers weg te halen, en vraagt naar meer specifieke gegevens over de locatie van de stickers.\n\nScreenshot Twitter\n\nDe Georgische factcheckers van MythDetector factcheckten de foto ook en kwamen tot dezelfde conclusie. De foto werd op 17 en 18 september op Russische mediawebsites gepubliceerd en circuleerde eveneens op een Russisch Telegramkanaal. Daar werd de afbeelding 50.500 keer gezien (hier gearchiveerd).\n\nScreenshot Telegram\n\nDe Baltische factcheckers van Re:Baltica namen contact op met de persverantwoordelijke van Rīgas satiksme Baiba Bartasevica – Feldmane. Zij verklaarde dat ‘op zaterdagavond, toen onze voertuigen de parken en depots zijn binnengereden, onze medewerkers het interieur van de voertuigen hebben gecontroleerd, maar geen stickers hebben teruggevonden.’\n\nDaarnaast merkt MythDetector op dat Rīgas satiksme elektronische aankondigingsborden gebruikt en dat er een spellingsfout in het Letse deel van de stickertekst staat.\n\nConclusie Online circuleert een afbeelding van een Lets-Russische sticker die zou aangebracht zijn in Letse bussen. Daarop staat te lezen dat Russischsprekenden achteraan in de bus moeten gaan zitten. De sticker is echt, maar is niet door de Letse openbaarvervoermaatschappij aangebracht. We beoordelen de bewering dat Russischsprekenden in Letland achteraan in de bus moeten zitten dan ook als onwaar.",
    "Deel EU-landen zit met deserterende Russen in de maag": "REUTERS\n\nNOS Nieuws • zaterdag, 14:20 • Aangepast zaterdag, 17:53 Deel EU-landen zit met deserterende Russen in de maag\n\nTerwijl er al rijen staan aan de Russische grenzen, denken sommige EU-lidstaten nog na over de vraag of ze wel asiel willen verlenen aan Russen die onder de gedeeltelijke mobilisatie uit proberen te komen. Er zijn grote verschillen in opvatting tussen Oost-, Midden- en West-Europese lidstaten.\n\nRussische mannen die niet willen vechten en in Nederland aankloppen, worden \"zeker niet\" teruggestuurd, zei staatssecretaris Van der Burg gisteren. \"Want dan weten we in ieder geval dat ze daar vervolgd zullen worden.\" Deserteurs kunnen een asielaanvraag indienen en zolang die wordt beoordeeld, mogen ze blijven. Of ze ook asiel krijgen, wordt per geval bekeken.\n\nHet is de lijn die Duitsland ook volgt. Russische deserteurs die bedreigd worden, krijgen bescherming in Duitsland. De minister van Binnenlandse Zaken was er eerder deze week al duidelijk over in een interview. EU-president Charles Michel zegt in een interview met Politico dat EU-lidstaten \"openheid zouden moeten tonen tegenover degenen die zich niet geïnstrumentaliseerd willen worden door het Kremlin\".\n\n'Blijven om te vechten'\n\nIn de Baltische staten is een andere houding te zien. Estland, Letland en Litouwen sluiten de rijen en laten Russische mannen geen asiel aanvragen.\n\nDe Litouwse minister van Buitenlandse Zaken verwoordt het zo:\n\n\"Russen moeten in Rusland blijven om te vechten, tegen Poetin.\" Geen onlogische gedachte, schrijft het Slowaakse dagblad Dennik N in een commentaar. \"De voormalige Sovjetrepublieken hebben te veel eigen ervaring met het Russisch imperialisme en zijn afgezanten.\"\n\nBovendien, stelt de krant, als de mannen die nu vluchten echt tegenstanders van het Poetin-regime zijn, dan hadden ze al veel eerder weg kunnen gaan.\n\nIn Warschau wordt er - in het openbaar - minder fel gesproken over de Russische deserteurs, maar ook Polen zit ermee in de maag. Een Poolse diplomaat zegt tegen nieuwssite EUobserver op persoonlijke titel dat Russen maar naar Frankrijk of Italië moeten vluchten. \"De Baltische staten en Polen hoeven dit niet op te lossen.\"\n\nAan de Finse grens zijn de gevolgen nu al zichtbaar. Sinds de aankondiging van de gedeeltelijke mobilisatie staan er voor de grens lange rijen met Russen. Finland werkt aan regels om de instroom van Russen flink te beperken, zegt de minister van Buitenlandse Zaken zaterdag. Uitzonderingen zijn er voor studie-, werk- en familiebezoek. Over deserteurs zegt de minister niets. Finland ziet graag dat er regels komen die voor de hele EU gelden.\n\nKysia Hekster, correspondent Europese Unie: \"Voor de EU is het lastig dat er zo verschillend gedacht wordt, het zal lastig zijn alle EU-landen op één lijn te krijgen. De discussie is niet nieuw: enkele weken geleden ging die over het geven van toeristenvisa aan Russen. De Baltische landen, Tsjechië, Finland en Polen zijn inmiddels helemaal gestopt met het uitgeven van die visa. Zij stonden toen tegenover veel andere landen, die niet zo radicaal wilden stoppen. Diezelfde verdeeldheid zie je nu weer. Komende tijd zullen ze proberen een gezamenlijk standpunt in te nemen.\"\n\nOf het de Baltische staten lukt om de harde lijn vast te houden en Russen buiten te houden is nog zeer de vraag, want dat is in strijd met regels van de EU zelf. \"Het is absoluut verboden\", zegt Tineke Strik, Europarlementariër en hoogleraar burgerschap en migratierecht aan de Radboud Universiteit.\n\nStrik: \"Hen categorisch buiten de deur houden is onrechtmatig. Het is duidelijk dat zij ernstig worden gestraft als ze worden teruggestuurd. En ze vluchten om niet te hoeven vechten in een oorlog die wij zelf veroordelen.\"",
    "Overzicht Conference League: Twente-beul Fiorentina speelt gelijk tegen club uit Letland": "De Conference League is weer begonnen! Om 21:00 trappen AZ en Feyenoord af, maar in alle groepen werden ook al wedstrijden gespeeld om 18:45. Zo speelde Fiorentina, die FC Twente uitschakelde, gelijk tegen een ploeg uit Letland. Is er 1 pot voorlopig nog bezig wegens rellen én won Anderlecht zijn 1e wedstrijd wel.\n\nOnze zuiderburen hadden daar wel een penalty voor nodig. In de 81e minuut wist Fabio Silva die te benutten. Het Turkse Basaksehir verpulverde het Schotse Hearts dat in eigen huis echt niks te vertellen had.De verrassing op de vroege avond was toch wel het gelijkspel van Fiorentina tegen het kleine Rigas Futbola Skola. Een clubje uit Letland. Fiorentina had 70% balbezit en wel 20 kansen op doel, waarvan er 9 op doel waren. Uiteindelijk resulteerde dat maar in 1 doelpunt die pas viel in de 2e helft. Maar van die voorsprong konden de Italianen maar eventjes genieten: 20 minuten later stond er alweer 1-1 op het bord. Andrej Ilic scoorde voor de club uit Letland.Villarreal had kwam al erg vroeg op achterstand. In de 2e minuut wist Michal Skoral voor Lech Poznan te scoren. Vlak voor rust besloot de Spaanse club eventjes het gas open te gooien: binnen 8 minuten scoorden ze 3 doelpunten. In het kwartier na rust kwamen de Polen weer op gelijke hoogte. Het was een doelpunt in de 89e minuut van Francis Coquelin dat alsnog de winst verzekerde voor Villarreal.Er was 1 wedstrijd die later afgelopen was: de wedstrijd tussen OGC Nice en 1. FC Köln was later begonnen omdat er rellen in het stadion waren.Groep A:Fiorentina - RFS 1-1Hearts - Basaksehir 0-4Groep B:Anderlecht - Silkeborg 1-0Groep C: Austria Wien - Hapoel Beer Sheva 0-0Villarreal - Lech Poznan 4-3Groep D:Slovacko - Partizan Beograd 3-3OGC Nice - FC Cologne 1-1Groep G:Ballkani - CFR Cluj 1-1",
    "Het omstreden Sovjeterfgoed in Baltische staten moet toeristen trekken": "De oorlog in Oekraïne maakt in Letland en Estland niet alleen een einde aan de tolerantie voor Sovjetmonumenten, maar geeft ook een nieuwe betekenis aan het alom aanwezige militair erfgoed uit de Sovjetperiode.\n\nDe witte duif lijkt wat verbaasd om zich heen te kijken. Het opgezette beestje staat in een lage, rechthoekige vitrine in de zaal voor moderne kunst in het Nationaal Kunstmuseum in de Letse hoofdstad Riga. Pas van dichtbij valt op dat het dier twee koppen heeft, met de pootjes verzonken in het spiegelend zwarte oppervlak van een laagje olie.\n\nDe Letse kunstenaar Andris Breže transformeerde het ook in de Sovjet-Unie veelvuldig gebruikte symbool van de vredesduif tot de tweekoppige adelaar uit het wapen van het Russische Rijk. Hij maakte de installatie naar aanleiding van de Russische annexatie van de Krim in 2014. Datzelfde jaar toonde het Nationaal Kunstmuseum het werk op een expositie ter gelegenheid van de honderdste herdenking van het begin van de Eerste Wereldoorlog in 1914.\n\nVanwege de Russische inval in Oekraïne is Inzicht in het kweken van vogels (Vredesduif) opnieuw te zien, als ‘krachtig beeld van de nare en perverse imperialistische ambities van Rusland’, aldus het bijschrift. Volgens het museum zag de kunstenaar acht jaar geleden al scherp wat de rest van de wereld pas duidelijk werd op 24 februari van dit jaar.\n\nDie tweekoppige duif drukt een gevoel uit dat deze dagen veel te horen is in Letland en Estland: Rusland is niet te vertrouwen en zal nooit veranderen. Beide landen hebben hun eigen geschiedenis met het machtige buurland. Tot tweemaal toe leefden de bewoners onder het juk van bezetting door de Sovjet-Unie: eerst kort aan het begin van de Tweede Wereldoorlog en vervolgens – na een Duitse overheersing – onafgebroken van 1944 tot 1991.\n\nOveral sporen\n\nDie halve eeuw Sovjetbezetting heeft in beide landen overal sporen nagelaten. De meest westelijke Sovjetrepublieken vormden tijdens de Koude Oorlog een van de meest zwaar gemilitariseerde zones ter wereld. Diep verborgen in naaldbossen liggen verlaten bouwwerken van afluisterstations en bases voor de lancering van kernraketten, achter de eindeloze zandstranden zijn resten te vinden van zware geschutsbatterijen en kustwachtposten.\n\nVoor deze militaire relicten is de afgelopen jaren meer belangstelling gekomen. Met geld uit een Europees fonds voor plattelandsontwikkeling werken Letland en Estland samen in het Military Heritage Tourism project, met als doel meer toeristen te trekken met de resten van hun militaire geschiedenis. Beide landen hebben locaties opgeknapt en opengesteld voor publiek, zodat bezoekers kennis kunnen nemen van de wijze waarop Estland en Letland hun onafhankelijkheid verkregen na de Eerste Wereldoorlog en wisten te herstellen in 1991. De Military Heritage-reisgids presenteert twaalf routes en 173 musea, objecten en monumenten uit de periode 1914-1991.\n\nHet laatste deel van het monument voor de bevrijding van Letland van de Duitse bezetting, door Rusland, op anderhalve kilometer van de historische binnenstad van Riga. Beeld ANP / EPA\n\nDe oorlog in Oekraïne werpt een nieuw licht op de erfenis die herinnert aan het Sovjetleger. Een tour langs dit militair erfgoed laat niet alleen zien hoe complex de recente geschiedenis van Estland en Letland is, maar vooral ook hoe geworsteld wordt met de betekenis van deze resten.\n\nEdgars Razinskis zoekt met een kaartje op zijn telefoon zijn weg langs de resten van een Russische kustbatterij in de bossen van het schiereiland Mangaļsala, ten noorden van Riga. Hij herinnert zich nog de posters aan de muur in de eerste klas van de lagere school in 1990, hoe je een AK47 in elkaar moest zetten en hoe je thuis zeep kon maken, van de resten van je hond. Nadat zijn reisbureautje door corona failliet ging, werkt hij nu voor de Regio Riga, een van de partners in het Military Heritage Tourism project.\n\nDe met graffiti bedekte geschutsstellingen vormen het belangrijkste verdedigingswerk van Riga. Het diende als verdediging van de monding van de Daugava, zo’n vijftien kilometer stroomafwaarts van de Letse hoofdstad. De bouw begon aan het eind van de negentiende eeuw tijdens het Russische Rijk, waarna het is uitgebreid en aangepast door achtereenvolgens het Letse, Duitse en Sovjetleger.\n\nDe resten worden niet gezien als cultureel erfgoed. “Misschien heeft het geen architectonische waarde”, zegt Razinskis, “maar wel een maatschappelijke.” Doelend op de laatste fase van Sovjetbezetting: “Dit maakte voor vijftig, zestig jaar deel uit van mensen hun leven.”\n\nWreedheid naar burgers\n\nNaar aanleiding van de oorlog in Oekraïne leidde Razinskis een discussie over de vraag of het verhaal over deze Sovjetresten nu moest worden aangepast. Juist niet, oordeelden geraadpleegde historici. “Het verhaal over de Russische strategie is niet veranderd sinds het begin van de twintigste eeuw”, verwoordt Razinskis hun stelling. Met de wreedheid naar burgers als een vast onderdeel daarvan. Mensen zouden overtuigd moeten worden van het imperialistische karakter van de Russen.\n\nSovjetmonument aan rotonde in Kärdla op het eiland Hiiumaa in Estland. Beeld Ruurd Kok\n\nOm die expansiedrift te illustreren vertelt Razinskis – getrouwd met een Russische vrouw – hoe hij een Russische inwoner van Riga onlangs in een winkel hoorde zeggen ‘Letland bestaat niet, het is een verzinsel.’ Die radicalisering van de Russische minderheid – ongeveer een kwart van de Letse bevolking – blijkt ook uit het gebruik van de term Gayrope voor het in Russische ogen verdorven Europa, dat in de greep zou zijn van homopropaganda. Razinskis: “Met zo’n buurland moeten we onze samenleving elke dag laten zien wie ze zijn.” Terwijl hij als reisagent geen interesse had voor het militair erfgoed, ziet hij het nu als een belangrijk middel om te vertellen ‘over ons verleden en over ons lijden.’\n\nGeen wonder dat hij het Russische overwinningsmonument het meest pijnlijke object in Letland noemt. De met gouden sterren bekroonde ranke zuilen staan op anderhalve kilometer van de historische binnenstad van Riga, aan de overkant van de Daugava. Het gedenkteken staat er nog vanwege een bij het vertrek van het Sovjetleger gemaakte afspraak dat de monumenten behouden moesten blijven. De hier jaarlijkse gehouden herdenking van de overwinning op nazi-Duitsland op 9 mei is dit jaar door de autoriteiten verboden.\n\nTerwijl in Riga de politie het voor publiek afgesloten Sovjetmonument bewaakt, is in buurland Estland een Russische T-34 tank van zijn voetstuk getild. In Narva, de derde stad van het land, werden op dezelfde dag nog zes monumenten ontmanteld. Het verwijderen van Sovjetmonumenten ligt gevoelig in een land met een grote Russische minderheid (23,6 procent eind 2021). In grensstad Narva heeft 39,9 procent van de inwoners de Russische nationaliteit en ligt het aantal Russischtaligen zelfs op 95,7 procent.\n\nNadat de gemeenteraad van Narva eerder had besloten tot verwijdering van het monument, wist de raad op maandag 15 augustus niet tot een besluit te komen over het goede moment en de bestemming van de tank. Twee raadsleden stapten op vanwege de besluiteloosheid. De gemeente liet de keuze aan de regering, die de volgende ochtend al voortvarend te werk ging. Nadat de straten waren afgesloten, werd het gevaarte weggetakeld. Behalve de tank is ook de sokkel volledig verwijderd. Op de geëgaliseerde, lege plek kwamen Russischtaligen rode bloemen neerleggen en kaarsen branden, met berichten als ‘we missen onze tank’.\n\nExemplaar van triplex\n\nAin Tähiste had de T-34 graag willen hebben. De jurist is oprichter en directeur van het Militair Museum op het eiland Hiiumaa, het op een na grootste eiland van Estland, op een uur en kwartier varen van het vasteland. Bij de afslag naar het museum staat nu een exemplaar van triplex, gemaakt voor een oorlogsfilm. De stichting achter het in 2007 geopende museum is een van de 24 partners van het Military Heritage Tourism project.\n\nDe tank uit Narva is overgebracht naar het oorlogsmuseum bij de Estse hoofdstad Tallinn. De boze reactie vanuit het Kremlin ziet Tähiste als iets positiefs. “Het betekent dat we ergens voor staan.” Ook de onrust in 2007 na verplaatsing van de Bronzen Soldaat, het omstreden standbeeld van een Russische bevrijder in Tallinn, ziet hij als ‘een win-win-winsituatie’. Puntsgewijs somt hij op hoe de Russische reacties Estland toen wijzer hebben gemaakt: “Eén: de integratie van Russen is zinloos en een verspilling van tijd en energie; twee: we beseften hoe scherp Rusland kan zijn en drie: we overleefden de eerste Russische cyberaanval op Estland en ontwikkelden onze cyber security.”\n\nHet Hiiumaa Militair Museum is gevestigd in een barak van de grenswacht uit de jaren zestig; een oude controlepost uit de veerhaven dat dient als entreegebouwtje. Hiiumaa was jarenlang een afgesloten gebied vanwege de grensbewaking en kustverdediging. Het eiland ligt aan de zuidelijke ingang van de Finse Golf, die toegang biedt tot Sint-Petersburg. Op deze strategische plek verbleven in de jaren vijftig meer militairen dan burgers. Bewoners konden niet zomaar de zee op of zelfs maar naar de kust. Bezoekers van het vasteland hadden een speciale vergunning nodig om de overtocht te mogen maken.\n\nTähiste zet zich al jaren in voor de bescherming van cultureel erfgoed. In de Sovjettijd waren erfgoedverenigingen een van de weinige organisaties waarin burgers zich legaal konden verenigen. Hij was in 1987 een van de oprichters van de Estse Vereniging voor Behoud van Erfgoed en van eenzelfde vereniging op Hiiumaa. De clubs waren een vorm van verzet tegen de Sovjetregering met als doel de nationale cultuur van Estland te beschermen. Het was een opstap voor zijn politieke carrière; op 20 augustus 1991 stemde hij als parlementslid voor de onafhankelijkheid van Estland.\n\nOp weg naar zijn museum toont de museumdirecteur op zijn tablet de online kaart waarop hij het militair erfgoed van Hiiumaa heeft aangegeven: 237 objecten en nog eens 42 scheepswrakken in de zee rondom. Gekleurde pinnetjes markeren locaties uit zeven perioden, van de Eerste Wereldoorlog tot en met de Koude Oorlog en het herstel van de Republiek Estland. Bezoekers kunnen de locaties aanklikken voor meer informatie en direct ook de route ernaartoe plannen.\n\nEerder maakte hij kaarten voor vier andere regio’s in Estland. In opdracht van het ministerie van cultuur heeft hij ook onderzoek gedaan naar militaire objecten die mogelijk in aanmerking komen voor plaatsing op de lijst van beschermd erfgoed. Zijn advies betrof ruim dertig objecten voor heel Estland, waaronder raketbases, een militaire luchthaven en een onderzeebootbasis uit de Koude Oorlog.\n\n‘Een van de meeste trieste periodes uit ons bestaan’\n\nTähiste is duidelijk waarom die plekken beschermd zouden moeten worden: “Ze herinneren aan vijftig jaar van ons leven, een van de meest trieste periodes uit ons bestaan.” Van het vergeten van die dramatische geschiedenis wil hij niet weten. “Het grootste deel van de geschiedenis bestaat uit oorlog.”\n\nWorkers remove a Soviet T-34 tank installed as a monument in Narva, Estonia, Tuesday, Aug. 16, 2022. Estonia's government said Tuesday it has decided to remove a Soviet monument in a border town sitting in the Baltic country's Russian-speaking part, with the prime minister saying the reason for the dismantling is that it represents a risk for public order. (AP Photo/Sergei Stepanov) Beeld AP\n\nMet zijn advies is vooralsnog niets gebeurd. Dat enkele locaties op Hiiumaa wel zijn aangemerkt als beschermd erfgoed is puur toeval. Bij een uitbreiding van de monumentenlijst begin jaren negentig wisten twee geïnteresseerden enkele locaties voor te dragen, waaronder een door de Russen in 1941 gebouwde kustbatterij.\n\nOp het terrein van zijn museum, tussen de legervoertuigen onder de bomen, krijgt binnenkort ook een grote granieten soldatenkop een plek. Vanonder een helm kijkt de soldaat nu nog nors uit op een rotonde in de hoofdplaats Kärdla. Het monument is in 1970 opgericht ter ere van de verdedigers van Hiiumaa tijdens de Duitse invasie van oktober 1941. Voor de museumingang heeft Tähiste al een paar verplaatste monumenten verzameld. In dit monumentenpark komen straks ook de sobere gedenktekens die nu nog op verschillende plaatsen Russische massagraven markeren, met de woorden ‘Eeuwige roem aan de helden die zijn gevallen voor de vrijheid en onafhankelijkheid van ons vaderland’.\n\nNiet alleen deze grafmonumenten worden verwijderd. Er zijn ook plannen om Russische massagraven te schrappen van de lijst van beschermd erfgoed. Eenvoudig is dat niet, omdat in deze graven soms ook andere oorlogsslachtoffers liggen. Tähiste schat dat er in heel Estland zo’n 150 tot 200 massagraven zijn. De stoffelijke resten worden overgebracht naar andere begraafplaatsen. Het overbrengen van de resten is een veel te grote klus voor de paar specialisten van het Ests Oorlogsmuseum. Hij verwacht dat er op termijn voor wordt gekozen de graven te laten rusten en te markeren met een neutraal gedenkteken.\n\nDe online kaarten van Tähiste zijn binnenkort dus aan herziening toe. Anderhalve week na het wegtakelen van de tank in Narva, stort in Riga met een enorme plons het bevrijdingsmonument in de omringende vijver. De reisgids van Military Heritage Tourism hoeft niet te worden aangepast: daar waren de Sovjetmonumenten sowieso niet in opgenomen.\n\nZie voor meer informatie over locaties en routes: https://militaryheritagetourism.info/en, voor de kaart van Hiiumaa (in het Ests): https://mil.hiiumaa.ee/\n\nLees ook:\n\nDeze Litouwers vechten nu al terug tegen Poetin: ‘Ik wil mijn land en familie kunnen verdedigen’\n\nHumanitaire hulp is nodig, maar terugvechten ook. Als Poetin Oekraïne op de knieën krijgt, vrezen de Litouwers dat ze zelf ook het haasje zullen worden. Ze bereiden zich voor op de strijd, en ondersteunen Oekraïense strijders met militair materieel.",
    "Kylian Mbappé bezorgt Frankrijk met heerlijke goal weer blosje op de wangen, Orkun Kökcü promoveert": "Mede door een schitterende goal van Kylian Mbappé heeft Frankrijk in deze Nations League-campagne weer een blosje op de wangen gekregen. Les Blues, al kansloos voor de Final Four, wonnen met 2-0 van Oostenrijk. Ook Olivier Giroud scoorde.\n\nFrankrijk voorkwam in Parijs degradatie uit de A-league door in de andere wedstrijd uit groep 1 met 2-0 te winnen van Oostenrijk. De Franse ploeg domineerde de wedstrijd, maar wist pas in de tweede helft doelpunten te maken. De eerste kwam van vedette Kylian Mbappé, die een fraaie solo afrondde met een geplaatst schot.\n\nKort daarna kopte spits Olivier Giroud een voorzet van Antoine Griezmann in. Het was de 49e interlandgoal voor Giroud; hij is nog twee doelpunten verwijderd van de Franse topscorer aller tijden Thierry Henry (51 goals).\n\nChristian Eriksen\n\nKroatië won in dezelfde poule met 2-1 van Denemarken. De ploeg van bondscoach Zlatko Dalic nam met de zege in Zagreb de leiding over van de Denen in groep 1 van de A-league, de hoogste divisie. Kroatië heeft nu 10 punten uit vijf duels, Denemarken staat op 9 punten.\n\nVolledig scherm Luka Modric en Christian Eriksen. © ANP / EPA\n\nAlle doelpunten vielen in de tweede helft. Verdediger Borna Sosa opende kort na rust de score voor de thuisploeg door de bal uit een hoekschop van aanvoerder Luka Modric in het doel van de Deense keeper Kasper Schmeichel te werken. Christian Eriksen maakte in de 77e minuut de gelijkmaker (1-1) via een prachtig afstandsschot, maar 2 minuten later zorgde de net ingevallen Lovro Majer er 2-1 van.\n\nPromotie voor Kökcü en Turkije\n\nDe Turkse voetbalploeg heeft in de Nations League promotie afgedwongen naar de B-divisie. Met Feyenoord-aanvoerder Orkun Kökcü in de basis had Turkije aan een zwaarbevochten gelijkspel (3-3) tegen Luxemburg genoeg om zich te verzekeren van de eerste plaats in de groep. Luxemburg kwam in het stadion van Basaksehir in Istanbul drie keer op voorsprong, maar steeds kwam Turkije op gelijke hoogte.\n\n\n\nDe 3-3 viel in de 87ste minuut en kwam op naam van de voor Kökcü ingevallen Ismail Yüksek. Met Ferdi Kadioglu, Halil Dervisoglu en Enes Ünal stonden nog drie spelers in de basis bij Turkije met een verleden in de Eredivisie. Bij Luxemburg had linksback Mica Pinto van Sparta Rotterdam een basisplaats.\n\n\n\nTurkije had de voorgaande vier groepswedstrijden gewonnen en promoveert met dertien punten naar het tweede niveau van de Nations League. Luxemburg staat tweede met acht punten.\n\nVolledig scherm Orkun Kökcü (r). © ANP / EPA\n\nUitslagen en programma\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nStanden\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nStatistieken\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Dit zijn alle uitslagen in de Nations League van 22 september: Frankrijk van laatste plek af": "De wedstrijden van de donderdagavond in de Nations League zitten er op! Nederland deed wat het moest doen en won vrij gemakkelijk van Polen. België zette in dezelfde groep Wales aan de kant. Frankrijk heeft de reddingsboei aangegrepen en doet nog mee in groep 1 van divisie A.\n\nUitslagen Nations League 22 september\n\nLetland had promotie naar divisie C kunnen afdingen maar verslikte zich in Moldavië. Andorra zorgde er in dezelfde groep 1 in divisie D voor dat Liechtenstein na 5 duels nog altijd 0 punten op de teller heeft staan. In divisie C had Turkije zijn handen vol aan Luxemburg, het moest maar liefst 3 keer op gelijke hoogte komen. Dat was ook direct de eindstand en dat was genoeg voor Turkije om te promoveren naar divisie B.Polen -0-2België - Wales 2-1Kroatië - Denemarken 2-1Frankrijk - Oostenrijk 2-0Kazachstan - Belarus 2-1Slowakije - Azerbeidzjan 1-2Litouwen - Faeröer eilanden 1-1Turkije - Luxemburg 3-3Letland - Moldavië 1-2Liechtenstein - Andorra 0-2",
    "Baltische staten beperken grenstoegang voor Russen met Schengenvisum": "De Baltische staten - Estland, Letland en Litouwen - gaan de toegang tot hun land beperken voor Russen met een Schengenvisum. Dat maakte de Letse minister van Buitenlandse Zaken Edgar Rinkēvičs woensdag bekend, melden internationale persbureaus. Dit besluit kwam tot stand na een ontmoeting tussen de Scandinavische en Baltische ministers van Buitenlandse Zaken.\n\nVolgens Rinkēvičs is het aantal Russische burgers dat met een Schengenvisum naar Estland, Letland of Litouwen komt fors gestegen. Hij noemde dit een kwestie van „openbare veiligheid” maar ook een kwestie van „morele en politieke aard”.\n\nVoor diplomaten, vrachtwagenchauffeurs en Russische burgers die de grens oversteken voor familiebezoek of vanwege humanitaire redenen, gelden uitzonderingen. Rinkēvičs verwacht dat de maatregelen over tien dagen in werking treden.\n\nDit artikel maakt ook deel uit van ons liveblog: Europese Commissie wil nog eens 5 miljard vrijmaken voor Oekraïne",
    "Nieuwe speler Donar gaat voor prijzen na ‘moeilijkste tijd uit zijn leven’ in Rusland": "Wat betreft zijn nieuwe club is hij duidelijk over zijn doelen. ‘Ik ben hier niet alleen maar voor geld of een leuke tijd. Ik wil echt heel goed zijn in deze competitie en laten zien wat ik kan. Er telt maar één ding en dat is prijzen winnen. Ik speelde in de Letse, de Baltische en de Russische competitie. Overal waar ik was, telde maar één ding en dat was winnen. Ik heb vier medailles en ik wil een vijfde. We gaan winnen, dat zul je nog zien’, zo besluit Butjankovs vastberaden.",
    "Danny 'The Freeze' Noppert blijft koel en komt goed weg tegen Madars Razma": "Danny Noppert maakt nog steeds kans op zijn eerste Euro Tour-titel. De Fries kwam goed weg tegen Madars Razma uit Letland tijdens de 2e ronde van de Belgian Darts Open. Noppert won in de last leg decider met 6-5.\n\nNederlanders in tweede ronde Belgian Darts Open (European Tour 11)\n\nEen 83-finish zorgde voor de 1e Letse break van de wedstrijd: 1-2. Een mooie 132-finish voor de UK Open-winnaar vermaakte het Belgische publiek in Wieze (2-3). Dankzij sterke scoring gooide Noppie een 13- en 15-darter om 4-4 te maken.14 pijltjes waren genoeg om de 3e leg op rij te stelen van de Let: 5-4. De stugge Let hield er toch een last leg decider uit. In de slechtste leg van de wedstrijd (21 darts) knalde Noppert naar de overwinning. De Nederlander won met 6-5 en speelt zondag tegen Joe Cullen.Jelle Klaasen 2-6 Dave ChisnallDirk van Duijvenbode 6-5 Mervyn KingNiels Zonneveld 6-5 Peter WrightMichael van Gerwen 4-6 Kim HuybrechtsDanny Noppert 6-5 Madars Razma",
    "Rusland waarschuwt 'xenofobe' Baltische staten": "Rusland heeft dinsdag fors uitgehaald naar de Baltische buren. Moskou beschuldigde Estland, Letland en Litouwen ervan Russischtalige minderheden te vervolgen. 'De bijna fascistische campagnes zullen de al zwaar beschadigde relaties nog meer aantasten.'",
    "De Esten weten pas echt hoe duur het leven is geworden": "Van een Poetin in het nauw mogen we nog meer rare sprongen verwachten\n\nAleksandr Skorobogatov,Schrijver van de roman De wasbeer De Geus geboren in Wit-Rusland woont en werkt in België.",
    "Wolf en beer veroveren stormenderhand Europa, lidstaten willen actie": "Grote roofdieren als de wolf en beer veroveren stormenderhand Europa, steeds meer veeboeren worden daarvan het slachtoffer. Zeker zeventien lidstaten willen meer ruimte om de in principe beschermde dieren zo nodig af te schieten.\n\nLandbouwministers van de betrokken landen drongen daarop vanmorgen aan in een overleg met Eurocommissaris van Milieu Virginijus Sinkevicius. Slovenië, niet eens een heel groot land, herbergt ‘zeker’ duizend bruine beren, waarmee het de grootste ‘beerdichtheid’ ter wereld heeft, en 120 wolven. Frankrijk signaleert een toename van 20 à 30 procent van het aantal wolven, Oostenrijk een toename van het verlies aan vee van 230 procent. ,,Sommige boeren weigeren nog de bergen in te trekken of erger: stoppen hun bedrijf”, aldus de Oostenrijkse minister van Landbouw Norbert Totschnig. ,,Dat raakt het inkomen van hele regio’s.”\n\nDodelijke slachtoffers\n\nFinland, waar het aantal roofdieren ondanks bejaging is verdrievoudigd, en Letland klagen behalve over de wolf ook over de lynx en jakhals, Griekenland ook over het everzwijn en Denemarken over de zeehond, ‘die in de Baltische zee onze kwetsbare visbestanden steeds verder onder druk zet’.\n\nIn Roemenië, dat de helft van de Europese berenpopulatie herbergt, hebben beren zelfs al dodelijke slachtoffers gemaakt onder mensen. ,,Het begint dus behoorlijk uit de klauwen te lopen”, zo vatte de Tsjechische raadsvoorzitter Zdenek Nekula samen. Nederland, nog op zoek naar een nieuwe landbouwminister, kwam niet tussenbeide.\n\nQuote Sommige boeren weigeren nog de bergen in te trekken of erger: stoppen hun bedrijf Norbert Totschnig, Minister van Landbouw in Oostenrijk\n\nMakkelijker afschieten\n\nDe gedupeerde lidstaten willen de wolf en beer niet weg, maar wel hun aantallen zodanig omlaag dat iets van wat zij in jargon ‘co-existentie’ noemen mogelijk wordt. Concreet willen ze ‘grensoverschrijdende monitoring’, schadevergoedingen voor getroffen boeren uit andere potjes dan het landbouwfonds en meer ruimte om in probleemsituaties dieren af te schieten. De Commissie staat al zeker een jaar niet te springen om het succes van haar eigen beschermingsprogramma’s onderuit te halen.\n\nVolgens Sinkevicius zijn de beer en wolf al ‘de meest gemonitorde soorten’ die er zijn en moeten de lidstaten onderling maar meer samenwerken als ze die monitoring nog verder willen uitbreiden. Volgens hem kunnen ze bovendien, in ruil voor een strikte rapportageplicht elke twee jaar, probleemdieren ook nu al makkelijker afschieten.\n\nReageren kan onderaan dit artikel. Alleen reacties voorzien van een volledige naam worden geplaatst. We doen dat omdat we een debat willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.\n\nBekijk onze nieuwsvideo’s in onderstaande playlist:",
    "Gemeentes in Moskou en Sint-Petersburg eisen vertrek Poetin": "Afgevaardigden van zeventien districten in Moskou en Sint-Petersburg eisen dat de Russische president Vladimir Poetin aftreedt. Hiervoor tekenden ze een openbare verklaring. Dat meldt The Insider, een Russische nieuwssite die sinds juli verboden is in Rusland en sindsdien vanuit Letland werkt.\n\n\"Wij, de gemeentelijke afgevaardigden van Rusland, zijn van mening dat de acties van president Poetin de toekomst van Rusland en zijn burgers schaden. We eisen dat Vladimir Poetin wordt ontslagen uit de functie van president van de Russische Federatie\", stellen de lokale politici, die de districten vertegenwoordigen van enkele miljoenen Russen.\n\nDe verklaring werd gepubliceerd door een afgevaardigde uit Sint-Petersburg, Ksenia Torstrem. \"Het is door de onderdrukking moeilijk om je publiekelijk uit te spreken. Maar het is afgevaardigden nog niet verboden om een ​​mening te hebben\", zei Torstrem in een gesprek met The Insider. \"En het is ook niet verboden om voor het aftreden van de president te zijn. Hij is geen monarch en krijgt een salaris van onze belastingen.\"\n\nTorstrem en haar collega's benadrukken dat ze handelen in het belang van de mensen die ze vertegenwoordigen. \"We zien dat de mensen niet tevreden zijn\", zei Torstrem. \"En ons volk is de bron van de macht volgens de grondwet. Persoonlijk begrijp ik de motieven van de acties in Oekraïne van Vladimir Poetin niet.\"\n\nAfgevaardigden willen dat Russische regering Poetin beschuldigt van verraad\n\nDe afgevaardigden uit Moskou en Sint-Petersburg willen dat het Russische parlement, de Doema, Poetin beschuldigt van 'verraad' vanwege de oorlog in Oekraïne. Volgens de ondertekenaars van de verklaring vallen de acties van Poetin onder artikel 93 van de Russische grondwet. Dat artikel bepaalt dat een president uit zijn of haar ambt kan worden gezet als de Doema hem of haar schuldig acht aan verraad of andere ernstige misdrijven.\n\nDe Britse krant The Telegraph bericht dat de ondertekenaars van de verklaring inmiddels een boete hebben ontvangen. De hoogte van die boete is niet bekend.",
    "Blog Anna Noord: Citytrips": "Reisverhalen\n\nZeilen naar Riga en Gdansk\n\nredactie Zeilen• 19:43\n\n“Weten we dit zeker?” vraagt Wietze. Ik wrijf de slaap uit mijn ogen en draai me naar hem om. “Dat geloei klinkt niet echt aantrekkelijk hè?” Hij bromt, pakt de telefoon van de plank naast ons bed en bekijkt voor de zoveelste keer het weerkaartje. “Als we het doen, moet het vandaag”. Klopt. We liggen op het eiland Kihnu in Estland en willen graag naar Riga in Letland. Ruim 70 mijl, vrijwel pal zuid. Normaal staat de wind hier uit het zuidwesten en is het dus een hele moeizame toestand om daar te komen. Maar vandaag staat er een prachtige west/noordwestenwind die het in één keer bezeild maakt. Het vervelende is dat het erg véél wind is: zelfs in deze beschutte haven huilen de vlagen door het want. Windkracht 6 met uitschieters naar 8. We ontbijten, kijken het nog even aan en halen dan onze schouders op. “We hebben wel voor hetere vuren gestaan” zegt Wietze en begint de huik van het grootzeil te trekken. Een half uur later liggen we buiten te klotsen in de steile golven en gaat het tweede rif er ook maar vast in. Als we eenmaal de balans in de boot hebben en de windvaan goed is afgesteld, gaat het hárd en heerlijk. Net na middernacht tuffen we Andrejosta binnen: een kleine stadshaven in het centrum van Riga.\n\nZeilen in Letland\n\nAls je in de vaargids van Letland kijkt, zie je naast de verschillende jachthavens in Riga nog zeker tien havens waar je als bezoeker met een zeilboot prima kunt liggen. Los daarvan lijkt zeilen in Letland meer te leven dan we dachten: we zien veel zeiljachten met de rood/wit/rode vlag. “Het maakt me wel nieuwsgierig hoe dat nou zit hier” peinst Wietze. Gelukkig kunnen we al snel onze vragen afvuren op Leonids Loginovs, de voorzitter van de Letse zeilfederatie. Leonids is een imposante man met een ongelofelijk stoer levensverhaal. Als achtjarige ging hij voor het eerst naar zee met zijn oom; hij woonde toen in een klein dorp aan de kust. Op z’n vijftiende ging hij naar de zeevaartschool en werkte vervolgens bijna twee decennia als kapitein op een groot vissersschip op de Atlantische Oceaan. Letland zuchtte toen onder de Russische bezetting, maar dit werk bood hem de kans om wat van de wereld te zien. Daarna werd hij directeur van de Havenautoriteit van Riga: een enorme haven die een fors achterland bedient. Na zijn pensionering werd hij voor de zeilfederatie gevraagd.\n\nMet groot enthousiasme weet hij veel initiatieven én de benodigde financiering op gang te brengen.\n\n“Er zijn 20 clubs lid van de federatie” legt hij uit. “Maar er zijn er nog veel meer. Wij focussen op de clubs die activiteiten voor kinderen organiseren en ondersteunen hen daarbij. De kinderen hebben de toekomst”. De kaart van Letland komt op tafel: “Kijk” wijst hij “we hebben niet alleen de kust met de havenplaatsen die daar zijn. Zie je hoeveel grote meren we ook nog hebben? Daar wordt gezeild: veel windsurfen en met kleine open boten”. Buurland Estland heeft een grote voorsprong, omdat daar in de Russische tijd al veel geïnvesteerd is in infrastructuur voor zeilen voor de Olympische Spelen van 1980. In Letland is dat pas na de onafhankelijkheid in 1991 op gang gekomen. “Er zijn langzaam maar zeker steeds meer mensen die zeiljachten hebben en er worden ook al regelmatig wedstrijden gezeild; daarnaast is het populair om een boot te huren. Mensen zijn lid van clubs en sommige van die clubs hebben ook een jeugdprogramma. We hebben nu de financiering rond voor de aanschaf van een flink aantal Optimisten en Lasers, zodat kinderen niet meer in de rij hoeven te wachten op hun beurt om te zeilen. Elk kind dat geïnteresseerd is, moet kunnen zeilen. Ook wil ik het zeilen voor mensen met een beperking mogelijk maken” zegt hij resoluut. De Estse regering trekt volgens Leonids een miljoen euro per jaar uit voor de ontwikkeling van het zeilen; hij moet het in Letland jaarlijks met € 80.000 doen. Maar het slaat aan. Leonids: “Een mooi voorbeeld is het initiatief van twee zeilsters in Skulte. In mei vorig jaar begonnen ze met zeillessen voor vijf kinderen; in september waren er al 45 kinderen aan het varen. Daarom focussen we op de kinderen”.\n\nOnverwacht cadeau\n\nWe lopen Riga in en vergapen ons aan de prachtige oude stad. Oude gildehuizen, statige kerken, pleinen in alle soorten en maten. Net als Tallinn is Riga een hanzestad. Maar Riga is een veel grotere stad met een heel andere sfeer. Vlakbij de oude stad is een wijk die helemaal vol staat met panden die overdadig gedecoreerd zijn in de Jugendstil-stijl. Met open mond lopen we er rond. En weer terug naar de oude stad, waar we even uitblazen op een bankje. Bij stom toeval lopen we daar een Nederlands stel tegen het lijf. Karel en Rinus kennen Letland als hun broekzak en zijn bezig om zich er te vestigen. Ze zijn een welkome bron van informatie over het land. “Weet je wat, we nemen jullie wel een dagje mee voor een glimp van Letland buiten Riga” zegt Rinus. En zo zoeven we een dag later in hun auto door het glooiende landschap. We bezoeken natuurparken met geneeskrachtige bronnen en spa-hotels, kastelen en een chique badplaats die naast Riga aan de kust ligt. Wat een onverwacht cadeau. De klapper is een bezoekje aan Lido, een zelfbedieningsrestaurant waar je allerlei Letse specialiteiten kunt proeven. Lekker!\n\nWeer mazzel\n\n“Zie jij wat ik zie?” zeg ik tegen Wietze. Hij zit ook op z’n scherm te kijken en knikt. “We hebben weer mazzel: als we overmorgen op pad gaan, varen de we golf van Riga uit met de wind mee en dan draait hij naar het noorden zodat we ook de wind weer mee hebben op onze zuidelijke koers naar Gdansk”. Ik bijt op m’n lip, want dat betekent dat we leuke havenplaatsen als Ventspils over gaan slaan. Maar op dit stuk is het weer allesbepalend, dus we gaan de kleine 350 mijl naar Gdansk in één keer doen. “We doen gewoon citytrips met de boot” zegt Wietze met een grijns.\n\nEn het wordt een oversteek om in te lijsten. Prachtig zonnig weer, lopend windje, kabbelende deining. We zijn lekker druk met alle scheepvaart om ons heen: de paar kapen die we passeren zijn ook erg populair bij kolossale vrachtschepen en tankers. In de mix zitten ook veel marineschepen, zeker als we in de buurt komen van Kalinigrad, de Russische exclave. We varen daar met een ruime boog omheen. De laatste 20 mijl zakt de wind eruit en moet de motor het werk doen. In het vroege ochtendlicht doemt dan de kust van Polen op. We slalommen tussen de geankerde tankers door en varen de Martwa Wisla rivier op. Al snel passeren we het schiereiland Westerplatte, waar de Polen lang stand gehouden hebben tegen de Duitse invasie aan het begin van de Tweede Wereldoorlog. We brengen een vlaggengroet bij het monument.\n\nStille werven\n\nGdansk is een stad die al decennialang grote scheepswerven heeft. We varen zeker een uur over de rivier met aan weerszijden enorme dokken, kranen en schepen waar aan gewerkt wordt. Maar nu niet: het is een nationale feestdag en het is nog zes uur ’s ochtends. “Gek hè, dat het nu eigenlijk zo mooi is?” zegt Wietze genietend. Normaal zou horen en zien je hier vergaan, maar nu is het net alsof de tijd stilstaat.\n\nEn dan gaat het snel: we leggen aan in een jachthaven in het centrum van Gdansk. Iedereen zit net aan z’n ontbijtje en we krijgen vriendelijke knikjes. Als alles vast ligt, zitten we gretig om ons heen te kijken. “Prachtig zeg, kijk die gevels toch eens” zucht ik. We ruimen op, springen onder de douche en gaan de stad in. En weer is het een feest. Schitterende gevels, kerken waar je helemaal de toren in kunt om in de verte de bootjes te zien zeilen in de baai. Prachtige musea, waar we veel leren over de woelige historie van Polen én van Gdansk. “Ik vind die havenkraan echt het allerleukste hier” wijs ik. Gdansk dankt z’n rijkdom aan de graanhandel die hier al vanaf de Middeleeuwen plaatsvond. Ze maakten een havenkraan waarin vier tredmolens zitten. Die werden door mensen voortbewogen. Als er vier mensen tegelijk in de tredmolens werkten, konden ze een paar ton graan in één keer optillen met de kraan. Het is bloedheet, dus er wordt vandaag in alle mogelijke scheepjes op de rivier gevaren. We kijken onze ogen uit.\n\nMazzelweer\n\n“Zie jij wat ik zie?” zeg ik tegen Wietze. Die schiet in de lach. “Ja, ik kan het bijna niet geloven, maar er komt harde oostenwind. Oostenwind!” En weer bijt ik op m’n lip: we gaan een paar Poolse havenplaatsen overslaan, maar dit weervenster is té mooi om te laten schieten. “In één keer naar Denemarken dus?” stel ik de overbodige vraag.\n\nGdansk, Polen, augustus 2022\n\nKlik hier voor een online vaargids voor de zuidelijke Oostzee inclusief Polen en Litouwen\n\nKlik hier voor de gratis vaargids van Estland en Letland\n\nKlik hier voor meer informatie over Letland\n\nKlik hier voor de website van de Letse zeilfederatie\n\nKlik hier voor meer informatie over Gdansk\n\nMeer vertrekkersverhalen? Lees alles van Black Moon, Sailors for Sustainability en bekijk de vlog van Yndeleau.\n\nLast modified: 4 september 2022",
    "Westerse leiders reageren op overlijden van Gorbatsjov: \"Voorbeeld in tijden van agressie\" en \"moedige hervormer\"": "Een gelijkaardige reactie is te noteren bij de ontslagnemende Britse premier Boris Johnson, die Gorbatsjovs historische nalatenschap roemt. \"Ik heb altijd bewondering gehad voor de moed en integriteit die hij aan de dag legde om de Koude Oorlog tot een vreedzaam einde te brengen\", tweet Johnson. \"In een tijd van Poetins agressie in Oekraïne blijft zijn onvermoeibare inzet voor het openen van de Sovjetsamenleving een voorbeeld voor ons allen.\"\n\nDe Franse president Emmanuel Macron bedankt Gorbatsjov voor zijn engagement. \"Zijn inzet voor vrede in Europa veranderde onze gemeenschappelijke geschiedenis\", luidt het.\n\nDe Nederlandse premier Mark Rutte stelt op zijn beurt dat de wereld met het overlijden van Gorbatsjov \"een moedig hervormer met immense invloed op de geschiedenis\" is verloren. \"Als wegbereider van zowel het einde van de Koude Oorlog als de wapenwedloop, kreeg hij de Nobelprijs voor de Vrede. Mijn gedachten zijn bij zijn nabestaanden\", aldus Rutte.",
    "Europees vakverbond klaagt recordinkomensverlies minimumloners aan, in Nederland ruim 6,6 procent": "Minimumloners in Europa krijgen dit jaar ondanks loonstijgingen de zwaarste reële inkomensterugval sinds de eeuwwisseling voor hun kiezen. Kampioen is Letland met een inkomensverlies van dik 19 procent, minimumloners in Nederland kachelen 6,6 procent achteruit.\n\nDie cijfers lanceerde de Europese vakbondskoepel Etuc vlak voor een afsluitend debat in het Europese Parlement vanmiddag over de instelling van een per land in hoogte verschillend Europees wettelijk minimumloon. In de 21 EU-lidstaten die op dit moment een wettelijk minimumloon hebben is de gemiddelde loonstijging 7,6 procent, maar door de inflatie van gemiddeld 12,4 procent komt dat neer op een inkomensachteruitgang van gemiddeld 4,8 procent.\n\n,,Dat betekent een dagelijkse strijd voor miljoenen werknemers om hun meest basale behoeften zoals eten, huur en verwarming te kunnen bekostigen”, aldus Etuc. Nederlandse minimumloners zijn met een inkomensachteruitgang van ruim 6,6 procent (loonstijging 3,2; inflatie 9,9 procent) nog slechter af dan hun gemiddelde Europese collega. Volgens Etuc is het pas de tweede keer sinds 2000 dat minimumloners met een reële inkomensachteruitgang te maken krijgen. Eerder was dat het geval in 2012, maar toen bleef de achteruitgang beperkt tot 0,7 procent.\n\nOndergrens voor fatsoen\n\nDe wetgeving waarover het Parlement vanmiddag debatteerde en morgen stemt, legt volgens Parlementsonderhandelaar en oud-FNV-voorzitter Agnes Jongerius een ‘ondergrens voor fatsoen’ in het minimumloon. De richtlijn legt vast waaraan de minimumlonen in een land moeten voldoen, door onder meer te kijken naar de koopkracht van werknemers en de verhouding met andere lonen in een land. ,,Mensen moeten met een minimumloon gewoon nieuwe kleren kunnen kopen, mee kunnen doen op de sportclub of een weekendje weg kunnen”, aldus Jongerius eerder in het AD.\n\nIn het debat vanmiddag zei ze dat maar vier EU-lidstaten nu aan die fatsoensnorm voldoen. Ze prees Duitsland en België, maar laakte Nederland: ,,Het minimumloon moet bij ons niet met een eurootje omhoog, maar met vier of vijf euro. Ons kabinet stelt nu vooral zijn eigen machteloosheid ten toon.” Ook andere Parlementsleden noemden het een schande dat 20 miljoen werkenden het risico lopen, ondanks hun baan, in armoede te vervallen.\n\nArmoederisico\n\nEtuc-topvrouw Esther Lynch: ,,In de meeste lidstaten was er al een armoederisico vóór deze crisis in de kosten van levensonderhoud, en sindsdien is het alleen maar erger geworden. Sommige werknemers moeten puzzelen om het vervoer naar hun werk te betalen.” De vakbondskoepel, met een achterban van 45 miljoen werknemers in 39 Europese landen, vocht hard voor de nieuwe wet. Die heeft ook gevolgen voor landen zonder wettelijk minimumloon: daar komen regels voor een sterker sociaal overleg en collectief loonoverleg. ,,Het sociale Europa wordt een tastbare werkelijkheid voor miljoenen werknemers in de EU”, aldus Eurocommissaris van Sociale Zaken, Nicolas Schmit. Dat is dan over twee jaar, als de EU-richtlijn overal in nationale wetgeving is omgezet.\n\nVolgens Jongerius moeten regeringen zo lang niet wachten, en moeten zij hun ‘fatsoensregel’ nu al invoeren. ,,Het gaat om bijna één op de vijf werknemers die het minimumloon of net iets meer hebben: vaak vrouwen, jongeren, migranten, actief in essentiële sectoren als de thuiszorg, winkels en distributiecentra. Sommigen zijn bang voor een hete herfst met spanningen en stakingen, ik vooral voor de gure winter die erop volgt.”",
    "Paniek onder Russische mannen, ‘referenda’ in bezette gebieden: de oorlog escaleert verder": "De ‘beperkte mobilisatie’ van reservisten die de Russische president Poetin woensdag afkondigde, zorgde vrijdag nog steeds voor ellenlange files voor grensovergangen door mannen die proberen daaraan te ontkomen. Onder andere Finland, Georgië en Kazachstan meldden grote drukte. Finland kondigde aan de grenzen te willen sluiten voor Russen op een toeristenvisum, in navolging van Estland, Letland en Litouwen.\n\nOp sociale media waarschuwen inwoners van diverse Russische steden elkaar live over plekken waar agenten aan passerende mannen bevelen uitdelen om zich voor de krijgsdienst te melden. Een dergelijk Telegram-kanaal voor alleen Moskou had vrijdag al meer dan 100.000 abonnees. Ook mannen die opgepakt worden bij anti-oorlogsdemonstraties krijgen zo’n bevel, volgens berichten op sociale media.\n\n‘Tienduizend vrijwilligers’\n\nVolgens het Kremlin hebben zich tienduizend mannen vrijwillig aangemeld. Of dat klopt is niet na te gaan, bovendien is het een fractie van de 300.000 nieuwe soldaten die minister van defensie Sergej Sjojgoe zei te willen mobiliseren. Alle ex-beroepssoldaten en -dienstplichtigen tot 35 jaar en ex-officieren tot 55 jaar kunnen gedwongen worden tot inzet in Oekraïne, na twee weken ‘aanvullende training’. Een uitzondering geldt voor studenten, bepaalde beroepen en mensen met een beperking.\n\nOp Twitter gonst het van de filmpjes over chaotische toestanden bij de aanmeldingen, zoals straalbezopen rekruten en het gebrek aan een medische keuring, waaruit valt af te leiden dat de restricties bij rekrutering vooral op papier bestaan.\n\nDe mobilisatie zal niet beperkt blijven tot 300.000 soldaten, merkte Sjojgoe woensdag ook al op. Poetins decreet noemt geen aantallen, wel worden de deelrepublieken quota opgelegd. De vrees bestaat dat vooral mannen in armere delen van de Russische federatie de klos zijn. Zij zijn ook nu al oververtegenwoordigd in de Russische eenheden in Oekraïne. In Oelan Oede, hoofdstad van de oostelijke deelrepubliek Boerjatië, zou de politie de universiteit zijn binnengevallen en mannen hebben afgevoerd – ondanks de vrijwaring van studenten volgens Poetins decreet.\n\nDoor Moskou georganiseerde referenda in de door Rusland bezette gebieden in Oekraïne. Beeld Thijs van Dalen\n\nReferenda\n\nIn vier Oekraïense provincies kon vanaf vrijdagochtend gestemd worden voor aansluiting bij Rusland, althans in de delen onder Russische bezetting. De stemmingen, die buiten Rusland algemeen als schijnvertoning worden aangemerkt, duren tot woensdag.\n\nUit angst voor aanslagen op stembureaus door partizanen gaan pro-Russische ‘functionarissen’ soms van deur tot deur met stembiljetten. Niet-stemmen kan leiden tot ontslag, maar veel inwoners weigeren te stemmen, of durven zelfs tegen het referendum te protesteren. Niet een van de provincies waar gestemd wordt is geheel in Russische handen, en veel inwoners zijn gevlucht. Wie naar Rusland is gevlucht, of gedeporteerd, mag ook stemmen.\n\nBegin september hadden de door Rusland aangestelde autoriteiten de referenda voor onbepaalde tijd uitgesteld, wegens de onveilige militaire situatie. Sindsdien heeft Oekraïne grote terreinwinst geboekt in de provincie Charkov, en is de situatie in de bezette gebieden er vanuit Russisch oogpunt alleen maar heikeler op geworden.\n\nDat verklaart waarschijnlijk de plotselinge grote haast: de referenda zijn onderdeel van Ruslands militaire escalatie. Als de regio’s eenmaal zijn omgetoverd tot ‘Russisch grondgebied’, zal Moskou aanvallen beschouwen als aanvallen op Rusland, en kan het Kremlin ‘uit zelfverdediging’ ook kernwapens inzetten, zo herhaalde ex-president Dmitri Medvedev eerdere waarschuwingen.\n\nVN: Rusland pleegt oorlogsmisdaden Rusland heeft burgerdoelen gebombardeerd, geëxecuteerd, gemarteld en zich schuldig gemaakt aan ‘gruwelijk seksueel geweld’, ook tegen kinderen. Voor deze daden bestaan genoeg bewijzen. Dat schrijft een onderzoekscommissie van de VN-Mensenrechtenraad onder voorzitterschap van de Noor Erik Møse in een tussenrapportage. De commissie heeft zijn onderzoek beperkt tot de regio’s Kiev, Tsjernihiv, Charkov en Soemi. Soortgelijk onderzoek in andere streken volgt later. Volgens Møse heeft Rusland explosieven ingezet die een grote uitwerking hebben in gebieden waar burgers wonen. “Dit is de bron van enorm veel leed en pijn onder burgers”. Er zijn opvallend veel mensen geëxecuteerd, mishandeld, vastgehouden en gefolterd.\n\nLees ook:\n\nColumn Rob de Wijk: Poetins tactiek brengt inzet van kernwapens angstaanjagend dichtbij",
    "Ogen weer gericht op België voor Russische diamantsancties": "Vijf EU-lidstaten stellen voor om de import van Russische diamanten aan banden te leggen, meldt het nieuwsagentschap Reuters. Het is de vraag of België daarmee zal instemmen.",
    "Emma Raducanu (19) blijft maar geblesseerd raken: geeft op tijdens Korea Open": "Tennisster Emma Raducanu leek op de WTA Korea Open met 3 overwinningen op rij weer terug van weggeweest. Toch moest ze in de halve finale opgeven met een blessure. Sinds haar verrassende winst op de US Open in 2021 raakte de 19-jarige Britse al meerdere keren geblesseerd.\n\nOn the march in Seoul 🚶‍♀️@EmmaRaducanu is through to her first semifinal since the 2021 US Open without dropping a set!#HanaBankKoreaOpen pic.twitter.com/F74aJ93PR8 — wta (@WTA) September 23, 2022\n\nIn Zuid-Korea nam Raducanu eerst een zogenaamde medical time-out na pijn aan de linker bilspier. Ze liet Jelena Ostapenko uit Letland nog de tweede set pakken, maar gaf uiteindelijk toch op.Het was de eerste keer dat de tennisster met een Chinese moeder en een Roemeense vader in de halve finale stond van een regulier WTA-toernooi. Raducanu stond ooit tiende van de wereld, maar is inmiddels teruggezakt naar de 77ste positie.In de kwartfinale ging het nog wel goed:",
    "In deze landen liggen de dodelijkste wegen van Europa": "Het aantal verkeersdoden in de EU is aanzienlijk gedaald, aldus de European Road Safety Observatory. De meeste verkeersdoden vallen in Centraal- en Oost-Europa en driekwart van de verkeersdoden is man, zo blijkt uit cijfers van het Duitse Automobilwoche.\n\nEen blik op de verkeersveiligheidsstatistieken laat vooral duidelijke verschillen zien tussen de seksen. In 2020 was maar liefst 76 procent van de verkeersdoden in de EU van het mannelijk geslacht. In totaal stierven 14.715 mannen en 4144 vrouwen in het verkeer.\n\nMannen stierven meestal als automobilist (34 procent), motorrijder (22 procent) of voetganger (16 procent). Bij de vrouwen is het aandeel voetgangers onder de verkeersdoden met 32 procent twee keer zo hoog als bij mannen. Van alle vrouwelijke verkeersdoden was 25 procent passagier. Dat is drie keer zoveel als bij de mannelijke verkeersslachtoffers. Als bestuurder stierven vrouwen in 26 procent van de gevallen.\n\nEen ander verschil betreft de leeftijd: 40 procent van de overleden vrouwen was ouder dan 65 jaar, tegenover slechts 24 procent van de mannen. Met 59 procent liepen zij het grootste risico tussen de 25 en 64 jaar. Vrouwen hadden ook meer kans op ongevallen overdag tijdens de werkweek (66 versus 58 procent). Mannen hadden ‘s nachts meer ongelukken.\n\nTotaal aantal verkeersdoden daalde aanzienlijk\n\nHet aantal dodelijke ongevallen in het Europese verkeer is aanzienlijk gedaald. Van 2011 tot 2020 nam het aantal verkeersdoden met 33 procent af voor mannen en met 39 procent voor vrouwen. De enige uitzonderingen zijn Nederland (+6 procent mannen, +9 procent vrouwen) en Letland (+13 procent vrouwen).\n\nJe loopt het meeste risico om om te komen in het verkeer in Midden- en Oost-Europa. Als het gaat om het aantal doden per miljoen mensen, staan Roemenië (66) en Letland, Polen en Bulgarije (elk 53) duidelijk bovenaan bij de mannen. Voor vrouwen zijn de gevaarlijkste landen Letland (21) Roemenië (20), Litouwen (19), Bulgarije (15) en Polen en Estland (beide 14).\n\nBekijk hieronder onze video’s op het gebied van auto’s en mobiliteit:\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Spaans tweede meest geleerde vreemde taal op school binnen de EU": "MADRID – Volgens recente informatie van Eurostat is de Spaanse taal de op één na meest geleerde vreemde taal op scholen binnen de Europese Unie. Spaans staat achter het Engels en voor het Frans als vreemde talen die geleerd worden op school. Het hoogst aantal Spaanse taal studenten is te vinden in Frankrijk gevolgd door Zweden en IJsland.\n\nKennis van vreemde talen is een essentieel instrument voor culturele uitwisseling. Het is algemeen bekend dat dergelijke vaardigheden op veel werkplekken vereist en aangemoedigd worden en dat ze de communicatie in verschillende andere contexten kunnen vergemakkelijken.\n\nIn 2020 studeerde 60% van de leerlingen in het hoger secundair algemeen onderwijs twee of meer vreemde talen in de EU zoals HIER te zien is. In de EU-landen hebben alle leerlingen van het hoger secundair algemeen onderwijs twee of meer vreemde talen gestudeerd in Luxemburg en Noorwegen (100%). In Spanje was dat percentage 27,4%, in Nederland 67,9% en in België 85,9% (Vlamingen 100% en Walen 72,1%).\n\nIn Frankrijk was dat percentage 99,6%, in Roemenië 99,1%, Finland 99% en Tsjechië 98,8%. Daarentegen studeerde in Griekenland slechts 0,9% van de leerlingen in het hoger secundair algemeen onderwijs in 2020 twee of meer vreemde talen. Ook in Portugal (7,1%), Ierland (12,2%), Italië (24,7 %) en Spanje (27,4%) is dat percentage laag.\n\nIn 2020 was Engels de meest bestudeerde vreemde taal op het niveau van het hoger secundair algemeen onderwijs in de EU, met 95,7% van de leerlingen die het leerde. Spaans staat op de tweede plaats met 26,8% gevolgd door Frans met 21,8%, Duits met 21,4% en Italiaans met 3,4%. Bovendien was Russisch de niet-EU-taal die het meest werd geleerd in de EU (2,7%), vooral in Estland (68%) en Letland (57%), gevolgd door Litouwen (30%) en Bulgarije (24%).\n\nLanden en talen\n\nAls we naar DEZE lijst kijken zien we dat in Spanje het Engels met 97,3% de meest bestudeerde vreemde taal is gevolgd door Frans met 24,8%, Duits met 2,9% en Italiaans met 0,3%.\n\n\n\nIn Nederland is de meest bestudeerde vreemde taal het Engels met 100% gevolgd door Duits met 42,2%, Frans met 28,1% en Spaans met 5,7%. In België wordt het Engels het meest geleerd met 95,3% gevolgd door het Frans met 49,4%, het Nederlands/Vlaams met 36,8% en het Spaans met 4,8%.\n\n\n\nIn België wordt echter ook een onderscheid gemaakt in de Vlaamse en Waalse gemeenschap. In het Waals Gewest wordt het Engels met 90,7% het meest geleerd gevolgd door het Nederlands met 72,7%, het Spaans met 7,4% en het Duits met 5,2%. In het Vlaams Gewest wordt het Engels voor 100% geleerd, net zoals het Frans met 100% gevolgd door het Duits met 42,3% en het Spaans met 2,2%.\n\nDe landen waar de hoogste percentages Spaanse taal studenten te vinden zijn, zijn Frankrijk met 73,1%, Zweden met 41,4%, Noorwegen met 24,1%, Duitsland met 22,5%, Oostenrijk met 21,5%, Ierland met 18,3%, Denemarken met 17,9%, Slovenië met 15,7%, Italië met 15,3%, Polen met 15,2%, Tsjechië met 14% en Finland met 12,9%.",
    "Russen die vakantie vieren in Europa? Veel landen willen ze niet meer": "Vluchten voor het regime\n\nNiet alle EU-landen zijn bereid om Russische toeristen buiten te sluiten. De Duitse Bondskanselier Olaf Scholz wijst er bijvoorbeeld op dat sommige Russen op een toeristenvisum naar Europa komen om het Poetin-regime te ontvluchten. Als ze eenmaal in Europa zijn, vragen ze asiel aan zodat ze niet terug naar Rusland hoeven te gaan. Als Russen geen toeristenvisa meer kunnen krijgen, betekent dat voor sommigen dat ze niet meer kunnen vluchten.\n\nIn Turkije, dat niet bij het Schengengebied hoort, zijn Russische toeristen nog steeds van harte welkom. Midden-Oosten correspondent Olaf Koens zocht ze op:",
    "Veerboot voor Zweedse kust in brand, passagiers geëvacueerd": "Op een veerboot met driehonderd opvarenden voor de Zweedse kust heeft maandag een brand gewoed. De hulpdiensten zijn met drie helikopters en zeven boten begonnen met het evacueren van mensen, zegt een woordvoerder van de marine tegen Zweedse media. Er zijn nog geen gewonden gemeld.\n\nOver de oorzaak van de brand op de Stena Scandica is nog niets bekend. De boot vaart tussen Zweden en Letland en was in de buurt van het Zweedse eiland Gotska Sandön.",
    "Baltische staten bereiken akkoord om toegang Russen te beperken": "Vilnius\n\nDe Baltische staten, Litouwen, Letland en Estland, hebben een principeakkoord bereikt om de toegang van Russische burgers te beperken die uit eigen land dan wel vanuit Belarus willen inreizen. De Letse minister van Buitenlandse Zaken, Edgars Rinkevics, liet weten dat de maatregelen in de loop van deze maand ingaan.\n\nEr zullen uitzonderingen worden gemaakt, bijvoorbeeld voor mensen die om humanitaire dan wel familiaire redenen komen. Dat geldt ook voor diplomaten en vrachtwagenchauffeurs. Volgens Rinkevics is het aantal Russische burgers dat de drie landen binnenkomt, de afgelopen maanden en weken \"dramatisch\" gestegen. \"Het is daarmee een kwestie van openbare veiligheid aan het worden, maar ook een thema van politieke en morele aard\", zei hij.\n\nDe roep om het Russische burgers lastiger te maken binnen te komen klinkt al langer. De Europese Unie heeft inmiddels aangekondigd de komst van Russen te gaan bemoeilijken. Het aanvragen van een visum wordt ingewikkelder, tijdrovender en duurder gemaakt. Vooral de oostelijke lidstaten willen de beperkingen nóg zwaarder maken, bijvoorbeeld door helemaal geen visa meer aan toeristen te geven.\n\nVeel landen vinden het onacceptabel dat Russen op hun grondgebied vakantie vieren terwijl Rusland oorlog voert tegen Oekraïne.",
    "Donar sluit oefencampagne af met enige zege": "Woensdagavond gaat het echte werk eindelijk beginnen voor Donar. Dan spelen de Groningers als bekerwinnaar vanaf 20.00 uur in Den Bosch om de supercup tegen landskampioen Heroes. Zaterdagavond 8 oktober begint de competitie voor de ploeg van coach Matthew Otten, thuis tegen Aris Leeuwarden. Dat duel is live te zien via een stream van RTV Noord.",
    "Meer sancties tegen Rusland in de maak na mobilisatie, Hongarije ligt dwars": "De aanstaande nieuwe sancties, alweer het achtste pakket, moeten nog worden uitgewerkt. De huidige verwachting is dat er half oktober over wordt gestemd.\n\nVoor zo'n sanctiepakket dienen landen voorstellen in. In het ontwerpvoorstel van Polen en de Baltische staten Letland, Estland en Litouwen staat dat meer Russische banken moeten worden afgesloten van betaalsysteem Swift, het belangrijke systeem voor banken om wereldwijd te kunnen opereren, meldt de Financial Times(FT). Volgens Politico gaat het onder meer om Gazprombank, dat tot dusver bespaard bleef.\n\nOok willen Polen en de Baltische staten de Russische IT-sector gericht raken en de invoer van Russische diamanten verbieden. Een land als België is daar weer op tegen omdat het met diamantstad Antwerpen veel inkomsten zou verliezen.",
    "Zestal Cambuur-spelers deze interlandperiode op pad voor hun land": "Zestal Cambuur-spelers deze interlandperiode op pad voor hun land\n\nDe eerste interlandperiode van het seizoen 2022/2023 is aangebroken en daarin zijn zes spelers van de eerste selectie van SC Cambuur vanuit Leeuwarden vertrokken om aan te sluiten bij de nationale (jeugd)elftallen van hun land. Het gaat in dit geval om de heren Calvin Mac-Intosch (Suriname), Felix Mambimbi (Zwitserland O21), Alex Bangura (Sierra Leone), Daniël van Kaam (Nederland O21), Sekou Sylla (Guinee) en Roberts Uldrikis (Letland).\n\nHieronder is een exact overzicht te vinden van wanneer, tegen wie en waar onze mannen in actie komen.\n\nCalvin Mac-Intosch (Suriname -> vriendschappelijk)\n\nDonderdag 22 september, 20.00 uur | Suriname – Nicaragua | Almere\n\nMaandag 26 september, 15.00 uur | PEC Zwolle – Suriname | Zwolle\n\nFelix Mambimbi (Zwitserland O21 -> vriendschappelijk)\n\nDonderdag 22 september, 20.00 uur | Japan O21 – Zwitserland O21 | Marbella (Spanje)\n\nZaterdag 24 september, 20.00 uur | Noorwegen O21 – Zwitserland O21 | Marbella (Spanje)\n\nAlex Bangura (Sierra Leone -> vriendschappelijk)\n\nZaterdag 24 september, 15.00 uur | Zuid Afrika – Sierra Leone | Johannesburg\n\nDinsdag 27 september, 17.00 uur | DR Congo – Sierra Leone | Casablanca (Marokko)\n\nDaniël van Kaam (Nederland O21 -> vriendschappelijk)\n\nVrijdag 23 september, 18.30 uur | België O21 – Nederland O21 | Leuven\n\nDinsdag 27 september, 17.00 uur | Roemenië O21 – Nederland O21 | Cluj\n\nSekou Sylla (Guinee -> vriendschappelijk)\n\nVrijdag 23 september, 21.00 uur | Algerije – Guinee | Oran\n\nDinsdag 27 september, 20.00 uur | Guinee – Ivoorkust | Amiens (Frankrijk)\n\nRoberts Uldrikis (Letland -> UEFA Nations League)\n\nDonderdag 22 september, 18.00 uur | Letland – Moldavië | Riga\n\nZondag 25 september, 15.00 uur | Andorra – Letland | Andorra la Vella\n\nVeel succes toegewenst en maak ons trots mannen!\n\nFoto: www.dijksmedia.nl",
    "De regenboogkleurige hyperpop-bangers van Himera": "",
    "VK: Iceland incasseert verlies van € 4,7 mln": "Maxima Letland opent Maxima X-winkel in Bauska\n\nDe Letse retailer Maxima Latvia heeft na een maandenlange renovatie een nieuwe conceptwinkel 'Maxima X' geopend in Bauska, Pionieru iela 2. De Maxima X-winkels bieden een ruim assortiment kant-en-klare afhaalmaaltijden van Meister Mark en een breed assortiment groenten en fruit.\n\nBron: esmmagazine.com\n\nVK: Iceland incasseert verlies van € 4,7 mln\n\nIceland is vorig jaar in de rode cijfers beland, wat heeft geleid tot een verlaging van de rating door Moody's. Companies House rekeningen voor het jaar tot 25 maart onthult dat Iceland gekelderd is tot een verlies voor belastingen van € 4,7 mln in vergelijking met een winst van € 85,5 mln in het voorgaande jaar, die werd gestimuleerd door de uitzonderlijke Covid-vraag. Iceland's omzet daalde met 4,3% tot € 4 mld, terwijl het marktaandeel licht daalde tot 2,3% van 2,4%.\n\nBron: retailgazette.co.uk\n\nKroatië: Studenac investeert in activiteiten vooruitlopend op overgang naar euro\n\nDe Kroatische retailer Studenac Market heeft geïnvesteerd in de opleiding van werknemers, een upgrade van IT-systemen en initiatieven op het gebied van klantencommunicatie met het oog op de overgang van het land naar de euro die op 1 januari 2023 ingaat. Vanaf 5 september moeten alle prijzen in Kroatië zowel in de lokale kuna-munteenheid als in euro worden aangeduid, maar eurobiljetten en -munten zullen pas vanaf 1 januari worden aanvaard. De eerste twee weken van het jaar kunnen klanten beide munteenheden gebruiken. Wie met kuna betaalt, krijgt het wisselgeld in euro's terug, terwijl de kuna-prijzen tot het eind van het jaar zullen worden aangeduid.\n\nBron: esmmagazine.com\n\nSpar Schotland versterkt vloot met vier nieuwe aanwinsten\n\nCJ Lang & Son, Spar groothandelaar in Schotland, heeft onlangs vier nieuwe voertuigen aan het wagenpark toegevoegd. Deze zijn klaar om te worden ingezet voor leveringen aan Spar winkels en gemeenschappen in heel Schotland. De op maat gebouwde Gray en Adams koeltrailers worden gecombineerd met gloednieuwe Scania P320 voertuigen en nieuwe Dhollandia laadkleppen. In combinatie met deze voertuigen is CJ Lang het eerste bedrijf in het Verenigd Koninkrijk dat de allernieuwste Thermo-King V-1000 motorloze koeleenheden gebruikt als onderdeel van hun voortdurende streven om hun impact op het milieu te verminderen.\n\nBron: spar-international.com\n\nBelgië: Ter Beke neemt minderheidsbelang in Davai Dumplings\n\nDe Belgische voedingsverwerker Ter Beke trakteert zichzelf op plantaardige dumplings na een semester dat gekenmerkt werd door inflatie. De investering van een half miljoen euro in Davai Dumplings moet deze laatste de kans geven om uit te breiden naar Duitsland en het Verenigd Koninkrijk. Ter Beke neemt een minderheidsbelang van 520.000 euro in de Belgische start-up Davai Dumplings, die groentedumplings ontwikkelt en produceert voor de diepvriesafdeling.\n\nBron: retaildetail.eu\n\nVK: Co-op wil tankstationdivisie verkopen voor € 526 mln om balans te versterken\n\nDe Co-op Group is in gesprek om zijn tankstationdivisie te verkopen voor € 526 mln in een poging om zijn schuldenlast te verminderen en zijn balans te versterken. Sky News heeft vernomen dat de grootste Britse wederverkoper vergevorderde onderhandelingen voert over de verkoop van zo'n 130 tankverkooppunten in het hele land.\n\nBron: news.sky.com",
    "Morrisons wil nog 'duizenden' Morrisons Daily-winkels openen": "Lidl kondigt directiewisseling aan in Letland en Estland\n\nBestuursvoorzitter Jākobs Jozefsons van Lidl Latvija en Lidl Eesti zal zijn functie per 1 november 2022 neerleggen. Hij zal zijn carrière voortzetten bij het moederbedrijf Schwarz Group als bestuursvoorzitter van Lidl Sverige, aldus de discounter. Huidig bestuurslid van beide bedrijven Maciej Urbanski zal Jozefsons opvolgen als bestuursvoorzitter van Lidl Latvija en Lidl Eesti vanaf midden oktober 2022.\n\nBron: esmmagazine.com\n\nVK: Morrisons gaat 'duizenden' Morrisons Daily-winkels openen\n\nMorrisons is van plan nog duizenden van zijn Morrisons Daily-winkels te openen, nu de supermarkt de 500-grens nadert. De supermarktketen verwacht tegen 2023 meer dan 500 Daily-winkels te bereiken, wat waarschijnlijk tegen het einde van volgend jaar zal gebeuren, aldus Morrisons groothandelsdirecteur Paul Dobson.\n\nBron: retailgazette.co.uk\n\nDuitsland: Edeka introduceert nieuw initiatief ter voorkoming van voedselverspilling\n\nDe Duitse retailer Edeka voert een maand lang een campagne om zijn winkelnetwerk meer bewust te maken van voedselverspilling. Onder het motto 'Goed voor het milieu en de portemonnee' organiseert Edeka van 15 september tot 15 oktober haar eerste 'voedselwaarde-schattingsmaand'.\n\nBron: esmmagazine.com\n\nTesco opent in september drie nieuwe winkels in Tsjechië\n\nTesco opent in september drie nieuwe winkels in Tsjechië, in Praag, Pardubice en Lysá nad Labem, zo melden de media. Met deze nieuwe openingen komt het aantal winkels in het land op 189. De eerste winkel, een Tesco Express, opende zijn deuren voor klanten op 14 september in Praag in de Hráskéhostraat, volgens een bericht in de online publicatie zboziaprodej.cz.\n\nBron: esmmagazine.com\n\n\"Spaanse retail en primaire sectoren lopen gevaar door vaste prijzen\"\n\nConfederación Española de Comercio (CEC), de Spaanse organisatie ter ondersteuning van de plaatselijke handel, heeft haar bezorgdheid geuit over het voorstel van de Spaanse regering om de prijs van bepaalde goederen vast te stellen. Supermarktvertegenwoordigers ACES, ANGED en ASEDAS hadden op 12 september een ontmoeting met de Spaanse minister van Arbeid Yolanda Diaz om het voorstel te bespreken, maar de CEC nam niet deel aan de onderhandelingen.\n\nBron: esmmagazine.com\n\nSterke daling Britse retailomzet onderstreept risico van recessie\n\nDe Britse retailomzet is in augustus veel sterker gedaald dan verwacht, een nieuw teken dat de economie afglijdt naar een recessie nu de kosten van levensonderhoud de beschikbare uitgaven van huishoudens onder druk zetten. De retailomzet daalde in augustus met 1,6% op maandbasis, aldus het Office for National Statistics; de grootste daling sinds december 2021 en slechter dan alle voorspellingen in een peiling van Reuters onder economen die hadden gewezen op een daling van 0,5%.\n\nBron: reuters.com\n\nAmazon moet voorstellen voor beëindiging handelspraktijkproeven misschien aanpassen, zegt Vestager\n\nAmazon moet misschien zijn voorstellen om twee onderzoeken naar zijn handelspraktijken te beëindigen bijstellen, aldus Margrethe Vestager, EU-antitrustchef, na feedback van derden over de kwestie.\n\nBron: reuters.com",
    "Standaard Europese Spoorbreedte kost Estland 8,7 miljard": "Het aanpassen van zijn gehele spoornetwerk aan de Europese spoorbreedte gaat Estland 8,7 miljard euro kosten. Dat schrijft Kaido Zimmerman, ceo van Estonian Railways, in een brief aan het ministerie van economische zaken en communicatie van het land naar aanleiding van een recent voorstel van de Europese Commissie over dit onderwerp.\n\nDit meldt het Estse nieuwsmedium ERR News. Volgens Zimmerman zou er 7,5 miljard moeten worden uitgegeven aan aanpassingen aan het spoor en 1,2 miljard aan nieuwe treinen die geschikt zijn voor de Europese spoorbreedte. Op dit moment gebruikt Estland, net als Letland en Litouwen de Russische spoorbreedte van 1520 millimeter.\n\nDe Europese Commissie wil onder andere dat landen die de Europese spoorbreedte van 1435 millimeter nog niet hanteren een plan opstellen voor het aanpassen van de routes die deel uitmaken van de negen bestaande corridors van het trans-Europese transportnetwerk aan deze standaard spoorbreedte. Landen hoeven de spoorbreedte echter niet aan te passen als dit economisch niet haalbaar blijkt. Landen met een andere spoorbreedte in de Europese Unie zijn Ierland, Finland, Estland, Letland, Litouwen, Portugal en Spanje.\n\nSpanje\n\nZimmerman laat in zijn brief weten dat het land niet net als Spanje zijn bestaande sporen aan de Europese spoorbreedte kan aanpassen door de plaatsing van een derde spoor tussen de bestaande sporen omdat Spanje een bredere spoorbreedte heeft dan Estland. Daarom zou het land in dit geval een paralel spoorwegsysteem moeten bouwen. Spanje werd door de Europese Commissie benoemd als land dat al met meerdere spoorbreedtes heeft leren werken.\n\nEstland werkt bovendien al samen met de andere twee Baltische staten aan Rail Baltica, een spoorlijn in de Europese spoorbreedte die deze landen in de toekomst met West-Europa moet gaan verbinden. De directeur stelt dat het het beste is om dit project sowieso eerst te voltooien voordat eventueel de rest van het netwerk wordt aangepast.\n\nEstland is niet het eerste land dat zijn twijfels over het voorstel van de Europese Commmissie uit. Vorige maand liet Finland al weten het voorstel ‘onredelijk’ te vinden omdat het aanpassen van de spoorbreedte niet economisch en operationeel haalbaar zou zijn.",
    "Lets-orthodoxe Kerk is onafhankelijk van Rusland": "Het parlement van Letland heeft ingestemd met de wijzigingen in de wet op de Lets-orthodoxe Kerk (EOL). Daarmee wordt haar volledige onafhankelijkheid van de Russisch-orthodoxe Kerk bevestigd.\n\nDe wijzigingen in de wet komen er op voorstel van de Letse president Egils Levits. Die verduidelijkte dat hiermee de historische status van de Lets-orthodoxe Kerk wordt hersteld. Het verbreken van de band met het patriarchaat van Moskou is volgens hem fundamenteel voor de Letse samenleving en voor de nationale veiligheid. In een onafhankelijke, democratische en legale Letse staat hebben orthodoxen een eigen vrije en onafhankelijke Kerk nodig.\n\nBron: Parlons Orthodoxie",
    "‘Nelis-luchtbrug’ biedt perspectief voor VC Landgraaf": "Luc Nelis (voorgrond) in zijn tijd bij VC Sittardia. — © Ermindo Armino\n\nLandgraaf\n\nDe volleybalbroers Luc en Roel Nelis zijn sportief weer vereend bij VC Landgraaf.\n\nNovember 2011 debuteerden de Sittardse broers Luc (2,03 meter) en Roel (1,94 meter) voor VC Sittardia. Voor vader Theo Nelis, die zelf vijftien jaar in de hoofdmacht volleybalde, een moment om van te genieten. Passer Roel en middenman Luc vormden de succesvolle ‘Nelis-luchtbrug’.\n\nLuc Nelis voltooide een pilotenopleiding, maar kreeg geen baan. In navolging van zijn pa voltooide hij een tandartsopleiding in Riga (Letland). Broer Luc bewandelde dezelfde weg.",
    "Skov Olsen scoort ook bij nationale ploeg, een overzicht van de Nations League vandaag - Voetbalnieuws": "In de Nations League werden vandaag 10 wedstrijden, 9 matchen naast de clash der Lage Landen.\n\nIn de vooravond speelden Andorra en Letland 1-1 gelijk. Moldavië won met 2-0 van Liechtenstein. Azerbeidjan klopte Kazachtstan met 3-0. Slovakije en Wit-Rusland speelden 1-1 gelijk. Vanavond stonden nog 6 wedstrijden op de agenda…\n\nDenemarken – Frankrijk 2-0 (2-0)\n\nSkov Olsen scoorde de 2-0 voor Frankrijk nog voor de rust. Bekijk hieronder het filmpje met het doelpunt van de Brugse goalgetter.\n\nWales – Polen 0-1 (0-0)\n\nSwidersky zorgde voor het enige doelpunt in de wedstrijd in de groep van de Rode Duivels.\n\nOostenrijk – Kroatië 1-3 (1-1)\n\nKroatië kwam via Modric op voorsprong, maar drie minuten later stonden de bordjes weer in evenwicht via Baumgartner. We speelden toen amper 9 minuten. Na de rust liep Kroatië uit via goals van Livaja en Lovren.\n\nLuxemburg – Litouwen 1-0 (0-0)\n\nIn de 89ste minuut zette Rodrigues de thuisploeg op voorsprong.\n\nFaroër – Turkije 2-1 (0-0)\n\nDe ploeg van de eilandengroep verraste na de rust met twee doelpunten, gescoord door Davidsen en Edmundsson. Serdar Gürler zorgde een minuut voor tijd voor de aansluitingstreffer.",
    "Game Wave Festival kondigt nieuwe data en spannende kansen aan": "Het Game Wave Festival (GWF) heeft nieuwe data voor het evenement bekendgemaakt. Het vindt plaats van 28-29 november in Tallinn, Estland in het Tallink Spa & Conference Hotel. Naast nieuwe data is Game Wave Festival er trots op de Nordic Game Discovery Contest Baltic Semi-finals te organiseren in de aanloop naar de NGDC Grand Finals.\n\n\n\n“We hebben de data voor de conferentie gewijzigd omdat we een unieke kans kregen om NGDC Season VI: Special Qualifier en de NGDC Grand Finals voor de eerste keer in de Baltische regio te organiseren” – zegt Ints Viksna, voorzitter van de raad van bestuur van het Letse technologische centrum .\n\n\n\nHet Game Wave Festival is een zakelijk, educatief en entertainment evenement voor professionals uit de game-industrie. Het vond voor het eerst met groot succes plaats in september 2021 in Jūrmala, Letland, en werd bijgewoond door meer dan 270 deelnemers uit 25 landen.\n\n\n\nHet festival is voornamelijk B2B, maar het is ontworpen om de “stijfheid” die dit soort evenementen soms hebben te vermijden door de leuke en ontspannen sfeer vast te leggen. GWF is groot genoeg om een ​​overzicht te krijgen van de belangrijkste tendensen in de Scandinavische en Baltische regio, en klein genoeg om vrienden te maken met alle deelnemers. De vriendschappen die je in GWF maakt, zullen je je hele leven volgen.\n\nVind ik leuk: Vind-ik-leuk Laden...",
    "Het WK bij de profs (m): welke ploeg (!) vaardigt de meeste renners af?": "\"Er zijn meer kruisbestuivingen mogelijk\", zei Adrie van der Poel gisteren nog in Extra Time Koers met een knipoog naar de transfermarkt.\n\n\"Je moet ook kijken naar welke ploeg sommige renners gaan. Dylan van Baarle rijdt volgend jaar voor Jumbo-Visma, hé.\"\n\nMathieu van der Poel beschikt over \"slechts\" 3 kompanen van Alpecin-Deceuninck. \"Neen, dat speelt geen rol\", haalde zijn vader zijn schouders op.\n\n\"Je krijgt door de degradatiestrijd ook een vertekend beeld\", besloot Jan Bakelants. \"Zo zijn er geen renners van Lotto-Soudal, al hadden ze er - op Caleb Ewan na - ook niet bij geweest, denk ik.\"",
    "Welzijnswerkers uit Oost-Europa doen inspiratie op in Den Haag": "Den Haag heeft een groep welzijnswerkers uit Midden- en Oost-Europa op bezoek gehad die inspiratie wilden opdoen over hoe in Nederland het vrijwilligerswerk is opgezet.\n\nDe professionals uit Bulgarije, Letland en Slovenië gingen onder meer langs bij de organisatie PEP in Den Haag om meer te leren over oudere, ervaren vrijwilligers. \"Het was erg interessant\", zegt Abderrahim Ab van PEP. \"Onze gasten uit Bulgarije en Letland vertelden dat vrijwilligerswerk bij hen relatief nieuw is. In Slovenië daarentegen is al in 1984 de eerste universiteit voor senioren geopend. Nu zijn het er 53! Deze universiteiten leiden ouderen op en vanuit hier stromen ze door, of raken ze vrijwillig betrokken bij culturele en milieuvriendelijke projecten.\"\n\n\n\nEen ondersteunende organisatie als PEP voor maatschappelijke organisaties was bij de delegatie nog onbekend. \"Maar de bezoekers willen graag met ons in contact blijven om verder kennis en inspiratie te delen\", zegt Abderrahim Ab. \"Al met al was het een waardevolle uitwisseling over hoe het niet eens zo ver over de grens geregeld is.\"\n\nFoto: PEP",
    "Verslag workshop met nieuw coöperatief spel Peace Please": "Verslag workshop met nieuw coöperatief spel Peace Please\n\nEINDHOVEN, 9 september 2022 - Tijdens een workshop bij Omslag op 9 september introdruceerde Nina Koevoets het mede door haar ontwikkelde niet-competatieve spel Peace Please. Doel van de workshop: een Cultuur van Vrede te vertalen naar de context van je dagelijkse werkomgeving. Ofschoon de workshop zich primair richt op (medewerkers van) organisaties, is dat geen voorwaarde om mee te doen. Wij speelden het met een kleine groep.\n\nPeace Please werd ontwikkeld door zeven mensen van vijf NGO's uit Letland, Polen, het VK, Griekenland en Nederland, als onderdeel van het project 'Changing the Game: Developing a Culture of Peace in Organisations', gefinancierd door het Erasmus+ Programma. Nina Koevoets is een van de ontwikkelaars; zij is bovendien de initiatiefneemster van het project. Meer hierover: www.peace-power.org\n\nVan uitdaging naar actie\n\nHet doel tijdens het spel is om in elke speelronde een uitdaging ('challenge') gezamenlijk als een team te overwinnen. De zestien uitdagingen die de kern vormen van het spel zijn gebaseerd op de acht gebieden van een Cultuur van Vrede, zoals vervat in een resolutle van de Verenigde Naties: www.vredesmuseum.nl\n\nSpelverloop in een notendop\n\nDe spelers kiezen samen welke uitdaging ('challenge') ze willen aangaan. Dan krijgt elke speler vier willekeurige actiekaarten, waaruit je er een moet kiezen als beste strategie om de uitdaging te overwinnen (er zijn ook 'paniekkaarten' om in te zetten). Ieder legt een kaart op tafel. Zo maak je kennis met verschillende soorten acties die in meerdere of mindere mate bijdragen aan een vreedzame oplossing. Uit de neergelegde kaarten kiezen de spelers in onderling overleg de twee beste aanpakken. Het is een coöperatief spel, waarin je ook oefent met collectieve besluitvorming.\n\nWij speelden vier rondes; daarna was er een nabespreking. Ook vroeg Nina om feedback om het spel nog verder te verbeteren. Als er iemand gevonden kan worden die het spel wil vertalen, kan er ook een Nederlandstalige versie worden gemaakt. Het spel kan gratis worden gedownload; geprinte versies zijn tegen kostprijs te bestellen bij Peace Power.\n\nHet spel dat we deze avond speelden is opgenomen in de bibliotheek van Omslag, en kan gratis worden geleend.\n\nxxxxxxxxxxxxxxxxxxxxxxxxxxxxxxxx\n\nVooraf samen eten\n\nHet is een goede gewoonte dat er soms - voorafgaand aan een activiteit - samen wordt gegeten. Ook deze keer. Monique had een lekkere biologisch-vegetarische maaltijd bereid, die we samen nuttigden in de grote keuken. Tijdens de maaltijd vond al een levendige nadere kennismaking plaats.\n\nxxxxxxxxxxxxxxxxxxxxxxxxxxxxxxxxxxxxx\n\nTerugblik van Nicoline\n\nDeelneemster Nicoline vatte de workshop als volgt samen: ,,Vanavond met een Omslag activiteit meegedaan. Eerst genieten van een heerlijke biologisch-vegetarische maaltijd en ondertussen een goed gesprek o.a. over de bijzondere plek en geschiedenis van het klooster waar Omslag haar thuis heeft, over het Vredespad Eindhoven en de vluchtelingensituatie in Nederland. Na het eten begon de workshop. Nina stelde zichzelf voor en vertelde hoe het spel tot stand is gekomen. Daarna vertelde iedereen iets over zichzelf. Het was een klein en fijn groepje. Het spel in het kort (er zit veel meer in): uitdagingen die je in het dagelijks leven kunt tegenkomen oplossen met de (beperkte) mogelijkheden (4 kaarten waar een reactie op staat) die je hebt. Welke reactie kies jij bij de challenge? Nadat iedereen een kaart heeft neergelegd of de paniek kaart heeft uitgevoerd ga je met elkaar in gesprek welke van de reacties een oplossing voor de challenge zijn en waarom. Twee kaarten kunnen gekozen worden. Of zou jij toch iets totaal anders doen als de situatie die op de challenge kaart staat zich voor doet. Op welke wijze wordt de challenge op een vreedzame manier opgelost? Kom je met je medespelers samen tot een keuze waar iedereen consent mee is? Het is een spel dat ik graag aan zou willen bieden om te spelen met organisaties, ecdorpen/gemeenschappen en andere groepen die echt samen iets willen realiseren. Je leert elkaar kennen. Nieuwe mogelijkheden ontdekken om op een challange/uitdaging te reageren. Ik ga het spel kopen.''\n\nMeer nieuws",
    "Rijke techmiljardairs lijden miljardenverliezen door speech Powell": "Luister hieronder naar de audioversie van dit artikel\n\n15 15 0:00 3:28\n\nNa de toespraak van voorzitter Jerome Powell van de Amerikaanse centrale bank doken de beurzen vrijdag zwaar in de min.\n\nDit betekende ook een forse klap voor de vermogens van de 10 rijkste personen ter wereld, die hun welvaart grotendeels danken aan belangen in beursgenoteerde bedrijven.\n\nTechmiljardairs als Elon Musk, Jeff Bezos en de oprichters van Google leden op papier miljardenverliezen.\n\nLees ook: Bang voor inflatie van 10%? In Argentinië heb je binnenkort mogelijk een kruiwagen nodig om geld te pinnen\n\nEr zijn weinig mensen in de wereld die met een paar woorden miljarden dollars kunnen laten verdwijnen. Voorzitter Jerome Powell van de Amerikaanse centrale bank, is daar een van.\n\nPowell waarschuwde vrijdag tijdens een toespraak voor de jaarlijkse bijeenkomst voor centrale bankiers in het Amerikaanse Jackson Hole voor meer “pijn” in de strijd tegen de hoge inflatie.\n\nDe voorzitter van de Federal Reserve gaf aan dat bestrijding van de inflatie voorrang krijgt, wat betekent dat de centrale bank doorgaat met renteverhogingen en verdere verkrapping van het monetaire beleid. Dat was een boodschap waar beleggers niet op zaten te wachten, want de hoop was dat de centrale bank juist wat voorzichtiger zou worden met verkrappen van het monetaire beleid.\n\nVrijdag leden toonaangevende beursindices in de VS flinke verliezen met een daling van de brede S&P 500-index met 3,4 procent en een verlies voor de door technologiefondsen gedomineerde Nasdaq-index met 4 procent.\n\nDe toespraak van Powell duurde maar acht minuten, maar dat was genoeg om de tientallen miljarden dollars aan beurswaarde in rook te doen op gaan.\n\nDe beursverliezen raakten ook de allerrijksten ter wereld, want die hebben hun vermogen vaak voor een groot deel te danken aan belangen in grote beursgenoteerde bedrijven.\n\nKijkend naar de top tien van rijkste mensen ter wereld uit de Bloomberg Billionaires Index verloren de tien rijkste personen ter wereld door de 480 seconden durende speech van Powell samen 38 miljard dollar (iets meer dan 38 miljard euro). Dat is vergelijkbaar met het jaarlijkse nationaal inkomen van een land als Letland of Estland.\n\nDe allerrijksten werden hard geraakt door de toespraak van Fed-baas Powell. Bloomberg Billionaires Index/Screenshot\n\nElon Musk ruim 5 miljard armer\n\nTechmiljardair Elon Musk, de rijkste persoon ter wereld, zag zijn vermogen dalen met 5,4 miljard dollar naar 254 miljard dollar.\n\nOprichter Jeff Bezos van webwinkel Amazon leverde iets meer in, te weten 6,8 miljard dollar, waardoor zijn vermogen daalde naar 154 miljard dollar.\n\nGoogle-oprichter Sergey Brin zakte zelfs onder de vermogensgrens van 100 miljard dollar als gevolg van de toespraak van Powell.\n\nDe enige winnaar in de top tien van rijkste personen ter wereld was de Indiase miljardair Gautam Adani van conglomeraat Adani Group. Zijn vermogen steeg sinds vrijdag met 1,7 miljard dollar naar 136 miljard dollar.\n\nDe allerrijkste Nederlander op de lijst van Bloomberg, Charlene de Carvalho-Heineken op plaats 132, zag haar vermogen vrijdag dalen met 17,5 miljoen dollar naar 13 miljard dollar, volgens de Bloomberg Billionaires Index.\n\nHoge inflatie raakt vooral koopkracht lage inkomens\n\nHoewel de verliezen van miljardairs na de toespraak van Fed-voorzitter Powell groot zijn, is een miljard meer of minder voor mensen als Elon Musk een klein ongemak.\n\nMensen met hoge inkomens een veel vermogen voelen nauwelijks iets van de hoge inflatie, met sterk stijgende kosten voor energie, benzine en voedsel. Voor lage inkomens geldt dat des te meer.\n\nVolgens het Centraal Planbureau krijgt bijna 8 procent van de Nederlanders volgend jaar te maken met armoede als gevolg van de door inflatie veroorzaakte stijgende prijzen van energie en voeding.",
    "Ajax scoort opvallend vaak uit dode spelmomenten, met dank aan het ‘kwartiertje van Reiziger’": "Andries Noppert is kansloos op het schot van Kenneth Taylor. Beeld Pim Ras Fotografie\n\nWie van voetbal houdt als de heerlijke mix van het ‘onverwachte’ en het ‘bedachte’ beleeft in Nederland vooralsnog een topseizoen. Een ingestudeerde aftrap van Sparta met een goal na 8 seconden ging de hele wereld over. Bij RKC voeren ze corners zodanig slim uit dat Vurnon Anita als de kleinste speler van het elftal koppend kan scoren. En bij Ajax is het bijna elke wedstrijd raak met varianten uit vrije trappen en corners.\n\nZaterdag scoorde Kenneth Taylor fraai de 2-0 tegen Heerenveen. Het was alweer de zevende treffer in de eerste acht duels van Ajax uit een dood spelmoment. “Je zag ons met z’n allen enthousiast naar de bank toe rennen. Naar Michael, die deze ingestudeerde vrijetrapvariant had bedacht,” zei middenvelder Davy Klaassen.\n\nMichael is Michael Reiziger, in Amsterdam assistent-trainer en ‘chef dood spelmoment’. Samen met keeperstrainer Anton Scheutjens steekt Reizigers wekelijks veel tijd in het voorbereiden van een onderdeel dat steeds bepalender is in het topvoetbal.\n\nGrofweg een derde van alle goals komt tegenwoordig uit standaardsituaties. “Zeker tegen teams die iets verdedigender spelen, is het belangrijk als wapen,” zegt Klaassen. Daags voor elke wedstrijd laat Ajaxtrainer Alfred Schreuder er standaard een kwartier op oefenen. Ook een variant (of varianten) van Reiziger voor specifiek díe tegenstander komt dan aan bod.\n\n‘Ingooicoach’\n\nHet maakt benieuwd of ‘het kwartiertje van Reiziger’ ook een extra wapen kan zijn op Anfield. Daar speelt Ajax dinsdag zijn tweede pouleduel in de Champions League. Tegen Liverpool, de club waar ze misschien wel het meest van iedereen proberen om dode spelmomenten te perfectioneren. Onder trainer Jürgen Klopp kreeg het fenomeen ‘ingooicoach’ wereldwijde bekendheid. En Klopp huurde het bedrijf Neuro11 in. Neurowetenschapper Niklas Häusler begeleidt de Liverpoolspelers sinds vorig seizoen in de mindset bij corners en vrije trappen.\n\nCynici zeggen natuurlijk: leuk en aardig, maar waar zijn al die uitvinders en schriftgeleerden nu Liverpool zo’n slechte seizoenstart beleeft? Je kunt het echter ook omdraaien: om te scoren uit een standaardsituatie hoef je niet in de wedstrijd te zitten of in grootse vorm te steken. Het is een kwaliteit die zich op elk moment in elke wedstrijd kan uitbetalen.\n\nVorig seizoen had Liverpool in Engeland een reeks van zeven wedstrijden waarin ze zes keer de score openden uit een ingestudeerd dood spelmoment. Het hielp erg mee om het gat dat was ontstaan tot Manchester City in de titelstrijd te dichten.\n\nZelf varianten inbrengen\n\nTerug naar Ajax en de kwartiertjes van Reiziger. Wat vindt Schreuder van de stelling die ooit werd gedropt in vakblad De Voetbaltrainer: als een derde van alle goals nu valt uit standaardsituaties, zouden profclubs er dan ook niet een derde van alle tijd op moeten trainen? “Hmm, een derde denk ik niet,” zegt de Ajaxtrainer. “Maar als je het bij ons gaat optellen: voor elke wedstrijd een kwartier, dus drie kwartier in weken waarin je in een ritme speelt van zondag, woensdag, zaterdag. Dat is al best veel.”\n\nDe truc, zegt hij, is om het ‘iets van de spelers zelf te maken’. “Dan voelen zij zich verantwoordelijk en willen ze het extra goed doen.” Om die reden kunnen spelers ook zelf varianten inbrengen. Klaassen: “We scoren weleens uit een corner die iemand op tv heeft gezien in een wedstrijd. Of ik zelf weleens wat aandraag? Nou, eerlijk gezegd kijk ik niet vaak voetbal. Ik ben dus niet zo van het bedenken.”\n\nWel van het uitvoeren. Ook bij Oranje bijvoorbeeld. Denk aan de 0-1 van Klaassen uit een ingestudeerde corner in de afgelopen WK-kwalificatie tegen Letland. Het was een cruciale treffer op weg naar het WK in Qatar. Laatst bij Ajax scoorde Steven Berghuis uit een hoekschopvariant bij de tweede paal. Dat was op bezoek bij FC Utrecht. Ook dat doet Ajax standaard, zorgen dat er iemand anticipeert op de doorgekopte of doorschietende bal.\n\nTegen Liverpool scoren uit een andere ingestudeerde variant mag natuurlijk ook.",
    "Letten moeten hun illegale camping opbreken. Kamperen op Dorregeest in Uitgeest mag niet": "Uitgeest\n\nDe politie heeft donderdagochtend een einde gemaakt aan een illegale camping op recreatieterrein Dorregeest in Uitgeest. Het terrein is alleen bestemd voor dagrecreatie.\n\nDe vier mannen uit Letland hadden woensdagavond al hun tenten opgeslagen. Een van de twee wijkagenten van Uitgeest had ze toen gewaarschuwd dat ze er niet mochten kamperen.\n\nToen het viertal er donderdagmorgen nog was, heeft de collegawijkagent een einde gemaakt aan het kampeeruitje, zo meldt hij op Twitter.",
    "‘Hoger onderwijs enkel in het Nederlands? Yes sir! (Zolang er maar uitzonderingen zijn)’": "Sarah Schoenmaekers staat stil bij een recent arrest van het Hof van Justitie van de Europese Unie over de onderwijstaal in het hoger onderwijs.\n\nUit een recent rapport van het Vlaamse Talenplatform blijkt dat het slecht gesteld is met het taalniveau van de leerlingen in het secundair onderwijs. Ervaren leerkrachten vinden in grote mate dat de kwaliteit van de uitstroom van taalopleidingen in het hoger onderwijs bewaakt moet worden om de kwaliteit van het taalonderwijs in secundaire scholen te bevorderen.\n\nOok bij ‘niet-taalopleidingen’ in het hoger onderwijs speelt taal een grote rol. Het gaat dan niet enkel om studies zoals rechten, logopedie of journalistiek maar net zozeer om hotelmanagement, tandheelkunde of geneeskunde. Wanneer een arts in Vlaanderen de Nederlandse taal niet voldoende machtig is om te begrijpen voor welk ongemak een patiënt naar de raadpleging komt, is het risico op verkeerde behandeling groter dan normaal. Dat taal een belangrijke rol speelt in vrijwel elke opleiding van het hoger onderwijs is dan ook een feit.\n\nDe aanbieding van opleidingsonderdelen in (vrijwel enkel) de Nederlandse taal is voor universiteiten en hogescholen van de Vlaamse Gemeenschap een basisregel die voortvloeit uit de Codex Hoger Onderwijs. Nochtans leidt dit ertoe dat het voor studenten uit andere lidstaten van de Europese Unie minder gemakkelijk is om een opleiding in Vlaanderen te volgen. Ook is het minder evident voor buitenlandse hogeronderwijsinstellingen om een vestiging in Vlaanderen op te richten.\n\nTerwijl men hier voor- of tegenstander van kan zijn, kan het niet worden ontkend dat dit lijnrecht indruist tegen de Europese beginselen van vrij verkeer. Die beginselen, die door de lidstaten moeten worden gerespecteerd, geven o.a. aan personen uit de Europese Unie het recht om zich binnen de EU te verplaatsen zonder enige hinder te ervaren. De Codex Hoger Onderwijs lijkt dan ook op wankele benen te staan… Of niet?\n\nOp 7 september werd er door het Hof van Justitie van de Europese Unie een arrest uitgesproken in de Letse zaak Cilevičs. In deze zaak had het Grondwettelijk Hof van Letland een prejudiciële vraag gesteld naar aanleiding van een procedure die gevoerd werd omwille van een wijziging van de Letse Wet op de Hogeronderwijsinstellingen.\n\nDoor deze wetswijzing mag het hoger onderwijs in Letland in principe enkel in het Lets worden aangeboden. Het Letse Grondwettelijk Hof wenste daarom van het Luxemburgse Hof te vernemen of het vrij verkeer in de weg staat aan de nationale regeling. Het Hof van Justitie is formeel: Hoewel onderwijs geen Europese bevoegdheid is maar een bevoegdheid van de lidstaten, zijn de lidstaten bij de uitoefening van deze bevoegdheid verplicht om het vrij verkeer te waarborgen. Opleidingsprogramma’s die enkel in de officiële taal van een lidstaat worden aangeboden beperken aldus het vrij verkeer.\n\nIn haar arrest vervolgt het Hof echter dat een beperking toch toelaatbaar kan zijn in geval van een ‘dwingende reden van algemeen belang’. Er dient aldus een gegronde reden te zijn die een beperking rechtvaardigt. In dit kader stelde de Letse wetgever dat de wetgeving tot doel heeft het gebruik van de Letse taal te verdedigen en te bevorderen. Het Hof van Justitie volgt dit standpunt en oordeelt dat het Europese recht niet in de weg staat aan het voeren van een beleid tot bescherming en bevordering van een officiële taal. Het specifieke belang van de onderwijssector voor de verwezenlijking van dit beleid kan uiteraard niet worden ontkend.\n\nDe bescherming van de nationale taal vormt aldus een nobel doel dat een beperking op het vrij verkeer kan rechtvaardigen. Dit is echter enkel het geval wanneer de beperking, nl. het (in beginsel) uitsluitend aanbieden van onderwijs in de nationale taal, ook effectief ‘geschikt’ is om dat doel te verwezenlijken. Hoewel het aan het Letse Grondwettelijk Hof toekomt om hierover te oordelen, geeft het Hof van Justitie enkele ‘aanwijzingen’ die nuttig kunnen zijn bij de beoordeling. Zo stelt het Hof dat aangezien er slechts enkele uitzonderingen bestaan op de taalverplichting (zoals voor studieprogramma’s die worden aangeboden in het kader van internationale overeenkomsten en programma’ s die worden gevolgd door buitenlandse studenten), er volgens haar geen zorg kan zijn dat de verwezenlijking van het doel in de weg komt te staan of dat de regeling onsamenhangend zou worden. Zeer opmerkelijk is dat het Hof door deze ‘aanwijzing’ in principe geen enkele ruimte laat aan het Grondwettelijk Hof. Tenslotte, om helemaal vrijgeleide te krijgen dient de beperking in de Letse wetgeving ook noodzakelijk te zijn en mag zij niet verder gaan dan nodig is om het doel te bereiken (evenredigheid).\n\nOok op dat vlak geeft het Europese Hof een ‘aanwijzingen’: wanneer een nationale regeling zonder enige uitzondering oplegt dat hogeronderwijsprogramma’s in de officiële taal worden aangeboden, gaat deze regelgeving voorbij aan wat noodzakelijk en evenredig is om het doel te bereiken. Het gebruik van een andere taal zou ten minste mogelijk moeten zijn voor opleidingen op het gebied van andere talen en culturen en voor opleidingen die worden aangeboden in het kader van een Europese of internationale samenwerking.\n\nOnderwijs in een andere taal doet zich in velen landen echter ook voor bij opleidingen op het gebied van economie, biofysica of internationale bedrijfskunde. Studenten zullen na afloop van zo een studie immers vaak terecht komen in beroepen waarin vooral de Engelse taal wordt gebezigd. Ook in Vlaanderen is het op basis van de Codex Hoger Onderwijs voor hogescholen of universiteiten mogelijk om onder bepaalde voorwaarden een initiële bachelor- of masteropleiding in een andere taal dan het Nederlands te doceren. Zo kan er aan de Vrije Universiteit Brussel de academische bachelor Business Economics worden gevolgd, aan de KU Leuven de bachelor Engineering Technology, aan de Universiteit van Gent de bachelor of Science in Political Science en aan de Antwerp Martime Academy de Franstalige bacheloropleiding Mécanique Navale.\n\nHoewel het arrest van het Hof in eerste instantie niet direct tot verbazing leidt, geeft het aan de nationale wetgever eens te meer de bevestiging dat in tijden van globalisering aandacht voor de nationale taal geheel gerechtvaardigd is, tenminste uit een oogpunt van vrij verkeer. Het staat aan de Vlaamse Regering dus vrij om te bepalen in welke mate er strikt wordt vastgehouden aan het Nederlands of om te beslissen dat opleidingen in een andere taal, zoals bijvoorbeeld het Engels, eerder aan de noden van de markt voldoen. Hoe ver men wil gaan met het aanbieden van onderwijs in een andere taal, dient dus naar eigen inzicht te worden geregeld. Gaat de regering niet ver genoeg en wordt er dus niet voorzien in uitzonderingen op het gebruik van de eigen taal, dan zal het evenredigheidsbeginsel worden geschonden. Gaat men te ver en laat men toe dat vele opleidingen uitsluitend in een andere taal worden aangeboden, dan kunnen studenten uit Vlaanderen die de andere taal niet voldoende machtig zijn worden uitgesloten van het recht op onderwijs. Hier gaat het Hof niet op in, hetgeen wellicht te maken heeft met het feit dat omgekeerde discriminatie door het EU-recht niet wordt verboden en ook niet veelvuldig voorkomt.\n\nIn ieder geval lijkt het erop dat zolang er maar ‘uitzonderingen’ bestaan op de regel die het gebruik van de officiële taal verplicht stelt, er vanuit EU-perspectief geen wolkje aan de lucht is. De toekomst zal moeten uitwijzen of dit niet een al te simplistische redenering is aangezien lidstaten de beginselen van het vrij verkeer naast zich neer lijken te kunnen leggen zodra zij blijk geven van een enkele uitzondering.\n\nDe Letse regelgeving kent overigens meerdere uitzonderingen: niet enkel voor taal- en cultuurstudies maar ook voor studieprogramma’s die worden gevolgd door buitenlandse studenten en programma’s die worden georganiseerd in het kader van de internationale overeenkomsten. Deze mogen worden georganiseerd in een andere officiële taal ‘van de Unie’. Dit maakt het echter onmogelijk voor onderwijsinstellingen om te doceren in het Russisch, de taal van de Russische minderheid in Letland. Hoewel er aan het Hof -wellicht bewust- geen prejudiciële vraag werd gesteld over de status van minderheidstalen nu dit duidelijk een politiek gevoelig onderwerp is, kan toch worden vermeld dat een schending van het verbod om nationale minderheden te discrimineren evenzeer kan worden gerechtvaardigd door een doelstelling van algemeen belang als ook het evenredigheidsbeginsel wordt nageleefd. Het blijft raden hoe het Hof een concrete evaluatie hiervan precies vorm zou geven.\n\nHoger onderwijs in Vlaanderen in het Nederlands … het is dus geen probleem. Zolang er maar uitzonderingen bestaan op het gebruik van het Nederlands zullen ze er in Luxemburg in ieder geval niet wakker van liggen. In Vlaanderen uiteraard ook niet. De Codex Hoger Onderwijs kent tal van mogelijkheden om opleidingen of opleidingsonderdelen in een andere taal aan te bieden. Of men ter bevordering van de Nederlandse taal en cultuur strikter zou moeten zijn, lijkt niet het geval. Laten we eerst maar eens zien wat er gebeuren gaat met de aanbevelingen uit het rapport van het Vlaamse Talenplatform ten aanzien van het secundair onderwijs. Daar lijken de noden erg hoog en staan er vele uitdagingen te wachten. Maar zoals bij elke stap naar verbetering geldt: No pain, no gain!\n\nSarah Schoenmaekers is universitair hoofddocent Europees recht aan de Universiteit Maastricht en bijzonder hoogleraar Europees recht, meer specifiek op het gebied van de ‘cultureel gecorrigeerde markteconomie’, aan de Open Universiteit. Zij is de directeur van de masteropleidingen van de faculteit der rechtsgeleerdheid van de Universiteit Maastricht."
}