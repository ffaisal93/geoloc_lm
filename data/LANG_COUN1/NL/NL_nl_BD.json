{
    "Boot gekapseisd in Bangladesh, zeker 25 doden": "AFP\n\nNOS Nieuws • gisteren, 20:03 Boot gekapseisd in Bangladesh, zeker 25 doden\n\nIn het noorden van Bangladesh is een boot met aan boord tientallen pelgrims gekapseisd. Zeker 25 mensen zijn omgekomen, meldt de politie.\n\nDe overvolle boot keerde eerder vandaag terug van een tocht naar een hindoetempel. De gelovigen waren daarheen geweest vanwege Mahalaya, dat het begin markeert van een jaarlijks hindoefestival.\n\nDe boot voer op dat moment op de Karatoya-rivier in het district Panchagarh. Onder de doden zijn twaalf vrouwen en acht kinderen. Volgens de politie worden zo'n twintig mensen nog vermist. Andere mensen hebben zichzelf in veiligheid gebracht door naar de kant te zwemmen.\n\nBij ongelukken op het water in Bangladesh komen jaarlijks honderden mensen om het leven. Het land telt veel waterwegen en voor het onderhoud is op veel plaatsen weinig aandacht.",
    "Kledingindustrie Bangladesh wijkt uit naar andere landen nu VS en Europa minder inkopen": "Buitenland\n\nKledingindustrie Bangladesh wijkt uit naar andere landen nu VS en Europa minder inkopen\n\nDoor de torenhoge inflatie vallen de inkooporders vanuit Europa en de Verenigde Staten zwaar tegen voor het komende winterseizoen, zo meldt de kledingindustrie in Bangladesh. Hierdoor richten zij zich op andere markten om toch voldoende kleding te kunnen blijven exporteren. ‘We willen voorkomen dat de fabrieken stilvallen.’",
    "Antwoord op vragen over geweld tegen Hindoes in Bangladesh en India": "Minister Hoekstra (BZ) geeft antwoord op vragen over het geweld tegen Hindoes in Bangladesh en India. De vragen zijn gesteld door het lid Wilders (PVV).\n\nAntwoord op vragen over geweld tegen Hindoes in Bangladesh en India (PDF | 5 pagina's | 235 kB)",
    "Shirts uit Bangladesh kleden Arnhemse binnenstad aan": "Shirts uit Bangladesh kleden Arnhemse binnenstad aan\n\nvr 23 sep, 16:00\n\nARNHEM – In de week voordat het WK Volleybal Vrouwen losbarst in Arnhem is gestart met het ophangen van kleurrijke T-shirts boven de winkelstraten van de Arnhemse binnenstad. Eerder gebeurde dat tijdens de Giro d’Italia in 2016, toen honderden roze shirts boven de straten de wielrenners en publiek verwelkomden.\n\nNu is het WK Volleybal Vrouwen de aanleiding voor de opvallende oranje shirts, met afbeeldingen van iconen uit de verschillende kwartieren in de stad, zoals de Eusebiuskerk, Musis en de John Frostbrug. De shirts zijn in opdracht van Platform Binnenstad Arnhem gemaakt door vrouwen in Bangladesh onder begeleiding van de Arnhemse Stichting Pani. Deze stichting zet zich in voor vrouwenemancipatie en fair-trade.\n\nT-shirts met een verhaal\n\n“De fraaie oranje t-shirts in de binnenstad hebben een verhaal en komen niet standaard uit de fabriek. Ze zijn fair-trade met de hand gemaakt door vrouwen uit Rajarhat, een gemoedelijk dorpje in het noorden van Bangladesh. Dit is een emancipatieproject van de Arnhemse Stichting Pani”, aldus Platform Binnenstad Arnhem.\n\n“De vrouwen worden opgeleid tot naaister in een bijzonder gebouw in een vrije omgeving. Tevens dient deze locatie als een sociale ontmoetingsplek voor dorpsbewoners. Het project creëert werkgelegenheid, geeft vrouwen eerlijk loon en een zelfstandig bestaan. Tevens zitten er drie kleuterklassen waar op vernieuwende wijze onderwijs gegeven wordt. Alle opbrengsten van de T-shirts komen 100% ten goede aan Stichting Pani, hiermee worden de vrouwen en kinderen uit Rajarhat geholpen.”\n\n“Naast T-shirts en mutsen borduren, bedrukken en weven ze ook andere textielproducten zoals tassen, sjaals en kussens. De stoffen en garen worden lokaal ingekocht. Ziekenhuis Rijnstate werkt al jarenlang samen met Stichting Pani; alle geboren baby’s in Rijnstate krijgen een geborduurd mutsje van deze zelfde vrouwen.”\n\nWK Volleybal Vrouwen\n\nHet ophangen van de shirts maakt deel uit van het aankleden van de stad ter gelegenheid van het WK Volleybal Vrouwen, dat 23 september begint in GelreDome. De verwachting is dat dit veel bezoekers naar de Arnhemse binnenstad brengt. “Gemeente, Sportbedrijf Arnhem en Platform Binnenstad Arnhem werken dan ook samen aan een aantrekkelijk evenementen- en activiteitenprogramma rond volleybal en kleden de stad fraai aan met vlaggen, banieren, etalages en de T-shirts boven de winkelstraten.”\n\nVoor meer informatie over volleybal: www.sportinarnhem.nl/wkvolleybal\n\nVoor meer informatie over binnenstad Arnhem: www.binnenstadarnhem.nl\n\nVoor meer informatie over Stichting Pani: www.stichtingpani.nl",
    "Bureau Buitenland - Bijna één miljoen Rohingya-vluchtelingen wonen in kampen in Bangladesh": "Geheel onverwachts viel Azerbeidzjan deze week buurland Armenië aan en verraste daarmee vriend en vijand. Een paar weken geleden leek het nog goed te gaan tussen beide landen tijdens vredesgesprekken in Brussel. De aanval is de hevigste geweldsescalatie sinds de zesweekse oorlog eind 2020. Armenië vraagt om hulp van de grote bondgenoot Rusland. Maar het Kremlin heeft zijn handen vol aan Oekraïne. Hoe gaat Poetin hiermee om? We vragen het aan Rusland-correspondent Eva Cukier .\n\nIn Bangladesh wonen bijna één miljoen mensen onder erbarmelijke omstandigheden in een kamp dat zich het best laat omschrijven als een informele megastad. Vijf jaar geleden vluchtten honderdduizenden mensen van de Rohingya-bevolking vanuit Myanmar naar buurland Bangladesh. Ze sloegen op de vlucht voor genocide, gepleegd door het leger van Myanmar. De beelden van deze exodus gingen toen massaal de wereld over, maar inmiddels lijkt de wereld hen vergeten. Te gast is Johannes van der Klaauw. Hij is namens de VN-vluchtelingenorganisatie UNHCR verantwoordelijk voor de Rohingya en dus ook voor de hulp in dat enorme kamp in Bangladesh.",
    "Kapper in Bangladesh schrikt zich een hoedje wanneer haardroger plots ontploft": "Wie dacht dat vlijmscherpe scharen of scheerapparaten de grootste gevaren vormden in een kapperszaak, heeft het mis. Dat is althans het geval voor een kapper in Bangladesh. Daar werd een kapper en de enige aanwezige klant opgeschrikt door een haardroger die uit het niets ontploft. In eerste instantie lijkt het toestel niet meer te functioneren, maar al snel blijkt er meer aan de hand. De enorme vuurbal zou het gevolg zijn van een gaslek. Beelden van het schrikwekkende voorval in juli werden intussen gretig gedeeld via sociale media."
}