{
    "Geloofsbrieven ambassadeurs Slovenië, Finland en Litouwen": "Geloofsbrieven ambassadeurs Slovenië, Finland en Litouwen\n\nZijne Majesteit de Koning zal woensdagochtend 14 september op Paleis Noordeinde in Den Haag ter overhandiging van hun geloofsbrieven achtereenvolgens ontvangen de ambassadeur van de Republiek Slovenië, Z.E. Jožef Drofenik, de ambassadeur van de Republiek Finland, Z.E. Ilkka-Pekka Antero Similä, en de ambassadeur van de Republiek Litouwen, Z.E. Neilas Tankevicius.\n\nDe ambassadeurs worden met een galarijtuig opgehaald en begeleid door een kamerheer van de Koning. De ambassadestaf rijdt mee in een blauw rijtuig. Bijrijders in galatenue begeleiden het galarijtuig. Voor en achter elke stoet rijden twee ruiters van de Bereden Marechaussee in ceremonieel tenue. De ambassadeurs zijn gekleed in jacquet of nationale dracht.\n\nBij Paleis Noordeinde staan een erewacht en een militaire kapel opgesteld. De erewacht bestaat uit een commandant en twee detachementen van het Commando Landstrijdkrachten. De muziek wordt verzorgd door de Koninklijke Militaire Kapel Johan Willem Friso.\n\nBij het Paleis staan twee ereposten van de Koninklijke Marechaussee Brigade Den Haag. Na een eresaluut van vier roffels en het volkslied van het land van de ambassadeur volgt een inspectie van de erewacht en treedt de ambassadeur met gevolg naar binnen. Bij het vertrek van de ambassadeur volgen opnieuw vier ereroffels.\n\n\n\nRVD, nr. 241",
    "Puur op reis: travel & lifestyle for life after 50!": "Slovenië wacht op ontdekking\n\nSlovenië is meer en meer in trek als vakantiebestemming. Toch is het nog voor veel West-Europese reizigers slechts een doorgangsland, op weg naar bijvoorbeeld Kroatië of Hongarije. Degenen die in Slovenië niet meer dan een tankstop maken, missen veel, zo ontdekten we zelf.\n\nOver Slovenië\n\nSlovenie: het meer van Bled, de druipsteengrotten van Postojna, de havenstad Koper aan de Adriatische Zee, Lipica als naamgever van het paardenras lipizzaner, de hoofdstad Ljubljana; zaken waar je internationaal mee voor de dag kunt komenSlovenië – in de eigen taal Slovenija - is vandaag de dag een kleine, zelfstandige republiek. Het land ten zuiden van de Alpen is eeuwenlang onderdeel geweest van andere landen of staatsvormen. Eerst van Oostenrijk, later van Italië, het koninkrijk Joegoslavië, Hitler Duitsland en uiteindelijk van de Joegoslavische federatie.\n\nIn 1991 werd de republiek in Midden-Europa onafhankelijk. Aan dit besluit ging de Tiendaagse Oorlog vooraf: de Sloveense onafhankelijkheidstrijd, die ontstond met de inval op 25 juni van het Joegoslavische leger. Het conflict werd bezworen met het Akkoord van Brioni, dat op 7 juli 1991 werd getekend op het gelijknamige eiland van Kroatië. Slovenië is sinds 1 mei 2004 lid van de Europese Unie en heeft zich ook aangesloten bij de NAVO en de OESO. Op 1 januari 2007 is het land officieel toegetreden tot de eurozone. Die beslissing betekende het einde van de eigen munt, de tolar.\n\nLees onze ervaring in Slovenië\n\nWellness in Slovenië\n\nEen ware rijkdom aan natuurlijke, ongerepte schatten heeft in Slovenië geleid tot de ontwikkeling van veel kuuroorden. Thermaal water, mineraalwater, zeewater; je kunt je er in het hele land mee laten behandelen. Onder de leus ‘Met de natuur naar gezondheid’ hebben vijftien toeristische kuuroorden/gezondheidscentra programma’s ontwikkeld, die zijn gericht op wellness, op het voorkomen van ziekten of op het bevorderen van de gezondheid. De kuuroorden in Slovenië werken inmiddels al meer dan vijftig jaar intensief met elkaar samen. In die periode is het kuuroordtoerisme, ook wel thermalisme genoemd, steeds meer ontwikkeld. Veel bedrijven zijn in de afgelopen jaren gemoderniseerd en noemen zich sindsdien therme, thalassocentrum of spa. Een belangrijke ontwikkeling was enkele jaren geleden de opening van Vitarium Spa & Clinique, het eerste medische wellnesscentrum van het land.\n\nEcotoerisme in Slovenië\n\nSlovenië bestaat voor bijna de helft uit bos. De simpele conclusie is dan ook, dat bijna elk toeristisch uitstapje je in contact brengt met de natuur. Vanuit je hotel, pension of andere accommodatie ben je steeds vrij snel in een ongerept gebied, waar je als wandelaar of fietser in alle rust aan je trekken kunt komen. In de Karawanken en de Julische Alpen is bergwandelen populair, een Sloveense volkssport. Over de toppen van beide gebergten loopt een beroemd langeafstand-bergwandelpad, de Planinska Transverzala. Het bekendste skioord van het land is Kranjska Gora, de hoogste berg is de Triglav van 2864 meter. Voor veel Slovenen is het een must ooit de top van de nationale berg te hebben bezocht.\n\nMinder avontuurlijk, maar wel sterk in opkomst is het agrotoerisme. Over het hele land zijn boerenbedrijven, waarvan de eigenaren zich ook op het toerisme hebben gestort. De ondernemingen zijn herkenbaar aan een logo met appels: van één voor een accommodatie met eenvoudige kamers en een gezamenlijke badkamer en wc, tot vier voor boerderijen met kamers met eigen badkamer en wc plus een gevarieerd menu. Als het om natuurlijke schoonheid gaat, mogen twee Sloveense toppers niet onvermeld blijven: de grotten van Postojna en het meer van Bled. Fantastische bezienswaardigheden: de ene keer onder, in het andere geval boven de grond.\n\nNaturisme in Slovenië\n\nWat voor het toerisme in het algemeen geldt, geldt voor het naturisme in het bijzonder. Voor honderdduizenden Duitse, Nederlandse, Belgische, Italiaanse, Oostenrijkse en Franse naturisten is Slovenië een transitland, de poort naar Kroatië en de accommodaties en stranden langs de Adriatische Zee. Wie echter even halt durft te houden, ontdekt een kleinschalige vorm van naaktrecreatie. De Zveza Drustev Naturistov Slovenije (ZDNS), de landelijke federatie van naturisten, heeft 500 leden en ongeveer 1000 sympathisanten. Die kunnen in eigen land naar Smlednik of Terme Banovci; textielcampings die beide een naturistisch gedeelte hebben.\n\nVerder zijn er 20 sauna’s, waar op gezette tijden naturisten terecht kunnen. In 2011 opende de eerste naturistencamping van het land bij de stad Novo mesto.\n\n‘Vraag de hemel om een goede oogst en werk verder’\n\n(Sloveens spreekwoord)\n\nOntdek Slovenië zelf. Boek je vakantie naar dit mooie land bijAktiva Tours\n\nOok bij TUI kun je reizen boeken naar Slovenië\n\nSlovenië kort en bondig\n\nslovenië vlag\n\n\n\n\n\n\n\nHoofdstad: Ljubljana Staatsvorm: republiek Aantal inwoners: 2.005.692 (2009) Taal: Sloveens Godsdienst: rooms-katholiek (84%) Oppervlakte: 20.256 km² (0,5 x Nederland) Munteenheid: euro Feestdag: 25 juni (Dag van de Staatshervorming) Hoogste berg: Triglav (2864 meter) Lid Europese Unie: ja (2004) Amsterdam-Ljubljana: hemelsbreed ca 985 kilometer\n\nWeet je…",
    "7 september 2022": "Slovenië - Oekraïne\n\nWereldkampioenschap – Volg de Volleybal wedstrijd tussen Slovenië en Oekraïne in dit liveblog. De wedstrijd begint om 21:00 op 7 september 2022. Met ons liveblog mis je geen enkel moment.\n\nCheck de statistieken voor Slovenië en Oekraïne. Blijf op de hoogte van Volleybal: de wedstrijden, resultaten en standen.",
    "3 september 2022": "Slovenië - Duitsland\n\nWereldkampioenschap – Volg de Volleybal wedstrijd tussen Slovenië en Duitsland in dit liveblog. De wedstrijd begint om 17:30 op 3 september 2022. Met ons liveblog mis je geen enkel moment.\n\nCheck de statistieken voor Slovenië en Duitsland. Blijf op de hoogte van Volleybal: de wedstrijden, resultaten en standen.",
    "Lokaal hevig noodweer in Italië, Slovenië en Kroatië": "Door zware regenval zijn in Midden-Italië hevige overstromingen geweest waardoor minstens acht mensen om het leven zijn gekomen. Vier mensen worden nog vermist, meldt het Italiaanse persbureau ANSA. Tientallen mensen zijn gered vanaf daken en uit bomen.\n\nOp videobeelden bij Italiaanse media is te zien hoe straten in steden zijn veranderd in kolkende rivieren. Huizen zijn ondergelopen en auto's zijn meegesleurd met het water. Er zou op sommige plekken meer dan 400 millimeter regen in twee tot drie uur zijn gevallen. Hieronder een aantal tweets met heftige beelden.",
    "WK 2022: Pogacar voert Slovenië aan, geen Roglic en Mohoric": "De selectie van Slovenië voor het WK in Wollongong is bekendgemaakt. De ploeg voor de wegrit (zondag 25 september) zal bestaan uit zes renners, waarvan Tadej Pogacar de kopman is. Primoz Roglic en Matej Mohoric zijn er niet bij.\n\nRoglic kwam onlangs zwaar ten val in de Vuelta a España. Hoewel hij geen breuken had, moest de kopman van Jumbo-Visma = op dat moment tweede in het klassement – de wedstrijd gehavend verlaten. Nu zal Roglic dus ook niet afreizen naar Australië voor de wereldkampioenschappen. Dat geldt eveneens voor Mohoric, die na de Tour de France kampte met het Epstein-Barr-virus. Inmiddels reed de renner van Bahrain Victorious al wel weer het Canadese tweeluik.\n\nTadej Pogacar was ook aanwezig in Canada en schreef daar de Grand Prix Cycliste de Montréal op zijn naam. Hij klopte daar onder anderen Wout van Aert. Op het wereldkampioenschap op de weg zal Pogacar (die komende zondag ook de tijdrit zal betwisten) gesteund worden door Domen Novak, Jan Polanc, Jaka Pimozic, David Per en Jan Tratnik. Laatstgenoemde krijgt zelf wellicht ook kansen, want Tratnik is ‘Plan B’, vertelde bondscoach Uros Murn bij de presentatie van de ploeg op een persconferentie in Ljubljana.",
    "België legt Slovenië lang het vuur aan de schenen, maar stunt niet tegen Doncic en co": "Enkele weken na de WK-kwalificatiematch tegen het Griekenland van Giannis Antetokounmpo mochten de Belgian Lions in de 1/8e finales van het EK opnieuw kennismaken met een superster uit de NBA: Luka Doncic.\n\nDe 23-jarige klepper van de Dallas Mavericks gaf in de openingsminuten al meteen zijn visitekaartje af, met 3 driepunters zonder misser. De start van België was schuchter, maar gaandeweg vonden ook de Lions hun draai.\n\nMet hun kenmerkende collectieve basketbal zetten de Belgen in een uitmuntende 1e helft hun voet naast Slovenië, de titelverdediger op dit EK. Gillet was de uitblinker, maar ook de rest van het team speelde uitstekend en zo was er bij de rust (44-41) nog altijd hoop op een nieuwe Belgische stunt.\n\nDie werd nog wat aangewakkerd in een al even sterk 3e quarter, waarin Doncic (35 punten) wel steeds nadrukkelijker zijn stempel begon te drukken.\n\nMet enkele Belgische driepunters bleef het verschil miniem en in het begin van het slotkwart kwam België zelfs even op voorsprong na een haakworpje van Tumba.\n\nDan vonden de Slovenen het welletjes en met hulp van de vele vrijworpen (23/25 voor Slovenië tegenover 7/8 voor België) plaatsten Doncic en co een dodelijke 17-0-tussenspurt.\n\n\n\nBelgië verloor uiteindelijk met 88-72, een verschil dat de Lions ietwat oneer aandoet, na een geweldige match waarin ze ruim een halfuur de evenknie waren van de regerende Europese kampioen.\n\nToch mogen de Belgen dit toernooi met opgeheven hoofd verlaten. \"We hebben getoond dat we geen klein basketballand zijn\", zei bondscoach Dario Gjergja al na de stunt tegen Spanje. Dat werd vandaag nog maar eens bevestigd en biedt hoop voor de nabije toekomst van de Belgian Lions, die als volgende doel een 1e kwalificatie voor het WK hebben.",
    "Nederlander Schuurhuis start namens Vaticaan op WK, Slovenië zonder Primoz Roglic": "WK-selectiesPrimoz Roglic doet volgende week niet mee aan de wereldkampioenschappen wielrennen in Wollongong in Australië. De Sloveense wielrenner van Jumbo-Visma ging vorige week dinsdag onderuit in de zestiende etappe van de Ronde van Spanje. Roglic is niet op tijd hersteld van de verwondingen die hij bij die val opliep.\n\nTweevoudig Tourwinnaar Tadej Pogacar is de kopman van de Sloveense ploeg, die uit slechts zes renners in plaats van acht bestaat. Naast Roglic kunnen ook de geblesseerde Luka Mezgec en de zieke Matej Mohoric niet meedoen.\n\n,,We kunnen het tempo niet bepalen omdat we twee renners missen”, zei bondscoach Uros Murn bij de bekendmaking van het team op een persconferentie in Ljubljana. ,,Maar we hebben grote verwachtingen van Pogacar. Hij is ons plan A, maar we hebben met Jan Tratnik ook een plan B. Hij verkeert momenteel in topvorm en zou een centrale rol kunnen spelen.”\n\nWK wielrennen\n\nOp 18 september begint in Australische Wollongong het WK wielrennen. Bekijk hier het volledige programma, het parkoers en wie doen er namens Nederland mee?\n\nMurn selecteerde naast Pogacar en Tratnik de renners Jan Polanc, Domen Novak, David Per en Jaka Primozic. Pogacar won zondag de Grote Prijs van Montreal uit de WorldTour. Dat betekende alweer de 44ste zege als prof voor de pas 23-jarige renner.\n\nNederlander Schuurhuis start namens Vaticaan\n\nVaticaanstad levert voor het eerst een deelnemer. Het is de Nederlander Rien Schuurhuis, die door Athletica Vaticana wordt uitgezonden. Vaticaanstad is sinds vorig jaar aangesloten bij de internationale wielrenunie UCI.\n\nIn de Gazzetta dello Sport wordt uitgelegd hoe Schuurhuis in beeld is gekomen. De 40-jarige Nederlander is getrouwd met Chiara Porro, de Australische ambassadrice in Vaticaanstad. Schuurhuis reed zijn wedstrijden voornamelijk in Azië en Australië in de jaren 2016 en 2018. Vorig jaar nam hij deel aan het Nederlands kampioenschap tijdrijden. Hij werd daarin 40e op ruim 5 minuten van winnaar Tom Dumoulin.\n\nDenemarken zonder Jonas Vingegaard\n\nJakob Fuglsang is bij de komende wereldkampioenschappen wielrennen de kopman van de Deense ploeg. Bondscoach Anders Lund kan niet beschikken over Tourwinnaar Jonas Vingegaard (Jumbo-Visma) en Mads Pedersen (Trek-Segafredo), die drie etappes en de sprinttrui won in de Ronde van Spanje.\n\nFuglsang krijgt bij de WK in Australië gezelschap van zijn landgenoten Magnus Cort, Mikkel Honoré, Mattias Skjelmose, Alexander Kamp, Michael Mørkøv, Anthon Charmig en Mikkel Bjerg. Bij de vrouwen bestaat de Deense WK-selectie uit Cecilie Uttrup Ludwig, Emma Norsgaard Bjerg, Julie Leth en Rebecca Koerner.\n\nVolledig scherm Jakob Fuglslang. © ANP / EPA\n\nItalië\n\nDe Italiaanse bondscoach Daniele Bennati ziet in Matteo Trentin (UAE Team Emirates) een kopman bij de wegwedstrijd van de komende wereldkampioenschappen. Filippo Ganna (Ineos Grenadiers) geldt namens het land als een van de favorieten in de tijdrit.\n\nFrankrijk\n\nRegerend wereldkampioen Julian Alaphilippe gaat op jacht naar zijn derde wereldtitel op rij. Alaphilippe (30) veroverde de afgelopen twee jaar de regenboogtrui in de wegwedstrijd. De Fransman behoort nu als gevolg van zijn problematische aanloop naar de WK in Wollongong echter niet tot de favorieten. De renner van Quick-Step - Alpha Vinyl kwam eind vorige maand ten val in de elfde etappe van de Vuelta. Daarbij schoot zijn schouder uit de kom. Alaphilippe, die dit voorjaar in Luik-Bastenaken-Luik bij een val al zware blessures had opgelopen, staat sindsdien aan de kant. Als regerend wereldkampioen heeft de Fransman echter automatisch startrecht bij de WK en daar maakt hij gebruik van.\n\nBondscoach Thomas Voeckler selecteerde daarnaast Laporte (van de Nederlandse ploeg Jumbo-Visma), Bardet, Valentin Madouas, Quentin Pacher, Florian Sénéchal, Pavel Sivakov, Rémi Cavagna en Bruno Armirail. Die laatste twee rijden in Australië ook de individuele tijdrit en gemengde ploegentijdrit.",
    "NATIONS LEAGUE. Noorwegen verslikt zich in Slovenië, Oekraïne en Roman Yaremchuk smeren Armenië zware nederlaag aan": "Oekraïne is in Groep 1 van Divisie B voorlopig de nieuwe leider na een makkelijke zege tegen Armenië. Club Brugge-speler Roman Yaremchuk lag mee aan de basis van het tweede doelpunt en mocht na een uur naar de kant. Oekraïne won uiteindelijk met 0-5. Straks kan Schotland nog wel terug naar de leiding springen als het Ierland opzij zet. Verder in Divisie B klopte Slovenië Noorwegen gelijk. In Divisie C klopte Noord-Ierland Kosovo in het absolute slot.\n\nMet Roman Yaremchuk (Club Brugge) in de basis en Ruslan Malinovsky (Ex-Genk) en Bogdan Mykhaylichenko (ex-Anderlecht) op de bank trok Oekraïne met heel wat bekenden van de Jupiler Pro League richting Armenië. Oekraïne begon het best aan de wedstrijd en na twintig minuten bekroonde rechtsachter Oleksandr Tymchyk het Oekraïense overwicht. Na een mooi uitgespeelde aanval, moest de verdediger van Dinamo Kiev er maar zijn voet tegen zetten om Oekraïne op voorsprong te zetten.\n\nNa de pauze was het Armenië dat zijn neus aan het venster stak. Doelman Lunin, de concurrent van Thibaut Courtois bij Real Madrid, echt in de problemen brengen lukte echter niet. Maar ook aan de overkant bleef het stil. Tot Tymchyk na een goed tikje van Yaremchuk plots de ruimte kreeg om een lage voorzet te trappen. Tsygankov liet de bal goed voor Zubkov, die doelman Yurchenko kansloos liet: 0-2. Artem Dovbyk (2x), die Yaremchuk na een uur was komen vervangen, en Ignatenko mochten nog de 0-5-eindcijfers op het bord zetten.\n\n© AP\n\nNoorwegen verslikt zich in Slovenië, Lawrence Visser keurt een doelpunt af\n\nIn Groep 4 van Divisie B stond Noorwegen na vier speeldagen aan de leiding. Ook tegen Slovenië wou het geen punten laten liggen. Het trok dan ook meteen naar voren. Na tien minuten was het dan ook al raak. Odegaard schilderde een vrije trap op het hoofd van Ostigard, die hard binnenkopte. Scheidsrechter Lawrence Visser had echter een duwfout gezien en keurde het doelpunt af. Noorwegen eiste het balbezit op en diezelfde Ostigard kwam net voor de rust nog eens dicht bij een doelpunt. Deze keer was zijn kopbal te centraal om doelman Oblak in de problemen te brengen.\n\nNa de pauze was het dan toch raak voor Noorwegen. Na slecht uitvoetballen bij Slovenië kwam de bal tot bij Erling Haaland en die mikte raak. Meteen goed voor zijn 21ste doelpunt in 22 wedstrijden voor de nationale ploeg. Noorwegen leek zo op weg naar de zege, maar Benjamin Sesko dacht daar anders over. De spits bood Sporar de gelijkmaker aan en zorgde even later zelf nog voor het winnende doelpunt. Al leek het schot van de jonge Sloveen niet onhoudbaar.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nDoelpunt Muriqi levert Kosovo niets op in Divisie C\n\nVerder werd er ook in Groep 2 van Divisie C gevoetbald. Kosovo ging daarin verrassend onderuit op het veld van Noord-Ierland. De Kosovaren leken nochtans lang op weg om de drie punten te pakken dankzij een doelpunt van Vedat Muriqi, deze zomer nog dichtbij een transfer naar Club Brugge. Maar een doelpunt van Gavin White in de laatste tien minuten en eentje van Josh Magennis in de 93ste minuut leverden Noord-Ierland toch nog de volle buit op. Griekenland is dankzij de nederlaag van Kosovo zo al zeker van de groepswinst in Groep 2.",
    "LIVE | INTERLANDS | Geen speelminuten voor Wålemark in kansloos verlies Zweden tegen Servië": "Vandaag is het weer een nieuwe interland speelronde. Ook Feyenoorders kunnen vandaag in actie komen. Het Noorwegen van Marcus Holmgren Pedersen en Fredrik Bjørkan speelt een uitwedstrijd tegen Slovenië. Patrik Wålemark kan zijn debuut maken voor Zweden tegen Servië en ook het Israël en Togo van Ofir Marciano en Dermane Karim komen in actie.\n\n\n\n18:00 | Ivoorkust - Togo\n\nOpstelling Togo via Google.com : W. Ouro-Gneni, Yenoussi, Bessilé, Boateng, Ananou, Karim, Ouro, Romao, Laba, Placca, Henen.\n\n\n\nEindstand: (2-1)\n\n'85 - D. Karim\n\n\n\n18:00 | Slovenië - Noorwegen\n\nOpstelling Noorwegen via UEFA.com: Nyland, Ryerson, Hanche-Olsen, Østigård, Meling, Ødegaard, Berge, Thorstvedt, Sørloth, Haaland, Elyounoussi.\n\n\n\nEindstand: (2-1)\n\n\n\n20:45 | Servië - Zweden\n\nOpstelling volgens UEFA.com: Olsen, Lindelöf, Hien, Sundgren, Augustinsson, Cajuste, Svanberg, Claesson, Forsberg, Gyökeres, Kulusevski.\n\n\n\nEindstand: (4-1)\n\n\n\n20:45 | Israël - Albanië\n\nOpstelling Israël volgens UEFA.com: Glazer, Dasa, Miguel Vítor, Goldberg, Leidner, Kanichowsky, Lavi, Karzev, Haziza, Weissman, Abada.\n\n\n\nEindstand: (2-1)\n\n",
    "Mooiste Instagramspots van Slovenië": "Heel wat Instagramkiekjes brengen ’s werelds meest adembenemende plekken naar jouw smartphone- of computerscherm. Handig dus wanneer je je volgende vakantie uitstippelt. Gaat die richting Slovenië? Of ligt je volgende bestemming nog niet vast? Laat je dan verleiden door deze zeven populaire Instagram #hotspots!\n\nDie bewijzen hoe divers en idyllisch Slovenië is. Je ontdekt er namelijk een pak hippe steden en charmante dorpen. Trekt door gigantische bossen en over enorme bergen. En komt tot rust op een romantisch wijndomein of dromerig strand.\n\nBled – hemel op aarde\n\nHet reusachtige meer van Bled is misschien wel dé allermooiste plek van Slovenië. Het hele jaar door neem je er fenomenale foto’s van het blauwgroene wateroppervlak. Dat laat zich omringen door dennenbomen en kliffen. Op de achtergrond prijken de Julische Alpen. Een echte eyecatcher is het eiland middenin het meer, waarop een prachtige kerk pronkt. Aan de oevers gaat het kasteel van Bled met de aandacht lopen. Tip: vaar mee op een Pletna, een typisch bootje. Aan boord heb je een prachtig zicht, ideaal voor leuke foto’s.\n\nSoča-vallei – vijftig tinten emerald\n\nVlakbij de Italiaanse grens creëert de Soča-rivier een schilderachtig decors. Het emeraldgroene water baant zich een weg door de gelijknamige vallei. En laat in haar spoor enkele wilde watervallen en magische poelen achter. Je verkent dit bijzondere landschap te voet of maakt een avontuurlijke rafttocht. Een kleine voorspelling: hier laat je de filters op je foto’s ongetwijfeld achterwege. #NoFilterNeeded!\n\nLjubljana – magische hoofdstad\n\nHou je smartphone of fototoestel in de aanslag! Want op de straten van Ljubljana raak je simpelweg nooit uitgekeken. De Sloveense hoofdstad verwent je met haar betoverende architectuur. En met haar bruisende, kosmopolitische karakter. Extra leuk: Ljubljana ligt bedekt met geweldige restaurants en bars. Die toveren met smaken en duurzame, lokale ingrediënten.\n\nPiran – Sloveense parel\n\nOp anderhalf uur van Ljubljana wacht nog zo’n magische plek: het mediterraanse kuststadje Piran. Je poseert er tussen karaktervolle huizen, in gezellige straten en op het fabelachtige Tartiniplein. Van daaruit flaneer je richting de haven, waar kleurrijke boten vredig op het water dobberen. Tip: Piran strekt zich uit in zee. Wie naar het uiteinde van de stad wandelt kijkt links uit op Kroatië. Rechts richt je de lens op de Italiaanse kustlijn.\n\nŠpičnik – zo ziet liefde eruit\n\nLiefde heeft wel degelijk een gezicht. En dat bewonder je tussen de glooiende wijngaarden aan de Oostenrijkse grens. Kronkelende wegels voeren je hier door de heuvels. En die straten nemen wel erg bijzondere vormen aan. Zo nip je van een tongstrelend glas witte wijn terwijl je uitkijkt over de hartvormige straat Špičnik. De perfecte plek om je liefde te verkondigen. En om die te vereeuwigen op Instagram.\n\nLogar-vallei – natuurlijke oerkracht\n\nMiddenin de Sloveense Alpen krijgt de natuur vrij spel. Dat bewijst de indrukwekkende Logar-vallei. Deze groene oase houdt zich schuil tussen de imposante bergen. En trakteert je op het ene overweldigende vergezicht na het andere. Je ontdekt de vallei te voet, met de fiets of te paard. Onderweg spot je verschillende watervallen. Zo klettert het water van Rinka Falls wel 90 meter naar beneden.\n\nPredjama – duizelingwekkend kasteel\n\nKastelen en Instagram: het is een match made in heaven. En dat al helemaal dankzij het duizelingwekkende kasteel van Predjama. Dat bevindt zich namelijk in een grot … op een hoogte van maar liefst 123 meter. Nog zo’n indrukwekkend weetje: het middeleeuwse bouwwerk is meer dan 800 jaar oud. Het behoort dan ook tot de meest iconische bezienswaardigheden van Slovenië.",
    "10 september 2022": "Italië - Slovenië\n\nWereldkampioenschap – Volg de Volleybal wedstrijd tussen Italië en Slovenië in dit liveblog. De wedstrijd begint om 21:00 op 10 september 2022. Met ons liveblog mis je geen enkel moment.\n\nCheck de statistieken voor Italië en Slovenië. Blijf op de hoogte van Volleybal: de wedstrijden, resultaten en standen.",
    "Jumelagecomité Maasmechelen vertoeft elf dagen in Slovenië": "28 medereizigers verbleven van 18 tot 29 augustus in Slovenië om weer heel wat te bezoeken en te beleven: de hoofdstad Ljubljana, Škofja Loka met het ijsfestival, Krajnska Gora en de schansen op Planica, de bergmeren Bled en Bohinj met daar boven Vogel, de hoogvlakte van Velika Planina in Kamnik, een tweedaagse naar de wijnboer in Jeruzalem, de Vinarumtoren op het vierlandenpunt in Lendava, vispicknick op de boot tussen Izola en Piran, Oberkrainmuziek met het ansambel Dor ma Cajt, een zangavond met citer Tomaž Plahutnik en tot slot een afscheidsavond met Strmina.\n\nInteresse voor volgend jaar? Contact via info@jumelage-maasmechelen.be",
    "Belgian Lions nemen het op tegen Europees kampioen Slovenië en NBA-superster Luka Doncic": "De Belgian Lions nemen het zaterdag in de 1/8ste finales van het EK in de Duitse hoofdstad Berlijn tegen Europees kampioen Slovenië met NBA-superster Luka Doncic op.\n\n“Tijd om nog eens te verrassen,” knipoogde Jean-Marc Mwema. Slovenië werd na een 82-88 overwinning versus Frankrijk groepswinnaar in poule B. Luka Doncic (NBA, Dallas Mavericks) dropte maar liefst 47 punten en leidde de Europees kampioen Slovenië naar de winst. Nog bij Slovenië onder meer Goran Dragic. Ook een sterke NBA speler die onlangs tekende bij Chicago Bulls.\n\nDe Belgian Lions spelen zaterdag in Berlijn tegen de grote favoriet van dit EK. Uitkijken of de selectie van bondscoach Dario Gjergja na winst op dit EK tegen wereldkampioen Spanje opnieuw met een superstunt kan uitpakken? Donderdag reizen Retin Obasohan en co. naar de Duitse hoofdstad Berlijn en kan de voorbereiding op de clash met Slovenië aanvatten. Vrenz Bleijenbergh liep in de partij tegen Turkije een neusbreuk op en kan niet meer aantreden.\n\n“We gaan niet naar Berlijn om de stad te bezoeken”\n\nMet de overwinning tegen de Bulgaren hebben de Belgian Lions hun doel bereikt: de groepsfase overleven. Dat was de ambitie voor het EK begon. Maar nu is de honger nog niet gestild. Het nieuwe doel is de achtste finale tegen Europees kampioen Slovenië van Luka Doncic winnen. Dat blijkt uit gesprekken met spelers vlak na het bereiken van de kwalificatie.\n\nJonathan Tabu blikt eerst nog terug op de volgens hem verrassende kwalificatie voor de buitenwereld. “Niemand geloofde dat we ons gingen kwalificeren. Zelfs in ons eigen land dachten mensen na onze nederlagen tegen Montenegro en Turkije ‘oeioei, dat gaat daar moeilijk worden voor hen’. Nu ben ik echt trots op mijn ploegmaats. We hebben getoond tot wat we in staat zijn.”\n\nKevin Tumba treedt hem bij: “We wilden aan iedereen tonen dat we het konden en zo bewijzen dat de overwinning tegen Spanje geen toevalstreffer was.”\n\n© BELGA\n\nHet was alles of niets in deze match, maar toch was niemand zenuwachtig geven de spelers aan. Retin Obasohan, die voor de tweede keer op dit tornooi topscorer werd van de Belgen met 25 punten, legt uit vanwaar dat zelfvertrouwen kwam. “Dat vertrouwen hebben we gehaald uit onze voorbereiding. Onze coaches en medische staf hebben ervoor gezorgd dat we fysiek, tactisch, mentaal en zelfs emotioneel klaar waren voor deze wedstrijd en dan kan je zo’n wedstrijd aanvangen met volledig vertrouwen. Alle respect voor hen dus.”\n\nDe kwalificatie is binnen. Is het doel nu bereikt? “Neen”, antwoordt Tumba stellig. “Oké, het eerste doel is binnen, maar nu gaan we niet naar Berlijn om de stad te bezoeken, wel om voor een verrassing te zorgen.” “We moeten beseffen dat er nog meer mogelijk is. Het EK moet nog gespeeld worden en wij zijn nog niet klaar”, klinkt het bij een ambitieuze Obasohan die Slovenië als tegenstander wou en dus ook kreeg. (belga)",
    "Harry Geritz overleden": "Harry Geritz is vrijdag 26 augustus 2022 op 54-jarige leeftijd overleden aan de gevolgen van een noodlottig ongeluk tijdens zijn vakantie in Slovenië.\n\nHarry Geritz was MT-lid bij de Nederlandse Emissieautoriteit (NEa) en hoofd van de afdeling Energie voor Vervoer. Hij was een zeer gewaardeerd en geliefd leidinggevende. Harry was betrokken en attent en wist zijn medewerkers en collega’s te prikkelen, inspireren en ondersteunen, om ze verder te helpen in hun professionele en persoonlijke leven.\n\nWij wensen zijn naasten sterkte met dit grote verlies.",
    "“Groen, dunbevolkt, met veel ongerepte natuur en centraal in Europa”: Els (42) en Mathieu (48) raakten verknocht aan Slovenië": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Bennie Tuinstra is met de Nederlandse volleyballers uitgeschakeld op het WK in Polen en Slovenië": "De Nederlandse volleyballers zijn er met Bennie Tuinstra uit Sneek in de gelederen niet in geslaagd de kwartfinales van het WK in Polen en Slovenië te bereiken. In Ljubljana was Oekraïne maandag met 25-16 25-19 en 25-18 duidelijk te sterk.\n\nIn de groepsfase maakte Nederland nog een uitstekende indruk met zeges op Egypte (3-0), Argentinië (3-2) en Iran (3-1), maar in de vierde wedstrijd op het WK kwam de ploeg van Roberto Piazza er geen moment aan te pas. Het kansloze Oranje kwam in de eerste set meteen met 3-0 achter en keek bijna de hele wedstrijd tegen een achterstand aan. Vier jaar geleden werd Nederland achtste op het WK.",
    "Wat betekent de Italiaanse radicaal-rechtse verkiezingszege voor Europa?": "De radicaal-rechtse Georgia Meloni heeft bij de Italiaanse verkiezingen de overwinning voor haar partij opgeëist. De vraag is wat dit betekent voor de stabiliteit in Europa. En wat betekent het voor de Europese normen en waarden. Moeten alle alarmbellen afgaan met deze verkiezingswinst? Of moeten we accepteren dat de Italianen hebben gekozen voor een partij die anti-migranten, anti-abortus en anti-homohuwelijk is?\n\nBij Stand.nl daarom vandaag de stelling: 'De overwinning voor radicaal-rechts in Italië is zorgwekkend voor Europa.'\n\nThijs Reuten stelt dat Meloni tijdens de verkiezingscampagne veel van haar standpunten heeft ingeslikt \"omdat ze een klein beetje fatsoenlijk wilde overkomen. Maar” stelt Reuten \"Het is natuurlijk een fascistische partij, laten we gewoon helder over zijn. Met standpunten over homorechten en over abortus die niet passen bij de waarden van Europa.\"\n\nNormalisering van extreem rechts\n\nDe Europarlementariër maakt zich grote zorgen over 'de normalisering van extreem rechts'. Hij waarschuwt voor het feit 'dat we het nu hebben over een rechtse coalitie, centrum rechts wordt zelfs in Italië gezegd. Ja dat is dit niet.'\n\n'Dat doen we niet in Europa'\n\nReuten zegt dat we \"dit kritisch moeten blijven volgen, want we hebben genoeg problemen met de rechtstaat in Europa.\" Naast Italië benoemt hij landen als Hongarije, Polen en Slovenië. \"We moeten leren van die andere landen dat we er op tijd bij moeten zijn en meteen moeten reageren met een ordelijke procedure, het land erop aanspreken en zeggen: 'Doen we niet in Europa.'\"\n\n'Enorme Brusselse wortel'\n\nOndanks de angst van velen dat Fratelli d’Italia onze Europese normen en waarden niet zal respecteren beloofde Georgia Meloni zich matig op te stellen tegenover Europa. ING-econoom Bert Colijn denkt dat die opstelling alles te maken heeft met geld.\n\nZo krijgt Italië zo’n 200 miljard aan coronasteun vanuit Europa. \"Er hangt gewoon een enorme Brusselse wortel voor de Italiaanse regering die er nu aankomt, en binnen Italië lijkt er brede steun te zijn dat die binnengehaald moet worden.\"\n\nColijn denkt dat het nu van belang is welke mensen op de economisch belangrijke sleutelposities worden neergezet. Met name wie er er een nieuwe rechtse coalitie op het ministerie van Financiën komt is volgens Colijn erg relevant. \"Is dat een betrouwbare, beetje technocratische persoon, dan zal er vanuit Brussel ook wel gedacht zal worden 'het lijkt er toch dat zijn hier mensen neerzet worden die de hervormingen uit wil laten voeren die nodig zijn om het geld vanuit Brussel naar Rome te laten vloeien.'\"",
    "Uitspraak 202107544/1/V3": "Volledige tekst\n\n202107544/1/V3.\n\nDatum uitspraak: 8 september 2022\n\nAFDELING\n\nBESTUURSRECHTSPRAAK\n\nUitspraak op het hoger beroep van:\n\n[vreemdeling 1] en [vreemdeling 2], mede voor hun minderjarige kind,\n\nappellanten,\n\ntegen de uitspraak van de rechtbank Den Haag, zittingsplaats Zwolle, van 25 november 2021 in zaken nrs. NL21.15510 en NL21.15513 in het geding tussen:\n\nde vreemdelingen\n\nen\n\nde staatssecretaris van Justitie en Veiligheid.\n\nProcesverloop\n\nBij besluiten van 29 september 2021 heeft de staatssecretaris aanvragen van de vreemdelingen om hun een verblijfsvergunning asiel voor bepaalde tijd te verlenen, niet in behandeling genomen.\n\nBij uitspraak van 25 november 2021 heeft de rechtbank de daartegen door de vreemdelingen ingestelde beroepen ongegrond verklaard.\n\nTegen deze uitspraak hebben de vreemdelingen hoger beroep ingesteld.\n\nDe staatssecretaris en de vreemdelingen hebben op verzoek van de Afdeling nadere schriftelijke inlichtingen gegeven.\n\nDe Afdeling heeft de zaak ter zitting behandeld op 24 mei 2022, waar de vreemdelingen, vertegenwoordigd door mr. M.K. Bulthuis, advocaat te Groningen, en de staatssecretaris, vertegenwoordigd door\n\nH.J. Metselaar, zijn verschenen.\n\nOverwegingen\n\nInleiding\n\nDe vreemdelingen hebben de Syrische nationaliteit. De staatssecretaris heeft hun aanvragen om een verblijfsvergunning asiel voor bepaalde tijd niet in behandeling genomen, omdat volgens hem op grond van de Dublinverordening Slovenië verantwoordelijk is voor de behandeling daarvan.\n\nDeze uitspraak gaat over de vraag of de staatssecretaris zich terecht op het standpunt heeft gesteld dat hij bij de toepassing van de Dublinverordening voor Slovenië mag uitgaan van het interstatelijk vertrouwensbeginsel en dat de vreemdelingen geen reëel risico lopen dat hij na overdracht aan Slovenië terechtkomt in een situatie die in strijd is met artikel 4 van het EU Handvest en artikel 3 van het EVRM. Daarbij zal met name worden ingegaan op het risico dat een overgedragen Dublinclaimant door Slovenië op basis van een bilaterale overeenkomst zal worden overgebracht naar een andere lidstaat van de Europese Unie en vanuit deze lidstaat uitgezet zal worden naar een derde land, zonder dat Slovenië zijn verzoek om internationale bescherming in behandeling neemt en daarop beslist.\n\n1.1. Voorafgaand aan de zitting heeft de Afdeling partijen vragen gesteld over de behandeling van overgedragen Dublinclaimanten door de Sloveense autoriteiten. Daarbij heeft de Afdeling gewezen op het rapport van InfoKolpa, 'Report on illegal practice of collective expulsion on\n\nSlovene-Croatian border', van april 2018 en het rapport van Asylum Information Database (hierna: AIDA), 'Country Report: Slovenia (2020 Update)', van 31 maart 2021.\n\nDe bijlage bij deze uitspraak bevat een overzicht van deze en andere door partijen aangehaalde bronnen. Deze bijlage maakt deel uit van deze uitspraak.\n\nDe uitspraak van de rechtbank en de grief van de vreemdelingen\n\nDe rechtbank heeft overwogen dat de vreemdelingen niet aannemelijk hebben gemaakt dat de staatssecretaris voor Slovenië niet van het interstatelijk vertrouwensbeginsel mag uitgaan. De rechtbank heeft verwezen naar het claimakkoord, waarin de Sloveense autoriteiten hebben gegarandeerd de verzoeken van de vreemdelingen om internationale bescherming te behandelen, zodat van een mogelijke pushback geen sprake zal zijn. Volgens de rechtbank hebben de vreemdelingen met het rapport van US Department of State, 'Slovenia 2019 Human Rights Report', van 11 maart 2020 en het rapport van Amnesty International, 'Amnesty International Report 2020/21. The state of the world's human rights', van 7 april 2021 bovendien niet aannemelijk gemaakt dat die rapporten op Dublinclaimanten betrekking hebben.\n\n2.1. De vreemdelingen klagen in de enige grief dat de rechtbank ten onrechte heeft overwogen dat zij met de overgelegde stukken niet aannemelijk hebben gemaakt dat de pushbackpraktijk ook relevant is voor aan Slovenië overgedragen Dublinclaimanten. De vreemdelingen betogen dat er gegeven de stelselmatige pushbacks zonder nader onderzoek niet op kan worden vertrouwd dat de Sloveense autoriteiten de bereidheid hebben om hun uit het gemeenschappelijk Europees asielstelsel voortvloeiende verplichtingen na te leven. De rechtbank heeft daarom volgens de vreemdelingen ten onrechte overwogen dat de staatssecretaris voor Slovenië van het interstatelijk vertrouwensbeginsel mag uitgaan.\n\nDe overgelegde stukken en het onderzoek ter zitting\n\nDe Afdeling heeft partijen voor de zitting gewezen op de zaken die hebben geleid tot haar uitspraken van 13 april 2022, ECLI:NL:RVS:2022:1042 en ECLI:NL:RVS:2022:1043 . In die uitspraken heeft de Afdeling overwogen dat de staatssecretaris nader onderzoek moet doen naar het risico voor aan Kroatië overgedragen Dublinclaimanten om door de Kroatische autoriteiten te worden uitgezet zonder dat zij de asielprocedure kunnen doorlopen. De Afdeling heeft partijen gevraagd of volgens hen dezelfde conclusie moet worden getrokken voor aan Slovenië overgedragen Dublinclaimanten. Daarbij heeft zij gevraagd of uit de overgelegde stukken kan worden afgeleid dat aan Slovenië overgedragen Dublinclaimanten naar andere lidstaten worden overgebracht, al dan niet op basis van een bilaterale overeenkomst, zonder in de gelegenheid te worden gesteld de asielprocedure te doorlopen en vanuit die andere lidstaten slachtoffer worden van een pushback naar een derde land.\n\n3.1. Tot de overgelegde stukken behoort het rapport van InfoKolpa. Hierin staat dat vreemdelingen illegaal en systematisch op grond van 'bilateral readmission agreements' (hierna: bilaterale overeenkomsten) collectief worden overgebracht van Slovenië naar Kroatië, zonder een verzoek om internationale bescherming te kunnen indienen. Ook bevat het rapport foto's en beschrijvingen van incidenten, waarbij vreemdelingen in de meeste gevallen vanuit politiebureaus in Slovenië naar Kroatië en vanuit dat land naar Bosnië en Herzegovina werden uitgezet.\n\nDat overdrachten plaatsvinden tussen Slovenië en Kroatië op grond van bilaterale overeenkomsten, wordt ook benoemd in andere overgelegde stukken, zoals het rapport van AIDA van 31 maart 2021. Daaruit volgt dat de politie op grond van deze overeenkomsten vreemdelingen overbrengt naar het land van waaruit ze Slovenië zijn binnengekomen. Gezien de vele rapporten over pushbacks en het verschil tussen het grote aantal illegale grensoverschrijdingen en het relatief kleine aantal mensen dat in Slovenië de asielprocedure instroomt, concludeert AIDA dat de politie in deze procedure vreemdelingen systematisch de toegang tot de asielprocedure ontzegt.\n\n3.2. De vreemdelingen hebben ter zitting betoogd dat uit de overgelegde stukken niet blijkt wat de samenstelling is van de groepen vreemdelingen die op grond van bilaterale overeenkomsten vanuit Slovenië systematisch worden overgebracht naar andere lidstaten, waaronder Kroatië. Volgens de vreemdelingen kan daarom niet gezegd worden dat aan Slovenië overgedragen Dublinclaimanten daar geen deel van uitmaken en zullen ook zij, als overgedragen Dublinclaimanten, het risico lopen om zonder de asielprocedure te kunnen doorlopen vanuit Slovenië via Kroatië te worden uitgezet naar Bosnië en Herzegovina. Ter onderbouwing hebben zij gewezen op de brief van VluchtelingenWerk Nederland (hierna: VWN) van 25 april 2022. Volgens VWN kan uit het rapport van AIDA van 31 maart 2021 worden afgeleid dat de bilaterale overeenkomsten ook worden toegepast op Dublinclaimanten, die door Italië en Oostenrijk naar Slovenië worden overgebracht.\n\n3.3. De staatssecretaris heeft zich ter zitting op het standpunt gesteld dat uit de overgelegde stukken niet volgt dat overgedragen Dublinclaimanten in Slovenië het reële risico lopen om slachtoffer te worden van pushbacks. De informatie over overdrachten op grond van bilaterale overeenkomsten gaat volgens hem over vreemdelingen die illegaal de Sloveense grens oversteken en geen asielwens hebben geuit. De staatssecretaris heeft betoogd dat de asielwens van overgedragen Dublinclaimanten al bij de Sloveense autoriteiten bekend is en dat de vreemdelingen niet duidelijk hebben gemaakt dat ook asielzoekers worden overgebracht op grond van de bilaterale overeenkomsten. Verder wijst hij erop dat hij navraag heeft gedaan bij de Sloveense autoriteiten en dat zij schriftelijk hebben bevestigd dat er voor Dublinterugkeerders geen obstakels zijn in de toegang tot de asielprocedure. Die bevestiging is door de staatssecretaris ook overgelegd.\n\nBeoordeling\n\nHet interstatelijk vertrouwensbeginsel en het toetsingskader\n\nBij de beoordeling welke lidstaat op grond van de toepasselijke criteria van de Dublinverordening verantwoordelijk is voor de behandeling van een door een vreemdeling bij een van de lidstaten van de EU ingediend asielverzoek, gaat de staatssecretaris uit van het vermoeden dat de behandeling van een vreemdeling in de aangezochte lidstaat in overeenstemming is met de bepalingen van het EU Handvest, het Vluchtelingenverdrag en het EVRM (zie het arrest van het Hof van Justitie van 19 maart 2019, Jawo, ECLI:EU:C:2019:218, punten 80 en 81).\n\n4.1. Zoals de Afdeling heeft overwogen in haar uitspraken van 13 april 2022, ECLI:NL:RVS:2022:1042 en ECLI:NL:RVS:2022:1043, is dat vermoeden weerlegbaar en is het aan een vreemdeling om feiten en omstandigheden aan te voeren waaruit zou kunnen worden afgeleid dat niet van dat vermoeden mag worden uitgegaan. Uit die uitspraken volgt verder hoe de vreemdelingen invulling kunnen geven aan die verplichting en onder welke omstandigheden de staatssecretaris gehouden is nader onderzoek te doen in de aangezochte lidstaat.\n\n4.2. De Afdeling heeft in de uitspraken van 13 april 2022 ook het toetsingskader neergelegd aan de hand waarvan zij beoordeelt of de staatssecretaris zich terecht op het standpunt stelt dat hij van het interstatelijk vertrouwensbeginsel mag uitgaan en dat de vreemdelingen geen reëel risico lopen dat zij bij terugkeer naar die lidstaat terechtkomen in een situatie die in strijd is met artikel 4 van het EU Handvest en artikel 3 van het EVRM. In deze zaak betekent dat dat de Afdeling zal beoordelen of er aanknopingspunten zijn dat de asielprocedure in Slovenië een fundamentele systeemfout bevat die de bijzonder hoge drempel van zwaarwegendheid bereikt en die relevant is voor de specifieke overdracht van Dublinclaimanten aan Slovenië. De Afdeling verwijst naar het arrest van het Hof van 19 maart 2019, Jawo, punten 83-85 en 91-93.\n\nDe situatie in Slovenië\n\n4.3. Partijen zijn het erover eens dat uit de overgelegde rapporten blijkt dat groepen vreemdelingen op grond van bilaterale overeenkomsten vanuit Slovenië systematisch worden overgebracht naar andere lidstaten. Zij verschillen van mening over de vraag of deze praktijk ook betrekking heeft op vanuit andere lidstaten aan Slovenië overgedragen Dublinclaimanten. Uit de overgelegde rapporten volgt dat de rechtbank deze vraag terecht ontkennend heeft beantwoord.\n\n4.3.1. De Afdeling wijst allereerst op de uitspraak van de Constitutional Court of the Republic of Slovenia van 10 oktober 2012, Up-21/11. In de overgelegde Engelse samenvatting van die uitspraak staat:\n\n\"In its judgement, the Constitutional Court considered that the circumstances in which the Applicant was handed over to the Republic of Slovenia on the basis of the Dublin Regulation were key. In accordance with point (d) of the first paragraph of Article 20 of the Dublin Regulation, the Member State that re-accepts the application of an asylum seeker also has to allow the Applicant to re-enter its territory. […] This principle also defines the obligation to re-admit the Applicant for international protection. The Applicant is thus ensured effective access to procedures for obtaining international protection in a Member State that is - taking into account the standards and mechanisms defined in the Regulation - responsible for the application. This prevents the appearance of so-called refugees in orbit, i.e. applicants for international protection who are shuttled from one country to another, without having their application processed, which practically annuls their right to international protection. Taking into account the guidelines found in the EU legislation dealing with asylum seekers, it is unacceptable to equate the position of the Applicant with the position of a foreigner who is in the process of being removed from the country […].\"\n\n4.3.1.1. Deze Engelstalige samenvatting is afkomstig van de European Database of Asylum Law en de juistheid van de weergave is niet in geschil. Uit het voorgaande volgt dat het Sloveense Constitutionele Hof al in 2012 heeft geoordeeld dat aan Slovenië overgedragen Dublinclaimanten toegang moeten krijgen tot het grondgebied, dat zij effectieve toegang tot de asielprocedure moeten krijgen en dat zij niet mogen worden overgebracht naar een ander land zonder behandeling van hun asielaanvraag.\n\n4.3.2. Ook wijst de Afdeling op de overgelegde uitspraak van de Ordinary Court of Rome van 18 januari 2021, No 56420/2020, waarin is overwogen:\n\n\"The response of the Ministry specifies that '… informal readmission procedures to Slovenia are applied to migrants found close to the Italian-Slovenian border, when it appears clear that they came from the Slovenian territory, even if there is an intention to apply for international protection…', with the only exceptions being vulnerable persons or persons for whom the EURODAC system indicates that they have already applied to an EU Member State or who have already been granted refugee status. […]\".\n\n4.3.2.1. Hoewel hieruit volgt dat het voorkomt dat vreemdelingen met een asielwens worden overgebracht naar een ander land op grond van een bilaterale overeenkomst, volgt hieruit ook dat Dublinclaimanten, van wie de asielaanvragen in andere lidstaten in Eurodac geregistreerd staan, volgens de Italiaanse autoriteiten in ieder geval zijn uitgezonderd van de toepassing van de bilaterale overeenkomst tussen Italië en Slovenië.\n\n4.3.3. Uit het overgelegde rapport van AIDA van 31 maart 2021 volgt niet dat aan Slovenië overgedragen Dublinclaimanten in strijd met de uitspraak van het Sloveense Constitutionele Hof slachtoffer zijn geweest of worden van een overbrenging op grond van een bilaterale overeenkomst. Uit dat rapport volgt dat de Sloveense politie in een informele procedure vreemdelingen op grond van bilaterale overeenkomsten overbrengt naar het land van waaruit ze Slovenië zijn binnengekomen. Ook volgt daaruit het vermoeden dat hun in die procedure de toegang tot de asielprocedure wordt geweigerd (zie bijvoorbeeld pagina 19 en pagina 20). Het rapport biedt echter geen aanknopingspunten dat deze informele procedure ook op overgedragen Dublinclaimanten wordt toegepast. Zij komen immers vanuit Nederland naar Slovenië en de Sloveense autoriteiten hebben al erkend verantwoordelijk te zijn voor de behandeling van het asielverzoek middels een claimakkoord.\n\n4.4. Dat aan Slovenië overgedragen Dublinclaimanten ook in de praktijk worden opgevangen en toegelaten tot de asielprocedure, volgt bovendien uit het nader onderzoek dat de staatssecretaris heeft verricht. De Sloveense autoriteiten hebben in hun reactie van 10 mei 2022 op de door hem gestelde vragen onder meer verklaard:\n\n\"Before addressing the questions, we would like to explain that Dublin returnees are considered asylum applicants from the moment of their return to Slovenia (established by Constitutional Court, Decision Up-21/11, 10 October 2012).\"\n\n\"Dublin returnees are accommodated in the reception facilities of the Asylum Centre upon their return where they wait to lodge an application for international protection.\"\n\n\"As explained above, Dublin returnees are readmitted to the asylum procedure […].\"\n\n4.4.1. De Afdeling beschouwt dit als een uitdrukkelijke bevestiging door de Sloveense autoriteiten dat zij de vreemdelingen zullen opnemen in de nationale asielprocedure, al dan niet na het opnieuw indienen van een verzoek om internationale bescherming.\n\n4.5. Uit de voorgaande overwegingen volgt dat er aanwijzingen zijn dat de Sloveense autoriteiten in de informele procedure waarbij ze vreemdelingen overbrengen naar een ander land op grond van bilaterale overeenkomsten, niet voldoende waarborgen dat vreemdelingen een verzoek om internationale bescherming kunnen indienen. In zoverre kan op basis van de overgelegde stukken niet worden uitgesloten dat ook asielzoekers op grond van de bilaterale overeenkomsten worden overgebracht naar een ander land. Maar de stukken bieden geen concrete aanknopingspunten voor het oordeel dat de vreemdelingen zich na een Dublinoverdracht vanuit Nederland aan Slovenië in dezelfde positie zullen bevinden als een vreemdeling die vanuit een land waarmee Slovenië een bilaterale overeenkomst heeft gesloten, Slovenië is binnengekomen. Bij een Dublinoverdracht lopen de vreemdelingen namelijk niet het risico dat hun asielwens niet wordt onderkend. De asielverzoeken van de vreemdelingen staan immers al in Eurodac geregistreerd, de autoriteiten hebben deze verzoeken erkend in het claimakkoord, het Sloveense Constitutionele Hof heeft de bijzondere positie en rechten van Dublinclaimanten benadrukt en de autoriteiten hebben in hun e-mail van 10 mei 2022, onder verwijzing naar hetzelfde arrest van het Constitutionele Hof, nogmaals gegarandeerd dat Dublinclaimanten worden toegelaten tot de asielprocedure. Er is daarom geen aanleiding om te veronderstellen dat de vreemdelingen een reëel risico lopen op een met artikel 4 van het EU Handvest en artikel 3 van het EVRM strijdige behandeling door te worden verwijderd van het Sloveense grondgebied zonder behandeling van hun asielverzoeken. De Afdeling verwijst ter vergelijking naar het arrest van het EHRM van 4 november 2014, Tarakhel tegen Zwitserland, ECLI:CE:ECHR:2014:1104JUD002921712, paragrafen 93 en 120.\n\nPrejudiciële vragen\n\nDe vreemdelingen hebben de Afdeling voorgesteld aan het Hof van Justitie prejudiciële vragen te stellen. De Afdeling zou allereerst de vraag moeten stellen of het interstatelijk vertrouwensbeginsel ondeelbaar is, zodat elke ernstige schending van een grondrecht van een derdelander door een lidstaat moet leiden tot de conclusie dat voor die lidstaat niet meer van het interstatelijk vertrouwensbeginsel mag worden uitgegaan.\n\nVoor het geval het Hof de eerste vraag ontkennend beantwoordt, zou de Afdeling de vraag moeten stellen of elke ernstige schending van een grondrecht van een derdelander door een lidstaat moet leiden tot de conclusie dat voor die lidstaat niet meer van het interstatelijk vertrouwensbeginsel mag worden uitgegaan, tenzij de overdragende lidstaat aannemelijk heeft gemaakt dat wel van het interstatelijk vertrouwensbeginsel mag worden uitgegaan.\n\n5.1. Gelet op de arresten van het Hof van 6 oktober 1982, Cilfit, ECLI:EU:C:1982:335, punten 13 en 14, en van 6 oktober 2021, Consorzio Italian Management, punt 36, ziet de Afdeling in deze zaak geen aanleiding voor het stellen van prejudiciële vragen. De door de vreemdelingen voorgestelde vragen kunnen naar het oordeel van de Afdeling voor een situatie als deze worden beantwoord aan de hand van de rechtspraak van het Hof.\n\n5.1.1. Uit het arrest van het Hof van 21 december 2011, N.S. e.a., ECLI:EU:C:2011:865, punten 82 tot en met 86, en het al genoemde arrest Jawo, punten 85, 90 en 91, volgt namelijk dat een lidstaat niet van het interstatelijk vertrouwensbeginsel mag uitgaan als in de lidstaat waarnaar een asielzoeker zou worden overgedragen sprake is van fundamentele tekortkomingen in de asielprocedure en de opvangvoorzieningen en die tekortkomingen ernstige, op feiten berustende gronden vormen om aan te nemen dat de asielzoeker een reëel risico zal lopen op een behandeling in strijd met artikel 4 van het EU Handvest.\n\nOok volgt uit de arresten van 16 februari 2017, C.K. e.a., ECLI:EU:C:2017:127, punten 63 tot en met 65 en punt 96, en Jawo, punt 87, dat als niet ernstig hoeft te worden gevreesd voor systeemfouten, een asielzoeker alleen kan worden overgedragen als die overdracht geen reëel en bewezen risico inhoudt dat deze asielzoeker wordt onderworpen aan onmenselijke of vernederende behandelingen in de zin van artikel 4 van het EU Handvest. De Afdeling wijst ter vergelijking op het hiervoor al genoemde arrest Tarakhel, paragraaf 120.\n\nGelet op wat onder 4.5 is overwogen, leiden de tekortkomingen in het asielsysteem in Slovenië er niet toe dat ten aanzien van Dublinclaimanten of deze vreemdelingen een risico bestaat op een behandeling in strijd met artikel 4 van het EU Handvest.\n\n5.2. De Afdeling heeft na sluiting van het onderzoek ter zitting kennis genomen van de prejudiciële vragen die de rechtbank Den Haag, zittingsplaats ’s-Hertogenbosch, aan het Hof heeft voorgelegd in de uitspraak van 15 juni 2022, ECLI:NL:RBDHA:2022:5724, maar ziet gezien het voorgaande in dit geval geen aanleiding om het onderzoek te heropenen en de zaak aan te houden in afwachting van de beantwoording daarvan.\n\nConclusie\n\nDe rechtbank heeft terecht overwogen dat de staatssecretaris terecht voor Slovenië van het interstatelijk vertrouwensbeginsel is uitgegaan en dat door overdracht van de vreemdelingen aan Slovenië geen situatie zal ontstaan in strijd met artikel 4 van het EU Handvest of artikel 3 van het EVRM. De grief faalt.\n\nHet hoger beroep is ongegrond. De uitspraak van de rechtbank wordt bevestigd. De staatssecretaris hoeft geen proceskosten te vergoeden.\n\nBeslissing\n\nDe Afdeling bestuursrechtspraak van de Raad van State:\n\nbevestigt de aangevallen uitspraak.\n\nAldus vastgesteld door mr. E. Steendijk, voorzitter, en mr. D.A. Verburg en mr. A. Kuijer, leden, in tegenwoordigheid van mr. J. van de Kolk, griffier.\n\nw.g. Steendijk\n\nvoorzitter\n\nw.g. Van de Kolk\n\ngriffier\n\n347-962\n\nBIJLAGE\n\nUitspraak van de Constitutional Court of the Republic of Slovenia van 10 oktober 2012, Up-21/11;\n\nRapport van InfoKolpa, 'Report on illegal practice of collective expulsion on Slovene-Croatian border', april 2018;\n\nRapport van Amnesty International, 'Slovenia: Push-Backs and Denial of Access to Asylum', juni 2018;\n\nRapport van Asylum Information Database (AIDA), 'Country Report: Slovenia (2018 Update)', maart 2019;\n\nRapport van Asylum Information Database (AIDA), 'Country Report: Slovenia (2019 Update)', maart 2020;\n\nRapport van US Department of State, 'Slovenia 2019 Human Rights Report', 11 maart 2020;\n\nRapport van European Asylum Support Office (EASO), 'EASO Asylum Report 2020', 25 juni 2020;\n\nUitspraak van de Ordinary Court of Rome van 18 januari 2021, No 56420/2020;\n\nRapport van US Department of State, 'Slovenia 2020 Human Rights Report', 30 maart 2021;\n\nRapport van Asylum Information Database (AIDA), 'Country Report: Slovenia (2020 Update)', 31 maart 2021;\n\nRapport van Amnesty International, 'Amnesty International Report 2020/21. The state of the world's human rights', 7 april 2021;\n\nRapport van Asylum Information Database (AIDA), 'Country Report: Croatia (2020 Update)', 27 mei 2021;\n\nGegevens uit Eurostat, 'Asylum applicants by type of applicant, citizenship, age and sex - monthly data (rounded)', 1 april 2022;\n\nBrief van VluchtelingenWerk Nederland, 'Slovenië - push backs Kroatië/Afdelingsvragen 24-3-22', 25 april 2022;\n\nRapport van Asylum Information Database (AIDA), 'Country report: Austria (2021 Update)', pagina 21, 25 april 2022;",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Slovenië - Noorwegen": "Uitzending van Slovenië - Noorwegen gemist? UEFA Nations League\n\nvan de wedstrijd Slovenië - Noorwegen, gespeeld in de UEFA Nations League. Bekijk deze aflevering van Slovenië - Noorwegen hier terug.",
    "Israël promoveert naar divisie A, Tadic doet goede zaken met Servië": "Israël is zaterdag voor het eerst in de geschiedenis gepromoveerd naar de hoogste divisie in de Nations League. Door een late goal van Tai Baribo wonnen de Israëliërs met 2-1 van Albanië en was promotie een feit. Dusan Tadic deed met Servië uitstekende zaken in de strijd om een plek in divisie A.\n\nIsraël maakte pas na rust het verschil tegen Albanië. Aanvaller Shon Weissman, die in clubverband uitkomt voor Real Valladolid, zette direct na de onderbreking zijn ploeg op voorsprong in Tel Aviv.\n\nLang leek Israël probleemloos af te stevenen op promotie, maar een wereldgoal van Albanees Myrto Uzuni leek roet in het eten te gooien. De buitenspeler scoorde in de 88e minuut met een fraaie volley uit een hoekschop.\n\nDat Israël toch promoveerde, had het te danken aan Baribo. De aanvaller kreeg de bal na een scrimmage voor zijn voeten, dacht niet na en schoot zijn land voor het eerst in de historie naar divisie A. Bij de start van de Nations League in 2018 kwam Israël nog in divisie C uit. In de eerste jaargang volgde gelijk promotie naar divisie B.\n\nIsraël heeft een voorsprong van vijf punten op IJsland en kan niet meer ingehaald worden als koploper. Omdat Rusland vanwege de oorlog in Oekraïne door de UEFA uit werd gesloten van deelname aan de Nations League, was dit de enige poule van divisie B met drie ploegen.\n\nBij Israël ontbrak voormalig PSV'er Eran Zahavi. De topscorer aller tijden van Israël heeft een conflict met de voetbalbond omdat hij niet in zijn eentje op een hotelkamer mag slapen. Ook nadat de spits had aangeboden zelf de kosten te dragen voor een eigen kamer, werd het verzoek afgewezen. Het is niet bekend of Zahavi nog terugkeert in de nationale ploeg, die zich niet plaatste voor het WK in Qatar.\n\nStand groep 2 divisie B Nations League 1. Israël 4-8 (+2)\n\n2. IJsland 3-3 (+0)\n\n3. Albanië 3-1 (-2)\n\nDusan Tadic heeft met Servië promotie naar divisie A in eigen hand. Dusan Tadic heeft met Servië promotie naar divisie A in eigen hand. Foto: Reuters\n\nServië profiteert van misstap Noorwegen\n\nIn groep 4 van divisie B valt de beslissing pas op de laatste speeldag. Met Ajax-aanvoerder Dusan Tadic in de basis won Servië met 4-1 van Zweden, waardoor de Serviërs optimaal profiteerden van de 2-1-nederlaag van koploper Noorwegen tegen Slovenië.\n\nBij Servië was Aleksandar Mitrovic de grote man met drie goals. De spits van Fulham verkeert al lang in uitstekende vorm en etaleerde dit ook tegen Zweden. Na een vroege goal van de Zweedse aanvaller Viktor Claesson scoorde Mitrovic in de 15e, 46e en 48e minuut. Sasa Lukic maakte in de slotfase het vierde doelpunt voor de Serviërs.\n\nNoorwegen liet eerder op de dag punten liggen tegen Slovenië: 2-1. De Noren domineerden de wedstrijd in Ljubljana en maakten via superster Erling Haaland de openingstreffer. Vervolgens verzuimde Noorwegen het duel te beslissen, wat de ploeg van bondscoach Stale Solbakken duur kwam te staan.\n\nAndraz Sporar gleed in de 69e minuut de gelijkmaker binnen voor Slovenië en tien minuten later maakte Benjamin Sesko de winnende treffer, al was dat schot houdbaar voor de clubloze Noorse doelman Ørjan Nyland.\n\nDinsdag volgt in Belgrado de allesbeslissende wedstrijd om promotie naar de hoogste divisie in de Nations League. Dan neemt het Servië van Ajax-aanvoerder Dusan Tadic het in eigen huis op tegen de ploeg van Haaland. De eerste wedstrijd tussen beide landen eindigde in 1-0 voor de Noren, waardoor zij op basis van onderling resultaat bovenaan staan.\n\nStand groep 4 divisie B Nations League 1. Noorwegen 5-10 (+2)\n\n2. Servië 5-10 (+6)\n\n3. Slovenië 5-5 (-4)\n\n4. Zweden 5-3 (-4)\n\nOekraïne kan Schotland dinsdag in Krakau nog inhalen. Oekraïne kan Schotland dinsdag in Krakau nog inhalen. Foto: Getty Images\n\nSchotland maakt geen fout tegen Ierland\n\nSchotland deed goede zaken in groep 1 van divisie B. De Schotten wonnen met 2-1 van Ierland en hebben dinsdag aan een gelijkspel tegen concurrent Oekraïne genoeg voor promotie naar de hoogste divisie in de Nations League.\n\nNog voor rust kwamen de Ieren - die alleen op papier de groep nog konden winnen - op voorsprong in Glasgow. Dat gebeurde via een doelpunt van verdediger John Egan, die een afgeslagen hoekschop binnenschoot in de korte hoek.\n\nNa de onderbreking maakte Jack Hendry gelijk met een kopbal na een fraaie actie en dito voorzet van Ryan Christie. In de slotfase zorgde diezelfde Christie vanaf de strafschopstip voor de winnende treffer, waardoor Schotland met twaalf punten uit vijf wedstrijden koploper is.\n\nOekraïne won met grote cijfers van Armenië. Met dank aan doelpunten van Oleksandr Tymchyk, Oleksandr Zubkov, Danylo Ignatenko en Artem Dovbyk (twee keer) haalde het door oorlog verscheurde land uit tegen de Armenen, die slechts één keer wisten te winnen in de poule.\n\nSchotland en Oekraïne treffen elkaar dinsdag om 20.45 uur in Krakau. Alleen bij een overwinning promoveren de Oekraïners naar de hoogste divisie. Eerder deze interlandperiode wonnen de Schotten in eigen huis overtuigend van Oekraïne (3-0).",
    "Wolf en beer veroveren stormenderhand Europa, lidstaten willen actie": "Grote roofdieren als de wolf en beer veroveren stormenderhand Europa, steeds meer veeboeren worden daarvan het slachtoffer. Zeker zeventien lidstaten willen meer ruimte om de in principe beschermde dieren zo nodig af te schieten.\n\nLandbouwministers van de betrokken landen drongen daarop vanmorgen aan in een overleg met Eurocommissaris van Milieu Virginijus Sinkevicius. Slovenië, niet eens een heel groot land, herbergt ‘zeker’ duizend bruine beren, waarmee het de grootste ‘beerdichtheid’ ter wereld heeft, en 120 wolven. Frankrijk signaleert een toename van 20 à 30 procent van het aantal wolven, Oostenrijk een toename van het verlies aan vee van 230 procent. ,,Sommige boeren weigeren nog de bergen in te trekken of erger: stoppen hun bedrijf”, aldus de Oostenrijkse minister van Landbouw Norbert Totschnig. ,,Dat raakt het inkomen van hele regio’s.”\n\nDodelijke slachtoffers\n\nFinland, waar het aantal roofdieren ondanks bejaging is verdrievoudigd, en Letland klagen behalve over de wolf ook over de lynx en jakhals, Griekenland ook over het everzwijn en Denemarken over de zeehond, ‘die in de Baltische zee onze kwetsbare visbestanden steeds verder onder druk zet’.\n\nIn Roemenië, dat de helft van de Europese berenpopulatie herbergt, hebben beren zelfs al dodelijke slachtoffers gemaakt onder mensen. ,,Het begint dus behoorlijk uit de klauwen te lopen”, zo vatte de Tsjechische raadsvoorzitter Zdenek Nekula samen. Nederland, nog op zoek naar een nieuwe landbouwminister, kwam niet tussenbeide.\n\nQuote Sommige boeren weigeren nog de bergen in te trekken of erger: stoppen hun bedrijf Norbert Totschnig, Minister van Landbouw in Oostenrijk\n\nMakkelijker afschieten\n\nDe gedupeerde lidstaten willen de wolf en beer niet weg, maar wel hun aantallen zodanig omlaag dat iets van wat zij in jargon ‘co-existentie’ noemen mogelijk wordt. Concreet willen ze ‘grensoverschrijdende monitoring’, schadevergoedingen voor getroffen boeren uit andere potjes dan het landbouwfonds en meer ruimte om in probleemsituaties dieren af te schieten. De Commissie staat al zeker een jaar niet te springen om het succes van haar eigen beschermingsprogramma’s onderuit te halen.\n\nVolgens Sinkevicius zijn de beer en wolf al ‘de meest gemonitorde soorten’ die er zijn en moeten de lidstaten onderling maar meer samenwerken als ze die monitoring nog verder willen uitbreiden. Volgens hem kunnen ze bovendien, in ruil voor een strikte rapportageplicht elke twee jaar, probleemdieren ook nu al makkelijker afschieten.\n\nReageren kan onderaan dit artikel. Alleen reacties voorzien van een volledige naam worden geplaatst. We doen dat omdat we een debat willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.\n\nBekijk onze nieuwsvideo’s in onderstaande playlist:",
    "Haaland kan Noren niet helpen; promotie naar A-divisie onzeker": "Noorwegen heeft zaterdagavond nagelaten om een grote stap te zetten naar promotie in de Nations League. De ploeg van superspits Erling Haaland verloor op bezoek bij Slovenië verrassend met 2-1. Daarom kan achtervolger Servië nog voor zijn laatste kans gaan.\n\nDe trouwe volgers van de Eredivisie kwamen in Ljubljana de nodige oude bekenden tegen. Helaas voor de fans van Feyenoord bleef Fredrik André Bjørkan de volledige wedstrijd op de bank en ontbrak Marcus Pedersen vanwege een schorsing. Natuurlijk was Haaland wel van de partij. De doelpuntenmachine van Manchester City werd in het eerste bedrijf echter in de tang gehouden door de verdediging van de Slovenen.\n\nKort na de thee begon de thuisploeg echter te klungelen. En natuurlijk was Haaland er als de kippen bij om Noorwegen aan de broodnodige 0-1 te helpen. Daarna lieten de bezoekers zich foppen in de hoofdstad van Slovenië. De gastheer kwam dankzij Andraz Sporar op de gelijke hoogte en sloeg negen minuten voor tijd nogmaals toe. De Noorse doelman verkeek zich op een schot van Benjamin Sesko, die Slovenië aan de punten hielp.\n\nNoorwegen ruikt promotie naar A-divisie nog steeds\n\nOndanks de nederlaag staat Noorwegen er nog steeds goed voor in groep B4 van de Nations League. De ploeg van bondscoach Ståle Solbakken blijft steken op tien punten en daarom zal concurrent Servië bloed ruiken. De ploeg van Dusan Tadic kan bij een overwinning op Zweden (vanavond, 20.45 uur) op gelijke hoogte komen met de Noren. Aanstaande dinsdag spelen Noorwegen en Servië nog tegen elkaar.",
    "Nederlands team in Egypte voor WK Rolstoelhandbal": "Het Nederlands team is in Egypte en start op 22 september het wereldkampioenschap Rolstoelhandbal.\n\nAdvertentie\n\nIn Noord-Afrika komt Oranje vijf andere landen tegen. Ook Slovenië, Brazilië, Chili en thuisland Egypte gaan tussen 22 en 25 september voor goud.\n\nBij rolstoelhandbal staan er van ieder team vier spelers in het veld. Iedereen kan als keeper fungeren. Een spectaculair doelpunt telt net als een strafworp voor twee.\n\nNederland speelt tegen ieder land één keer. Op 25 september staan in Egypte de plaatsingswedstrijden op de rol. De nummers één en twee spelen dan om het goud. De troostfinale gaat tussen de nummers drie en vier.\n\nBondscoach Menno de Klerk heeft tien spelers geselecteerd. Dat zijn John Schot, Marcel Jansen, Mieke van Chastelet, Irene Beemster, Joyce van Haaster (allen van CSV), William van der Ende, Bas Jonker, Maurice Poot (allen Quintus), Sanne Dolstra (Najaden) en Leander Stoel (Foreholte).\n\nFoto: FotoReza",
    "Programma en stand in de Nations League: Engeland en Frankrijk stijf onderaan": "De Nations League gaat woensdagavond weer van start! Schotland en Oekraïne komen woensdag in actie, het overgrote deel van de landen speelt donderdag zijn 1e potje van deze interlandperiode. Zo komt Nederland in actie tegen Polen. We zetten de standen en het programma op een rijtje.\n\nGroep 11. Denemarken (4-9)2. Kroatië (4-7)3. Oostenrijk (4-4)4. Frankrijk (4-2)Do: Kroatië - DenemarkenDo: Frankrijk - OostenrijkGroep 21. Spanje (4-8)2. Portugal (4-7)3. Tsjechië (4-4)4. Zwitserland (4-3)Za: Spanje - ZwitserlandZa: Tsjechië - PortugalGroep 31. Hongarije (4-7)2. Duitsland (4-6)3. Italië (4-5)4. Engeland (4-2)Vr: Italië - EngelandVr: Duitsland - HongarijeGroep 41. Nederland (4-10)2. België (4-7)3. Polen (4-4)4. Wales (4-1)Do: Polen - NederlandDo: België - WalesGroep 11. Oekraïne (3-7)2. Schotland (3-6)3. Ierland (4-4)4. Armenië (4-3)Wo: Schotland - OekraïneZa: Schotland - IerlandZa: Armenië - OekraïneGroep 21. Israël (3-5)2. IJsland (3-3)3. Albanië (3-1)4. Rusland -Za: Israël - AlbaniëGroep 31. Bosnië (4-8)2. Montenegro (4-7)3. Finland (4-4)4. Roemenië (4-3)Vr: Bosnië - MontenegroVr: Finland - RoemeniëGroep 41. Noorwegen (4-10)2. Servië (4-7)3. Zweden (4-3)4. Slovenië (4-2)Za: Slovenië - NoorwegenZa: Servië - ZwedenGroep 11. Turkije (4-12)2. Luxemburg (4-7)3. Faeroër (4-4)4. Litouwen (4-0)Do: Turkije - LuxemburgDo: Litouwen - FaeroërGroep 21. Griekenland (4-12)2. Kosovo (4-6)3. Noord-Ierland (4-2)4. Cyprus (4-2)Za: Noord-Ierland - KosovoZa: Cyprus - GriekenlandGroep 31. Kazachstan (4-10)2. Slowakije (4-6)3. Azerbeidzjan (4-4)4. Belarus (4-2)Do: Kazachstan - BelarusDo: Slowakije - AzerbeidzjanGroep 41. Georgië (4-10)2. Noord-Macedonië (4-7)3. Bulgarije (4-3)4. Gibraltar (4-1)Vr: Georgië - Noord-MacedoniëVr: Bulgarije - GibraltarGroep 11. Letland (4-12)2. Moldavië (4-7)3. Andorra (4-4)4. Liechtenstein (4-0)Do: Letland - MoldaviëDo: Liechtenstein - AndorraGroep 21. Estland (2-6)2. Malta (3-6)3. San Marino (3-0)Vr: Estland - Malta",
    "Tatjana Puklavec wint de titel Wijnvrouw van het jaar 2022": "Puklavec staat aan het roer van het familiebedrijf Puklavec Wines in Slovenië. De jury koos Puklavec om haar ambitieuze visie, professionaliteit en toegankelijkheid. Na de uitreiking genoten gasten van wijnen uit de Walraven Wijnbar, waar vier wijnmerken geschonken werden die de afgelopen vier nominaties hebben gesponsord. Vanuit een jaren 60 bakbrommer werd een fruits de mer-buffet geserveerd en de oesterman deelde verse oesters uit aan de gasten. Deze vierde editie van de verkiezing was wederom een geslaagd feest.\n\nJury en stemmen\n\nAfgelopen jaar is elk kwartaal een wijnvrouw van het seizoen genomineerd. Uit deze voorrondes kwamen vier ambitieuze vrouwen uit de Nederlandse wijnwereld naar voren. Kanshebbers voor de felbegeerde titel waren Jolande Vos, Liesette van Eijnsbergen en Rianne Ogink. De genomineerden zijn beoordeeld door een vakjury van horeca- en wijnprofessionals. De jury bestond uit Barbara Verbeek, Claudia van Dongen (Wijnvrouw van het jaar 2021), Magda van der Rijst (Wijnvrouw van het jaar 2020) en Birthe van Meegeren (Wijnvrouw van het Jaar 2019).\n\n\n\nDe keuze voor dit jaar was lastig, maar uiteindelijk viel de keuze op Puklavec. De jury is onder de indruk van haar lange adem. Toen zij het familiebedrijf overnam, had zij een duidelijke visie. Haar droom was om wijn over de hele wereld te verkopen en in Nederland verkrijgbaar te zijn bij bepaalde verkooppunten. Dat is haar met wat omwegen nu gelukt. Puklavec is professioneel en toegankelijk, heeft een goede marketingvisie en is een aimabele vrouw. Om deze redenen is zij de beste keuze voor de Wijnvrouw van het jaar 2022.\n\nDe prijs die zij wint is een mooie wijnreis naar Champagnehuis Louis Roederer. Naast het oordeel van de jury gold ook de stem van het publiek. Via de website konden zij stemmen op de genomineerden waar dit jaar voor het eerst de publieksprijs uit is voortgekomen. De 31-jarige Rianne Ogink behaalde de meeste stemmen en wint hiermee een bezoek aan het wijnhuis van Mouton Cadet in Bordeaux, waar zij op dit moment de Bachelor Vitcultuur & Oenology volgt.",
    "EuroBasket 2022. Juancho Hernangomez (zeven driepunters) leidt Spanje naar Europese titel * Duitsland pakt brons": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Overzicht: Wanneer komen de internationals van Feyenoord in actie?": "Het eerste blok van het seizoen 2022/23 zit er voor Feyenoord op. De club ziet deze week geen enkele speler uitkomen voor het Nederlands elftal, maar veel buitenlandse Feyenoorders werden wel opgeroepen voor hun nationale ploeg. FR12.nl maakte een overzicht van wanneer zij spelen en wat er op het spel staat.\n\nMarcus Pedersen & Fredrik Bjørkan (Noorwegen)\n\nZaterdag 24 september, 18:00 uur: Slovenië - Noorwegen (Nations League)\n\nDinsdag 27 september, 20:45 uur: Noorwegen - Servië (Nations League)\n\nFeyenoord-backs Marcus Pedersen en Fredrik Bjørkan maken allebei - zoals ze al vaker deden - deel uit van de Noorse selectie voor de laatste wedstrijden in de Nations League. Hun land staat op dit moment bovenaan in groep 4 van League B. In wedstrijden tegen Slovenië en Servië moet het de voorsprong van drie punten op laatstgenoemde, de nummer 2 in de poule, zien vast te houden. Als dat lukt, promoveert het land naar League A.\n\nOrkun Kökcü (Turkije)\n\nDonderdag 22 september, 20:45 uur: Turkije - Luxemburg (Nations League)\n\nZondag 25 september, 20:45 uur: Faeroër - Turkije (Nations League)\n\nOrkun Kökcü was in 2021 steeds vaker basisspeler bij Turkije, maar kwam dit kalenderjaar nog iets minder aan spelen toe. De Turken strijden om promotie naar League B, wat met een voorsprong van vijf punten op de nummer twee (Luxemburg) en een doelsaldo van 14 voor en 0 tegen ook lijkt te gaan lukken. In de laatste twee wedstrijden moeten Luxemburg en Faeroër worden verslagen.\n\nGernot Trauner (Oostenrijk)\n\nDonderdag 22 september, 20:45 uur: Frankrijk - Oostenrijk (Nations League)\n\nZondag 25 september, 20:45 uur: Oostenrijk - Kroatië (Nations League)\n\nGernot Trauner is gelukkig weer een vaste kracht bij Oostenrijk sinds Ralf Rangnick in juni de nieuwe bondscoach werd. Hem staan twee pittige duels te wachten in groep 1 van League A van de Nations League. De Oostenrijkers beginnen met een uitwedstrijd tegen regerend wereldkampioen Frankrijk, de verrassende hekkensluiter in de poule. Winnen Trauner en zijn ploeggenoten die wedstrijd, dan zijn ze zeker van handhaving op het hoogste niveau. In de laatste wedstrijd wacht nummer twee Kroatië.\n\nSebastian Szymanski (Polen)\n\nDonderdag 22 september, 20:45 uur: Polen - Nederland (Nations League)\n\nZondag 25 september, 20:45 uur: Wales - Polen (Nations League)\n\nMet Sebastian Szymanski trok Feyenoord deze zomer een speler aan die al 15 keer het shirt van Polen droeg. Dat hoopt hij komende winter ook te doen in Qatar, waar hij als eerste Feyenoorder in dit overzicht voor in aanmerking komt. Voor Polen zelf staat er in de Nations League eerst nog iets anders op het spel. De ploeg staat op plek drie in groep 4 van League A en strijdt mogelijk in de laatste wedstrijd tegen Wales nog tegen degradatie. De Polen kunnen het ook eerder beslissen, maar dan moet er wel gewonnen worden van koploper Nederland.\n\nDávid Hancko (Slowakije)\n\nDonderdag 22 september, 20:45 uur: Slowakije - Azerbeidzjan (Nations League)\n\nZondag 25 september, 18:00 uur: Slowakije - Belarus (Nations League)\n\nDávid Hancko was de afgelopen jaren al vaak basisspeler bij Slowakije. Dat zal hij vermoedelijk ook zijn in de laatste wedstrijden van de Nations League, waar zijn land een achterstand van vier punten op koploper Kazachstan moet inhalen om nog te kunnen promoveren naar League B. Het zal dus moeten winnen van zowel Azerbeidzjan als Belarus. Ook de door Feyenoord verhuurde Robert Bozeník maakt deel uit van de selectie.\n\nPatrik Wålemark (Zweden)\n\nZaterdag 24 september, 20:45 uur: Servië - Zweden (Nations League)\n\nDinsdag 27 september, 20:45 uur: Zweden - Slovenië (Nations League)\n\nPatrik Wålemark is de enige speler in dit lijstje die voor het eerst is opgeroepen voor de hoofdmacht van zijn land. Met Zweden staan er in League B van de Nations League wedstrijden tegen Servië en Slovenië op het programma. Daarin moet Zweden in ieder geval de voorsprong van één punt op Slovenië zien vast te houden om niet te degraderen naar League C.\n\nOfir Marciano (Israël)\n\nZaterdag 24 september, 20:45 uur: Israël - Albanië (Nations League)\n\nDinsdag 27 september, 21:00 uur: Malta - Israël (Vriendschappelijk)\n\nOfir Marciano moet dit seizoen bij Feyenoord genoegen nemen met een rol als derde keeper, maar is bij Israël al jaren eerste keus. Omdat Rusland door de oorlog uit de competitie is gehaald, speelt de ploeg nog maar één wedstrijd, thuis tegen Albanië. Bij winst promoveert Israël naar League A, bij een gelijkspel of nederlaag is het daarvoor afhankelijk van de laatste wedstrijd tussen IJsland en Albanië. Marciano sluit de interlandbreak af met een vriendschappelijk duel tegen Malta.\n\nAlireza Jahanbakhsh (Iran)\n\nVrijdag 23 september, 18:00 uur: Iran - Uruguay (Vriendschappelijk)\n\nDinsdag 27 september, nog niet bekend: Iran - Senegal (Vriendschappelijk)\n\nWaar alle Europese Feyenoorders dus actief zullen zijn in de Nations League, bereiden de internationals in andere continenten zich al volledig voor op het WK. Zo ook Iran, dat met sterspeler en aanvoerder Alireza Jahanbakhsh in de selectie twee oefenwedstrijden zal spelen. Uruguay en Senegal, twee andere WK-deelnemers, zijn daarin de tegenstanders.\n\nSantiago Gimenez (Mexico)\n\nZondag 25 september, 03:00 uur: Mexico - Peru (Vriendschappelijk)\n\nDinsdag 27 september, 04:00 uur: Mexico - Colombia (Vriendschappelijk)\n\nSantiago Gimenez is een van de spelers die deze zomer met hun transfer naar Feyenoord een plek op het WK wilden veiligstellen. De spits kwam tot dusver tot 5 optredens voor zijn land, waarin hij 1 keer scoorde. Deze interlandbreak begint zijn Mexico met een oefenwedstrijd tegen het Peru van Marcos López. Twee dagen later wacht Colombia.\n\nMarcos López (Peru)\n\nZondag 25 september, 03:00 uur: Mexico - Peru (Vriendschappelijk)\n\nWoensdag 28 september, 02:00 uur: Peru - El Salvador (Vriendschappelijk)\n\nMarcos López zal in zijn eerste wedstrijd dus te maken krijgen met Gimenez. Als hij speelt althans, want hoewel hij al 20 interlands speelde voor Peru, kwam hij dit kalenderjaar minder vaak aan de bak. In Qatar zal dat sowieso niet gebeuren, want het land wist zich net niet te plaatsen voor het eindtoernooi. Deze maand treft Peru naast Mexico ook El Salvador.\n\nDermane Karim (Togo)\n\nZaterdag 24 september, 18:00 uur: Ivoorkust - Togo (Vriendschappelijk)\n\nDinsdag 27 september, nog niet bekend: Equatoriaal-Guinea - Togo (Vriendschappelijk)\n\nDe pas 18-jarige Dermane Karim krijgt nog even de tijd om zich verder te ontwikkelen voor hij aansluit bij Feyenoord 1. De hoofdmacht van zijn land Togo deed dit jaar echter wel al 2 keer een beroep op de middenvelder. De vraag is of hij ook in de komende twee vriendschappelijke wedstrijden weer op een invalbeurt - of dit keer misschien zelfs basisplaats - mag hopen. Ivoorkust en Equatoriaal-Guinea zijn de tegenstanders.\n\nLutsharel Geertruida & Quinten Timber (Jong Oranje)\n\nVrijdag 23 september, 17:30 uur: Jong België - Jong Oranje\n\nDinsdag 27 september, 16:00 uur: Jong Roemenië - Jong Oranje\n\nJong Oranje plaatste zich dit jaar als ongeslagen poulewinnaar voor het EK Onder 21 in Roemenië en Georgië in 2023. Lutsharel Geertruida (op de keren dat hij geblesseerd was na) en Quinten Timber waren daarbij vaste krachten in het elftal van Erwin van de Looi. De twee Feyenoorders zijn er ook nu weer bij, als Jong Oranje oefent tegen Jong België en Jong Roemenië.",
    "Wedstrijden EK-kwalificatie Oranje onder 19 bij Achilles 1894 in Assen": "Achilles 1894 is deze week de gastheer voor EK-kwalificatiewedstrijden in de poule van Oranje onder 19.\n\nDit artikel is het product van een samenwerking tussen de redacties van Dagblad van het Noorden en Asser Courant",
    "Oranje onder 19 door goals na rust langs Moldavië in EK-kwalificatie": "Oranje onder 19 jaar is de EK-kwalificatie begonnen met een zege op Moldavië. In Stadion De Boshoek in Hardenberg werd het 2-0 voor Nederland. De goals vielen na rust.\n\nIn de 67e minuut scoorde invaller Bayron Strijdonck, toen hij pas 5 minuten binnen de lijnen stond. Na 86 minuten maakte Devin Haen de 2-0 op aangeven van Strijdonck.In de andere wedstrijd in de groep van Nederland bleven Noord-Ierland en Slovenië in evenwicht: 2-2. Zaterdag 24 september speelt Oranje onder 19 jaar tegen de Noord-Ieren. 3 dagen later volgt een duel met Slovenië.",
    "‘Team Remco’ is dubbel zo groot als ‘Team Wout’, maar mag je op een WK eigenlijk een ‘ploegmaat’ van een ander land helpen?": "Wie wereldkampioen wil worden, kan altijd wel een paar extra vrienden in het peloton gebruiken. En die vind je niet zelden bij de ploegmaats met wie je de rest van het jaar afwerkt. Welke merkenploeg is het sterkst vertegenwoordigd op het WK? En hoe zit dat eigenlijk? Mág je wel over de landsgrenzen heen ‘een ploegmaat’ helpen?",
    "Simone Consonni wint in Parijs massasprint voor Groenewegen, Arnaud De Lie finisht vijfde": "Nooit te dicht bij de ramen staan en speciaal getrainde agenten als huisgenoot: zo gaat het eraan toe in een ‘safehouse’ 18:02",
    "Simone Consonni bezorgt Cofidis broodnodige punten, Arnaud De Lie is 5e": "Er werd vandaag niet alleen in Wollongong gekoerst, ook in Frankrijk moest een winnaar aangeduid worden in de 1.1-semiklassieker Parijs-Chauny.\n\nMet snelle jongens als Jasper Philipsen, Dylan Groenewegen, Arnaud De Lie, Arnaud Démare en Gerben Thijssen was vrij snel duidelijk dat het tot een sprint zou komen.\n\nDrie Belgen gingen mee in de traditionele vroege vlucht, maar meer dan een voetnoot was de poging van Jorre Debaele (Minerva Cycling), Rune Herregodts (Sport Vlaanderen-Baloise) en Ludovic Robeet (Bingoal Pauwels Sauces WB) niet.\n\nDe finale - met twee korte klimmetjes - was niet lastig genoeg om de sprinters overboord te gooien. Cofidis trok de sprint perfect aan voor Simone Consonni en de Italiaan hield net stand. Dylan Groenewegen (BikeExchange) kwam nog gevaarlijk dichtbij, maar de fotofinish was duidelijk in het voordeel van Consonni.\n\nArnaud De Lie gooide zich er uiteraard ook tussen, hij werd 5e. Lotto-Soudal blijft 19e in de tussenstand voor de WorldTour-plaatsen, Cofidis doet wel een gouden zaak en springt over Arkéa-Samsic naar de 17e plaats.\n\nVoor de 28-jarige Consonni, met Italië olympisch- en wereldkampioen ploegenachtervoling, is het de tweede zege op de weg. In 2018 won hij een rit in de Ronde van Slovenië. Op de erelijst van Paris-Chauny volgt hij Jasper Philipsen op. Die kwam vandaag niet tot sprinten.\n\n",
    "Spanje verliest verrassend van Zwitserland en geeft koppositie uit handen aan overtuigend Portugal": "Spanje heeft zaterdagavond de koppositie in groep 1 van de A-divisie van de Nations League uit handen gegeven aan Portugal. De Spanjaarden verloren in eigen huis verrassend van Zwitserland (1-2), terwijl de Portugezen overtuigend wonnen bij Tsjechië (0-4). Dinsdag wacht tussen de twee landen een rechtstreekse clash om een ticket voor de Final Four.\n\nIn de groep van Spanje en Portugal kon zaterdagavond al een ontknoping vallen. Bij een Spaanse overwinning op Zwitserland en een nederlaag van Portugal bij Tsjechië, zou Spanje een speelronde voor het einde al van groepswinst en een plaats bij de Final Four verzekerd zijn. Maar het liep zaterdagavond volledig anders.\n\nSowieso omdat Spanje zelf niet won van Zwitserland. De ploeg van Luis Enrique kwam via een kopbal van Manchester City-verdediger Manuel Akanji na iets meer dan twintig minuten spelen op achterstand. Het gebeurde in een goede fase van de Zwitsers, die strijden tegen degradatie uit de A-divisie van de Nations League. Zwitserland had voor rust kansen op meer, maar liet die liggen.\n\nEmbolo slaat toe\n\nDat deed Spanje snel na rust niet. Via een hard schot in het dak van het doel van Jordi Alba kwam de ploeg van Luis Enrique op gelijke hoogte. Maar waar werd verwacht dat Spanje vervolgens door zou drukken, sloeg Zwitserland opnieuw toe. Monaco-spits Breel Embolo tikte de bal achter doelman Unai Simon het Spaanse doel in. Spanje probeerde het vervolgens nog met man en macht, maar kon het niet bolwerken tegen de hardwerkende Zwitsers.\n\nBekijk hier de 1-2 van Breel Embolo tegen Spanje. Via deze link zijn alle samenvattingen van de Nations League-duels te bekijken. Tekst gaat verder onder de video.\n\nDoor de nederlaag kreeg Portugal de kans de koppositie van Spanje over te nemen, wat de ploeg van Fernando Santos met volle overtuiging deed. Portugal, waar Cristiano Ronaldo een basisplaats had, beleefde een fijne eerste helft en stond al bij rust op een comfortabele 0-2 voorsprong, dankzij doelpunten van Manchester United-spelers Diogo Dalot en Bruno Fernandes.\n\nSmetje\n\nHet enige smetje voor Portugal was de bloedneus die Ronaldo vroeg in de wedstrijd opliep, na een flinke botsing met Tsjechië-doelman Tomas Vaclik. De 37-jarige Portugees kon de wedstrijd echter wel hervatten. Patrik Schick miste in de eerste helft nog een strafschop voor de Tsjechen.\n\nNa rust kwam Portugal niet meer in de problemen en liep het via opnieuw een doelpunt van Dalot (schot van afstand) en een treffer van Diogo Jota zelfs uit naar 0-4, wat tevens de eindstand was. Door de zege is Portugal de nieuwe koploper in de groep en wacht dinsdag een zinderende ontknoping. Om 20.45 uur speelt Portugal dan thuis tegen Spanje, in een rechtstreeks duel om een plek in de Final Four. Ronaldo en co hebben dan aan een gelijkspel genoeg.\n\nBekijk hier de 0-3 van Diogo Dalot tegen Tsjechië. Tekst gaat verder onder de video.\n\nVoor Israël werd het ook een mooie avond, want dat land promoveerde door een late zege op Albanië (2-1) naar de A-divisie van de Nations League. Met Ofir Marciano op de bank werd Tai Baribo met zijn doelpunt vlak voor tijd de gevierde man. Met nog één duel te gaan kan Israël, waar Eran Zahavi ontbrak vanwege een conflict over het delen van een hotelkamer bij de nationale ploeg, niet meer worden achterhaald door achtervolger IJsland.\n\nGoede zaken Servië\n\nServië en Dusan Tadic deden ook goede zaken in de strijd om groepswinst en promotie naar de A-divisie. Dankzij drie doelpunten van een ontketende Aleksandar Mitrovic en een van Sasa Lukic wonnen de Serviërs met 4-1 van Zweden. Daarmee profiteerde Servië optimaal van de nederlaag die koploper Noorwegen ondanks een doelpunt van Erling Haaland eerder op de avond leed bij Slovenië (2-1). Noorwegen en Servië maken dinsdag in een rechtstreeks duel uit wie zich bij de volgende editie van de Nations League bij de ‘grote jongens’ mag melden.\n\nEerder vandaag won Oekraïne ruim van Armenië (0-5). Daarmee maakt de ploeg van bondscoach Oleksandr Petrakov nog altijd kans op promotie naar de A-divisie. Oleksandr Timtsjik, Oleksandr Zoebkov, Artem Dovbik (2x) en Danilo Ignatenko maakten de doelpunten voor Oekraïne. Schotland nam door een zege op Ierland (2-1) wel weer de koppositie over. Dinsdag wacht in de laatste wedstrijd een rechtstreekse strijd tussen Oekraïne en Schotland.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Feyenoorder Patrik Walemark voor het eerst bij Zweedse selectie": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Defensie-expert Colijn over de 'bluf' van Poetin en de reactie van het Westen": "Defensie-expert Ko Colijn voorziet Nederlanders al bijna vijftig jaar van duiding bij gewapende conflicten. Voor NU.nl volgt hij de strijd in Oekraïne en geeft hij antwoord op onze (en jullie) vragen. Dit keer bespreekt hij de Russische dreiging met kernwapens en de reactie van het Westen daarop.\n\nDe reactie op de Russische dreiging met atoomwapens was nogal alarmistisch. Die redenering (die vorige week voortdurend in de media werd herhaald) luidt als volgt: met de (inderdaad) belachelijke referenda zou Poetin stukken Oekraïens grondgebied 'Russisch maken', dus zijn oorlog in een zelfverdedigingsoorlog omtoveren. Hij zou dat ook met kernwapens kunnen doen. In een nóg verdergaande redenering zou Poetin atoomwapens tegen de NAVO kunnen inzetten, want eigenlijk was dat de agressor.\n\nNu weet je het met een mad man als Poetin nooit zeker, maar die redenering deugt niet. Niet alleen heeft Poetin dit dreigement al eerder geuit (\"dit is geen bluf\") en hebben beide kemphanen het nooit uitgesloten om als eerste het atoomwapen te gebruiken, maar de redenering dat Rusland na de inlijvingsreferenda zelf zou worden aangevallen gold natuurlijk al lang voor het in 2014 geannexeerde Krim-schiereiland.\n\nDaar werden op 9 augustus Russische gevechtsvliegtuigen vernietigd op de Saki-basis. CNN berichtte op 17 augustus al dat Oekraïne daarachter zat. De Oekraïense stafchef Valery Zalogny erkende dat op 9 september openlijk en zei dat het nog maar het begin was.\n\nMeld je aan voor onze Oekraïne-updates Volgen Krijg regelmatig een overzicht van de belangrijkste ontwikkelingen\n\n'Dit is geen bluf' zei hij eerder\n\nHet was dus bangmakerij van Poetin, en sommigen vonden het zelfs zwak dat hij in herhaling was gevallen. De woorden \"dit is geen bluf\" waren zelfs een letterlijke herhaling uit zijn 'doomsdayspeech' van 1 maart 2018. Een beetje sneu, maar het is niemand opgevallen.\n\nDe Washington Post prees de \"strategische ambiguïteit\" van de Amerikaanse reactie - een deftige term voor \"we zien wel\". Op 23 september onthulde de krant wat insiders al vermoedden: er was geheim nucleair boodschappenverkeer tussen Washington en Moskou. Dat is overigens al sinds 1963 zo, om Cuba-achtige crises zoals in 1962 te voorkomen.\n\nDreiging met een atoomwapen is misschien wel effectiever dan daadwerkelijke inzet, want militair gesproken heb je weinig aan verwoesting en een gifwolk die ook je eigen soldaten doodt. En misschien doet de radeloze Poetin alleen maar een ondergrondse kernproef als hij het atoomproefverbod heeft opgezegd. Ernstig, maar daar zou je nog 'niet-nucleair' op kunnen reageren. Hoe dan ook: laat je niet bij voorbaat bang maken, we zien wel.\n\n133 Oekraïne wil meer geavanceerde wapens, maar krijgt het deze wel?\n\nWesterse wapenstroom gaat gewoon door\n\nDe westerse wapenstroom gaat dus gewoon door. Niets wijst erop dat Oekraïne inbindt en het tegenoffensief nu staakt. Sterker nog: er zijn signalen dat de oorlogsretoriek van Poetin en de quasimobilisatie de 'nu doorpakken'-mentaliteit alleen maar sterkt.\n\nNAVO-chef Jens Stoltenberg zegt dat westerse landen er nu juist een schepje bovenop moeten gooien. En dat ze voorrang moeten geven aan wapens voor Oekraïne boven het aanschaffen van eigen spullen.\n\nDe zogenaamde 'Ringtausch' zou best een duwtje in de rug kunnen krijgen, nu de Duitsers een overeenkomst met Slovenië hebben gesloten om dat land van pantsermateriaal te voorzien. Zo stellen ze de Slovenen weer in staat soortgelijk materiaal door te schuiven naar Oekraïne.\n\nIk vind het niet toevallig dat deze week allerlei berichten zijn uitgelekt over min of meer geheime leveranties aan Oekraïne. Zo werd bekend dat Oekraïne van Israël inlichtingen gaat krijgen of zelfs al krijgt over zwakke plekken van Iraanse Shahed-136-drones, waarvan Rusland zich zojuist heeft bediend. De Israëlische geheime dienst heeft een goede kijk op Iran.\n\n'Onschuldige' vliegtuigen naar Oekraïne\n\nOok werd bekend dat de VS zijn 'onschuldige' transportvliegtuigen van het type C-130 met kruisraketten uitrust, hetzelfde geldt voor Oekraïense MIG-29s met Harm raketten, en deze aan Oekraïne gaat geven. Zo geven ze de Russen geen aanleiding om extra boos te worden en over 'rode lijnen' te klagen. Op die manier zoekt de VS naar nog meer creatieve oplossingen. Zeg maar: sluipwegen.\n\nOok werd vorige week vrijdag bekend dat scheepjes van de Amerikaanse kustwacht in Sebastopol (op de Krim) waren gezien, uitgerust met Oekraïense Neptune-raketten. Eerder in dezelfde week lekte uit dat Russische Kilo-onderzeeërs zich juist terugtrokken uit de Zwarte Zee. Ze waren bang om door die Oekraïense Neptune-raketten te worden vernietigd.\n\nIn een Fins blad werd gemeld dat de ring van veertien luchtverdedigingssystemen rond Sint-Petersburg is uitgedund tot tien, omdat die systemen haastig naar het Donetsbekken zijn getransporteerd. Een teken van paniek en improvisatie. Niet van bewuste planning in elk geval.\n\nDat is nog maar het topje van de ijsberg, durf ik te zeggen. Maar - disclaimer van jewelste - de rode lijn is in het hoofd van Poetin, niet het onze.",
    "Het WK bij de profs (m): welke ploeg (!) vaardigt de meeste renners af?": "\"Er zijn meer kruisbestuivingen mogelijk\", zei Adrie van der Poel gisteren nog in Extra Time Koers met een knipoog naar de transfermarkt.\n\n\"Je moet ook kijken naar welke ploeg sommige renners gaan. Dylan van Baarle rijdt volgend jaar voor Jumbo-Visma, hé.\"\n\nMathieu van der Poel beschikt over \"slechts\" 3 kompanen van Alpecin-Deceuninck. \"Neen, dat speelt geen rol\", haalde zijn vader zijn schouders op.\n\n\"Je krijgt door de degradatiestrijd ook een vertekend beeld\", besloot Jan Bakelants. \"Zo zijn er geen renners van Lotto-Soudal, al hadden ze er - op Caleb Ewan na - ook niet bij geweest, denk ik.\"",
    "Kim Huybrechts kroont zich (eindelijk) tot Europees kampioen soft tip darts": "Een Belgisch dartsfeest in Slovenië. Kim Huybrechts kroonde zich in Podčetrtek tot Europees kampioen soft tip. Goed voor 1.000 euro aan prijzengeld.\n\n‘The Hurricane’ speelt normaal met de zogenaamde steel tip, maar met plastieke pijlen kan de Kempenaar dus ook goed uit de voeten. In 2018 en 2019 werd Huybrechts telkens derde op het Europees kampioenschap, maar in 2022 was het wel raak. Hij versloeg in de finale viervoudig winnaar Boris Krcmar voor de tweede Belg op de erelijst, na Dimitri Van den Bergh in 2017.\n\nDe concurrentie was niet min voor Huybrechts. Zo deden naast de Kroaat Krcmar ook onder anderen de Portugese wereldtopper José de Sousa, het Oostenrijkse talent Rowby-John Rodriguez en de Belgische nummer drie Mike De Decker mee.\n\nOok Huybrechts’ vrouw Dana Verhaegen zakte af naar Slovenië. Logisch want ze won het enkelspel op het EK in 2016. Dit jaar schopte ze het tot de finale in het crickettoernooi (dat ze in 2016 en 2017 won), die ze verloor van thuisspeelster Nina Vavtar.",
    "De nieuwe RIDE Najaarseditie is vanaf nu verkrijgbaar": "Op de dag dat de meteorologische herfst zich aandient, presenteren we met trots de nieuwe RIDE Najaarseditie. RIDE is het wielermagazine dat gemaakt is door de redactie van WielerFlits. Waar WielerFlits zich vooral richt op het dagelijkse nieuws uit de koers, focussen we ons met RIDE met name op het plezier van het wielrennen. Met de nieuwe RIDE Magazine ontvang je 172 pagina’s aan verhalen over wat de wielersport zo mooi maakt. Een dik pak leesplezier voor slechts €9,95.\n\nIn ons nieuwe najaarsnummer kijken we vooruit naar de tijd van het jaar waarin vallende bladeren en ploeteren door de regen en de modder centraal staan. In deze 172 pagina’s dikke editie lees je tal van mooie verhalen waar je lekker lang van kan genieten tijdens de steeds langer wordende avonden. Met uiteraard veel aandacht voor de profs, maar ook het nieuwste materiaal en de mooiste gebieden om te fietsen.\n\nWanneer je de nieuwe RIDE online bestelt, dan krijg je hem binnen enkele dagen thuisbezorgd.\n\nWil je RIDE graag even doorbladeren voordat je hem koopt? Vraag ernaar bij jouw lokale boekhandel. Vanaf vandaag is RIDE namelijk te koop bij meer dan 2.000 verkooppunten in Nederland en België, waaronder 130 filialen van Albert Heijn XL\n\nHeb je zelf een verkooppunt en wil je RIDE verkopen? Neem dan contact met ons op.\n\nWat kan je verwachten van de nieuwe RIDE?\n\nInterviews met zowel de hoofdrolspelers als de onbezongen helden uit het internationale wielerpeloton\n\nZo spraken we o.a. met de Afrikaanse revelatie Biniam Girmay , werelduurrecordhoudster Ellen van Dijk, Quinten Hermans en Eli Iserbyt\n\n, werelduurrecordhoudster Ellen van Dijk, Quinten Hermans en In zijn column gaat Robert Gesink uitgebreid in op een reis ‘van Andorra tot Utrecht’ en het dragen van de rode trui in de Vuelta a España!\n\nuitgebreid in op een reis ‘van Andorra tot Utrecht’ en het dragen van de rode trui in de Vuelta a España! Teambaas Richard Plugge kijkt terug op de succesvolle Tour van Team Jumbo-Visma\n\nkijkt terug op de succesvolle Tour van Team Jumbo-Visma Columnist Thomas De Gendt laat zijn licht schijnen op de Vuelta-zege van Remco Evenepoel\n\nlaat zijn licht schijnen op de Vuelta-zege van Remco Evenepoel Een reportage met Ivar Slik over zijn zege in de prestigieuze gravelrace Unbound\n\nover zijn zege in de prestigieuze gravelrace Unbound Een uitgebreide veldritgids waarin we de hoofdrolspelers uit de cross aan het woord laten\n\nwaarin we de hoofdrolspelers uit de cross aan het woord laten De laatste trends op materiaalgebied, met kijkjes achter de schermen bij Canyon en Team DSM\n\nReportages over bikepacking-trips door Nederland en inspiratie voor fietstrips naar bestemmingen als Trentino als Slovenië\n\ndoor Nederland en inspiratie voor fietstrips naar bestemmingen als Trentino als Slovenië Nog veel meer artikelen met de mooiste wielerfoto’s & boeiende verhalen over de wielersport.",
    "Spaans tweede meest geleerde vreemde taal op school binnen de EU": "MADRID – Volgens recente informatie van Eurostat is de Spaanse taal de op één na meest geleerde vreemde taal op scholen binnen de Europese Unie. Spaans staat achter het Engels en voor het Frans als vreemde talen die geleerd worden op school. Het hoogst aantal Spaanse taal studenten is te vinden in Frankrijk gevolgd door Zweden en IJsland.\n\nKennis van vreemde talen is een essentieel instrument voor culturele uitwisseling. Het is algemeen bekend dat dergelijke vaardigheden op veel werkplekken vereist en aangemoedigd worden en dat ze de communicatie in verschillende andere contexten kunnen vergemakkelijken.\n\nIn 2020 studeerde 60% van de leerlingen in het hoger secundair algemeen onderwijs twee of meer vreemde talen in de EU zoals HIER te zien is. In de EU-landen hebben alle leerlingen van het hoger secundair algemeen onderwijs twee of meer vreemde talen gestudeerd in Luxemburg en Noorwegen (100%). In Spanje was dat percentage 27,4%, in Nederland 67,9% en in België 85,9% (Vlamingen 100% en Walen 72,1%).\n\nIn Frankrijk was dat percentage 99,6%, in Roemenië 99,1%, Finland 99% en Tsjechië 98,8%. Daarentegen studeerde in Griekenland slechts 0,9% van de leerlingen in het hoger secundair algemeen onderwijs in 2020 twee of meer vreemde talen. Ook in Portugal (7,1%), Ierland (12,2%), Italië (24,7 %) en Spanje (27,4%) is dat percentage laag.\n\nIn 2020 was Engels de meest bestudeerde vreemde taal op het niveau van het hoger secundair algemeen onderwijs in de EU, met 95,7% van de leerlingen die het leerde. Spaans staat op de tweede plaats met 26,8% gevolgd door Frans met 21,8%, Duits met 21,4% en Italiaans met 3,4%. Bovendien was Russisch de niet-EU-taal die het meest werd geleerd in de EU (2,7%), vooral in Estland (68%) en Letland (57%), gevolgd door Litouwen (30%) en Bulgarije (24%).\n\nLanden en talen\n\nAls we naar DEZE lijst kijken zien we dat in Spanje het Engels met 97,3% de meest bestudeerde vreemde taal is gevolgd door Frans met 24,8%, Duits met 2,9% en Italiaans met 0,3%.\n\n\n\nIn Nederland is de meest bestudeerde vreemde taal het Engels met 100% gevolgd door Duits met 42,2%, Frans met 28,1% en Spaans met 5,7%. In België wordt het Engels het meest geleerd met 95,3% gevolgd door het Frans met 49,4%, het Nederlands/Vlaams met 36,8% en het Spaans met 4,8%.\n\n\n\nIn België wordt echter ook een onderscheid gemaakt in de Vlaamse en Waalse gemeenschap. In het Waals Gewest wordt het Engels met 90,7% het meest geleerd gevolgd door het Nederlands met 72,7%, het Spaans met 7,4% en het Duits met 5,2%. In het Vlaams Gewest wordt het Engels voor 100% geleerd, net zoals het Frans met 100% gevolgd door het Duits met 42,3% en het Spaans met 2,2%.\n\nDe landen waar de hoogste percentages Spaanse taal studenten te vinden zijn, zijn Frankrijk met 73,1%, Zweden met 41,4%, Noorwegen met 24,1%, Duitsland met 22,5%, Oostenrijk met 21,5%, Ierland met 18,3%, Denemarken met 17,9%, Slovenië met 15,7%, Italië met 15,3%, Polen met 15,2%, Tsjechië met 14% en Finland met 12,9%.",
    "Zijn er nog bets": "In Zijn er nog bets week 38 moeten we de rug rechten en herstellen na de teleurstellende resultaten van vorige week.\n\nIn Zijn er nog bets? gaan de Betstreet Boys wekelijks op zoek naar een tweetal wedtips voor het komende weekend:\n\nBet Uitleg Single bet Enkelvoudige weddenschap met een quotering tussen de 1,50 en 2,00. De Verdubbelaar Twee of drie weddenschappen die in totaal een quotering hebben van tussen de 1,90 en 2,50. Zijn er nog bets – weddenschappen\n\nOm de voortgang in de gaten te houden, zullen we wekelijks bijhouden welke resultaten we hebben behaald en wat dit voor ons saldo betekent. We rekenen hiervoor een weddenschap van € 10 op de de single bet, en € 5 op de Verdubbelaar.\n\nMocht je de tips willen meespelen, dan is het natuurlijk helemaal aan jezelf om te bepalen met welke bedragen je speelt. Het is wel belangrijk dat je alleen speelt met geld dat je kunt missen. Het wedden op sport moet natuurlijk wel leuk blijven.\n\nIn week 37 gebeurde het onmogelijke, want Dirk Kuyt pakte met ADO drie punten tegen PEC Zwolle. Het betekende de eerste nederlaag voor koploper PEC Zwolle en daarmee dus ook een negatief resultaat voor onze single bet.\n\nDe Verdubbelaar ging ook al snel onderuit, want drie Duitse koplopers kiezen was geen garantie voor winst. Union Berlin, uiteraard met een scorende Sheraldo Becker, deed wat het moest doen. Elversberg wist de tweede helft te winnen en deed daarom ook wat het moest doen, maar dat konden we niet zeggen van Paderborn. De club ging met 2-1 onderuit waardoor onze Paderborn or draw bet ook fout ging.\n\nBet Inleg Uitbetaling Winst/verlies Single bet € 70 € 65,20 – € 4,80 Verdubbelaar € 35 € 20,60 – € 14,40 Totaal € 105 € 85,80 – € 19,20\n\nDe single bet\n\nGriekenland wint van Cyprus @ 1,60\n\nOp zaterdagavond nemen Cyprus en Griekenland het tegen elkaar op in de Nations League. Waar Griekenland al vrijwel zeker is van de groepswinst, vecht Cyprus tegen degradatie uit het C-niveau van de Nations League. Griekenland staat zes punten voor op Kosovo en heeft dus genoeg aan een gelijkspel. Griekenland is echter oppermachtig in deze poule, want na vier wedstrijden staat het land op 12 punten met een 7-0 doelsaldo.\n\nDe vorige ontmoeting tussen beide landen was in juni. In Volos werd het 3-0 voor de Grieken dankzij twee ‘Eredivisie-doelpunten’. Vangelis Pavlidis tekende voor de 2-0 en vlak na rust maakte Dimitris Limnios, die afgelopen seizoen gehuurd werd door FC Twente, de 3-0. Heel spannend is die wedstrijd niet geweest, want Griekenland domineerde. We verwachten dat dit komende zaterdag niet anders zal zijn en wedden dan ook op een Griekse overwinning tegen een 1,60 quotering.\n\nDe Verdubbelaar\n\nWrexham wint van Torquay United @ 1,25\n\nIn een interlandperiode heb je twee keuzes: of je gaat voor een interland óf je kijkt naar de lagere competities. In de lagere divisies van Engeland wordt, net als in de Keuken Kampioen Divisie, namelijk gewoon gevoetbald dit weekend. In de Engelse National League, het niveau onder de League Two, staat Wrexham na negen wedstrijden op een tweede plek. Slechts een punt achter de nog ongeslagen koploper Chesterfield.\n\nWrexham neemt het zaterdagmiddag om 16:00 uur op tegen Torquay United. Torquay eindigde vorig jaar gewoon keurig op de elfde plek in de competitie, maar heeft de vorm dit seizoen nog niet te pakken. De club staat op plek 20 (van de 24) en heeft moeite op punten te pakken. Van de laatste zeven wedstrijden verloor het er vijf. Vorige week lukte het om een punt te pakken tegen Wealdstone, maar we verwachten dat dit niet gaat lukken tegen Wrexham.\n\nNoorwegen of gelijkspel @ 1,25\n\nTwee uur na de aftrap van Wrexham begint de wedstrijd van Noorwegen in en tegen Slovenië. Noorwegen is onderweg naar het A-niveau van de Nations League. Het land staat na vier wedstrijden op tien punten en staat hiermee drie punten voor op Servië. De poule wordt compleet gemaakt door Zweden, met drie punten, en de tegenstander op zaterdagavond, Slovenië.\n\nSlovenië is niet in beste doen, want het staat laatste en pakte slechts twee punten. Het speelde de laatste twee wedstrijden namelijk gelijk tegen Servië en Noorwegen. Noorwegen kreeg in die wedstrijd gigantische kansen, maar zelfs Erling Haaland kreeg de bal er niet in. Oblak was de grote man van de wedstrijd en zorgde er eigenhandig voor dat Slovenië nog mag hopen op lijfsbehoud in de Nations League.\n\nIsraël scoort minimaal een keer @ 1,30\n\nIn een andere groep op het B-niveau spelen slechts drie teams, omdat Rusland uit de competitie is verbannen. Israël, IJsland, en Albanië strijden om een plekje op het hoogste niveau en Israël staat er goed voor. Na drie wedstrijden staat het op vijf punten en opvallend is dat het land in iedere wedstrijd twee keer scoort. Beide ontmoetingen met IJsland eindigden in een 2-2 gelijkspel terwijl er met 2-1 van Albanië werd gewonnen.\n\nAlbanië staat na twee wedstrijden op een punt door een gelijkspel tegen Ijsland. Het kan dan ook goed zijn dat Israël het opnieuw lastig kan krijgen tegen Albanië. In de vorige onderlinge ontmoetingen ontliepen de landen elkaar weinig (1,53 xG voor Albanië en 1,57 xG voor Israël). Daarom gaan we voor een wellicht wat veiligere keuze, namelijk dat Israël minimaal een keer scoort tegen Albanië.\n\nWedstrijd Selectie Quotering Wrexham – Torquay United Wrexham wint 1,25 Slovenië – Noorwegen Noorwegen of gelijkspel 1,25 Israël – Albanië Israël over 0.5 teamgoals 1,30 Totaal 2,03 Zijn er nog bets – Verdubbelaar – week 38\n\nCasinoNieuws.nl heeft een affiliate-overeenkomst met BetCity, Jack’s Online, Holland Casino Online, en bet365. CasinoNieuws.nl verdient dan ook geld als je je aanmeldt bij deze bookmakers via ons. Op de lange termijn geld verdienen met het wedden op sport is slechts mogelijk voor een heel klein percentage van alle sportwedders. Doe dan ook voorzichtig en speel alleen maar als je jezelf onder controle hebt. Wat kost gokken jou? Stop op tijd. 18+”, hands24x7.nl.",
    "Jonas Gerckens en Sophie Faguet 5de geëindigd wereldkampioenschap zeilen": "België mist net het podium wereldkampioenschap oceaanracen. De Red Dolphins, de Belgisch-Franse Sophie Faguet en de Belg Jonas Gerckens, zijn als 5de geëindigd op het wereldkampioenschap zeilen gemengd dubbelspel 2022 in Slovenië op boten van Figaro 3.\n\nDe start van het wereldkampioenschap zeilen vond plaats op 21 september om 12.30 uur vanuit Portoroz. De schippers zeilden 252 mijl over de Adriatische Zee. Sophie Faguet en Jonas Gerckens kwamen over de finish na bijna twee dagen racen, waaronder twee nachten op zee.\n\nThriller in eindsprint\n\nVanaf de start brak een kopgroep weg uit de vloot van 10 boten, aangevoerd door het Franse team (waarvan schipper Loison een Figaro 3-specialist is) en op de voet gevolgd door België, Italië (Europees kampioen van 2022), Spanje, Catalonië en Uruguay. De fans hielden hun adem in en waren getuige van een ware thriller in de eindsprint. Terwijl de Red Dolphins sinds het begin van de race in de top drie zeilden, werden ze in de eindsprint ingehaald door de andere landen die profiteerden van wind uit de kust die niet was voorspeld in het weerbericht. Na de vloot het grootste deel van de race te hebben geleid, is het eindresultaat uiteraard een grote teleurstelling voor de Red Dolphins.\n\nIn 2021 wonnen de Red Dolphins de bronzen medaille op het Wereldkampioenschap Ocean Racing in Venetië.\n\nHet algemeen klassement van de 2022 World Sailing Mixed Doubles Championship luidt als volgt:\n\n1 Italië (Cecilia Zorzi / Giovanni Di Monaco)\n\n2 Uruguay (Waksman/Fontanesi)\n\n3 Frankrijk (Ragueneau/Loison)\n\nJonas op punt voor deelname aan tweede Route du Rhum\n\nEr is geen uitstel meer voor schipper Jonas Gerckens, die zal moeten terugkeren naar Lorient in Bretagne om de voorbereiding op de Route du Rhum te hervatten. Op de agenda voor de komende dagen: voorbereiding van de Volvo 164 (na weken van refit), Class40 training voor de kust van Lorient, weertraining en fysieke voorbereiding.\n\nJonas staat op het punt deel te nemen aan zijn tweede Route du Rhum. Dit jaar breekt de beroemde oceaanrace het record voor Class40-schippers. 55 schippers hebben zich ingeschreven, waaronder de beste zeilers ter wereld in deze categorie. Het niveau zal zeer hoog zijn, aangezien veel schippers aan de mythische transatlantische race zullen deelnemen aan boord van de nieuwste generatie boten. Jonas Gerckens mikt op een doorbraak in de top 10. In 2018 verbrak hij het Belgische record in de categorie door als 14e over de finish te komen.\n\nDe start van de Route du Rhum vindt plaats op 6 november vanuit Saint Malo. De finish is in Pointe-à-Pitre op Guadeloupe.",
    "Van Jokic en Doncic tot Greek Freak Giannis Antetokounmpo: maar liefst 37 (!) NBA-spelers schitteren samen met de Belgian Lions op Eurobasket": "Het EK vat donderdag in vier landen (Tsjechië, Italië, Duitsland en Georgië) aan. Dit met maar liefst 37 NBA-spelers. In de poule van België in het Georgische Tiblisi zitten 9 NBA-spelers. We kozen een “Tien om te Zien” en van Jokic over Donic naar de Greak Freak. De laatste twee MVP’s van de NBA, zeg maar de strafste clubcompetitie op deze aardbol, zijn met Giannis Greek Freak Antetokounmpo (2019 en 2020) en Nikola Jokic (2021 en 2022) zelfs op dit EK te bewonderen.\n\n1.Nikola Jokic (Servië)\n\nDe 27-jarige en 2m11 grote Nikola Jokic is verrassend de enige NBA-speler bij Servië. Hij is wel de grote vedette van het team en momenteel één van de beste spelers ter wereld. Vierde zijn debuut in de NBA in 2015 en is nog steeds bij Denver Nuggets aan de slag. Viermaal NBA All-Star en de jongste twee seizoenen verkozen tot MVP van de NBA. Na Dirk Nowitzki (2007) en Giannis Antetokounmpo pas de derde Europeaan die daar in slaagde. Zijn gemiddelde tot nu toe in de NBA is waanzinnig: 19,7 punten, 10,4 rebounds en 6,2 assists. Op 1 juli tekende hij een vijfjarig contract ter waarde van 264 miljoen dollar. De duurste deal ooit in de NBA. Hij verdiende tot nu toe 115 miljoen dollar aan loon in de NBA.\n\n2. Giannis Antetokounmpo (Griekenland)\n\nDezelfde leeftijd en lengte als Nikola Jokic! De Greek Freak is explosief enorm atletisch en beschikt over een fenomenale sprongkracht. Vierde zijn debuut in de NBA in 2013 bij Milwaukee Bucks. Leidde de Bucks in 2021 naar de NBA-titel. Ondertussen een zesvoudig NBA All-Star en twee keer MVP. In 2021 ook MVP van de finale. Heeft een schitterend gemiddelde van 21,8 punten, 9,4 rebounds en 4,6 assists in de NBA. Tekende een contractverlenging tot 2026 en dit voor een slordige 228 miljoen dollar.\n\nGreek Freak klaar voor sprankelend EK! — © AP\n\n3. Luka Doncic (Slovenië)\n\nHet wonderkind uit Slovenië! Luka Donic debuteerde op 19-jarige leeftijd, en nadat hij Real Madrid naar titels in Spanje en Euroleague stuwde, in de NBA en bij Dallas Maverick. Werd in 2019 meteen uitgeroepen tot MVP van de NBA. Al drie keer geselecteerd voor de NBA All Star Game en na vier seizoenen bij de Mavs is zijn gemiddelde nog beter dan dat van Jokic en Antetokounmpo. Donic is bijna goed voor een triple-double: 26,4 punten, 8,5 rebounds en 8 assists. Leidde in 2017 en op achttienjarige leeftijd Slovenië in het Turkse Istanboel naar eerste EK-titel. Verdiende “nog maar” 33 miljoen dollar in de NBA. Tekende bij Dallas Mavericks wel voor vijf jaar bij en strijkt maar liefst 213 miljoen dollar op. Uitkijken of hij met onder meer “oude krijger” Goran Dragic (Chicago Bulls) en Vlatko Cancar (Denver Nuggets) Slovenië naar een back-to-back titel kan leiden?\n\n4. Rudy Gobert (Frankrijk)Maar liefst 2m16 groot is de Franse “Tower”. De 30-jarige Rudy Gobert komt sinds 2013 voor Utah Jazz uit. Heeft na negen seizoenen NBA een double-double gemiddelde en dus 12,4 punten en 11,7 rebounds. Verlaat Utah Jazz en tekende een deal van vier jaar bij Minnesota Timberwolves. Goed voor 170 miljoen dollar. Met Evan Fournier (New York Knicks), Timothé-Luwawu-Cabarrot (Atlanta Hawks) en Théo Maledon (Oklahoma City Thunder) beschikt “Les Bleus” nog over drie NBA-spelers. Uiteraard is Frankrijk in het tijdperk na Tony Parker ook op dit EK een favoriet voor de medailles.\n\nDe 2m16 grote Gobert is de vedette bij Frankrijk. — © PRESSE SPORTS\n\n5. Domantas Sabonis (Litouwen)Zoon van de legendarische Arvid Sabonis (2m23). Met de betreurde Drazen Petrovic het eerste grote Europese duo in de NBA. Maar Domantas Sabonis is meer dan de “zoon van”. Debuteerde in 2016 bij Oklahoma City Thunder in de NBA. Was van 2017 tot 2022 bij Indiana Pacers aan de slag. Ondertussen al tweevoudig NBA All-Star. Verdiende al 50 miljoen dollar in de NBA en tekende een deal van twee jaar bij Sacramento Kings. Goed voor 38 miljoen dollar. Litouwen wil na enkele “mindere” internationale jaren opnieuw naar de top. Met Jonas Valenciunas (30 jaar, 2m11 New Orleans Pelicans) beschikt het nog over een tweede ervaren NBA-speler.\n\n6. Juzuf Nurkic (Bosnië)Een beetje onder de radar maar de “The Bosnian Beast” Jusuf Nurkic is een stevige NBA-speler. De 28-jarige en 2m11 grote center debuteerde in 2014 bij Denver Nuggets in de NBA. Speelde ook bij Toronto Raptors en sinds 2017 bij Portland Trailblazers. Goed voor 56 miljoen dollar in de NBA tot nu toe. Maar, met een nieuw vierjarig contract strijkt hij bij Portland de volgende vier seizoen maar liefst 61 miljoen dollar op. Met een gemiddelde van 12,2 punten en 8,5 rebounds kan hij dan ook mooie scoutingcijfers voorleggen.\n\nTegenstanders Belgian Lions (negenmaal NBA)De Belgian Lions werken de groepsfase van het EK in het Georgische Tbilisi af. Op Bulgarije en uiteraard België na, beschikken de vier overige opponenten over een NBA-spelers!7. Driemaal NBA bij TurkijeTurkije pakt uit met Cedi Osman (Cleveland Cavaliers), Alperen Sengun (Houston Rockets) en Furkan Korkmaz (Philadelphia 76’ers).\n\n8. Driemaal NBA bij SpanjeGeen Pau en Marc Gasol (op pensioen) en geen Ricky Rubio (geblesseerd) bij Spanje. De Spaanse ploeg, al jaren na Amerika de beste ploeg ter wereld, pakt op dit EK weer met een broeder-duo uit. Juan (Toronto Raptors) en Willy Hermangomez (New Orleans Pelicans) en Usman Garuba (Houston Rockets).\n\n9. Tweemaal NBA bij GeorgiëDe eerste tegenstander van de Belgian Lions in Tbilisi is donderdag 1 september het gastland Georgië. Naast 10.000 vurige fans pakt Georgië ook uit met Goga Bitadze (Indiana Pacers) en Sandro Mamukelashvili (Milwaukee Bucks uit.\n\n10. Marko Simonovic (Montenegro)Een niet te onderschatten opponent voor de Belgian Lions is zeker Montenegro. Naast de ex-MVP van de Belgische eerste klasse Vladimir Mihailovic (ex-Oostende en Okapi Aalstar) en Bojan Dubljevic, al jaren ploegmaat van Sam Van Rossom bij de Spaanse topper Valencia, beschikt het met de 22-jarige en 2m11 grote Marko Simonovic ook over één talentvolle NBA-speler.",
    "Ballonpiloot Steven Vlegels wint prestigieuze wedstrijd in Tsjechië": "“Ik zag de dood twee keer in de ogen”: Johan was een van de eerste coronaslachtoffers van ons land en lag vijf weken in coma",
    "Animatiefilm Eva Schets is genomineerd voor student award Nederlands Film Festival": "Het Nederlands Film Festival is in Utrecht van start gegaan en besteedt ook aandacht aan afstudeerprojecten van jonge filmmakers. Een van de genomineerde films in de student award competitie is Rotkind, een stop motion animatie van studenten van Willem de Kooning Academie in Rotterdam. Rotkind is tevens genomineerd door de Kring van Nederlandse Filmjournalisten. En een van de afstudeerders, Eva Schets (Valkenswaard 1997), is ook nog genomineerd door het Fentener van Vlissingen Fonds voor haar werk als animator en poppenmaker.\n\nEva Schets\n\nRotkind is een afstudeerproject van drie personen. Anej Golčar (uit Slovenië) trad op als regisseur, script schrijver en set bouwer, Tatevik Martirosyan (uit Armenië) als producer en art director en Eva Schets als animator en poppen maker. “Daarbij hebben we ook een hoop hulp gehad van anderen. Denk aan het maken van attributen, kostuums voor de poppen, stemacteurs, een sound designer en een componist voor de filmscore”, vertelt Eva.\n\nEva Schets in actie\n\nSchets groeide op in Heeze, studeerde eerst Mediavormgeving (MBO) bij SintLucas in Boxtel en vervolgens Animatie bij Willem de Kooning Academie (WdKA). “De basisprincipes van het animeren heb ik bij mijn opleiding van WdKA geleerd. Daarbij ben ik in de zogeheten Plusweken, een periode waarbij experimenteren centraal staat en je je eigen leerdoel stelt, begonnen met het maken van poppen en stop motion animaties. Ik merkte meteen dat ik deze techniek heel leuk vond en dat het goed aansluit op mijn interesses en vaardigheden. Mijn stage heb ik vervolgens bij een stop motion studio gedaan, Pedri Animation in Ankeveen. Hier heb ik nog veel meer geleerd over poppen maken en stop motion animatie. Dit jaar heb ik bij Pedri gebruik mogen maken van hun werkplaats en hun expertise om de poppen voor onze afstudeerfilm te maken.”\n\nEva Schets en Anej Golčar aan het werk\n\n“De poppen hebben een lichaam van siliconen met een aluminium draad skelet waardoor de pose kan veranderen voor de animatie. De hoofden zijn van een harde kunststof met verschillende mondvormen die met een magneetje in het hoofd klikken. Zo heb ik bijvoorbeeld de dialoog geanimeerd. Alles is dus fysiek gemaakt en wordt samengebracht tot een set met lichten en een camera. Als alles is gepositioneerd en ingesteld, poseer ik de pop en maak ik een foto, dan verander ik de pose een klein beetje en maak ik weer een foto en zo verder. Wij hebben de film gemaakt op dubbels, dat betekent dat elke foto voor de duur van twee frames getoond wordt. Eén seconde bewegend beeld bestaat uit vierentwintig frames, dat zijn dus twaalf foto’s per seconde van onze film.”\n\nDe film gaat over Harold, een zestiger die nog steeds bij zijn bejaarde moeder woont. Gezellig is het niet. De moeder stelt haar passie voor vazen boven de liefde voor haar zoon en zit vol verwijten. Daardoor is Harold gaan geloven dat hij niets goed kan doen en niet zonder haar kan functioneren. Maar dan hoort hij door de muur een tegengeluid: de opstandige puberzoon van de buren. Dat wekt bij de stille Harold het verlangen op om zich ook te laten horen. Kort daarna overlijdt zijn moeder. Wat doet dat met Harold?\n\nStills uit stop motion animatie ‘Rotkind’\n\n“De titel Rotkind komt voort uit een woordspeling waarin verschillende elementen uit het verhaal samenkomen. De stroeve relatie van Harold met zijn autoritaire moeder en vervolgens haar plotselinge overlijden, waarbij Harold blijft zorgen voor haar ontbindende lichaam.”\n\nDe film duurt acht minuten en is Nederlands gesproken met Engelse ondertiteling. De prijzen worden uitgereikt op maandag 26 september 2022 om 15.00 uur tijdens de Talent Award Ceremonie in Utrecht. (ivb)\n\nHet Nederlands Film Festival vindt plaats in Utrecht van 21 t/m 30 september 2022.\n\nVoor de vertoning van Rotkind zie: Nederlands Film Festival | Filmoverzicht",
    "Jongeren uit drie landen verzamelen week in De Hoge Rielen: “We belichten mensenrechten op creatieve manier”": "Twintig jongeren uit België, Roemenië en Slovenië zijn een hele week op De Hoge Rielen in Lichtaart om op een creatieve manier het thema mensenrechten te belichten. — © Bart Van den Langenbergh\n\nTwintig jongeren uit België, Roemenië en Slovenië zijn nog tot zondag te gast in het verblijfsdomein De Hoge Rielen in Lichtaart (Kasterlee). De delegatie neemt daar deel aan de internationale jongerenuitwisseling HaRt waarbij het thema mensenrechten centraal staat. Dat gebeurt via allerlei creatieve activiteiten zoals graffiti, een kunstwerk of een mimespel.\n\nHaRt is de afkorting voor de Engelstalige benaming Human Rights through arts and outdoor education. Het komt erop neer dat vijf Belgische, zeven Sloveense en acht Roemeense jongeren tussen 18 en 24 jaar een hele week op een creatieve manier aan de slag gaan met het thema mensenrechten. Al sinds maandag 29 augustus zijn de jongeren uit drie landen samen op De Hoge Rielen in Lichtaart. “Aanvankelijk lag de focus vooral op groepsvorming en elkaar leren kennen”, legt Evelien Peeters, educatief medewerker van De Hoge Rielen uit. “Zo namen ze al deel aan een teambuilding op het hoog touwenparcours en was er een interculturele avond. Later in de week verschoof het programma naar het eigenlijke thema waarbij ze op een creatieve manier aan de slag gaan.”\n\nEen workshop graffiti stond vrijdag op het programma van de jongerenuitwisseling in De Hoge Rielen. — © Bart Van den Langenbergh\n\nCreatieve aanpak\n\nDonderdag trok de groep jongeren naar Antwerpen waar ze ook het Red Star Line Museum bezochten. Vrijdag stond in het teken van een mimespel en een graffiti-workshop. En zaterdag maken de jongeren nog een eigen creatief werk over mensenrechten. “Door op een creatieve manier om te gaan met een vrij zwaar thema durft iedereen zich sneller uitdrukken”, zegt Gaëtane Neyrinck (26) uit Antwerpen, de groepsleidster van de Belgische delegatie. “We merken dat er wel een verschil is tussen de Balkanlanden en de rest van Europa, maar thema’s zoals ongelijkheid en discriminatie kent iedereen wel.”\n\nGaëtane Neyrinck uit Antwerpen maakt deel uit van de Belgische delegatie. — © Bart Van den Langenbergh\n\nDe jongeren wisselen ideeën en ervaringen met elkaar uit en steken op een informele manier heel wat op van elkaars cultuur. De Hoge Rielen behaalde in 2020 het Europees kwaliteitslabel voor jeugdcentra, het Quality Label for Youth Centres. “Het idee om een jongerenuitwisseling te organiseren over mensenrechten is ontstaan tijdens een training voor educatieve medewerkers in Bulgarije”, vertelt Evelien Peeters. “Het Timisoara Youth House uit Roemenië en Youth Centre Brežice uit Slovenië sprongen onmiddellijk mee op de kar om dit mooie project mee vorm te geven. Oorspronkelijk wilden we de jongerenuitwisseling al in 2020 organiseren, maar door corona moesten we dit uitstellen tot nu.”\n\nEuropese vrijwilligers\n\nNaast deze jongerenuitwisseling is De Hoge Rielen het hele jaar bezig met internationale samenwerking. Europese vrijwilligers van het European Solidarity Corps (ESC) versterken voor het tiende jaar op rij de werking van De Hoge Rielen. “De Europese vrijwilligers van 2022 komen uit Jordanië, Mexico, Spanje, Roemenië, Oekraïne en uit Servië”, voegt Kato Stijnen van De Hoge Rielen er nog aan toe. “Dit project geeft hen de kans om hun talenten te ontdekken en te ontplooien. Je komt de internationale vrijwilligers tegen in het klimbos, bij het onthaal, in het restaurant of tijdens workshops.”"
}