{
    "27 september 2022": "Polen - Thailand\n\nWereldkampioenschap (W) – Volg de Volleybal wedstrijd tussen Polen en Thailand in dit liveblog. De wedstrijd begint om 20:30 op 27 september 2022. Met ons liveblog mis je geen enkel moment.\n\nCheck de statistieken voor Polen en Thailand. Blijf op de hoogte van Volleybal: de wedstrijden, resultaten en standen.",
    "DPG Media Privacy Gate": "",
    "Mila's vriend wilde solo 'op vakantie' in Thailand, met tas vol lingerie": "Steeds vaker deden zich gekke dingen voor. Ineens avondjes ‘herinneringen ophalen’ met vriendinnen van vroeger, en zo. Ik was intussen keihard aan het werk voor mijn opleiding, al mijn aandacht ging eigenlijk daarheen. Maar het zat me toch niet lekker.\n\nHij wuifde mijn vermoedens iets te makkelijk weg, dus besloot ik eerlijk aan een van de dames te vragen of er misschien iets speelde. Zij gaf meteen antwoord: ‘Ja, we kijken of we iets voor elkaar voelen en waar het op uitkomt’. Alsof ik niet bestond. Ik regelde binnen een dag een huurappartement en ben vertrokken.”\n\nChats\n\n“In het halfjaar dat ik daar woonde probeerde hij me op allerlei manieren te overtuigen dat ik het mis had. Hij hield van me, zijn andere ‘relatie’ was naar eigen zeggen allang weer voorbij. Ik hield in die tijd nog van hem en was niet sterk genoeg om er tegenin te gaan: ik ging terug. Uiteraard vond ik niet lang daarna verder bewijs van zijn escapades: ik was nog niet bij hem ingetrokken of hij chatte alweer met een ander. De confrontatie was niet mals, dat kun je je wel voorstellen.\n\nIk kon dit keer geen eigen woning vinden, dus daar zat ik dan. In huis met een vent die maar blééf liegen. Bij gebrek aan een beter alternatief ging ik op onderzoek uit, in zijn computer. Ik vond chats met zo’n zestig vrouwen, het overgrote deel uit Azië. Met sommigen flirtte hij, met anderen maakte hij plannen om ‘af te spreken’. Ik was in shock, maar heb hem niet eens meer geconfronteerd. Al mijn energie stopte ik wanhopig in het zoeken van een huis.\n\nToen hij een paar weken later aankondigde dat het ‘goed voor ons’ zou zijn om eens apart van elkaar op vakantie te gaan, snapte ik natuurlijk metéén waarom. Hij wilde naar Thailand, een weekje ‘bijkomen’. Ik dacht, doe je ding: het maakte me niets meer uit.”\n\nLingerie\n\n“Vlak voor zijn vertrek zocht ik iets op zolder, toen er een pakje tevoorschijn rolde. Een mooi ingepakt pakketje, met lint en alles. Ik hoorde mijn hart gewoon bonken en maakte het open: een dure lingerie body. Niet mijn maat. Er kwamen meer pakjes tevoorschijn: parfum en verschillende soorten lingerie. Ik heb overal de schaar goed ingezet en de boel vol gaten geknipt. Daarna heb alles weer netjes ingepakt en niets gezegd.\n\nVanaf zijn vakantieadres belde hij me boos op om verhaal te halen. Het mooie: hij eiste tweehonderd euro als ‘schadevergoeding’. Ik barstte in lachen uit. Wat dacht hij wel niet. Toen ik eenmaal een huis vond, was ik meteen weg. Inmiddels is hij een paar verbroken relaties verder en is-ie naar Azië verhuisd. Ik ben gelukkig met een andere man, met wie ik samen een prachtige dochter heb. Mijn vertrouwen is flink beschadigd, maar het gaat goed met mij. Mijn leven is compleet.”\n\n*Mila vertelt haar verhaal anoniem. Haar echte naam is bij de redactie bekend.\n\nOproep\n\nBen jij ook ooit bedrogen en wil je jouw verhaal (anoniem) delen op LINDA.nl? Mail in het kort jouw ervaringen samen met je naam, leeftijd en telefoonnummer naar ellen.hensbergen@linda.nl.",
    "Thailand laat drie activisten vrij die de koning beledigd zouden hebben": "Thailand laat drie activisten vrij\n\nIn Thailand zijn activisten Netiporn (‘Bung’) Sanesangkhom, Nutthanit (‘Bai Por’) Duangmusit en Tantawan (‘Tawan’) Tuatulanon op borgtocht vrijgelaten. Ze werden op 3 mei 2022 opgepakt nadat ze mensen in Bangkok op straat naar hun mening vroegen over verkeersblokkades. Die worden opgeworpen als de koning langskomt. Volgens de Thaise autoriteiten beledigden ze de koning met hun peilingen. Majesteitsschennis wordt in Thailand zwaar bestraft.\n\nTawan werd na 3 maanden onder huisarrest geplaatst. Bung en Bai Por zaten in de gevangenis. Ze gingen op 2 juni in hongerstaking omdat hun borgtocht keer op keer werd afgewezen.\n\n‘Dank voor alle brieven’\n\nBaipor liet na haar vrijlating weten: ‘Ik wil alle activisten, Amnesty-leden en iedereen bedanken die heeft geholpen met alle brieven, hun acties en solidariteit. Toen we een brief lazen of alleen maar hoorden dat we er een hadden gekregen, dwong het ons echt om door te gaan met ons leven in de gevangenis. Het hielp ons adem te blijven halen. Ik wil aan iedereen doorgeven dat onze vrienden nog steeds vastzitten. We moeten doorgaan omdat het recht op borgtocht voor iedereen gelijk is en iedereen gelijk moet worden behandeld.’\n\n‘Niemand liet ons alleen’\n\nOok Bung stuurde Amnesty dankwoorden. ‘Elke activiteit en alle solidariteit laten ons ademen. Toen we binnen waren, waren we erg bang. Bang dat mensen ons zouden vergeten, dat mensen onze strijd misschien niet zouden zien. Maar vandaag zien en voelen we dat niemand ons alleen liet. Heel erg bedankt dat je nog steeds naast ons staat, want niemand zou moeten worden vervolgd vanwege het gebruik van het recht op vrijheid van meningsuiting en vreedzame vergadering.’",
    "Modderstroom sleurt hond mee in Thailand": "Mart Hoogkamer vangt biertje (en drinkt hem op) bij zoveelste bierdouche",
    "Met de trein in Thailand: dit is het verschil tussen 1e en 3e klas": "Redacteur Marielle Descalsota van Insider nam in Thailand de Special Express 14 van Chiang Mai naar Bangkok.\n\nDe reis duurder 13 uur en ze reisde eerste klas voor een bedrag van omgerekend ruim 80 euro.\n\nEr waren een aantal belangrijk verschillen met de tweede klas en de derde klas.\n\nLees ook: Op vakantie naar Thailand: 10 bijzondere dingen die je in Bangkok kunt doen die verder gaan dan de standaard toeristische trekpleisters\n\nDe Special Express 14 is een treinreis die begint in de noordelijke provincie Chiang Mai van Thailand en eindigt in de hoofdstad Bangkok.\n\nDe reis duurt ongeveer 13 uur, waarbij je negen provincies doorkruist en 18 treinstations passeert. Het is een van de langste treinreizen in Thailand, met een lengte van 751 kilometer.\n\nRedacteur Marielle Descalsota van Insider ging met deze nachttrein op reportagereis door Thailand. Hoe dat beviel, lees je in de slideshow hieronder.\n\nIk bracht 13 uur door in de eerste klas van een slaaptrein in Thailand\n\n10 afbeeldingen Open slideshow",
    "Thailand Rafflesia in Andaman kust": "In de september & oktober uitgave van Columbus Travel staat een verslag van de reis die ik als fotograaf samen met Tom Aussems (reisjournalist van Columbus) mocht maken naar het nog niet ondekte Thailand langs de Andamanenkust. Tom sprak over een bijzondere bloem genaamd rafflesia en wilde deze graag gaan zien. Ik ben geen bloemenkenner en had geen idee wat ik me erbij voor moest stellen. Een enkele foto van de bloem zegt weinig over de grootte maar als je deze in een ander perspectief plaatst ten opzichte van een persoon dan wordt al snel duidelijk hoe groot de bloem is. We hebben er een paar gezien. Markant is dat ze slechts een bloeitijd hebben van enkele dagen. Daarna sterven ze af. Heel bijzonder.",
    "Nederlanders in Thailand niet blij met komst Emile Ratelband: ‘Hoop dat hij niet naast me gaat wonen’": "Emile Ratelband woont sinds begin dit jaar in Thailand. Toen hij eind 2021 dit nieuws naar buiten bracht, was niet iedereen daar even blij mee. De Nederlanders die in Thailand wonen zagen hem liever direct weer vertrekken. ,,Ik hoop dat hij niet naast me gaat wonen.”\n\nGrootse plannen\n\nEmile Ratelband liet begin dit jaar weten grootse plannen te hebben in Thailand. Hij wil er woningen laten bouwen, bezig gaan met een ‘immuunbooster’ en maakte plannen voor producten gemaakt van krekelmeel.\n\n,,In Nederland zijn ze bezig de boeren uit het land te jagen, maar we willen toch proteïnen eten. Een krekel bestaat voor 70 procent uit proteïne. Dus ik ga hier een fabriek beginnen”, zei hij in gesprek met De Gelderlander.\n\nThailand zit niet op hem te wachten\n\nZelf was hij enorm positief over zijn komst naar Thailand, maar in Thailand zaten minder mensen op hem te wachten. Op Thailandblog, de grootste Thailand-community in Nederland en België, werd het nieuws over Emile vorig jaar al gedeeld.\n\n‘Ik hoop dat hij niet naast me komt wonen’\n\nOnder het bericht stroomden al snel de negatieve reacties binnen. ,,Uitgekotst in Nederland? Hoop niet dat hij naast me komt wonen”, luidt het. Een andere Nederlander die in Thailand woont is het met die reactie eens. ,,Ik hoop dat hij niet in mijn buurt komt wonen.”\n\n0,055 euro fooi\n\nEen andere lezer zegt Emile al een keer in Thailand te hebben ontmoet. ,,Ik heb die kwiebus één keer in mijn restaurant gehad in 1997 in Phuket en gaf toch wel 2 baht fooi aan het personeel na het eten. Het personeel vroeg of iedereen zo gul is in Nederland!”, schrijft de lezer sarcastisch. 2 baht is omgerekend 0,055 euro.\n\nOok deze lezer hoopte dat Emile weg zou blijven uit Thailand. ,,Ik hoop dat hij niets kan vinden in heel Thailand. Laat de makelaar maar uitkijken met hem, praatjes vullen geen gaatjes.”",
    "Toezichthouder wil stoppen met bitcoinleningen in Thailand": "De Thaise Securities and Exchange Commission is leningen met bitcoin zat. De toezichthouder reageert op de recente sluiting van verschillende geldverstrekkers in de industrie.\n\nAls het aan de ambtenaren ligt mogen bitcoinbedrijven geen leenproducten meer aanbieden in het land. De SEC houdt verschillende openbare gesprekken gesprekken tot midden oktober.\n\nIn de wereld van bitcoin zijn talloze bedrijven en personen actief. Een groep daarvan maakt er een sport van om overal renteproducten voor aan te bieden. Hoge rentes op je stablecoins, bitcoin of willekeurige altcoin zijn nog altijd te vinden. Dat gaat echter lang niet altijd goed, het businessmodel rammelt. Zonder grote winsten op andere plekken kun je niet oneindig hoge rente uitbetalen.\n\nDe Thaise cryptobeurs Zipmex kwam recentelijk in de problemen. Eind juli pauzeerde het platform de opnames van klanten vanwege \"volatiele marktomstandigheden\" en blootstelling aan Babel Finance en Celsius Network. Dat duo ging kapot door de ineenstorting van de (leen)markt.\n\nIn de woorden van de toezichthouder is dit om handelaren te beschermen tegen de 'risico's van zulke aanbieders'.\n\nLees ook Thaise cryptobeurs Zipmex hervat bitcoin opnames voor deel van klanten\n\nDe plannen\n\nBedrijven in Thailand mogen geen opbrengsten meer beloven aan klanten die simpelweg hun geld storten. Zelfs als je als bedrijf je winsten ergens anders vandaan haalt, is dit niet meer toegestaan. De regels zijn nog niet van kracht, maar de toezichthouder lijkt vastberaden. Ook advertenties rondom leendiensten worden verboden.\n\nAdvertenties liggen ook onder de loep. Bedrijven die in het land actief zijn mogen alleen nog adverteren voor 'officiële kanalen', denk aan hun eigen website. Ook wordt het verplicht om gegevens over hun advertenties te delen. Denk aan de uitgaven in het algemeen, maar bijvoorbeeld ook de geldstromen én voorwaarden richting influencers en bloggers.",
    "Thaise youtuber gezocht vanwege miljoenenoplichting fans": "YouTube-kanaal Nutty's Diary\n\nNOS Nieuws • woensdag 31 augustus, 21:57 Thaise youtuber gezocht vanwege miljoenenoplichting fans\n\nDe politie in Thailand heeft een arrestatiebevel uitgevaardigd voor een youtuber die haar volgers voor omgerekend zo'n 54 miljoen euro zou hebben opgelicht. Er is een beloning uitgeloofd van ruim 130.000 euro voor de gouden tip die tot haar arrestatie leidt, schrijven Aziatische media.\n\nDe 30-jarige Suchata Nongsupachak heeft onder haar pseudoniem Nutty 847.000 volgers op YouTube. Ze is bekend geworden met dansvideo's en covers van liedjes.\n\nIn haar foto's en filmpjes op sociale media gaat ze er prat op luxe horloges, tassen en auto's te hebben verdiend via het bedrijf van een vriend. Die houdt zich bezig met forex-beleggingen, oftewel de online handel in valuta's.\n\nNutty riep haar volgers op ook te investeren in deze onderneming, met 'forse winst' in het vooruitzicht. Een van haar fans maakte omgerekend ruim 400.000 euro over, zegt een advocaat die tientallen slachtoffers vertegenwoordigt.\n\nIn april maakte de youtuber bekend dat al het geïnvesteerde geld verloren was gegaan als gevolg van een 'handelsfout'. Ze beloofde iedereen terug te betalen. Enkele maanden later maakte ze bekend dat er twee rechtszaken tegen haar waren aangespannen. Ze drukte haar volgers toen op het hart dat ze niets kan terugbetalen als ze in de gevangenis zou belanden.\n\nOok fraudezaak in Singapore\n\nDe Thaise autoriteiten gaan ervan uit dat Nongsupachak grootschalige fraude heeft gepleegd. Naar schatting zo'n 6000 volgers zouden zijn opgelicht. Ruim honderd mensen hebben aangifte gedaan.\n\nDe vrouw heeft haar naam al twee keer veranderd en wordt ook verdacht van oplichting in Singapore, zegt de politie. In die zaak werd voor zo'n 30 miljoen euro vooraf betaalde luxevoorwerpen nooit geleverd.\n\nNongsupachak zou vanuit Thailand gevlucht zijn naar buurland Maleisië.",
    "Ratthanun uit Thailand zoekt een nieuw gastgezin in Appingedam of omgeving - Eemskrant.nl": "Appingedam – Afgelopen augustus is Ratthanun zijn high school avontuur gestart in Nederland. Het High School Holland programma van Travel Active biedt al jaren uitwisselingsstudenten de kans écht onderdeel uit te maken van de Nederlandse cultuur en tradities door bij een Nederlands gastgezin te wonen en naar de middelbare school te gaan. Ratthanun werd een aantal weken geleden opgevangen in een liefdevol gezin in het gastvrije Appingedam.\n\nDe spraakzame Ratthanun volgt momenteel lessen aan een middelbare school en begint zijn nieuwe Nederlandse leven op te bouwen in Appingedam. Helaas is het voor de familie, tot hun grote spijt, nu niet meer mogelijk om hem te hosten. Daarom zoeken wij met spoed een hartelijk, gastvrij gezin in de omgeving van Appingedam in welke samenstelling dan ook. Gaat u dit avontuur aan door Ratthanun in uw gezin op te nemen?\n\nWie is Ratthanun?\n\nDe vrolijke Ratthanun wordt altijd Jays genoemd, ook nu hij in Nederland is. Hij is dol op Nederland en heeft ontzettend veel zin om met zijn nieuwe gastgezin nog meer te ontdekken. Hij vindt de Nederlandse taal interessant, net zoals de geschiedenis. Jays is dol op musicals, Italiaans eten en muziek van de Bee Gees. Leer de Thaise Ratthanun beter leren kennen? Bekijk zijn profiel hier.\n\nWie biedt Ratthanun een gezellig thuis in Appingedam of omgeving?\n\nJong of wat ouder, een gezin met kinderen, of zonder kinderen? Iedereen met de juiste intenties kan gastgezin zijn in de ogen van Travel Active.\n\nGedurende de uitwisseling worden het gastgezin en de student begeleid door een zogeheten Local Coordinator. Deze begeleider is de steun en toeverlaat van scholier en gastgezin. Ook helpt de Local Coordinator met de kennismaking van de Nederlandse cultuur, onder meer door lokale tripjes te organiseren. Travel Active organiseert evenementen voor scholieren en gastgezinnen, zodat zij elkaar leren kennen en ervaringen kunnen uitwisselen. Een buitenlandse scholier in huis nemen, is op vrijwillige basis. Het gastgezin voorziet in kost en inwoning. De overige kosten zijn voor rekening van de scholier of Travel Active.\n\nBent u nieuwsgierig geworden naar Ratthanun of het High School Holland programma? Neem voor meer informatie contact op met het High School Holland team via highschoolholland@travelactive.org, bel gerust naar 085 222 4810 of bezoek de website.",
    "Damen Shipyards’ nieuwe baggerserie en seminar in Thailand • Pomp NL": "De zogenoemde Cutter Suction Dredger (CSD)-range kreeg een heel nieuw jasje. Sinds 2004 leverde Damen Shipyards wereldwijd 250 van dit soort baggerkotters. De nieuwe kotterserie kreeg state-of-the-art technologie voor verbeterde prestaties en duurzaamheid. Daarnaast organiseerde het Nederlandse bedrijf een baggerseminar in Thailand.\n\nBaggerserie\n\nOp basis van klantervaring gebruikte het Damen-team nieuwe elementen en componenten. Zo stijgt de productie die de baggerpompen leveren en kunnen ze over een grotere afstand afleveren. De compacte CSD blijft mobiel verplaatsbaar en het bereik verandert dankzij de gemaximaliseerde lengte niet.\n\nEr zitten wel extra’s op die de operationale kosten verminderen zonder op prestatie in te boeten. Zo werken ze met uitzondering van het grootste exemplaar (met hulpmotor) met een hoofdmotor. Een aparte generator ondersteunt werking zonder de hoofdmotor. Dat zorgt er ook voor dat sensors, instrumentatie en automatisering altijd hun werk kunnen blijven doen.\n\nDe gebruiker kan kiezen uit een aantal extra standaardopties daar Damen de basis altijd allemaal hetzelfde uitvoert.\n\nDuurzaamheid\n\nDe gebruiker kan kiezen voor de EU stage V plug-and-play. En het ontwerp van alle modellen gebeurde met volledige elektrificatie in het achterhoofd. Ook verminderde de fabrikant het gebruik van hydraulische olie. Triton verzamelt alle data voor monitoring zodat ze op afstand, zelfs aan wal de prestaties kunnen optimaliseren en onderhoud kunnen uitvoeren.\n\nDe serie bestaat uit drie kleine modellen, de CSD300, CSD400 en CSD450. De twee middelste heten CSD500 en CSD600 en de grootste noemde Damen de monohull CSD700.\n\nDe fabrikant voltooide inmiddels de bouw van de CSD600. De andere glijden de komende twee jaar van de werf.\n\nBaggerseminar in Thailand\n\nOp 1 september 2022 organiseerde de Nederlandse fabrikant het eerste baggerseminar in Thailand. In aanwezigheid van de Nederlandse ambassadeur en 75 deelnemers belichtten diverse sprekers de samenwerking tussen beide landen in de watersector.\n\nNatuurlijk vormde daarbij klimaatadaptatie en duurzaamheid belangrijke onderwerpen.\n\nDr. Chakaphon Sin, vertegenwoordiger van de Thaise watersector behaalde onlangs zijn PhD Omgevingswetenschappen aan de WUR. Hij deelde de actuele ervaring rondom water van de Royal Irrigation Department (RID). Nederlander Rene Sens, MSc. in natuurkunde ging dieper in op duurzaamheid in watermanagement. Bastin Kubbe, MSc. in Industrial Engineering, presenteerde verschillende oplossingen om sediment te verwijderen.\n\nRabien Bahadoer, MSc. Damen’s Regionale Sales Director Asia Pacific: “Vanuit onze leiderspositie in de Thaise baggermarkt willen we met dit seminar de relatie met alle stakeholders intensiferen. Tegelijkertijd verheugt het ons bijzonder dat alle belangrijke waterdepartementen van Thailand dit seminar bijwonen.\n\nMr Bahadoer: “Door goed naar elkaar te luisteren en de lokale uitdagingen en vereisten in kaart te brengen, geloof ik dat de Nederlandse watersector significant kan bijdragen aan verdere versterking van onze relatie.”",
    "Leven in Thailand – er is een vrouw gestorven": "Er is een vrouw van 96 jaar oud gestorven. Regeringsleiders en andere hotemetoten die zichzelf graag in de schijnwerpers zien zijn geschokt. Alsof het een totale verrassing voor ze was dat een 96-jarige mogelijk zou kunnen overlijden. De langst zittende premier van Nederland vertelde aan de vooravond van het overlijden dat de vrouw in zijn gebeden was, en dat hij hoopte op haar spoedige herstel. Blijkbaar is het iets vreselijks om al op je 96e te overlijden.\n\nHet nieuws wordt nu beheerst door het overlijden van de vrouw. Tot treurens toe worden haar enorme verdiensten opgesomd, wordt teruggeblikt naar allerlei gebeurtenissen die zich tijdens haar leven hebben afgespeeld en wordt niet nagelaten te vertellen hoe belangrijk ze voor de wereld is geweest. Van de 10 eerste nieuwsberichten op de NOS-site gingen er 7 over haar. Er werd zelfs een live-blog geopend, terwijl er toch van een overleden 96-jarige weinig actuele verrassingen meer te verwachten zijn.\n\nAl vanaf haar geboorte was ze wereldnieuws. Elke scheet die ze liet tijdens haar leven is gearchiveerd en door deskundigen in een historische konttekst geplaatst. Ze was voorbestemd voor een luxe leven in de schijnwerpers.\n\nEr is een vrouw van 66 gestorven. Ze was al een tijdje ziek, vanwege het werken in met bestrijdingsmiddelen besproeide velden. Maar de langst zittende premier van Nederland had even geen plek voor haar in zijn gebeden. En geschokte reacties van hotemetoten blijven uit. Ze was geboren in de Isan, het armste gedeelte van Thailand en vanaf heel jonge leeftijd hielp ze mee in de rijstvelden. Het land omploegen met behulp van buffels, met de hand de rijst plantje voor plantje in de ondergelopen velden zetten, vogels verjagen, onkruid verwijderen en uiteindelijk de volgroeide aren afsnijden, de rijstkorrels eruit slaan en hopen dat de rijsthandelaren een fatsoenlijke vergoeding voor de oogst geven.\n\nZe was geen wereldnieuws. Ze was voorbestemd voor een armoedig leven buiten beeld van de wereldpers.\n\nHet zou zo maar kunnen dat de vrouw van 96 in haar leven rijst opgediend heeft gekregen die door de vrouw van 66 is geoogst.\n\nHet is natuurlijk onmogelijk om het belang dat iemand heeft gehad voor de wereld of de mensheid te wegen en dan te vergelijken met het belang dat anderen hebben gehad. Hoe vergelijk je het belang van een koningin met dat van een rijstboerin? Wat je wel kan doen is je een voorstelling maken van een wereld waarin alleen maar koninginnen voorkomen. En dan van een wereld met alleen maar rijstboerinnen.\n\nHet meest onthutsende is misschien nog wel dat de langstzittende premier van Nederland zijn toevlucht neemt tot gebeden. Wat dat betreft heeft de ChristenUnie meer bereikt als regeringspartij dan ze ooit had durven dromen. De parallel met de klimaatcrisis begint zich op te dringen. We zien het allemaal aankomen, maar als het straks zover is blijkt dat de dan ongetwijfeld nog steeds zittende langstzittende premier van Nederland totaal verrast is door de gebeurtenissen en dat zijn gebeden niet hebben geholpen. Zoals ze dat voor de 96-jarige vrouw ook niet hebben gedaan. Misschien maar beter ook voor haar.",
    "Flessenmelk en ploegendiensten: Thaise vrijwilligers redden babydolfijn Paradon": "\"We dachten dat er een kleine kans was dat hij het zou overleven\", zegt dierenarts Thanaphan Chomchuen. \"Dolfijnen die we langs de kust vinden, zijn vaak in hele slechte conditie. Maar we hebben ons best gedaan.\"\n\nDe Irrawaddydolfijn, een zeer zeldzame soort, werd op 22 juli gevonden door vissers. Het dier leek te verdrinken in de branding. Sindsdien hebben tientallen vrijwilligers en dierenartsen zich ingezet om het dier te redden. Paradon hebben ze hem genoemd, dat betekent zoiets als 'broederlijke last'.",
    "Drie tieners doodgeschoten in Thailand na verkeersongeval": "Opvallend veel Belgen raken ziek of gewond op reis: VTM NIEUWS praat met familie van Julius (29), die nog altijd in ziekenhuis ligt na horrorva­kan­tie\n\nWe hebben de afgelopen zomer opnieuw veel beroep moeten doen op medische reisbijstand. Opnieuw evenveel als vóór corona, in 2019. Vaak voor ongevallen met breuken of spierscheuren. Maar er waren ook opvallend veel hartproblemen, en dat was vooral het gevolg van de warmte. De 29-jarige Julius Grauls uit Leuven ligt vandaag nog altijd in het ziekenhuis na een horrorvakantie in Thailand. Zijn moeder doet zijn verhaal bij VTM NIEUWS. Volg de uitzending hier live.\n\n21 augustus",
    "De cryptonomaden op Koh Phangan voelen de kou in hun paradijs": "Reportage\n\nDe cryptonomaden op Koh Phangan voelen de kou in hun paradijs\n\nNergens kom je makkelijker in hogere sferen dan op het Thaise eiland Koh Phangan. Dat geldt voor volle-maanfeestgangers en zoekers naar geestelijke verdieping, maar ook voor cryptobeleggers. Echter, de eerste scheuren zijn zichtbaar. 'Veel vrouwen hier vertrouwen op hun intuïtie, maar dat werkt nou juist niet bij financiële markten.’",
    "Koning Thailand ‘diep bedroefd’ om overlijden Elizabeth": "Vajiralongkorn, de koning van Thailand, heeft naar aanleiding van het overlijden van koningin Elizabeth een condoleancebericht gestuurd aan koning Charles. In een bericht op sociale media schrijft de Thaise vorst “diep bedroefd” te zijn door de dood van de Queen en dat zijn volk rouwt om het verlies van de vorstin die donderdag op 96-jarige leeftijd overleed.\n\n“Koningin Suthida, leden van de Thaise koninklijke familie, en ik zijn diep bedroefd door het overlijden van Hare Majesteit Koningin Elizabeth II”, schrijft koning Vajiralongkorn. “Het volk van Thailand rouwt samen met het volk van Groot-Brittannië om dit grote verlies van het staatshoofd, en herdenkt samen de koninklijke genade en koninklijke plichten van Hare Majesteit die Hare Majesteit als koningin heeft vervuld.”\n\nDe Thaise vorst haalt in zijn bericht ook de staatsbezoeken aan die Elizabeth gedurende haar regeerperiode bracht aan het Aziatische land. “De mensen van Thailand en ik herinneren nog steeds met veel trots en warmte de twee historische staatsbezoeken die Uwe Majesteit in 1972 en 1996 heeft afgelegd, als gast van mijn geliefde vader, Zijne Majesteit Koning Bhumibol Adulyadej.”\n\nTot slot condoleert Vajiralongkorn zijn Britse ambtsgenoot met het verlies. “Mag ik, namens het volk van Thailand, uwe Majesteit, de koninklijke familie en het Britse volk onze oprechte deelneming en condoleances betuigen.”",
    "Thaise cannabis en hennepwet komt niet tot stemming: ‘Niet streng genoeg’": "De bewoording in het Thaise wetsvoorstel was te vaag om recreatief gebruik van cannabis tegen te gaan volgens tegenstanders.\n\n- Advertentie -\n\nThaise wetgevers dwongen vorige week de intrekking van een wetsvoorstel af om een breder gebruik van cannabis te reguleren, omdat de voorgestelde wetgeving onvoldoende bepalingen bevatte om misbruik voor recreationele doeleinden te voorkomen. Wetgevers in het Huis van Afgevaardigden stemden met 198 tegen 136 om het wetsvoorstel in te trekken en het terug te sturen naar de redactiecommissie voor verdere herziening laat op woensdag. De cannabis- en hennepwet, die in juni door de eerste lezing werd aangenomen en bedoeld was om de overheid meer controle over de industrie te geven, kan nu in november opnieuw worden ingevoerd.\n\nBewoording wetsvoorstel was te vaag om recreatief gebruik tegen te gaan\n\nHet onverwachte verzet tegen het wetsvoorstel kwam van de grootste oppositiepartij Pheu Thai en de Democratische partij, een lid van de regerende coalitie. Ze volgden een publieke verontwaardiging over de explosie van winkels en cafés die cannabisproducten verkopen in Bangkok en andere steden binnen drie maanden nadat het land de eerste in Azië was die cannabis decriminaliseerde.\n\nSommige parlementsleden uitten hun diepe bezorgdheid over het feit dat cannabis van de lijst met verdovende middelen is geschrapt. Ze zeiden dat er sinds de aankondiging berichten waren dat mensen die cannabis gebruikten geestesziek en gewelddadig werden.\n\nZe hoopten dat het ministerie van Volksgezondheid met effectieve maatregelen zou komen om ervoor te zorgen dat cannabis echt voor medische doeleinden wordt gebruikt.\n\n“Het wetsvoorstel heeft geen controle over cannabis, maar promoot het zelfs, waardoor er ruimte is voor gebruik om af te wijken van medisch tot extreem recreatief”, zei Sutin Klangsang, een wetgever van Pheu Thai, de grootste partij in het lagerhuis. “We zijn bang dat kinderen en mensen het gaan roken en verslaafd raken.”\n\nMinister van Volksgezondheid: opnieuw criminaliseren cannabis is geen optie\n\nMaar de minister van Volksgezondheid Anutin Charnvirakul houdt vol dat er geen sprake is van het opnieuw criminaliseren cannabis. Anutin is de leider van de Bhumjaithai-partij die oorspronkelijk had aangedrongen op de legalisering van cannabis in Thailand, maar later daar op terugkwam nadat er negatieve verhalen opdoken over mensen die schade hadden opgelopen door cannabis, en zei dat de partij het alleen maar bedoeld had om het beschikbaar te stellen voor medische doeleinden.\n\nAnutin beloofde de leiders van de Democratische Partij te ontmoeten om een compromis te vinden over hun tegengestelde opvattingen, en zei dat het geen persoonlijke rivaliteit was, maar een meningsverschil over politieke standpunten. De Democraten en andere politieke partijen steunen het herclassificeren van cannabis als verdovend middel, maar Anutin zegt dat dit niet zal gebeuren.\n\n“We hebben al volksgezondheidsvoorschriften voor cannabis die nog steeds van kracht zijn, zoals voorschriften die roken in het openbaar verbieden onder hinderlijke rookverordeningen. We hebben al een bezwaar voorbereid tegen het beëindigen van de huidige decriminaliseringsperiode of het opnieuw classificeren van cannabis als verdovend middel toen het wetsontwerp in het parlement werd ingediend. Dit is een van de redenen waarom het ministerie van Volksgezondheid de aankondiging van de ontwerpwet over het gebruik van cannabis moet bespoedigen.”\n\nAnutin ontmoedigde toeristen vorige maand op een persconferentie om het land alleen te bezoeken om wiet te roken voor recreatieve doeleinden, slechts twee maanden nadat nieuwe wetten waren aangenomen die cannabis grotendeels hebben gedecriminaliseerd. Hij zei er toen echter ook bij dat recreatief gebruik kan worden onderzocht zodra er een beter begrip van de drug is.",
    "Hond gered na overstroming Thailand": "Hond gered na overstroming Thailand\n\n8 september 2022\n\nIn Thailand is het regenseizoen volop bezig, wat voor verscheidene overstromingen zorgt in de regio. Ook in de stad Rayong is dat en daar is een hond in het water gesukkeld en wordt hij meegesleurd door de stroming...",
    "Gevluchte christenen uit China zoeken veiligheid in Thailand": "Een groep gevluchte christenen uit China die eerder asiel aanvroeg in Zuid-Korea is doorgereisd naar Thailand. Daar vraagt ze de vluchtelingenorganisatie van de Verenigde Naties om bescherming tegen religieuze vervolging.",
    "Thaise schooldirecteur betrapt op jatten wietplant bij MotoGP event": "(advertenties)\n\nThaise schooldirecteur betrapt op jatten wietplant bij MotoGP event\n\nTegenwoordig moet je er altijd op beducht zijn dat er ergens wel een camera draait, hetzij van een mobiele telefoon van deze of gene, hetzij een van de vele beveiligingscamera’s in de openbare ruimte. In Thailand is een schooldirecteur daar op genante wijze ook achter gekomen. Op beelden van de beveiligingscamera’s van een motorsportevenement – waar de overheid ter promotie duizend wietplanten had neergezet – is namelijk te zien dat meneertje snel één van deze wietplanten in zijn auto zet!\n\n1.000 wietplanten van de overheid om de MotoGP op te fleuren\n\nGeen best voorbeeld voor de schoolgaande jeugd dus, deze directeur dus. Of zoals de Thaise website Thairesidents.com het deze afgelopen dolle dinsdag stelt: ‘The principle has a doctorate degree, and this incident will surely affect his reputation’. Watskeburt daarginds?\n\nHet incident vond plaats op het MotoGP evenement in de provincie Buriram. Volgend weekend wordt daar de 2022 Thai GP verreden. Het ministerie van Landbouw had liefst duizend wietplanten geprepareerd en neergezet achter het hoofdgebouw op het Chang International Circuit.\n\nJa, dat kan daar allemaal sinds het land als eerste in Azië wiet legaliseerde afgelopen juni. ‘Het evenement is erop gericht om toeristen te trekken en de wietplanten zijn er voor educatieve doeleinden’, aldus Thairesidents.\n\nWietplant-dief staat mooi op de film\n\nUiteraard worden die duizend wietplanten goed in de smiezen gehouden door de beveiliging van de MotoGP, al is het maar (aldus de Thai) omdat cannabis niet overal legaal is in de landen waar de toeristen vandaan komen.\n\nZo ook op zaterdag 17 september. Terwijl ambtenaren van het ministerie van Landbouw bezig waren met het ’trimmen’ van de wietplanten zagen ze een zwarte pick-up truck het gebied binnenrijden. Er stapten iemand uit en die droeg fluks een wietplant in het voertuig, zonder verder een woord te wisselen met de trimmers.\n\nDe verbouwereerde wietplanten-planters belden direct de politie en die bekeek de beelden van de beveiligingscamera’s na. Op de beelden was de nummerplaat zichtbaar en na enig speurwerk kwam de politie erachter dat de auto toebehoorde aan ‘de schooldirecteur van een bekende school in de provincie’.\n\n‘Het is maar een wietplant’\n\nDe directeur werd gebeld door een agent en reageerde ‘erg agressief’, zo berichten media in Thailand. Sterker nog; meneertje daagde de politie uit om een aanklacht tegen hem in te dienen als ze durfden, aangezien hij helemaal geen wietplant had meegenomen.\n\nDe agent antwoordde daarop dat er videobewijs op tafel lag. ‘Ik zal hem terugbrengen, het is maar een wietplant’, luidde toen ineens de veel minder agressieve respons van de betrapte schooldirecteur.\n\nVolgens een woordvoerder van het landbouwministerie behoren alle duizend wietplanten inmiddels toe aan het circuit. En de organisatie heeft geen aanklacht ingediend en gaat dat ook niet doen mits de directeur de wietplant terugbrengt.\n\nDe redactie van Khaosod nam contact op met de schooldirecteur over het incident en vroeg hem natuurlijk wat nu het plan is. Dit is wat de dief-directeur zei: ‘Dit is allemaal een groot misverstand. Ik dacht dat ze de planten gratis weggaven. Ik hoorde ervan en ging op weg om er eentje te halen. Ik zal ‘m terugbrengen wanneer ik wat vrije tijd heb’.\n\n(advertenties)",
    "Tesla voert de aanwervingen in Thailand op nu de EV-concurrentie verhit raakt": "De jobaankondigingen komen op een moment dat de vraag naar en de belangstelling voor EV's in Thailand toeneemt door de bezorgdheid over de hoge energieprijzen en met de stimuleringsmaatregelen van de overheid voor de consument.\n\nBijna 20 banen in Bangkok, waaronder een ontwikkelaar van thuislaadstations, werden op de website van het bedrijf bekendgemaakt, en de functie van een \"charging infrastructure lead\" werd maandag op LinkedIn geplaatst.\n\nAndere vacatures waren voor voertuigtechnici, klantendienst en een onderdelenadviseur.\n\nTesla heeft niet onmiddellijk gereageerd op een verzoek van Reuters om commentaar.\n\nThailand wordt voorlopig geen productielocatie voor Tesla verwacht, hoewel de regering de verkoop van EV's heeft gestimuleerd en er wordt gespeculeerd dat het bedrijf er officiële showrooms zou kunnen inrichten.\n\nThailand is het op drie na grootste auto-assemblage- en exportcentrum van Azië voor bedrijven als Toyota Motor Corp en Honda Motor Co Ltd.\n\nHet produceert jaarlijks ongeveer 1,5 miljoen tot 2 miljoen voertuigen, waarvan ongeveer de helft geëxporteerd wordt.\n\nDe binnenlandse vraag naar EV's is een cruciaal onderdeel van een strategie van de Thaise regering om haar status als regionale topautomaker te behouden. De regering streeft naar een productie van 725.000 EV's per jaar, of 30% van de totale voertuigproductie, tegen 2030.\n\nChinese autofabrikanten zijn begonnen met de verkoop van EV's in Thailand tegen wat volgens de klanten betaalbare prijzen zijn. Great Wall Motors lanceerde zijn ORA Good Cat model op de jaarlijkse autoshow voor 828.500 baht ($22.600).\n\nGreat Wall Motors heeft gezegd dat het van plan is het model in 2024 in Thailand te produceren.\n\nHet Chinese Hozon Auto onthulde vorige maand de NETA V voor 549.000 baht ($15.000), wat overeenkomt met de startprijzen voor traditionele voertuigen.\n\nIntussen heeft de Indonesische president Joko Widodo er in augustus bij Tesla op aangedrongen om zijn auto's en batterijen, in zijn land te produceren.\n\n($1 = 36,5600 baht)",
    "Deelnemers Down the Road seizoen 5 gaan naar Thailand": "Deelnemers Down the Road seizoen 5 gaan naar Thailand\n\nDieter Coppens trekt in Down the Road seizoen 5 met de deelnemers naar Thailand. Natuurlijk is medebegeleidster Saar ook weer van de partij. Ontdek in dit artikel alles over Down the Road seizoen 5 en de deelnemers Ellen, Simon, Anne-Sophie, Bob, Isa en Ruben. Ieder heeft zijn eigen achtergrond, eigen verhaal en eigen grote dromen; één ding hebben ze gemeen: de reisgenoten hebben allemaal het syndroom van Down. Down the Road seizoen 5 is vanaf vandaag – maandag 29 augustus – om 20.35 uur te kijken op Eén.\n\nDown the Road seizoen 5\n\nDown the Road seizoen 5 deelnemers Ellen, Simon, Anne-Sophie, Bob, Isa en Ruben trekken met Dieter Coppens naar Thailand. De ene heeft al heel wat reiservaring, voor de andere is het de eerste keer dat ze zo lang van huis weg zijn. Down the road is naar goede gewoonte voor de groep vooral een uitgelezen kans om hun zelfstandigheid op de proef te stellen, hun angsten te overwinnen en ten volle te genieten van het leven, de liefde en de vriendschap.\n\nDown the Road in Thailand\n\nOnder de zinderende Thaise zon komt de groep voor een heleboel uitdagingen te staan. Ze ontmoeten er olifanten, springen in wilde rivieren, klimmen op watervallen en bewonderen het levendige Bangkok vanop grote hoogte. Slapen doen ze in treinen, hangmatten, luxehotels maar ook op de vloer in een afgelegen bergdorp… En dan is er nog de spannende Thaise eetcultuur die keer op keer verrast.\n\nDieter Coppens\n\nDieter Coppens vertelt voor aanvang van Down the road seizoen 5: “Zes fantastische jongeren met een open blik op de wereld in een prachtig land. Ik prijs me een zeer gelukkig mens dat ik daarvan deel mag uitmaken.” Wist je trouwens dat Dieter Coppens ook een creatieve uitgeverij heeft? Hij maakt echt de leukste boeken etc. om cadeau te geven.\n\nDeelnemers Down the Road seizoen 5\n\nEllen, Simon, Anne-Sophie, Bob, Isa en Ruben zijn de deelnemers aan Down the Road seizoen 5. Hieronder stellen we ze uitgebreid aan je voor. Wat meteen opvalt: er doet dit jaar een Nederlandse mee. Isa woont net over de grens in Maastricht en werkt bij Brownies en Downies. Maar daarover later meer: we stellen hier alle reisgenoten uit Down the Road voor.\n\nAnne-Sophie\n\nDe 27-jarige Anne-Sophie woont bij haar ouders in Lebbeke. Ze is erg sportief: ze doet aan dansen, zwemmen en heeft al een bronzen medaille veroverd op de Special Olympics. Ze vult haar dagen met werken in het rusthuis en helpen in de plaatselijke bibliotheek. Op zondag is Anne-Sophie misdienaar. Anne-Sophie wil graag mee op Down the road-reis omdat ze een doorstart wil maken in haar leven. Ze is enig kind en wil graag nieuwe vrienden maken.\n\nEllen\n\nDe immer vrolijke Ellen (27) woont tijdens de week op een zorgboerderij in Kontich. Ellen heeft ook een tweelingbroer met wie ze een erg goeie band heeft. Ellen is een levensgenieter pur sang: ze houdt van lekker eten en drinken, dansen, zingen, uitstapjes en op reis gaan. Down the road is dus een reis die helemaal in haar kraam past. Ze heeft zin om eens wat stoere dingen uit te proberen en haar grenzen te verleggen; iets wat helemaal past natuurlijk bij deelnemers aan Down the road.\n\nIsa\n\nIsa is met haar 22 lentes de jongste van de groep. Ze woont in Maastricht, net over de Belgische grens, maar is al jaren grote fan van Down the road. De Nederlandse Isa werkt bij Brownies & Downies en doet in haar vrije tijd veel aan sport: dansen, fitnessen en soms zelfs boksen. Ze speelt ook piano. Isa heeft twee zussen aan wie ze zich erg spiegelt. Voor haar is Down the road dus een uitgelezen kans om te bewijzen dat zij ook zonder haar ouders op reis kan gaan.\n\nWist je dat er ook een Nederlandse Down the Road is? Dit seizoen kun je terugkijken op Kijk.nl. Wil je dit vanuit België doen, zorg dan voor een VPN Verbinding die je op Nederland kunt zetten.\n\nRuben\n\nRuben is met zijn 34 jaar de oudste van de bende. Hij woont helemaal zelfstandig op zijn appartementje in Hasselt. Tijdens het weekend gaat hij naar zijn papa. Ruben werkt in het dagcentrum en houdt van televisiekijken en supporteren voor Anderlecht. Hij is erg gesteld op orde en rust en raakt makkelijk overprikkeld. Twee jaar geleden overleed de mama van Ruben aan longkanker, deze reis is voor hem een manier om aan zijn mama te tonen dat alles goed met hem gaat.\n\nBob\n\nDe 24-jarige Bob woont bij zijn ouders in Putte. Hij werkt bij Colruyt en in het weekend ook in een lokale koffiebar. In september start hij daarnaast met een job in de kleuterschool. Bob heeft twee broers met wie hij een erg goeie band heeft. Hij houdt van muziek, voetballen en avontuurlijke dingen. Hij heeft al heel wat reiservaring maar wil vooral graag mee met Down the road omdat hij ervan droomt om alleen te gaan wonen en hoopt dat deze reis hem meer zelfstandigheid kan brengen.\n\nSimon\n\nSimon woont samen met zijn ouders en broer in Leuven. Deze 24-jarige deelnemer aan Down the Road seizoen 5 werkt bij Spar en is volop op zoek naar wat hij met de rest van zijn leven zal doen. Simon is een echt gevoelsmens en wil graag aan de wereld laten zien dat hij net zoals elke andere jongere heel wat in zijn mars heeft. Hij wil zichzelf en de wereld ontdekken want er is nog zoveel dat hij niet weet.\n\nDown the Road seizoen 5 kijken (in Nederland)\n\nDown the road is vanaf 29 augustus elke maandag om 20.35 uur op Eén en via VRT MAX te kijken. Wist je dat de eerste aflevering van het vijfde seizoen van Down the Road zelfs al te kijken is? Nieuwe programma’s kun je op VRT MAX namelijk al vanaf 06.00 uur kijken. Wil je vanuit Nederland naar Down the Road seizoen 5 kijken, zorg dan voor een VPN Verbinding die je op België kunt zetten. Je kunt dan ook eerdere seizoenen van Down the Road terugkijken.\n\nOud-deelnemers Down the Road – zo gaat het nu\n\nDown the road leeft in Vlaanderen, en de kijkers sluiten elk seizoen de nieuwe reisgenoten in hun hart. Maar hoe gaat het eigenlijk nog met de deelnemers van die vorige seizoenen? Hoe kijken ze terug naar die unieke ervaring en hoe ziet hun dagelijkse leven er nu uit? Daarom nodigt Dieter zijn 24 vrienden uit de vorige seizoenen uit voor een gezellige avond samen, om terug te blikken op de reis en te horen hoe het nu met hen is. Deze specials zijn na afloop van het vijfde seizoen – op 17 oktober – te zien op VRT MAX. Blijf ons volgen via social media of de nieuwsbrief, zodat je tegen die tijd een seintje krijgt.\n\nDit kun je verwachten van seizoen 5 Down the Road:\n\nWil je weten wat je nog meer kunt verwachten van seizoen 5 van Down the Road. We kunnen al iets meer vertellen over de eerste drie afleveringen.\n\nAflevering 1: Het grote moment is daar: de groep vertrekt richting Thailand. Na een lange en vermoeiende reis is het tijd voor de eerste Thaise indrukken. In een boeddhistische tempel brandt iedereen een kaarsje voor een behouden reis.\n\nAflevering 2: Dieter heeft een fietstocht in de natuur op de planning staan, maar al snel begeeft de fiets van Ellen het. De groep gaat ook een waterval beklimmen: een heerlijk verkoelende activiteit voor de ene, een moeilijke opdracht voor de andere. En daarna wacht het Thaise nachtleven.\n\nAflevering 3: De groep bezoekt een opvangplaats voor olifanten. Ze helpen hen eten geven, wandelen mee door de rivier, en Ruben krijgt zelfs een modderige kus. Ellen panikeert tijdens een tocht op een bamboevlot, en tussen Isa en Simon ontstaat stilaan iets moois.\n\nOp de hoogte blijven van het laatste nieuws? Volg ons op Instagram, kom bij de Facebook-groep én schrijf je in voor onze nieuwsbrief.\n\nVlaamsKijken steunen?\n\nOm VlaamsKijken mogelijk te maken werken we met Google Ads en affiliate-links (bestel je via zo'n link dan ontvangen wij vanuit de betreffende webshop een kleine vergoeding). Wil je VlaamsKijken zo steunen, koop dan bij onze partners als Bol.com, Coolblue en Amazon.nl (als Amazon-Partner verdien ik aan het kwalificeren van aankopen - geldt ook voor proefversie Amazon Prime Video en de Video Channels). Ook ontvangen we een kleine commissie via linkjes naar VPN Nederland (die we zelf gebruiken om eenvoudiger tv over de grens te kijken).",
    "Thailand ziet 22% daling van investeringstoezeggingen dit jaar": "De regering hoopt echter dat haar maatregelen ter bevordering van investeringen, waaronder een visum voor langdurig ingezetenen dat deze maand van start is gegaan, later dit jaar meer buitenlandse investeerders zullen aantrekken, zei woordvoerder Anucha Burapachaisri in een verklaring.\n\nHet Zuidoost-Aziatische land heeft hoogtechnologische sectoren bevorderd en elektrische voertuigen gesteund om zijn status als regionale basis voor de autoproductie te behouden.\n\nIn de periode januari-juni zijn de Thaise en buitenlandse investeringstoezeggingen met 42% gedaald tot ongeveer 220 miljard baht, voornamelijk als gevolg van een groot elektriciteitscentraleproject vorig jaar, volgens de Board of Investment.\n\nDe buitenlandse investeringen, die 60% van de totale aanvragen in de periode januari-juni uitmaakten, zijn meer dan gehalveerd op jaarbasis.\n\n($1 = 36,34 baht)",
    "Geschorste Thaise premier krijgt over twee weken uitsluitsel over zijn lot": "Gebruik een geldig e-mail adres, bv uwnaam@voorbeeld.nl\n\nMaak eenvoudig een account aan\n\nOF\n\nBent u abonnee of heeft u al een FDMG-account?",
    "Eén van de “meest begeerde luxe woningen” op Koh Samui wordt geveild": "Koh Samui het op een na grootste eiland van Thailand en een populaire bestemming voor backpackers, waaronder ook vele Nederlanders. De meesten spenderen maar een aantal dagen op het eiland, maar dat is niet genoeg om alle resorts, stranden, regenwouden, restaurants, serene spa’s en ruime winkelmogelijkheden uit te proberen.\n\nUltra luxueuze villa op Koh Samui op het veilingblok\n\nVolgens Sotheby’s Concierge Auctions staat Samujana bekend als “een van de meest begeerde luxe woningen van het eiland en is de parel van Koh Samui”. Deze omheinde gemeenschap staat in het teken van privacy en dankzij de 24-uurs beveiliging zal u als bewoner nooit last hebben van pottenkijkers. Het perceel beslaat circa 2.678 vierkante meter, terwijl de woning zelf 6 slaapkamers heeft en 3,5 badkamers op een totaal van 1.203 vierkante meter.\n\nWanneer de villa niet in gebruik is door de eigenaar, is het toegestaan om inkomsten te genereren door ‘m in de verhuur te zetten. De woon- en amusementsruimte van de villa naadloos in elkaar en het is zo gebouwd dat er directe privétoegang is tot het strand. Wanneer u honger begint te krijgen staan er privékoks voor u klaar, zodat u alleen hoeft plaats te nemen aan de buitentafel voor 12 personen.\n\nTropisch paradijs\n\nDe privévilla is de thuisbasis van een infinity pool, slaapkamers met airconditioning en en-suite badkamers. Als u even genoeg heeft van de zon kan u en uw gasten zich terugtrekken in de bioscoopzaal (waar languit gelegen kan worden), een massage nemen in de speciale daarvoor bedoelde ruimte, sporten in de gym of een potje tafeltennissen.\n\nWeelderige uitzichten vormen de basis van dit fantastische toevluchtsoord en zodra de wekker gaat wordt u begroet door de oceaan dankzij de kamerhoge ramen. Gezien het klimaat kunt u iedere dag afsluiten met een zonsondergang op het strand met een cocktail in de ene en een sigaar in de andere hand. Mocht het toch voorkomen dat u daar genoeg van heeft, kunt uw een van de vele nabijgelegen golfbanen onveilig maken of thuis blijven en een duik nemen in het overloopzwembad.\n\nOp slechts 3,5 km ligt de internationale luchthaven van Samui, waardoor u gemakkelijk andere delen van Zuid-Oost Azië kunt gaan ontdekken. Vanaf 23 september 2022 om klokslag 16:00 kunt u meebieden op het Thaise woonvertrek. De veilingmeester schat de voorverkoop tussen de $ 2,5 miljoen en $ 3,5 miljoen."
}