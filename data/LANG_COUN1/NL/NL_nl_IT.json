{
    "Een uiterst rechtse regering in Italië: wat betekent dat?": "Giorgia Meloni kan zich gaan voorbereiden op het premierschap. Tenzij er gekke dingen gebeuren, wordt zij de eerste vrouwelijke minister-president van Italië. Haar regering zal de meest rechtse zijn sinds het land in 1946 een republiek werd. De verkiezingen van zondag zijn met 26 procent van de stemmen ruimschoots gewonnen door Meloni’s uiterst conservatieve Fratelli d’Italia (FdI).\n\nNadat het nieuwe parlement half oktober bijeen is gekomen, begint president Sergio Mattarella met de formatiegesprekken. De Broeders van Italië zullen een coalitie vormen met de nationalistische Lega (9 procent van de stemmen) en het liberalere Forza Italia (8 procent). De ministersploeg wordt waarschijnlijk rond eind oktober beëdigd.\n\nVoor het zo ver is, wacht Meloni een enorm lastige taak. Want haar partij heeft niet eerder geregeerd en veel topexperts hebben FdI altijd gemeden als de pest vanwege diens fascistische verleden. Meloni heeft dus geen vijver waaruit ze gemakkelijk ministers met gewicht kan vissen. En wanneer het kabinet eenmaal is samengesteld, gaat premier Meloni een loodzware herfst en winter tegemoet, met hoge inflatie en een energiecrisis die kan leiden tot een economische crisis.\n\nWat kunnen de Italianen – en alle andere Europeanen – van deze nieuwe regering in Rome verwachten?\n\nBuitenland\n\nDe Broeders van Italië zijn duidelijk over hun pro-Atlantische koers. Giorgia Meloni heeft goede banden met Washington. Ten aanzien van de steun aan Oekraïne zal de houding van Italië waarschijnlijk niet veranderen: Rome blijft Kiev steunen. Binnen de Lega en Forza Italia bestaan weliswaar pro-Russische sentimenten, maar die heeft Meloni’s partij niet – en die zal binnen de coalitie dominant zijn.\n\nBinnen de EU schurkt deze rechts-nationalistische coalitie graag tegen de gelijkgezinde regeringen van Hongarije en Polen aan. Maar directeur Nathalie Tocci van het Instituut voor Internationale Betrekkingen, een denktank in Rome, merkte onlangs in een podcast op dat Meloni in Brussel niet genoeg heeft aan alleen de Hongaarse premier Viktor Orbán als vriend. “Ze zal meer vrienden moeten maken, daar ontkomt ze niet aan. Daarom doet Meloni nu haar best om in Europa heel gematigd over te komen”, stelde Tocci.\n\nFinanciën\n\nDat deze nieuwe regering niet op ramkoers met de machtige EU-leden Duitsland en Frankrijk zal gaan liggen, heeft ook te maken met de tweehonderd miljard die Italië uit het EU-coronaherstelfonds kan krijgen. Die belangrijke financiële steun wordt in vijf jaar tijd verleend op voorwaarde dat Rome zich aan vastgelegde doelen en hervormingsplannen houdt.\n\nTijdens de verkiezingscampagne riep Meloni dat ze ‘de coronaherstelfondsplannen’ wil her-onderhandelen en waarschuwde ze Brussel ‘dat de pret over is’. Maar ze is volkomen vaag gebleven over wat ze daarmee bedoelt. “Meloni zal de Europese partners en financiële markten willen geruststellen. Ze zal op goede voet willen beginnen”, aldus de bekende politicologe Sofia Venturi.\n\nQua uitgaven en Europese begrotingsregels kan de nieuwe regering wel van alles wíllen, maar zij zal simpelweg weinig kúnnen. Want hoe gaan verkiezingsbeloftes als een vlaktaks en lagere pensioenleeftijd betaald worden? Italië kan zich die zaken vanwege de enorme staatsschuld helemaal niet veroorloven. Zodra het land aan het uitgeven slaat, reageren wantrouwende, grote investeerders en stijgt de rente op die schulden – iets wat in Rome tot zenuwachtige toestanden leidt. De bewegingsruimte is zeer beperkt.\n\nSamenleving\n\nWaar wel ruimte is, is het beleid ten aanzien van de rechten van immigranten en andere minderheden. Om haar kiezers tegemoet te komen én omdat het weinig geld kost, zal de zeer conservatieve regering – met een solide meerderheid in het parlement – op dit terrein maatregelen nemen.\n\nHet zou vreemd zijn als zij geen scherpere akkoorden met Libië en Tunesië probeert te sluiten over het tegenhouden van bootmigranten, en als zij hulporganisaties die migranten uit zee halen niet gaat tegenwerken. In sommige gemeentes waar de Lega en FdI de baas zijn, kunnen immigranten met lage inkomens nu al moeilijker dan Italianen gebruikmaken van bijvoorbeeld gratis schoollunches of schoolbussen. Dit kan vaker gaan gebeuren.\n\nDe slogan van Broeders van Italië is: ‘Voor God, het vaderland en het gezin’. De Lega van Matteo Salvini kan zich daar gedeeltelijk in vinden; Forza Italia in mindere mate. Frictie is dus bepaald niet uitgesloten. Maar het ligt voor de hand dat homo’s en lesbiennes zich tevreden zullen moeten stellen met het huidige samenlevingscontract: invoering van het homohuwelijk zit er niet in, net zomin als adoptie door homo’s en lesbiennes.\n\nMeloni zei deze maand dat ze de abortuswet niet wil veranderen, maar ‘het recht van vrouwen om hun zwangerschap niet af te breken’ wil versterken. Wat zou dat betekenen? Hulp bij zelfdoding en euthanasie zijn in Italië nog altijd niet wettelijk geregeld. En hoewel vier op de vijf Italianen graag wetgeving op dit gebied zouden zien, gaat ook dit parlement daar naar verwachting niet voor zorgen.\n\nLees ook:\n\nEen afgetekende zege voor Giorgia Meloni, maar een regering vormen wordt een uitdaging\n\nEen rechts blok krijgt een een comfortabele meerderheid in het Italiaanse parlement. Giorgia Meloni van de radicale Broeders van Italië wordt de eerste vrouwelijke premier van het land.\n\nRijzende politieke ster Giorgia Meloni flirt met het Italië van Mussolini\n\nDe rijzende politieke ster van Italië heet Giorgia Meloni. Ze keert zich tegen immigratie, het homohuwelijk en genderideologie. Wat verklaart haar populariteit? ‘De Italianen die op Meloni gaan stemmen, doen dat vooral uit wanhoop.’",
    "Italië stuit opmars Hongarije en is mogelijke opponent Oranje in finaleronde": "Italië heeft zich maandag als derde land geplaatst voor de finaleronde van de Nations League. De regerend Europees kampioen stuitte de opmars van Hongarije en verzekerde zich met een 0-2-zege in Boedapest van de groepswinst.\n\nItalië kwam na 27 minuten op voorsprong in de Puskás Aréna. Giacomo Raspadori strafte geblunder in de Hongaarse defensie af. Nadat doelman Gianluigi Donnarumma Italië verschillende keren voor de gelijkmaker had behoed, maakte Federico Dimarco vlak na rust de 0-2. Dimarco tikte bij de tweede paal een voorzet van Bryan Cristante binnen.\n\nDoor de overwinning verzekert Italië zich van de groepswinst in groep 3 van divisie A. Na sensationele overwinningen op Engeland en Duitsland begon Hongarije als koploper aan de beslissende wedstrijd in Boedapest. De Hongaren wonnen vrijdag nog met 0-1 van Engeland, waardoor de Engelsen naar divisie B degradeerden. Engeland-Duitsland eindigde maandag in een spectaculair 3-3-gelijkspel.\n\nItalië mag net als Nederland en Kroatië als groepswinnaar deelnemen aan de finalewedstrijden van de Nations League, die van 14 tot en met 18 juni in Nederland worden gespeeld. Oranje verzekerde zich zondag van de Nations League Finals dankzij een 1-0-zege op België.\n\nPortugal of Spanje wordt de vierde deelnemer van de finaleronde van de Nations League. Die twee landen strijden dinsdag in een onderlinge kraker in Braga om het laatste ticket voor de eindronde van de prestigieuze landencompetitie, die in 2018 werd geïntroduceerd. Via een loting wordt bepaald welke landen elkaar in de Nations League Finals treffen. Het is nog niet bekend wanneer die loting is.\n\nHoewel Italië vorig jaar Europees kampioen werd en in de Nations League van Engeland won, doen de 'Azzurri' over twee maanden niet mee aan het WK in Qatar. De ploeg van bondscoach Roberto Mancini verloor in de play-offs om een WK-ticket verrassend genoeg van Noord-Macedonië. Daardoor doet de viervoudig wereldkampioen voor het eerst sinds 1958 niet mee aan een WK.",
    "Radicaal-rechts lijkt verkiezingen in Italië te winnen": "Mart Hoogkamer vangt biertje (en drinkt hem op) bij zoveelste bierdouche",
    "Bij het stembureau in Italië: 'We wachten op een verrassing'": "Bij het stembureau in Italië: 'We wachten op een verrassing'\n\nCorrespondent Heleen D'Haens praat bij een Italiaans stembureau met kiezers en legt uit hoe rechtse partijen electoraal voordeel behalen doordat ze zich hebben verenigd.",
    "DPG Media Privacy Gate": "",
    "Vanavond op tv: 'Drinkwatertekort dreigt' • Rechts wint in Italië • Hoe Thatcheriaans is Truss?": "ANP\n\nvandaag, 16:32 Vanavond op tv: 'Drinkwatertekort dreigt' • Rechts wint in Italië • Hoe Thatcheriaans is Truss?\n\nExtra waterbronnen, of waterbesparing?\n\nEr kan in Nederland binnen enkele jaren een tekort aan drinkwater ontstaan. Daarvoor waarschuwen tien drinkwaterbedrijven in een nieuw rapport. Hoe moet Nederland dit probleem aanpakken? We spreken provincies, natuurbeschermers en waterbedrijven. Te gast is Peter van der Velden, voorzitter van Vewin, de Vereniging van Waterbedrijven.\n\nWat betekent overwinning van Meloni?\n\nMet bijna alle stemmen geteld staat nu vast dat het rechtse blok in Italië een stevige meerderheid in beide kamers van het parlement krijgt. De drie partijen hebben 44 procent van de kiezers achter zich gekregen. Giorgia Meloni, leider van veruit de grootste partij Fratelli d'Italia, wordt vrijwel zeker de nieuwe premier van Italië.\n\nWat betekent de uitslag voor Italië en voor Europa? We spreken met Europarlementariërs en met correspondent Heleen D'Haens.\n\nRijke Britten profiteren van nieuw beleid\n\nUitgebreide belastingverlagingen, een geschrapte verhoging van de sociale lasten, korting op de overdrachtsbelasting voor huizen en investeringen in infrastructuur en economie. De Britse regering komt met een uitgebreid pakket maatregelen om de kwakkelende economie een impuls te geven.\n\nDe plannen kosten de regering-Truss tientallen miljarden, zowel in uitgaven als misgelopen inkomsten. De premier is ervan overtuigd dat het geld kan worden terugverdiend als de economie erdoor aantrekt, maar economen en de oppositie zijn sceptisch over de maatregelen, die gelijkenissen vertonen met het neoliberale beleid van Margaret Thatcher, premier in de jaren 80. We spreken erover met historicus Martin Farr van Newcastle University. Econoom Mathijs Bouman is te gast.",
    "Leider Lega in Italië eist excuus of aftreden Von der Leyen": "De uiterst conservatieve en nationalistische partij Fratelli d’Italia (Broeders van Italië) gaat aan kop in de peilingen. Leider Giorgia Meloni zou de eerste vrouwelijke premier kunnen worden van Italië, een van de grootste landen van de eurozone. Lega, van voormalig minister Salvini, en Forza Italia, van oud-premier Silvio Berlusconi, zijn bondgenoten van Meloni.\n\n\n\nEen student van de Amerikaanse University of Princeton had Von der Leyen gevraagd of ze zich zorgen maakt over de Italiaanse verkiezingen. Daarop verwees Von der Leyen naar de instrumenten die Brussel heeft om lastige lidstaten aan te pakken. Zo maakte de Europese Commissie vorige week bekend dat ze 65 procent van een aantal EU-fondsen voor Hongarije wil opschorten. De sanctie is bedoeld om premier Viktor Orbán te dwingen afdoende maatregelen te treffen tegen de corruptie en fraude met EU-geld in het land.\n\n\n\nIn een interview met de Italiaanse krant Corriere della Sera uitte Salvini zijn ongenoegen over de uitspraken van Von der Leyen. ,,Was dit bedreiging, chantage of institutionele intimidatie? De voorzitter moet haar excuses aanbieden of aftreden.’’",
    "26 september 2022": "Italië - Puerto Rico\n\nWereldkampioenschap (W) – Volg de Volleybal wedstrijd tussen Italië en Puerto Rico in dit liveblog. De wedstrijd begint om 18:00 op 26 september 2022. Met ons liveblog mis je geen enkel moment.\n\nCheck de statistieken voor Italië en Puerto Rico. Blijf op de hoogte van Volleybal: de wedstrijden, resultaten en standen.",
    "Moet je naartoe: deze fontein in Italië schenkt non-stop rode wijn": "Als je binnenkort naar Italië gaat of op zoek bent naar een leuke bestemming hebben wij dé plek voor jou gevonden\n\nJe moet namelijk hoe dan ook naar het Italiaanse dorpje Ortona\n\nIn Ortona staat namelijk een fontein die de hele dag rode wijn schenkt\n\nDe fontein is onderdeel van de grote wijngaard Dora Sarchese\n\nEn de wijn die hier dag en nacht stroomt is helemaal gratis\n\nAls dit niet klinkt als de ideale trip, dan weten wij het ook niet meer\n\nDe wijngaard Dora Sarchese waar de fontein zich bevindt, is enorm groot en heeft een even lange en interessante geschiedenis. De fontein in de wijngaard ligt precies op de route van de pelgrims en dat heeft een reden. Pelgrims konden hier namelijk vroeger even aanwippen voor een kleine pauze en wat is een pauze zonder een verkwikkend wijntje? De wijn is zoals gezegd helemaal gratis en dag en nacht verkrijgbaar. Maar ook de wijngaard zelf is het bezoeken waard. Je kan er onder andere wijnproeverijen boeken om kennis te maken met andere wijnen dan de rode wijn uit de fontein. Perfect toch?",
    "Rechts blok aan zet in Italië, Giorgia Meloni gedoodverfd premier": "AFP\n\nNOS Nieuws • vandaag, 12:21 • Aangepast vandaag, 12:43 Rechts blok aan zet in Italië, Giorgia Meloni gedoodverfd premier\n\nMet bijna alle stemmen geteld staat nu vast dat het rechtse blok in Italië een stevige meerderheid in beide kamers van het parlement heeft gekregen. De drie partijen hebben 44 procent van de kiezers achter zich gekregen. Giorgia Meloni, leider van veruit de grootste partij Fratelli d'Italia, wordt vrijwel zeker de nieuwe premier van Italië.\n\nDe radicaal-rechtse Fratelli d'Italia heeft met meer dan 26 procent van de stemmen de gelijkgestemde Lega van Matteo Salvini verdrongen als de drijvende kracht aan de rechterkant. De Lega verliest zwaar en komt uit op 9 procent, een derde van het resultaat van vier jaar geleden. De derde rechtse partij, Forza Italia van Silvio Berlusconi, scoort rond de 8 procent van de stemmen.\n\nDe linkse partijen hebben historisch slecht gepresteerd. De Partito Democratico (PD) is onder de 20 procent gedoken, een bijzonder slechte uitslag voor een partij met een doorgaans trouwe aanhang. De partij is daarmee als tweede geëindigd.\n\nLijst met uitdagingen\n\nDe Vijfsterrenbeweging onder leiding van oud-premier Giuseppe Conte eindigt als derde partij met ongeveer 15 procent van de stemmen. De partij, die zich profileert als anti-establishmentpartij, was bij de vorige verkiezingen nog de grote winnaar, maar door interne strubbelingen nam de populariteit af.\n\nDe opkomst van de verkiezingen is met 64 procent ongekend laag. Dat is deels te wijten aan het slechte weer, maar ook aan het feit dat de Italianen de politiek een beetje zat zijn, zei Italië-correspondent Heleen D'Haens eerder vandaag. Ze zien de politiek niet als de oplossing voor hun problemen.\n\nFratelli d'Italia, een partij met neofascistische wortels, staat voor een lange lijst uitdagingen, zoals de stijgende energieprijzen, de oorlog in Oekraïne en de stagnerende landelijke economie.\n\nMeloni sloeg een verzoenende toon aan in haar overwinningstoespraak, waarin ze benadrukte voor alle Italianen te willen regeren. Maar het rechtse blok is zelf verdeeld over enkele gevoelige kwesties. Salvini zet bijvoorbeeld vraagtekens bij de sancties van het Westen tegen Rusland; zowel hij als Berlusconi heeft vaak blijk gegeven van bewondering voor de Russische president Poetin.\n\nFelicitaties Polen en Hongarije\n\nMeloni neemt het stokje over van Mario Draghi, voormalig hoofd van de Europese Centrale Bank, die tijdens zijn 18 maanden durende ambtsperiode nauwe banden smeedde met Frankrijk en Duitsland. De overwinning van Meloni werd in Europa als eerste begroet door rechts-nationalistische oppositiepartijen in Spanje en Frankrijk.\n\nOok de nationalistische regeringen van Polen en Hongarije regeerden opgetogen. Beide landen hebben gespannen betrekkingen met Brussel.\n\nHoewel rechts de duidelijke winnaar is, duurt het naar verwachting nog weken voordat er een regering is. In de tussentijd blijft Mario Draghi aan als demissionair minister-president.",
    "Politieke leiders in Italië hebben gestemd": "Rome\n\nDe Italiaanse president Sergio Matarella heeft zijn stem uitgebracht in de parlementsverkiezingen van zondag. Hij deed dat in een school in Palermo op Sicilië. Het staatshoofd kreeg een staande ovatie van stembureaumedewerkers en andere aanwezigen.\n\nDe leider van het rechtse Lega, Matteo Salvini, deed zijn burgerplicht in Milaan. Hij rekent erop dat zijn partij bij de eerste drie eindigt in de verkiezingen. Op de vraag of een vierde plaats een nederlaag zou zijn, antwoordde hij: \"Ik speel mee om te winnen, niet om mee te doen.\" Hij kan naar eigen zeggen niet wachten om weer te gaan regeren.\n\nSalvini zal dat dan hoogstwaarschijnlijk moeten doen onder Giorgia Meloni. Zij geeft leiding aan de uiterst conservatieve en nationalistische partij Fratelli d'Italia (Broeders van Italië) en is de gedoodverfde winnaar van de verkiezingen. De partij van de 45-jarige Meloni zou volgens de recentste peilingen op ongeveer een kwart van de stemmen kunnen rekenen. \"Vandaag kunt u helpen geschiedenis te schrijven\", twitterde ze zondag kort nadat de stembureaus waren geopend.\n\nDe centrumlinkse Democratische Partij en de activistische Vijfsterrenbeweging komen na Broeders van Italië in de peilingen. Het is dus nog de vraag of er straks een parlementaire meerderheid is voor Fratelli d'Italia en hun rechtse bondgenoten: Lega van Salvini en Forza Italia van oud-premier Silvio Berlusconi.\n\nEnrico Letta van de Democratische Partij bracht zondagochtend zijn stem uit in de hoofdstad Rome. Oud-premier Matteo Renzi van Italia Viva stemde in Florence, samen met zijn vrouw.",
    "Wintersport-accommodaties in Italië": "Een skivakantie boeken in Italië: waar te beginnen?! Er zijn zoveel skigebieden! Op wintersport in Italië betekent in elk geval lekker, goed en betaalbaar eten op de skipistes. Én genieten van goede sneeuw; Italianen zijn namelijk ook meesters in het maken van ‘natuurlijke sneeuw’. Vergeet bovendien de accoglienza, warme gastvrijheid, niet.\n\nDaarnaast heeft elk località sciistica, skigebied, zijn eigen uitstraling. Het ene gebied wordt gekenmerkt door overzichtelijke, blauwe skipistes, het andere door steile zwarte pistes waar campionati sci, wereldbeker-afdalingen, plaatsvinden. Sommige skigebieden beschikken over familievriendelijke ski-in ski-out accommodaties, andere skioorden zijn op-en-top romantisch. En, zelfs, in een enkel geval de mogelijkheid tot een, absoluut bescheiden, après-ski-borrel. Dat laatste vind je overigens vooral onderaan een enkele skipiste in Val Gardena, onderdeel van het Duitstalige Zuid-Tirol.\n\nWintersporten: van jong gezin tot waaghals\n\nMaar hoe moet je voor je settimana bianca, wintersportvakantie, kiezen welk skigebied bij jou past? Een adrenalinejunk zoekt immers toch wat anders dan een jong gezin voor wie ski-in ski-out een prettige oplossing is. Gelukkig is er voor ieder wat wils in Italië. Carven vindt iedereen heerlijk; de pistes in Italië lenen zich daar goed voor; ze zijn namelijk lang en breed.\n\nBen jij er ook zo een die ervan houdt om zoveel mogelijk verschillende skipistes af te zoeven? Doe dan je voordeel met het Snowtrex-overzicht van tien grootste skigebieden van Italië.\n\nBen je een echte scavezzacollo, waaghals, en krijg je graag brividi, ijzingwekkende rillingen, dan kun je in diverse Italiaanse wintersportdorpen zoals in Bolzano of Bruneck / Brunico ook aanmelden voor paragliding of ijsklimmen.\n\nWil niet iedereen van jouw reisgezelschap skiën, dan biedt Italië trouwens nog veel andere mogelijkheden in de sneeuw. Zoals langlaufen, sneeuwschoenwandelen of een ritje maken in de paardenslee.\n\nInfo van de belangrijkste skigebieden overzichtelijk bij elkaar\n\nOp de website van Snowtrex (voorheen WinterTrex) vind je gedetailleerde info over wintersportplaatsjes van zes noord-Italiaanse regioni: Lombardia, Piemonte, Trentino, Zuid Tirol, Veneto, Valle d’Aosta. Eigenlijk zijn het vijf regioni: Trentino-Alto Adige is officieel één, maar in de praktijk zijn het Italiaanstalige Trentino en Duitstalige Zuid Tirol province autonome, autonome provincies.\n\nJe vindt op de Snowtrex-website niet alleen algemene info per wintersportplaats, maar ook praktische piste-beschrijving met o.a. hoogte van het skigebied, aantal en soort skiliften en skipistes, pistekaart, langlaufloipes, weerinformatie én lastminutes. Ook staat vermeld hoe je er per auto, met de trein of vliegveld kunt komen. Enorm handig omdat je alle info gemakkelijk, overzichtelijk én in het Nederlands bij de hand hebt. En omdat je kunt kiezen uit door deze touroperator geselecteerde accommodaties.\n\nDrie wintersport-tips van Snowtrex\n\nSnowtrex is sinds 1999 gespecialiseerd in wintersportvakanties. Ze bezoeken jaarlijks de skigebieden (wat een job, hè 😉) en selecteren geschikte accommodaties. De vraag wat het mooiste skigebied van Italië is, is ook door hen onmogelijk te beantwoorden, immers het hangt er vanaf wat je zoekt en belangrijk vindt. Er zijn er wel drie waar Snowtrex je op wil tippen:\n\nLivigno\n\nWil je van heel vroeg tot heel laat in het seizoen op de lange latten staan? Check dan Livigno; ook bekend als ‘klein Tibet’. Ze hebben daar de grootste sneeuwzekerheid van heel Italië.\n\nBrunico / Bruneck\n\nDe stad Brunico / Bruneck in Val Pusteria / Pustertal heeft het grootste loipenetwerk van Europa. Maar je kunt ook fantastisch skiën in Kronplatz dat tot de top 10 grootste skigebieden van Italië hoort.\n\nMadonna di Campiglio\n\nHoud je van luxe en stijl, op en top verzorgd en verwend worden, mooie skipistes en een indrukwekkend panorama van de Brenta Dolomieten, dan is het mondaine Madonna di Campiglio een aanrader.\n\nDoor slechts drie voorbeelden te noemen, worden de overige skigebieden teniet gedaan. Neem daarom zelf een kijkje en kies jouw favoriete wintersportgebied uit. Geniet straks op de skipistes van lekker eten, een mooi glas wijn, een verse cappuccino tegen eerlijke prijzen én goede sneeuw. Heb je vragen of hulp nodig, stel deze dan aan het Nederlandstalige callcenter. Buon viaggio!\n\n© Foto's: 1: © TravelTrex, Martin Miseré ; 2: Mira, Unsplash ; 3: TravelTrex\n\nLeestip",
    "Leider sociaaldemocraten Italië kondigt vertrek aan na verkiezingsnederlaag": "Mijntelco Streamen in plaats van lineair televisie­kij­ken: zoveel geld spaar je daarmee uit\n\nLineair televisiekijken behoort meer en meer tot het verleden. Een decoder is dan ook niet langer een must, want tegenwoordig kun je ook online of via een app tv-kijken. Vaak is het perfect mogelijk om je decoder weg te laten uit je abonnement, en dat scheelt op je rekening voor internet en tv. Mijntelco.be laat zien wat je kan besparen.\n\n19 september",
    "Wekdienst 25/9: Verkiezingen in Italië • Nederlands elftal speelt tegen België": "AFP\n\nNOS Nieuws • gisteren, 07:15 Wekdienst 25/9: Verkiezingen in Italië • Nederlands elftal speelt tegen België\n\nGoedemorgen! Vandaag stemt Italië voor een nieuw parlement. En er is veel sport: in de Nations League spelen Nederland en België tegen elkaar en de Nederlandse volleybalsters spelen op het WK in Arnhem.\n\nEerst het weer: in de ochtend komen lokaal mistbanken voor en er kunnen buien vallen in de kustprovincies. Daarna wordt het zonnig. In de loop van de middag ontstaan er stapelwolken en neemt de buienkans toe. Het wordt zo'n 16 graden.\n\nWeerplaza\n\nGa je de weg op? Hier vind je het overzicht van de werkzaamheden. En bekijk hier de dienstregeling voor het spoor.\n\nWat kun je vandaag verwachten?\n\nTwee maanden na de val van regering-Draghi kiest Italië vandaag een nieuw parlement. De kans is groot dat het land binnenkort een rechtse regering krijgt, met aan het hoofd een vrouwelijke premier: Giorgia Meloni van Fratelli d'Italia. De Italianen stemmen voor de Senaat en het Huis van Afgevaardigden. Tot 23.00 uur kan er gestemd worden.\n\nHet Nederlands elftal speelt vanavond tegen België voor de Nations League. De vorige keer won Oranje met 4-1. De wedstrijd wordt gespeeld in Amsterdam en begint om 20.45 uur. Het duel is rechtstreeks te volgen bij de NOS.\n\nDe Nederlandse volleybalsters spelen op het WK in eigen land in het Gelredome in Arnhem de tweede groepswedstrijd tegen Kameroen. Puerto Rico, België en Italië zijn de andere tegenstanders in de groep. De wedstrijd begint om 16.00 uur en is te volgen op NOS.nl, de NOS-app en op NPO 3.\n\nWat heb je gemist?\n\nWielrenner Mathieu van der Poel is aan de vooravond van de wegwedstrijd op het wereldkampioenschap wielrennen gearresteerd door de Australische politie. De Nederlander zou in zijn hotel in Sydney twee kinderen hebben aangevallen, nadat het tweetal flinke lawaaioverlast zou hebben veroorzaakt.\n\nVan der Poel heeft tot diep in de nacht in de cel doorgebracht, alvorens hij om 04.00 uur op borgtocht werd vrijgelaten. Hij moet dinsdag voor de rechter verschijnen.\n\nDe Nederlander startte wel in de wegwedstrijd, maar stapte bij de eerste passage in Wollongong af. Kort voor de start gaf hij een interview, waarin hij ontkende de meisjes te hebben aangevallen.\n\nAnder nieuws uit de nacht:\n\nDeel intercitytrein ontspoord bij Weert, geen gewonden: volgens de NS ontspoorde de intercity in de buurt van het dorp Leveroy na een aanrijding. \"Waarmee is niet bekend\", zegt een woordvoerder.\n\n94 doden geteld na ramp met migrantenboot voor kust Syrië: eerder deze week lag het dodental nog op 77. Zeker twintig opvarenden hebben het overleefd.\n\nNoord-Korea lanceert ballistische raket: het land heeft dit jaar al meer dan dertig rakettesten uitgevoerd, een record ten opzichte van andere jaren.\n\nEn dan nog even dit:\n\nNOS-verslaggever Sander van Hoorn werd bij opnames in het Oekraïense Zaporizja gevraagd naar een ludiek filmpje in De Avondshow van Arjen Lubach, over een referendum waarbij Russen voor annexatie door Nederland kunnen kiezen. Deze Oekraïner had het gezien en kon er hartelijk om lachen:\n\n0:31 Lachen om Lubachs 'referendum voor Russen' in Oekraïne\n\nFijne zondag!",
    "Italië naar stembus: wordt de radicaal-rechtse Meloni premier?": "Italië-correspondent Heleen D'Haens over Meloni en Brussel:\n\n\"Het feestje is voorbij,\" zei Meloni op campagne over haar Europese opstelling. \"Italië gaat zijn nationale belangen verdedigen, net als andere landen doen.\" Critici zijn bezorgd dat de Meloni, als zij zoals verwacht premier wordt, veel vaker dwars zal liggen in Brussel dan haar voorganger Draghi. Meloni vindt de EU te bureaucratisch en wil het liefst zoveel mogelijk verantwoordelijkheid bij de lidstaten.\n\nVolgens politiek analisten zal Meloni inderdaad vaker haar hakken in het zand zetten bij Europese onderhandelingen. Toch begrijpt ze ook dat Italië op dit moment sterk afhankelijk is van Brussel. Italië krijgt en leent de komende jaren miljarden uit het Europese coronaherstelfonds. In ruil moet het land zich houden aan een hervormingsschema dat is afgesproken met de Europese Commissie. Als Meloni dat geld weigert, komt zowel haar populariteit als haar politieke agenda in het gedrang.\n\nDe verwachting is dus dat Europese leiders van Meloni inderdaad meer weerstand kunnen verwachten dan ze van een Italiaanse leider gewend zijn. Maar een Italexit of een uittrede uit de euro, waar Fratelli d'Italia in het verleden voor pleitte, is niet aan de orde.\"",
    "Nederlandse vlogger dringt geheime bunker binnen in Italië: ‘We zijn aan advocaat 10.000 euro kwijt’": "Nederlandse vlogger dringt geheime bunker binnen in Italië: ‘We zijn aan advocaat 10.000 euro kwijt’\n\nEen Nederlander en een Belg zijn in Italië vervolgd voor spionage nadat ze een militaire basis binnendrongen en er videobeelden maakten. Bob Thissen uit het Limburgse Heerlen en Frank Brodala uit Maaseik (vlakbij Roermond) kwamen ervan af met een boete van 250 euro. ,,Maar met de advocatenkosten erbij zijn we zo’n 10.000 euro kwijt. We laten de militaire domeinen nu wel even links liggen”, vertelt Thissen.",
    "Italië naar Final Four, hoofdrol voor Makkelie en Maguire bij spectaculaire Engeland - Duitsland": "Met videoNiet Hongarije maar Italië heeft zich net als Nederland en Kroatië geplaatst voor de Final Four van de Nations League. Hongarije had aan een gelijkspel genoeg in eigen huis tegen de Italianen, maar de ploeg van Roberto Mancini won met 0-2. Engeland en Duitsland maakten er op Wembley een groot spektakel van. Na een 0-0 ruststand werd het, mede door geklungel van Harry Maguire, 3-3.\n\nIn een poule met Italië, Duitsland en Engeland leek Hongarije kanonnenvoer te worden in de Nations League, maar niets was minder waar. Engeland werd twee keer verslagen en tegen Duitsland werden vier punten gepakt. In Italië werd wel verloren, maar maandagavond hadden de Hongaren tegen de Italianen ‘gewoon’ aan een puntje voldoende om zich te plaatsen voor de Final Four.\n\nDat lukte niet. Met AZ-verdediger Milos Kerkez als basisspeler kreeg Hongarije, waar Ádám Szalai vooraf een fraai afscheid kreeg, de zenuwen nauwelijks onder controle. Er werd achterin volop geklungeld. RB Leipzig-doelman Péter Gulácsi kwam er in eerste instantie nog mee weg, maar na een krap halfuur profiteerde Giacomo Raspadori wel van Hongaars geknoei: 0-1.\n\nToen Federico Dimarco snel in de tweede helft er ook 0-2 van maakte, was de Hongaarse hoop voorbij. Mede omdat Gianluigi Donnarumma ook fraaie reddingen verrichtte, plaatst Italië, dat ontbreekt op het WK in Qatar, zich voor de Final Four. Net als Nederland en Kroatië. Morgen voegt zich Portugal of Spanje nog in dat rijtje.\n\nComeback Engeland\n\nEngeland en Duitsland maakten er, onder leiding van arbiter Danny Makkelie, een groot spektakel van op Wembley. Na een prachtige minuut stilte voor de overleden Queen Elizabeth volgde er een doelpuntloze eerste helft, maar de tweede helft was een spectaculaire met hoofdletter S.\n\nDe veelbesproken Harry Maguire, ook bij Manchester United gepasseerd door Erik ten Hag, ging twee keer in de fout. Eerst gaf hij - nadat hij zelf de bal had ingeleverd - met een onhandige overtreding in het strafschopgebied de 0-1 (Ilkay Gündogan) weg, waarna hij ook bij de 0-2 in de fout ging. Na een solo liep hij zich volledig vast, waarna Kai Havertz de 0-2 maakte in de tegenaanval.\n\nLuke Shaw en Mason Mount werkten die 0-2 achterstand echter binnen drie minuten weg, tot grote opluchting van Maguire, die vervolgens ook nog eens zag hoe Harry Kane de 2-3 maakte. Makkelie werd, net als bij de 0-1, geholpen door VAR Pol van Boekel en legde de bal voor de tweede keer op de stip. Kane benutte de strafschop en dacht Engeland aan de zege te helpen, maar niets was minder waar.\n\nNa een schot van Serge Gnabry blunderde de Engelse doelman Nick Pope, waarna Havertz de rebound binnenwerkte: 3-3. Voor de stand in de Nations League-groep maakte het niets meer uit, maar Wembley werd nog wel getrakteerd op een héérlijke wedstrijd.\n\nOverige uitslagen\n\nBekijk hieronder alle uitslagen in de Nations League.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nVolledig scherm Harry Maguire is het niet eens met de beslissing van Danny Makkelie. © REUTERS\n\nVolledig scherm Giacomo Raspadori viert zijn goal. © AP\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nVolledig scherm Giacomo Raspadori viert zijn goal. © AFP",
    "Stemlokalen Italië geopend voor parlementsverkiezingen": "Rome\n\nIn Italië zijn om 07.00 uur de stemlokalen geopend voor de parlementsverkiezingen. De uiterst conservatieve en nationalistische partij Fratelli d'Italia (Broeders van Italië) gaat aan kop in de peilingen. Dat betekent dat leider Giorgia Meloni mogelijk de eerste vrouwelijke premier wordt van een van de grootste landen in de eurozone.\n\nDe ruim 51 miljoen kiesgerechtigden kunnen tot 's avonds laat hun stem uitbrengen. De stembureaus zijn open tot 23.00 uur. De uiteindelijke winnaar moet aan de slag met een aantal loodzware dossiers: torenhoge inflatie, een dreigende recessie en een energiecrisis.\n\nDe partij van de 45-jarige Meloni zou volgens de meest recente peilingen op ongeveer een kwart van de stemmen kunnen rekenen. Daarna volgen de centrumlinkse Democratische Partij en de activistische Vijfsterrenbeweging. Het is dus nog de vraag of er straks een parlementaire meerderheid is voor de Fratelli d'Italia en hun rechtse bondgenoten: de Lega van voormalig minister Matteo Salvini en de Forza Italia van oud-premier Silvio Berlusconi.",
    "Reuters: Intel bouwt chippackagingfabriek bij Italiaanse stad Verona": "Intel en de Italiaanse regering hebben een locatie geselecteerd voor Intels nieuwe back-endfabriek, waar het bedrijf chips zal 'packagen'. De fabriek komt te staan in Vigasio, een dorp vlak onder de Noord-Italiaanse stad Verona en in de buurt van het Gardameer.\n\nIntel en de demissionaire regering van Mario Draghi hebben de knoop onlangs doorgehakt, vertellen twee anonieme bronnen aan Reuters. De twee partijen zouden begin september een overeenkomst hebben gesloten. De officiële aankondiging zou komen na de Italiaanse verkiezingen, die op zondag plaatsvonden. 'Naaste medewerkers' van Draghi zouden achter de schermen gaan onderhandelen met de nieuwe Italiaanse regering, die volgens de exitpolls onder leiding van Giorgia Meloni komt te staan.\n\nIntel en Italië zouden de locatie onder meer gekozen hebben omdat deze gemakkelijk bereikbaar is; er ligt een auto- en spoorweg. De locatie zou goed verbonden zijn met het Duitse Maagdenburg, waar de fabrikant chipfabrieken gaat bouwen. Ook een locatie in de Noordwestelijke regio Piedmont stond op de shortlist voor de packagingfabriek, maar is het niet geworden.\n\nDe fabriek in Italië wordt een zogeheten back-endfabriek. Daar worden onder meer chips 'gepackaged', waarbij losse chip-dies in een daadwerkelijk functionerende chip worden 'verpakt'. Intel zei eerder dat de Europese packagingfabriek geavanceerde technieken als EMIB en Foveros gaat inzetten, respectievelijk om meerdere kleine chiplets te combineren en te 'stapelen'. Naar verwachting gaat Intel in eerste instantie 4,5 miljard euro in de fabriek investeren. Op termijn kan dat bedrag hoger worden. De fabriek moet 1500 permanente banen opleveren, naast 3500 banen bij leveranciers en partnerbedrijven. De fabriek wordt naar verwachting tussen 2025 en 2027 operationeel.\n\nEen deel van het geld voor de fabriek komt uit subsidie. Bronnen van Reuters stellen dat de Italiaanse regering tot 40 procent van Intels investeringen in het land wil financieren, hoewel er nog geen concrete bedragen bekend zijn. Dat wordt mogelijk gemaakt door de European Chips Act, die de chipsector in Europa moet stimuleren met miljardensubsidies. De EU wil zijn positie in de chipsector versterken, onder meer vanwege geopolitieke spanningen en om toekomstige chiptekorten tegen te gaan. Tweakers schreef eerder een achtergrondverhaal over Europa's chipambities.\n\nIntels beoogde packagingfabriek is onderdeel van zijn nieuwe IDM 2.0-strategie, die ceo Pat Gelsinger vorig jaar aankondigde. Daarmee breidt het bedrijf zijn chipproductiecapaciteit met nieuwe chipfabrieken in Europa en de Verenigde Staten. Het bedrijf gaat daarnaast chips produceren voor andere bedrijven, waar het voorheen alleen zijn eigen producten produceerde. Het bedrijf bouwt, naast de fabrieken in Duitsland en packaginglocatie in Italië, ook een r&d-centrum in Frankrijk.",
    "Samenvatting Italië - Engeland (1-0)": "Italië heeft de topper met Engeland weten te winnen. Zaterdagavond vond er een replay van dee EK finale van 2021 plaats in de Nations League. In groep drie van league A maakte de ploeg van Roberto Mancini het verschil door een prachtige treffer van Giacomo Raspadori.",
    "Giorgia Meloni wil rechtse regering vormen 'voor alle Italianen'": "Rome\n\nGiorgia Meloni van Fratelli d'Italia (Broeders van Italië) wil een rechtse regering vormen. Volgens de exitpolls is haar partij de duidelijke winnaar van de verkiezingen in Italië. Ze zei in de nacht van zondag op maandag: \"De Italianen hebben een duidelijke boodschap afgegeven dat zij een rechtse regering onder leiding van Broeders van Italië wensen\".\n\nMaar ze voegde eraan toe dat die regering zich zal inzetten \"voor alle Italianen, met als doel het volk te verenigen\". Ook sprak ze van een \"nacht van trots\" en een \"nacht van verlossing\".\n\nDe belangrijkste centrumlinkse partij in Italië, de Partito Democratico, had eerder in de nacht haar nederlaag officieel toegegeven. De partij liet weten zichzelf in het nieuwe parlement als de belangrijkste oppositiepartij te zien.\n\nItalië ging zondag naar de stembus. Volgens de eerste prognoses zal het rechtse blok, bestaande uit Fratelli d'Italia, Lega en Forza Italia, de parlementsverkiezingen winnen met circa 43 procent van de stemmen. Op links, waar de partijen geen verbond met elkaar sloten, komt de Partito Democratico naar verwachting uit rond de 20 procent van de stemmen.\n\n\"Dit is een trieste avond voor het land\", zei Debora Serracchiani, een hooggeplaatst lid van de Partito Democratico, in een eerste officiële reactie op de verwachte verkiezingsuitslag. \"Rechts krijgt een meerderheid in het parlement, maar niet in het land.\" Daarmee doelde zij op het feit dat uit de voorlopige prognoses blijkt dat de rechtse alliantie van boegbeeld Meloni vooralsnog op minder dan de helft van de stemmen uit lijkt te komen. Maar dat vertaalt zich als gevolg van het complexe Italiaanse kiesstelsel wel zo goed als zeker in een ruime meerderheid van de zetels in het parlement.\n\nPartito Democratico had voorafgaand aan de verkiezingen gewaarschuwd dat Meloni en haar partij Fratelli d'Italia een groot gevaar vormen voor zwaar bevochten rechten als abortus en dat zij belangrijke thema's als klimaatverandering zouden negeren indien zij aan de macht zouden komen.\n\nMeloni voerde de afgelopen tijd campagne met het motto \"God, land en familie\" en keerde zich tegen wat zij de \"lhbti-lobby\", \"woke-ideologie\" en \"het geweld van de islam\" noemt. Ze heeft beloofd de tienduizenden migranten tegen te houden die elk jaar aan de Italiaanse kust arriveren.\n\nMeloni heeft haar vroegere oproep om Italië uit de Europese Unie te laten stappen weliswaar opgegeven, maar stelt nog steeds dat de regering van het land zich in Brussel veel meer moet laten gelden. Wel steunt ze de sancties van de EU tegen Rusland in verband met de oorlog in Oekraïne.\n\nVier jaar geleden wist de partij van Meloni bij de verkiezingen nog slechts 4 procent van de stemmen te halen. Nu lijkt Fratelli d'Italia volgens de prognoses af te stevenen op zo'n 25 procent.",
    "Rechts-populisten ruiken hun kans bij komende verkiezingen in Italië": "EPA\n\nNOS Nieuws • zondag 11 september, 14:01 Rechts-populisten ruiken hun kans bij komende verkiezingen in Italië\n\nNog precies twee weken en dan gaan de Italianen naar de stembus. Mario Draghi, in 2021 aangesteld als technocraat om de coronacrisis in goede banen te leiden, maakt na de regeringscrisis van afgelopen zomer plaats voor een gekozen regeringsleider.\n\nWie dat wordt, is niet zeker. Maar duidelijk is uit de peilingen dat de rechtse partijen, in het bijzonder het radicaal-rechtse Fratelli d'Italia, stevig op kop liggen. In de Italiaanse media wordt dezer dagen volop gespeculeerd op wat hun overwinning zou betekenen.\n\nAls we de laatste peilingen mogen geloven, wordt Fratelli d'Italia met meer dan een kwart van de stemmen de grootste partij. In combinatie met de Lega van Matteo Salvini en Forza Italia van oud-premier Silvio Berlusconi kan het rechtse blok een absolute meerderheid behalen in het Italiaanse parlement.\n\nDaardoor kan Italië voor het eerst in zijn geschiedenis een vrouwelijke premier krijgen. De 45-jarige Giorgia Meloni, partijleider van Fratelli, maakt geen geheim van haar ambities.\n\nMeloni was in haar jeugd lid van de neofascistische jongerenbeweging Fronto della Gioventù, 'Front van de jeugd'. In deze video vertelt correspondent Heleen D'Haens meer over de meest besproken politica van Italië:\n\n4:00 Krijgt Italië een radicaal-rechtse premier? Dit is Giorgia Meloni\n\nWat spreekt de Italianen aan in Meloni? \"Mensen stemmen niet op haar omwille van haar programma\", analyseert Giovanni Orsina, politicoloog aan de Romeinse Luiss-universiteit. \"Haar partij profiteert vooral sterk van de oppositiestatus.\" Fratelli d'Italia was de enige grote partij die niet deelnam aan de regering van nationale eenheid onder Mario Draghi en presenteert zich nu als vernieuwend alternatief.\n\nConservatief en anti-immigratie\n\nMaar echt vernieuwend zijn de ideeën van Meloni niet: ze staat vooral bekend als nationalistisch en conservatief. Burgers noemt ze 'patriotten', het land beschrijft ze als 'de natie'. Op het eind van haar campagnebijeenkomsten klinkt steevast het Italiaanse volkslied, niet toevallig beginnend met de woorden Fratelli d'Italia, 'Broeders van Italië'.\n\nDaarnaast hecht ze veel waarde aan het traditionele gezin: vader, moeder, kinderen. Ze is niet van plan om de rechten van lhbti'ers uit te breiden, omdat die volgens haar met de mogelijkheid tot geregistreerd partnerschap \"alles al hebben\". Zorgen dat ze de bestaande abortuswet zou terugdraaien, noemt Meloni onterecht. Maar liever probeert ze ongewenst zwangeren ervan te overtuigen het kind toch te houden.\n\nWat migratie betreft zit Meloni in hetzelfde kamp als Matteo Salvini van de antimigratiepartij Lega. Migrantenschepen zou ze het liefst aan de kust van Noord-Afrika al laten tegenhouden door lokale autoriteiten. Ze wil zogenoemde hotspots openen in Afrika, zodat migranten niet meer naar Europa hoeven te komen om uit te zoeken of ze kans hebben op asiel.\n\nHarder onderhandelen\n\nOp economisch vlak doet het verhaal van Meloni denken aan dat van de Amerikaanse oud-president Donald Trump. Ze wil de economie beschermen door verdere globalisering tegen te gaan en fulmineert tegen de invloed van China op de westerse economie.\n\nIn het verleden sprak ze zich sterk uit tegen de Europese Unie, en zei ze zelfs dat het beter zou zijn als Italië uit de euro zou stappen, maar die houding is inmiddels veranderd. \"Het Europese lot van Italië is onomkeerbaar. Dat is altijd al duidelijk geweest, ook voor Meloni\", zegt politicoloog Orsina.\n\nMaar helemaal moeiteloos zal het met Meloni in Brussel niet lopen, vult hij aan. \"We hebben het wel over een partij die kritisch is over de Europese Unie en die om verandering zou kunnen vragen. Ze zouden harder kunnen onderhandelen om het Italiaanse belang te verdedigen. Ze zouden minder bereid kunnen zijn om compromissen te sluiten. Ik zeg niet dat Meloni helemaal geen problemen zal opleveren voor de EU.\"\n\nDoor intern gekibbel kunnen de linkse partijen zich niet gezamenlijk uitspreken tegen rechts zoals ze zouden willen. Giovanni Orsina, politicoloog\n\nAls de verkiezingsoverwinning al zo goed als zeker is, heeft Fratelli d'Italia dan helemaal geen tegenstanders? Uiteraard wel. Hun grootste uitdager is de Partito Democratico, geleid door oud-premier Enrico Letta.\n\nDaarnaast staan op het stembiljet kleinere groepen van linkse splinterpartijen en ook de Vijfsterrenbeweging. Die laatste partij, die bij de verkiezingen in 2018 nog meer dan 30 procent van de stemmen kreeg, staat nu op fors verlies.\n\n\"Het probleem met links is dat ze niet in staat zijn geweest om zich te verenigen\", zegt Orsina. \"Door intern gekibbel kunnen partijen zich niet gezamenlijk uitspreken tegen rechts zoals ze zouden willen.\"\n\nGrote verschuivingen in de peilingen zijn er de afgelopen maanden niet geweest. De vraag lijkt dus niet óf, maar met welke meerderheid rechts de verkiezingen in Italië zal winnen. Een ding is in elk geval duidelijk: te midden van een energiecrisis, een oorlog in Europa en almaar stijgende inflatie, staat de nieuwe premier voor een loodzware opdracht.",
    "Baby's verwisseld in Italië: 1 miljoen euro schadevergoeding": "Het is een stuk minder geld dan advocaten hadden geëist: die wilden 10 miljoen euro zien van de regionale overheid.\n\nOp 22 juni 1989 ging het mis, toen Antonella en een andere baby, Lorena, vlak na elkaar geboren werden in een ziekenhuis in Canosa di Puglia. Ze werden aan de verkeerde ouders meegegeven.\n\nMishandeld\n\nJarenlang bleef de vergissing onontdekt. Antonella had het moeilijk thuis. Ze werd mishandeld en ging eerst bij haar grootouders wonen, om daarna te worden geadopteerd.\n\n\"Dit geld verandert niets aan wat er is gebeurd, het geeft me mijn verleden niet terug\", zei de vrouw volgens de Italiaanse krant La Reppublica tegen de rechter in de stad Trani, in de zuidelijke regio Apulië.",
    "Telefoongebruik op vakantie in Italië": "Je vakantie en je telefoon… de een gebruikt zijn mobiel meer, dan ander juist minder. En stel je houdt een liefje over aan je vakantie in Italië? In beide gevallen doe je er goed aan je telefoonabonnement te checken. Anders wordt het straks misschien een heel dure vakantie(-liefde).\n\nHoeveel data verbruik je op je telefoon?\n\nLos van vakantie zijn er meer redenen om eens in de zoveel tijd je telefoonabonnement onder de loep te houden. Hoeveel data je nodig hebt, hangt af van hoe jij je telefonino gebruikt. Alleen om te bellen en te appen? Of kijk je graag tv op je mobiel, luister je graag naar Spotify, ben je verslingerd aan Instagram, Facebook, TikTok etc? Of ben je juist veel aan het facetimen of voor je werk op aan het Zoomen of Teamen.\n\nHoe zie je je actuele verbruik op je telefoon?\n\nDoe je dat thuis via de Wifi of ben je onderweg aan het streamen? Op je telefoon kun je bij ‘Instellingen’ gemakkelijk je gegevensverbruik per app bekijken. Met dat inzicht én de wetenschap hoe jij je cellulare gebruikt op vakantie, heb je een indicatie van je potentieel verbruik. En kun je vervolgens bepalen wat voor abonnement het beste bij je past.\n\nTelefoongebruik op vakantie\n\nMaar dan…. op vakantie! Zet je dan meer of juist minder op je telefoon? Bij sommige providers zit data en/of bellen in/naar het buitenland niet in de bundel. Bovendien is bij kleinere, goedkopere aanbieders het bereik en dekking in het buitenland niet altijd even goed.\n\nZo niet bij Vodafone; niet alleen gaan ze prat op hun 4G-dekking, ook hebben ze sterke roaming partners. Ga je op vakantie in Italië of elders in de EU werkt het bij Vodafone net als thuis: je belt, sms't en internet nagenoeg altijd gewoon uit je bundel. Net zo snel en net zo veilig. En waar bij sommige providers Zwitserland niet onder de EU-bundel valt, is dat bij Vodafone wel het geval. Wel zo fijn als je voor je reis door Zwitserland gaat; roaming levert namelijk gepeperde rekeningen op.\n\nWil je meer gebruik maken van data op vakantie?\n\nMaak je in Nederland vooral gebruik van Wifi en verbruik je dus weinig data, dan zou het zo maar kunnen dat je niet uitkomt op vakantie. In dat geval kun je een extra maandbundel aanschaffen waarmee je in Nederland én de EU voordelig kunt blijven internetten. Je kunt die extra bundel bij Vodafone aanzetten in de app, dus hoeft er niet voor langs een winkel of in de ellenlange telefoon wachtrij te staan. Dat kan zelfs voor 1 maand. Dat is wel zo handig. Voor buiten de EU kun je een Alles in 1 Wereld bundel aanschaffen.\n\nGa je uiteindelijk toch buiten je bundel, betaal je bij. Om onverwachts hoge kosten te voorkomen heeft Vodafone een limiet ingesteld. Dat kun je zelf aanpassen als je dat wilt.\n\nTip: net als in Nederland krijg je ook in Italie boete voor handheld bellen in de auto of op de fiets. Er wacht een multa salatissima, torenhoge boete.\n\nGeen zin om erover na te denken: als je kiest voor een onbeperkte bundel, dan ben je overal vanaf. Of het nou onbeperkt data is of onbeperkt bellen: dat kan allebei.\n\nTip: ben je Ziggo-abonnee ? Check dan even de telefoonabonnementen en databundels van Vodafone. Door een innige samenwerking krijg je namelijk volop extra voordelen als je beide combineert.\n\nBellen naar je Italiaanse vrienden\n\nHeb je op vakantie in Italië vrienden gemaakt of misschien zelfs een vakantieliefje opgeduikeld, check dan dus even goed wat jouw abonnement inhoudt op het gebied van bellen in en naar het buitenland. Het tarief voor bellen en sms'en naar buitenlandse nummers vanuit Nederland hangt af van je abonnement en het land waar je naartoe belt. Deze kosten kunnen namelijk buiten de bundel van je abonnement vallen.\n\nWist je dat…\n\nEen sondaggio, onderzoek van MioDotore wijst uit dat 53% van de Italianen de smartphone minimaal 8 uur per dag gebruikt; dat is werkgerelateerd. 39% hiervan blijft online, ook in de tempo libero, vrije tijd. Dit is heel wat meer dan de gemiddelde Nederlander. Die zit volgens onderzoek zo’n 5,5 uur op het beeldschermpje te kijken. Italianen kijken ook meer op hun telefoon dan het wereldwijde gemiddelde van 7 uur.\n\n© Foto's: Claudia Zanin",
    "Italiaanse politicus Salvini: ‘referendum over verbrandingsmotoren": "Matteo Salvini is de leider van de Italiaanse politieke partij Lega en onderdeel van de rechtse alliantie die zojuist de Italiaanse verkiezingen heeft gewonnen. Salvini staat niet bepaald te juichen bij het Europese voornemen om vanaf 2035 alleen de verkoop van auto’s zonder verbrandingsmotor nog toe te staan. “Laat de medewerkers van de Mirafiori-fabriek en elders in het land maar besluiten of het eerlijk is om mensen in Italië te ontslaan en China een voorsprong te geven”, stelt hij volgens Bloomberg. Mirafiori is de historische Fiat-fabriek in Turijn, wereldberoemd vanwege de testbaan op het dak. Al in december 2018 werd duidelijk dat juist op deze iconische plek EV’s van de band zouden gaan rollen. Inmiddels weten we dat dat tenminste één voordeel heeft, want dankzij de elektrische Fiat 500e kan die testbaan weer worden gebruikt.\n\nSalvini is de leider van de partij Lega, voorheen bekend als Lega Nord. Die partij is onderdeel van de centrum-rechtse coalitie die onder leiding staat van Giorgia Meloni van de Fratelli d'Italia (‘Broeders van Italië’). Het rechtse blok heeft met overtuigende cijfers de verkiezingen gewonnen, dus het EU-kritische geluid kan gerust serieus worden genomen.\n\nItalië is niet het enige land dat niet staat te juichen bij de 'benzine-ban' van 2035, want eerder werd er ook al tegengestribbeld door Duitsland.",
    "Uitzonderlijk noodweer in midden-Italië: zeker negen doden, vier vermisten": "Reddingswerkers komen mensen te hulp op een overstroomde straat in Senigallia, aan de oostkust van Italië. Beeld Vigili del Fuoco / Reuters\n\n‘In een paar uur is er eenderde van de regen gevallen die normaal in een jaar valt’, verklaarde het hoofd van de burgerbescherming, Fabrizio Curcio, vrijdag. Op sommige plekken kwam twee keer zoveel regen naar beneden als normaal in de hele zomer.\n\nDe Misa, de rivier die dwars door het getroffen gebied loopt, steeg in een paar uur van een lage 21 centimeter naar vijf meter. Bij de overstromingen die daarop volgden verdronken zeker negen mensen, verspreid over verschillende dorpen langs de rivier. Vijftig inwoners belandden in het ziekenhuis, van wie het grootste deel vanwege onderkoeling en botbreuken, na te zijn uitgegleden in de modderstroom. Vier mensen worden nog vermist, onder wie twee kinderen.\n\nDe ‘waterbom’ die donderdagnacht ontplofte boven de regio Le Marche, in het achterland van Ancona, veranderde straten in rivieren. Burgemeesters in de regio riepen de bevolking ook vrijdagochtend nog op om binnen te blijven.\n\nEen muur van water\n\n‘De situatie is dramatisch’, verklaarde wethouder Alberto Agarbati van het getroffen Ostra op de Italiaanse radio. ‘Er is overal modder, auto’s zijn meegesleept, mensen zijn alles kwijtgeraakt. Er kwam een muur van water op ons af die snel groeide, er was niet genoeg tijd om iedereen te waarschuwen.’\n\nPresident Sergio Mattarella en demissionair premier Mario Draghi betuigden vrijdag hun medeleven aan de regiogouverneur van Le Marche. Draghi bood zijn hulp aan de regio aan, waar de reddingsacties van de brandweer vrijdagochtend nog in volle gang waren.\n\nVrijdagmiddag kondigde de regeringsleider aan af te reizen naar het rampgebied, waar de noodtoestand uitgeroepen is. Draghi verklaarde ook dat de gebeurtenissen ‘nogmaals laten zien hoe fundamenteel de strijd tegen klimaatverandering is’.\n\nDe omvang van de materiële schade is nog onbekend. Ook is het noodweer nog niet definitief voorbij: vrijdag blijft het rustig, maar in het weekeinde zou er opnieuw zware regen kunnen vallen.\n\nKlimaatverandering\n\nEurocommissaris Paolo Gentiloni uitte vrijdag zijn steun op sociale media, en voegde daaraan toe dat ‘Italië en Europa klimaatverandering serieus moeten nemen’. Net als de verzengende droogte van de afgelopen zomer hoort ook ongewoon zware regenval in korte tijd bij een steeds extremer klimaat, bevestigen experts.\n\nHet is niet de eerste keer dat Italië deze zomer te maken heeft met extreme weersomstandigheden. Al sinds begin juli geldt de noodtoestand vanwege ongewone droogte. In dezelfde periode brak de Marmolada-gletsjer in het noorden van het land af doordat er smeltwater onder de oppervlakte kwam, met de dood van elf bergbeklimmers tot gevolg. Hoewel Mario Draghi ook toen erkende dat de oorzaak klimaatverandering was, speelt het onderwerp in de campagne voor de verkiezingen van 25 september tot nu toe geen grote rol.",
    "De Orbanisering van Europa, made in Italië": "Na Zweden krijgt volgend weekend ook Italië een extreemrechtse regering. Europa houdt de adem in. Hoe groot wordt de chaos in de kwetsbare derde grootste economie van de eurozone? Kalft de kritiek op Rusland af en raken de Europese waarden op een zijspoor?",
    "Italië gaat stemmen en krijgt mogelijk eerste vrouwelijke premier": "Rome\n\nItalië kiest zondag een nieuw parlement. De uiterst conservatieve en nationalistische partij Fratelli d'Italia (Broeders van Italië) gaat aan kop in de peilingen. Dat betekent dat leider Giorgia Meloni mogelijk de eerste vrouwelijke premier wordt van een van de grootste landen in de eurozone.\n\nDe ruim 51 miljoen kiesgerechtigden kunnen tot 's avonds laat hun stem uitbrengen. De stembureaus zijn open van 07.00 tot 23.00 uur. De uiteindelijke winnaar moet aan de slag met een aantal loodzware dossiers: torenhoge inflatie, een dreigende recessie en een energiecrisis.\n\nDe partij van de 45-jarige Meloni zou volgens de meest recente peilingen op ongeveer een kwart van de stemmen kunnen rekenen. Daarna volgen de centrumlinkse Democratische Partij en de activistische Vijfsterrenbeweging. Het is dus nog de vraag of er straks een parlementaire meerderheid is voor de Fratelli d'Italia en hun rechtse bondgenoten: de Lega van voormalig minister Matteo Salvini en de Forza Italia van oud-premier Silvio Berlusconi.\n\nDe Fratelli d'Italia won de afgelopen jaren snel aan populariteit. De partij kreeg bij landelijke verkiezingen in 2018 slechts 4 procent van de stemmen, maar kon daarna uitgroeien tot de zichtbaarste oppositiepartij door buiten de regering van nationale eenheid te blijven van technocraat Mario Draghi.\n\nEen regering met Meloni aan het hoofd zou vermoedelijk de meest rechtse zijn sinds de val van dictator Benito Mussolini. Meloni omschrijft zichzelf als een christelijke moeder en gebruikte de slogan \"God, land en familie\". Ze heeft uitgehaald naar \"woke-ideologie\" en de \"lhbti-lobby\". Meloni heeft zich in het verleden positief uitgelaten over de Russische leider Vladimir Poetin, maar steunt inmiddels wapenleveranties aan Oekraïne.",
    "LC Commentaar | Radicaal-rechtse ideologie wint terrein: krijgt Italië een post-fascistische vrouwelijke premier?": "Leest u al de (digitale) krant? Dan heeft u waarschijnlijk recht op het lezen van PREMIUM. Registreer u dan eenmalig en log in om toegang te krijgen.\n\nHeeft u al een account? Dan kunt u hieronder eenvoudig inloggen om dit PREMIUM-artikel te lezen.\n\nE-mailadres\n\nWachtwoord",
    "Miljoenen Italiaanse jongeren gaan zondag niet stemmen: ‘Gênant dat Berlusconi nu opeens op TikTok zit om onze stem binnen te halen’": "Stefano Maiolica bij de Boog van de Vrede in Milaan. Beeld Nicola Zolin voor de Volkskrant\n\nStefano Maiolica (28) gaat zondag niet stemmen. Niet omdat de jonge videomaker geen zin heeft zich te verdiepen in partijprogramma’s, of omdat hij zijn vertrouwen in de politiek kwijt is (dat is hij overigens óók, daarover later meer), maar omdat hij te ver weg woont.\n\nEn hij is niet de enige. Maiolica is oprichter van Un Terrone a Milano, een gemeenschap van jonge Zuid-Italianen die net als hij naar Milaan verhuisden voor werk of studie. Terrone is een Noord-Italiaans scheldwoord voor landgenoten uit het zuiden, maar Maiolica koos de term juist als geuzennaam. ‘Ik wil het woord een positieve waarde geven’, legt hij uit onder de avondzon, op een bankje bij de Boog van de Vrede in Milaan.\n\nDat doet hij met succes: de ondernemer heeft ruim 100 duizend volgers op Instagram, voor wie hij nostalgische filmpjes maakt over het missen van de Zuid-Italiaanse kust en uitzoekt waar je in Milaan de beste zuidelijke lekkernijen kunt vinden.\n\nSinds 2019 organiseert Maiolica ook gratis busreizen zuidwaarts voor de feestdagen, gesponsord door bedrijven. Dit jaar hoopt hij vijf volle bussen, in totaal zo’n driehonderd Zuid-Italiaanse jongeren, thuis bij hun moeders te brengen voor het kerstdiner.\n\nVrees voor fraude\n\nMaar eerst houdt Maiolica zich bezig een ander probleem van Zuid-Italianen in Milaan: de verkiezingen, en dan vooral het feit dat het in Italië onmogelijk is ergens anders te stemmen dan waar je ingeschreven staat. Ook iemand machtigen of per post stemmen – zoals in het buitenland wonende Italianen wél mogen – is niet toegestaan, uit angst voor fraude.\n\nVan zijn volgers verklaarde ruim 70 procent in een peiling met duizenden reacties, niet terug naar huis te reizen om te stemmen. Net als hijzelf hebben zij hun inschrijving nooit veranderd, omdat ze daarmee een studiebeurs of kortingen verliezen, of omdat ze bang zijn dat ze een andere cirkel van de Italiaanse bureaucratische hel betreden.\n\nVooral rondom verkiezingen is dat een probleem, want de afstand tussen Milaan en Maiolica's thuisstad Salerno – hij staat ingeschreven bij zijn ouders – is ruim 800 kilometer.\n\nStemmen kost dus al gauw zo’n twaalf uur treinen (retour) en ruim honderd euro, al geven de spoorwegen wel kortingen rondom de verkiezingen. Zelf overwoog hij ook nog even een gesponsorde verkiezingsbus richting het zuiden te regelen, maar dat bleek onhaalbaar, vooral omdat veel van zijn kennissen simpelweg geen tijd hebben voor de reis.\n\nVolgens een recent parlementair rapport wonen 4,9 miljoen Italianen (bijna 10 procent van het electoraat) op een andere plek dan hun inschrijving. Hun leeftijd is onbekend, maar dat een groot deel jong is, lijdt weinig twijfel. Meer dan de helft van hen komt uit het zuiden en 1,9 miljoen mensen moeten meer dan vier uur reizen naar huis.\n\nHet is een van de vele redenen dat onderzoekers bij de verkiezingen van zondag een lage opkomst onder jongeren verwachten. Volgens sommige voorspellingen gaat minder dan de helft van de Italianen tussen de 18 en 34 jaar stemmen. In een land met sowieso al veel meer ouderen: 10 miljoen jonge stemgerechtigden (18-34 jaar), tegen 27 miljoen 50-plussers.\n\nFuorisede-stemmers\n\nMaar het probleem van de fuorisede, zoals de ver van huis wonende jongeren heten, is niet de enige verklaring voor de lage verwachte opkomst. Uit een peiling van zakenkrant Il Sole 24 Ore onder 20 duizend jonge Italianen blijkt dat bijna negen op de tien van hen ‘weinig’ (56 procent) of zelfs ‘geen enkel’ (33 procent) vertrouwen heeft in de politiek. 90 procent antwoordt ontkennend op de vraag of politici hun zorgen en problemen wel in het vizier hebben.\n\nKijk naar de campagne, zegt Maiolica: partijen praten vaak over pensioenen, maar zelden over thema’s waar jongeren zich zorgen om maken, zoals klimaat of het sterk verouderde schoolsysteem. ‘Ouderen beslissen de verkiezingen.’\n\nOf ze gaan stemmen? Studenten Marco Venturini (20) en Francesca Vicario (20) halen een eindje verderop op een bankje in het Sempione-park hun schouders verontschuldigend op: hij zou wel willen maar is dan op vakantie, zij is het wel van plan maar heeft nog geen idee op welke partij.\n\nEen typisch antwoord, blijkt uit onderzoek van opiniebureau YouTrend. ‘Jongeren richten zich meer op issues’, legt analist Lorenzo Pregliasco uit. Klimaat, school, mensenrechten. ‘Ze zijn geïnteresseerd in politieke onderwerpen, maar dat vertaalt zich niet naar traditionele partijen.’ Ze hebben, in tegenstelling tot oudere generaties, weinig vertrouwen in de politiek als instrument om verandering teweeg te brengen, aldus Pregliasco.\n\nLogisch, briest Stefano La Barbera (40) aan de telefoon vanuit Palermo. ‘Onze politiek kan een banaal probleem als fuorisede-stemmen niet eens oplossen’. Veertien jaar geleden begon hij zich er, als student aan de technische universiteit in Turijn, over op te winden. Inmiddels is de consultant allang weer terug naar zijn geliefde Sicilië en dit jaar kan hij dus stemmen, maar met veel plezier doet hij dat niet. Want het wetsvoorstel, dat mede dankzij zijn activisme tot stand kwam en op afstand stemmen mogelijk maakt, is na al die jaren nog steeds niet door het parlement. ‘Een symptoom van een slecht werkende democratie’, oordeelt La Barbera.\n\nVolgens La Barbera zit er geen politiek motief achter, maar is het simpelweg incompetentie: het probleem komt telkens pas weer op de agenda als de verkiezingen al in zicht zijn, en dan blijkt het te laat om een goede oplossing te organiseren. ‘Als er een partij was die een bassin stemmen in de fuorisede zag, zou het allang zijn opgelost.’\n\nLeven van de hoop\n\nStefano Maiolica denkt daar anders over en meent dat er wel politieke belangen meespelen. ‘Sommige partijen hebben er geen baat bij dat deze groep stemt’, zucht hij. De mensen die uit het zuiden naar het noorden trekken, zijn geen dwarsdoorsnede van de bevolking, maar gemiddeld genomen meer open minded, benadrukt hij. Bijvoorbeeld op het vlak van lhbti-acceptatie en migratie.\n\nHet zijn inderdaad vooral de linkse partijen die zich politiek hard maken voor het probleem, en nu – voor de zoveelste keer – beloven dat het bij de volgende verkiezingen echt opgelost zal zijn. Een belofte die net zo weinig waard is als veel andere campagnepraat, zegt Maiolica. Zijn vertrouwen in de politiek is laag, maar toch zou hij gaan stemmen, als het logistiek niet zo ingewikkeld was.\n\nIn het verleden koos hij voor protestpartijen die beloofden alles te zullen veranderen: Matteo Renzi die zichzelf de ‘man met de hamer’ noemde, en de Vijfsterrenbeweging, die de hele politieke klasse wilde afbreken.\n\nEn ook al verloochenden zij daarna al hun principes, toch zou Maiolica dit keer weer zo’n proteststem uitbrengen. ‘In Italië leven we van hoop’, verklaart hij. ‘En bij verkiezingen is dat de hoop om ze allemaal naar huis te sturen.’\n\nEdoardo Scandolara, Francesco Toti en Alberto Binetti. Beeld Nicola Zolin voor de Volkskrant\n\nAlberto Binetti, Francesco Toti en Edoardo Scandolara (alledrie 23) studeren economie en bedrijfseconomie. Toti: ‘Ik stem op Terzo Polo van Matteo Renzi en Carlo Calenda. Ik vind onderwerpen als klimaat en burgerrechten wel belangrijk, maar andere dingen, zoals de arbeidsmarkt, toch het belangrijkst.’ Scandolara: ‘Ik kies voor een linkse partij. Ik ben bang dat er een nog sterker anti-lhbti-klimaat komt als het rechtse blok wint.’ Binetti: ‘Waarschijnlijk ga ik niet stemmen, want ik ben fuorisede-student. Ik kom uit Napels en moet op zaterdag werken, dus heen en weer reizen vanuit Milaan voor één dag wordt lastig. Ik zou wel willen, maar het is een kwestie van tijd- en geldgebrek.’ Toti: ‘Wij jongeren tellen nauwelijks mee. Het loont voor politici niet om problemen zoals het stemmen voor fuorisede-studenten op te lossen, omdat wij jonge mensen met relatief weinig zijn.’ Binetti: ‘Het niveau van de campagne vind ik heel laag. Er zijn ook bijna geen voorstellen die over jongeren gaan. En als politici wel iets voorstellen, is het vaak populistisch en onhaalbaar, zoals het idee van de Partito Democratico om iedere 18-jarige 10 duizend euro cadeau te doen.’ Toti: ‘Er zijn ook maar heel weinig jonge kandidaten verkiesbaar. De zetels zijn al bezet door de ouderen, zoals overal in dit land.’\n\nBeija Vezzali en Isabelle Dalle Carbonare. Beeld Nicola Zolin voor de Volkskrant",
    "Gedoe om lhbti-actie Peppa Pig illustreert Italiaanse verkiezingswinnaar": "Mart Hoogkamer vangt biertje (en drinkt hem op) bij zoveelste bierdouche",
    "Debutant Sam Bosma (Libertas) scoort voor Oranje tegen Italië": "Debutant Sam Bosma (Libertas) scoort voor Oranje tegen Italië\n\nma 26 september 2022 10.14 uur\n\nDAMWâLD - Bondscoach Teuny Bosma selecteerde Jessie Prijs en Sam Bosma voor het tweeluik met Italië. Zondagmiddag verloor de Oranje Futsal Vrouwen in Salsiomaggiore met 5-3 van de Azurri. Voor rust scoorde de debuterende Sam Bosma, woonachtig in Aldstjerk, de gelijkmaker, waarna Italië uitliep naar een 5-1 voorsprong.\n\nDoor doelpunten van Jessie Prijs en Amy Visser kreeg de eindstand een enigszins dragelijk aanzien (5-3). Maandagmiddag kan Oranje al revanche nemen. De wedstrijden tegen Italië dienen als voorbereiding op de Main Round van de EK-kwalificatie. Hiervoor is de formatie van Bosma ingedeeld in groep 2 met Oekraïne, Polen en Kroatië. Polen is het gastland. De groepswinnaar plaatst zich voor het EK, de zogenoemde Final Four in maart 2023.",
    "Italië zonder Verratti in Nations League": "Verratti viel zondag geblesseerd uit tijdens het gewonnen competitieduel met Olympique Lyon (0-1). Hij is normaal gesproken een vaste waarde in het Italiaanse elftal, dat als kampioen van Europa ontbreekt op het WK van eind dit jaar in Qatar.",
    "Berlusconi zorgt voor reuring in Italië met begrip voor Poetin": "ROME - De voormalige Italiaanse premier Silvio Berlusconi heeft vlak voor de parlementsverkiezingen in zijn land voor ophef gezorgd met uitspraken over Vladimir Poetin. De 85-jarige mediamagnaat zei donderdag in een tv-interview onder meer dat Poetin \"gedwongen werd\" Oekraïne binnen te vallen.\n\n\"Poetin werd door het Russische volk, door zijn partij en door zijn ministers aangespoord deze speciale operatie uit te voeren\", zei Berlusconi tegen de publieke zender Rai. Berlusconi is bevriend met de Russische president en aarzelde lang om de invasie te veroordelen nadat de oorlog uitgebroken was. Nog altijd karakteriseert hij die oorlog, net als de Russen, als een \"speciale militaire operatie\".\n\nBerlusconi heeft begrip voor Poetin, die volgens hem in een \"echt moeilijke en dramatische situatie is beland\". Zo zouden de twee zelfverklaarde republieken in de Donbas, Donetsk en Loehansk, hem gevraagd hebben in te grijpen omdat Oekraïne de twee gebieden met steeds feller geweld aanviel. Een andere motivatie van Poetin Oekraïne binnen te vallen was volgens de Italiaan om de regering van Volodimir Zelenski te vervangen door een \"regering van fatsoenlijke mensen\".\n\nBerlusconi is de partijleider van Forza Italia, dat als onderdeel van een blok van rechtse partijen aan de verkiezingen van zondag deelneemt. Dat blok, dat als andere kopstukken Lega Nord-leider Matteo Salvini en de nationaliste Giorgia Meloni heeft, maakt volgens de peilingen goede kans een meerderheid te krijgen. Ook Salvini was jarenlang positief over Poetin en bekritiseert de westerse sancties tegen Moskou.",
    "‘Beyonce rond Pinkpop 2023 in Italië, touraankondiging op komst’": "Share\n\nDat Beyoncé in 2023 weer gaat touren lijkt steeds zekerder te worden. In een van de geruchten zou Queen Bey eind juni twee shows in Italië geven. Dit is precies rond Pinkpop. Toeval, of kunnen we meer verwachten?\n\nIn een artikel zet Tag24.it de feiten voor de Italiaanse show op een rijtje. In een interview met de Italiaanse krant Rebupplica vertelde de Alessandro Onorato, raadslid in Rome, dat de Amerikaanse zangeres eind juni een optreden geeft in het Olimpico stadion in Rome. Volgens hem was dit de reden dat Coldplay niet in diezelfde week on optreden in de hoofdstad.\n\nVolgens hetzelfde artikel zou Beyoncé waarschijnlijk rond 16 of 20 juni in Milaan te zien zijn, om vervolgens door te reizen naar Rome, waar ze 18 of 22 juni optreedt. In het geval van de eerste data ontstaat er een mooie kans voor de zangeres om door te reizen naar Landgraaf. Als de Amerikaanse op 20 en 22 juni in Italië shows geeft, is de kans nihil dat ze nog op Pinkpop verschijnt.\n\nGeruchten\n\nEr circuleren steeds meer berichten op de social media die wijzen op een nieuwe wereldtournee van Beyoncé. Zo wordt haar tour waarschijnlijk over drie weken aangekondigd. Als we alle geruchten mogen geloven, reist ze met haar tour door centraal- en Zuid-Amerika. Komt ze sowieso in Brazilië, Hongarije, Polen en Duitsland en geeft ze een verassingsoptreden tijdens de Milan Fashion Week.\n\n🚨 According to the same insider who set the dates of the tour of Harry Styles, Beyoncé is expected to announce her upcoming tour in three weeks! pic.twitter.com/YuLJ1I5IWE — Beytan Team (@BeytanTeam) September 21, 2022",
    "Grond in Italië iets duurder, pacht steeds populairder - Achtergrond Grond": "Shutterstock Achtergrond Grond Grond in Italië iets duurder, pacht steeds populairder\n\nDe grondprijs is in 2021 voorzichtig gestegen na de daling in het eerste coronajaar 2020. De stijging van de grondprijs valt samen met een flinke toename van het aantal transacties. Hoewel er meer grond is verhandeld, neemt vooral de populariteit van pachten een vlucht in Italië. Dat meldt het economisch bureau van het Italiaanse ministerie van Landbouw CREA.\n\nDit artikel verder lezen? Word abonnee en krijg direct toegang Kies het abonnement dat bij je past",
    "Ik Vertrek XL: Afl.5 - groot verdriet in Italië - Ik Vertrek": "Van geheel verzorgde groepsreizen in Italië tot een appartementencomplex voor toeristische verhuur op Bonaire. In Ik Vertrek XL volgen we twee gezelschappen met één gedeelde droom: een onderneming starten in het buitenland. Hans, Marja, Renzo, Wim en Ada reizen af naar het idyllische Italië. Francine, Rinse, Jan, Fabienne, Oscar en Vanessa worden gevolgd vanuit het zonnige Bonaire.\n\nHet hoofd boven water houden\n\nJan emigreert eingelijk naar Bonaire, terwijl zijn vriendin Fabienne in Nederland achterblijft. Ze noemen het een ultieme relatietest… Daarbij is de hypotheekaanvraag eindelijk rond en kunnen ze door met de bouw.\n\nMaar de vreugde is van korte duur, want al snel stuiten Rinse en Francine op de nodige gebreken. Ze hebben geen vertrouwen meer in hun aannemer, en vragen om een second opinion. Alles duurt lang, en de financiële rek is eruit. Francine neemt een baantje om de het hoofd boven water te kunnen houden.\n\nVerdrietig nieuws\n\nNadat Hans en Marja vorige week op straat kwamen te staan, omdat hun huis in Nederland was verkocht en ze Italië niet in konden, kunnen ze nu eindelijk definitief naar Friuli emigreren. Tegelijkertijd is er grote onrust omdat het dak aan het schuiven is, en er een heel stuk dreigt af te breken. Dit probleem wordt echter totaal onbelangrijk als Hans ten val komt, en uiteindelijk aan de gevolgen hiervan overlijdt. Dit is een enorme klap voor Marja, Renzo, Ada, Wim en de overige familieleden. Ze vinden veel steun bij elkaar.\n\nzoom In memoriam: Hans\n\nUitzending 24 september 2022 om 20.30 uur op NPO 1 (daarna is de uitzending terug te zien op NPO Start)",
    "Huub van Noorden 9e plaats tijdens WK Skyrunning in Italië": "Huub van Noorden uit het vlakke ’s Heer Abtskerke in Zeeland heeft afgelopen zaterdag een prachtige prestatie geleverd tijdens het WK Skyrunning in Italië. Op het onderdeel Ultra, 56 kilometer hardlopen in de bergen met ruim 3500 hoogtemeters, werd hij knap negende.\n\nTrainen in de bergen voor WK Skyrunning in Italië\n\n\n\nVan Noorden (33) kende al een goed jaar. Meteen na het wegvallen van de restricties rondom Corona werd hij in een sterk deelnemersveld derde op een 67 kilometer lange ultra skyrun in Kroatië. Na het winnen van de Nederlands overall titel Skyrunning in het gebied tussen Geneve en de Mont Blanc won hij twee weken later een 54 kilometer lange skyrun bij het meer van Lugano.\n\nVan Noorden: ‘Toen ik wist dat ik was geselecteerd voor het WK ben ik twee weken flink gaan trainen op de paden en wegen rond de Alpe d’Huez. Afgelopen zaterdag ben ik om 05.15 uur gestart in het Italiaanse bergplaatsje Valdo gelegen in Noord-Italië dichtbij de Zwitserse grens. Ik voelde wel dat ik geen topdag had, maar ging toch mijn best doen.’\n\nLees ook: Zo bereid je je voor op een wedstrijd in de heuvels.\n\nHet parcours\n\nVanuit de startplaats Valdo op 1200 meter hoogte moesten de lopers over voornamelijk onverharde bergpaden in 10 kilometer naar een hoogte van 2600 meter. Via een afdaling naar 1800 meter ging het vervolgens in de ijle lucht naar het 25 kilometerpunt naar bijna 3000 meter hoogte. Daar lag de temperatuur rond het vriespunt Als laatste volgde er een technische afdaling en weer een klim naar 2400 meter om met in totaal 3500 hoogtemeters in de benen weer af te dalen naar de finish in Valdo.\n\nLees ook: Zo overwin je heuvels.\n\nEen goede race\n\n‘Eigenlijk ging het best goed, want na 35 kilometer bleek ik op de 6e plek te lopen. Het parcours was best technisch en op sommige plekken lastig in te schatten of ik moest lopen of wandelen. Als je niet in de bergen woont kun je minder goed omgaan met hardlopen op bepaalde stijgingspercentages. Helaas ben ik op de verzorgingsposten vergeten te vragen waar ik lag in de race. Als ik mijn toppositie had geweten, had ik misschien iets meer kunnen vechten op de laatste kilometers waarin me nog drie lopers voorbijgingen. Na 6 uur en 21 minuten kwam ik als 9e over de eindstreep bij dit Wereldkampioenschap. Nu herstellen en dan over een paar weken de zware Kustmarathon Zeeland, die heb ik al een keer gewonnen en daar mag je als Zeeuw niet ontbreken.’\n\nLees ook: Dit is de Dutch Coast Ultra.",
    "Zinderende zomer teistert Italië": "Om het hoofd te bieden aan de watercrisis hebben de meeste Italiaanse burgemeesters de verordening ondertekend die een verbod instelt op het onttrekken en verbruiken van drinkwater. Van zes uur ’s ochtends tot tien uur ’s avonds is in veel gemeenten de irrigatie en het besproeien van tuinen en gazons verboden. Dat geldt ook voor het wassen van de auto, het vullen van tuinkuipen en privé-zwembaden.\n\nBoete\n\nWater mag alleen worden gebruikt voor het bereiden van voedsel en voor huishoudelijke en hygiënische behoeften. Dit alles moet de Italianen ertoe aanzetten het verbruik en vooral de verspilling van water te beperken. Wie zich niet aan de nieuwe regels houdt, riskeert een boete van minimaal 25 euro tot maximaal 500 euro. Maar worden deze decreten ook nageleefd? Is er iemand die het gedrag van de burgers in de gaten houdt? Of is het gewoon hopen op het gezond verstand van de burgers?\n\nWaterdecreet\n\nIn Midden-Italië ondertekende de burgemeester van Urbino (Umbrië), Maurizio Gambini, op 13 augustus het waterdecreet, na lang te hebben nagedacht: ‘Voordat we verordeningen uitvaardigen die het gebruik van water voor niet-huishoudelijke doeleinden verbieden, moeten we er zeker van zijn dat de controles werkelijk kunnen worden uitgevoerd. De verordening is een serieuze zaak: als je het watergebruik in de zomer beperkt, betekent dit dat je de gewoonten van de mensen sterk beïnvloedt: de bloemen in de tuin en op het balkon drogen uit, auto's worden smerig, zwembaden zijn slechts beperkt open op een moment dat de dagen erg warm zijn en er juist meer water nodig is dan in andere maanden.’\n\nCampagnes\n\nDe gemeentepolitie is in Urbino belast met het toezicht op de regelmatige uitvoering van de verordening en wordt bijgestaan door het personeel van het waterleidingbedrijf. In Campobasso, in Zuid-Italië, krijgt de stadspolitie hulp van de brandweer. In Pesaro, een stad aan de Adriatische Zee, kan de gemeentepolitie deze extra controletaak niet aan: de honderd agenten moeten waken over 94.000 burgers. Daarom heeft deze stad geïnvesteerd in bewustwordingscampagnes met slogans die verspilling moeten tegengaan: ‘Water is schaars, verspil het niet’, ‘Water is kostbaar!’ en ‘Er komt een dag dat dit de meest onverkrijgbare druppel zal zijn’.\n\n‘Er komt een dag dat dit de meest onverkrijgbare druppel zal zijn’\n\nHandboek\n\nDe ANCI, de Nationale Vereniging van Italiaanse Gemeenten, heeft een handboek in het Italiaans en het Engels opgesteld waarin eenvoudige handelingen worden uitgelegd die, vermenigvuldigd met de miljoenen gebruikers in het gebied, het verschil kunnen maken en tot aanzienlijke besparingen kunnen leiden.\n\nWatermisbruikers\n\nIn het noorden, in de valleien van Bergamo, is het dorpje Capizzone (1.200 inwoners) het sterkst door de droogte getroffen. Burgemeester Alessandro Pellegrini spreekt inwoners bestraffend toe die hun zwembaden lekker toch vullen, en daarbij lachend poseren op de foto’s die ze plaatsen op sociale media. Hij zegt: ‘Een verordening is niet zomaar een velletje papier, maar een concrete administratieve maatregel. We zullen waterbedrijf Uniacque vragen om ons de gegevens te bezorgen van het maandverbruik van bewoners om te kijken wie in overtreding is. Overtreders zullen worden aangegeven bij de gerechtelijke autoriteiten. En dan moeten we niet klagen dat we door iemands schuld onze watervoorziening moeten rantsoeneren.’\n\nControles\n\nMonza is een stad met 121.000 inwoners in de buurt van Milaan, vol parken en villa's. Hier verricht de gemeente talrijke inspecties om na te gaan of de waterverordeningen worden nageleefd. Veel controles worden uitgevoerd door de politie naar aanleiding van telefonische of schriftelijke meldingen van burgers.\n\nRegentonnen\n\nIn sommige gevallen bleek de irrigatie of het besproeien van gazons, tuinen en moestuinen niet illegaal: die inwoners maakten gebruik van speciale regentonnen of putten die al actief waren vóór de huidige waternoodsituatie. ‘En we constateerden ook veel goed gedrag bij burgers, die van alles doen om water te besparen en het gebruik ervan te rationaliseren’, zegt hoofdcommissaris Rossano Venitucci in Monza.\n\n'We constateerden ook veel goed gedrag bij burgers' Rossano Venitucci\n\nGluren bij buren\n\nDe meest efficiënte vorm van controle is ‘buren-spionage’. Dus: buren letten op elkaar en bellen of sturen rapporten naar de gemeentepolitie. Het is de angst om te worden aangegeven die overtredingen beteugelt. Maar oneerlijke mensen hou je toch. Er zijn er die de huidige verordening schaamteloos overtreden. Zo vertelt Maria, die in Varese woont [haar achternaam wil ze niet zeggen]: ‘Mijn buurman heeft net een zwembad van 14 meter gebouwd en gevuld, ondanks de verordening. Om te zorgen dat wij buren onze mond houden, heeft hij ons uitgenodigd voor het inwijdingsfeest.’\n\nGrote schade\n\nDe droogte zorgt er ook voor dat de Italianen zich zorgen maken over dingen die ze altijd als vanzelfsprekend hebben beschouwd. Eind augustus teisteren ook hevige onweersbuien, met windsnelheden van meer dan 200 kilometer per uur, de Italiaanse kust, met grote schade, gewonden en zelfs een aantal doden. Deze extreme weersomstandigheden zorgen ervoor dat veel Italianen nu het belang inzien van overheidsmaatregelen ter bestrijding van de klimaatverandering.\n\nPetitie\n\nEen groep wetenschappers heeft een petitie naar politici gestuurd met het verzoek om de klimaatcrisis bovenaan hun verkiezingsprogramma te zetten. Honderdduizend burgers ondertekenden die petitie. Dit is een indrukwekkende mijlpaal in termen van aantallen indieners, en toont dat zelfs in een lome augustusmaand – onder een strandparaplu, in de bergen of in de steden – heel veel Italianen besloten een krachtig signaal af te geven met het oog op de komende verkiezingen van 25 september.",
    "De gascrisis in Italië heeft nu zelfs gevolgen voor de nationale culinaire trots": "Chef Daniele Sechi kookt een bord pasta in restaurant Il Purgatorio in de Sardijnse stad Tempio Pausania. Beeld Getty Images\n\nAlle beetjes helpen, moet de Italiaanse winnaar van de Nobelprijs voor Natuurkunde in 2021 gedacht hebben, toen hij een foto op Facebook deelde van een pasta-pan met de deksel erop. ‘Als de pasta kookt, zet ik het gas op het allerlaagst, maar je kunt het vuur ook helemaal uitzetten’, schreef Giorgio Parisi erbij.\n\nAl sinds het uitbreken van de oorlog in Oekraïne is het ‘passief koken’ van pasta onderwerp van verhit gesprek in Italië. Ja, het is een flinke besparing, erkent dagblad Corriere della Sera, maar niet zonder risico’s voor het eindresultaat: als de temperatuur onder de 80 graden daalt, kookt de pasta niet meer goed. Om nog maar te zwijgen van het aan elkaar plakken: ‘Niemand wil een bord aan elkaar gelijmde spaghetti eten.’\n\nPassief koken\n\nOok de Italiaanse organisatie van pastaproducenten boog zich in een rapport over het energiezuiniger bereiden van hun product, en kwam tot de conclusie dat Italianen alleen al 6 procent van de huidige energie en CO 2 -uitstoot zouden kunnen besparen door de deksel op hun pan te doen. De methode van het ‘passief koken’ zou goed zijn voor nog eens 47 procent besparing, want ongeveer acht minuten minder gasverbruik.\n\nVolgens natuurkundigen is het zaak de pasta twee minuten op het vuur te laten koken. Daarna kan het gas uit met de deksel erop, al duurt het op deze manier wel iets langer voordat het product gaar is. ‘Dit is een feitje om te verspreiden’, meent Parisi, die vorig jaar de Nobelprijs won vanwege zijn onderzoek naar complexe systemen. ‘We zouden onze gewoontes moeten veranderen, dat is niet per se iets slechts.’\n\nWant ja, ook in Italië rijzen de gasrekeningen tot angstaanjagende hoogten en groeit de vrees voor een koude winter. Zo moet de verwarming komende winter omlaag: bij wet mag die dit jaar niet hoger dan 19 graden, in plaats van de – volstrekt niet gehandhaafde – oude limiet van 20 graden. Maar dat de gascrisis nu zelfs doordringt tot de Italiaanse fornuizen en zich bemoeit met de nationale culinaire trots, gaat veel Italianen toch een stap te ver.\n\nRubberachtige structuur\n\n‘Als je de pasta zo kookt, krijgt hij een rubberachtige structuur’, verklaart chef-kok Antonello Colonna misprijzend tegenover krant La Repubblica. ‘Ik weet het nog uit mijn jeugd, als bij ons thuis de gasfles leeg raakte terwijl de pasta op het vuur stond: dat was een probleem, de consistentie is dan niet meer goed.’\n\nNee, vindt de Romeinse sterrenchef die in zijn lange carrière onder meer borden pasta voorzette aan David Bowie en de Zweedse koninklijke familie, laat Parisi zich maar liever bij natuurkunde houden. Als je toch iets aan de pastabereiding wil veranderen, kun je volgens Colonna beter kiezen voor ‘koud koken’: de pasta direct in het koude water doen en, terwijl je de pan op het vuur verwarmt, er steeds wat water uitscheppen.\n\nMaar zelf heeft de chef-kok een heel andere suggestie voor het terugbrengen van de gasconsumptie, die weliswaar minder milieuvriendelijk is, maar vanuit culinair oogpunt ongetwijfeld meer verantwoord: ‘We moeten terug naar het houtvuur. Zodra in maart de eerste absurd hoge gasrekeningen kwamen, heb ik een houtgrill in mijn keuken gezet.’\n\nRosa van Gool is correspondent in Rome.",
    "Hongarije rammelt aan alle kanten tegen Italië: Raspadori maakt 0-1": "Wat een geklungel achterin bij Hongarije! 😶‍🌫️ Giacomo Raspadori profiteert en zet Italië virtueel bij de Final Four ☄️ #ZiggoSport #NationsLeague #HUNITA pic.twitter.com/KUAecQpqRz\n\nHongarije is slecht begonnen aan de beslissende wedstrijd in Poule C van de Nations League. Ze kunnen sensationeel stunten door de Final Four van het toernooi te halen, maar na gerommel achterin is het Italië dat op voorsprong komt.\n\nArtikel verder na advertentie\n\nEerder was het al Peter Gulacsi die bijna de fout inging, in de 27e minuut gaven zijn verdedigers twee verkeerde passes op rij. Feyenood-target Wilfried Gnonto kon daardoor de bal oppikken en deze voor een leeg doel afgeven aan Giacomo Raspadori. De Italiaan van Napoli schoot net als tegen Engeland de eerste goal voor zijn land binnen. Hongarije moet daardoor nog minimaal één keer scoren om de stunt compleet te maken. Virtueel is Italië op dit moment groepshoofd.\n\nLees meer Hongarije wint in Duitsland, Engeland degradeert na nieuwe nederlaag",
    "Russische beïnvloeding van Italiaanse verkiezingscampagne is mislukt, zegt analist": "Door de straten van Rome rijdt een stadsbus met een opvallende verkiezingsboodschap van de centrum-linkse Partito Democratico (PD) op de achterkant. PD-boegbeeld en oud-premier Enrico Letta stelt de Italianen voor een glasheldere keuze: de PD (tegen een rode achtergrond) staat volgens hem gelijk aan een stem vóór Europa, de Italiaanse rechterzijde (tegen een donkergrijze achtergrond) is een stem ‘voor Poetin’.\n\nOp 25 september houdt Italië vervroegde parlementsverkiezingen, omdat de uitgesproken pro-Europese regering van nationale eenheid onder leiding van Mario Draghi in juli onverwacht viel. Niet lang daarna waarschuwde Letta al dat Rusland zich zou mengen in de Italiaanse verkiezingscampagne, door nepnieuws op sociale media te verspreiden „in het voordeel van pro-Russische partijen”. Letta riep de Italiaanse inlichtingendiensten en de afdeling desinformatie van de Europese Unie op tot extra waakzaamheid om inmenging van buitenaf te vermijden. Bewijzen dat Rusland de Italiaanse vervroegde verkiezing probeerde te beïnvloeden, leverde hij niet.\n\nMaar sindsdien mengde Moskou zich wel degelijk in de verkiezingsstrijd, en ook zeer openlijk. De Russische oud-president Dmitri Medvedev riep in augustus de Europese burgers op „hun idiote regeringen af te straffen”. Tegelijk herinnerde hij er cynisch aan dat de komende winter veel aangenamer is „in Russisch gezelschap, in plaats van met gedoofde kachels”, een zoveelste dreigement dat Moskou de gaskraan naar Europa op elk moment kan dichtdraaien. Diezelfde Medvedev had zich al op zijn Telegram-kanaal verkneukeld dat na de pro-Oekraïense Britse premier Boris Johnson ook de zeer Rusland-kritische Draghi was gevallen.\n\nRelatie met Moskou\n\nOpvallend genoeg hebben de drie Italiaanse partijen die een rol speelden in de val van de regering-Draghi alle drie een structurele en nauwe relatie met Moskou. In de Vijfsterrenbeweging, die in juli de regeringscrisis veroorzaakte, hebben altijd pro-Russische sentimenten gespeeld. De echte doodsteek voor de regering-Draghi kwam echter van de rechtse partijen Lega en Forza Italia. Het boegbeeld van Forza Italia, oud-premier Silvio Berlusconi, onderhield jarenlang een persoonlijke vriendschap met Vladimir Poetin. En wat de Poetin-bewonderaar Matteo Salvini betreft: in Italië loopt een gerechtelijk onderzoek (waaraan Moskou weigert mee te werken) naar mogelijke illegale Russische financiering van Salvini’s Lega-partij.\n\n„Ondanks mogelijke pogingen tot inmenging geloof ik niet dat de rol van het Kremlin doorslaggevend was bij de val van de regering-Draghi”, zegt Nathalie Tocci, directeur van de denktank Istituto Affari Internazionali (IAI) en oud-beleidsadviseur van EU-buitenlandchef Federica Mogherini, tijdens een gesprek na afloop van een verkiezingsdebat in Rome. Volgens haar hebben bij de val van Draghi vooral „nationale politieke belangen” gespeeld.\n\nNet zomin denkt Tocci dat het Kremlin een grote rol zal spelen in de nabije toekomst van Italië. Pogingen om deze verkiezingscampagne te sturen, zijn alvast mislukt, stelt de analiste vast. Na de val van Draghi berichtte de centrum-linkse krant La Repubblica dat Rusland deze zomer een vluchtelingeninstroom vanuit Libië naar Italië op gang zou hebben gebracht. Volgens de krant zouden huurlingen van de Russische Wagner Groep veel meer boten dan normaal hebben laten vertrekken uit de Libische havens die zij beheersen, om zo te stoken in de Italiaanse verkiezingscampagne. Matteo Salvini, die zich al jaren profileert op illegale migratie, organiseerde prompt een campagnebezoek aan het Siciliaanse eilandje Lampedusa, maar migratie brak ditmaal niet door als ‘heet’ verkiezingsthema.\n\nLees ook: Italië probeert zich nu razendsnel los te maken uit de verstrengeling met Moskou\n\nZo hoopt het Kremlin allicht ook tevergeefs dat Italië straks de Europese solidariteit inzake de sancties tegen Rusland doorbreekt. Berlusconi zei deze week nog dat „de sancties ook de Italiaanse economie pijn doen”, maar een „noodzakelijk offer zijn voor het idee van vrijheid en democratie”. Salvini stopt echter al na het eerste deel van die zin, en sprak zich tijdens een bijeenkomst in Cernobbio, aan het Noord-Italiaanse Comomeer, onlangs nog tégen de sancties uit. Giorgia Meloni, partijvoorzitter van het radicaal-rechtse Broeders van Italië en volgens de peilingen de gedoodverfde winnaar van de parlementsverkiezingen, zat naast hem en begroef haar hoofd in haar handen om haar ongenoegen met Salvini te uiten. Beide politici trekken, samen met Berlusconi, in een rechtse alliantie naar de kiezer.\n\nMeloni, die de Hongaarse autocratische premier Viktor Orbán en het uiterst rechtse Spaanse Vox tot haar geestesgenoten rekent, kan op meerdere vlakken problematisch blijken voor Europa, maar niet wat het westerse standpunt inzake Oekraïne betreft. Van meet af aan heeft Meloni – vanuit de Italiaanse oppositie – de sancties tegen Moskou en de wapenleveranties aan Oekraïne voluit ondersteund.\n\nPeilingen\n\nAls de peilingen kloppen, verliezen de drie partijen die Russische invloeden of sympathieën hebben aan invloed, en steekt Meloni met meer dan een kwart van de stemmen de Lega van Salvini (die schommelt rond 12 procent) ruim voorbij. In dat geval zullen sancties tegen Rusland helemaal niet ter discussie staan, zegt Tocci. „En sterker: scoort de Lega inderdaad zo slecht, dan zal de partij snel nadenken over een toekomst zonder Matteo Salvini.”\n\nVermoedelijk speelt na de vervroegde verkiezingen ook de wapenleveranties aan Oekraïne geen rol meer in het nationale debat. Onder het mom van vrede en diplomatie zaaiden Lega en de Vijfsterrenbeweging de voorbije maanden twijfel bij de noodzaak om Italiaanse wapens te sturen naar Oekraïne. Uiteindelijk stuurt Italië maar weinig wapens, zegt Tocci. „Als het Oekraïense tegenoffensief zich verder goed ontwikkelt, en als Meloni in Italië wint, zal Rome sancties en wapens allerminst ter discussie stellen. Met de economische malaise en de energiecrisis krijgt de nieuwe Italiaanse regering al genoeg ander werk op de plank.”",
    "'Ze is de Trump van de Italianen': dit is Giorgia Meloni, de radicaal-rechtse topfavoriet bij de Italiaanse verkiezingen": "De polls zijn duidelijk, eigenlijk is er geen twijfel meer: de radicaal-rechtse Giorgia Meloni gaat zondag naar alle verwachting de Italiaanse verkiezingen winnen. Wat weten we van haar? We vroegen het Italië-kenner bij EenVandaag, Eveline Rethmeier.\n\nWie is Giorgia Meloni? En hoe krijgt een radicaal-rechtse politicus zoveel steun?\n\n\"Ze is al jaren politiek actief namens de Fratelli d'Italia. Dat is altijd een klein partijtje geweest op de rechterflank, maar nu groot door hun plek in de oppositie de afgelopen jaren. Zij was de enige die bij de hervormingsplannen van Mario Draghi, die de afgelopen anderhalf jaar een brede coalitie had, aan de zijlijn bleef staan in de oppositie.\"\n\n\"Zo heeft ze nooit vuile handen gemaakt in de ogen van veel Italianen. En de Italiaanse kiezers gaan iedere keer voor een nieuwe politieke stroming die zegt 'wij gaan het helemaal anders doen.' Eigenlijk is Meloni de laatste die over is, die nog nooit heeft geregeerd.\"\n\nZien de Italianen die op haar stemmen Meloni als extreem-rechts?\n\n\"Nee, ze zien haar als 'radicaal-rechts'. Sinds ze populairder is geworden, probeert ze ook gematigder te zijn om een breder publiek aan te spreken. Haar partij heeft een neo-facistische oorsprong in de politiek. Toen ze jong was heeft ze gezegd dat Mussolini 'ook hele goede dingen heeft gedaan.'\"\n\n\"Maar sommige Italianen vinden zulke uitspraken minder vreemd. Ze zijn wat nostalgischer en conservatiever, en ze zien haar niet als fascistisch. Zo kan je haar ook nu niet beschouwen. Ze laat een ander geluid horen, het idee van 'Italianen eerst' draagt ze uit, en dat zorgt voor populariteit.\"\n\nMeloni wordt soms vergeleken met Mussolini, in hoeverre gaat die vergelijking volgens jou op?\n\n\"Eigenlijk gaat die niet op. Ze is niet, althans niet openlijk, anti-democratisch en ze is tegen geweld, maar tegelijkertijd heeft ook nooit hard afstand genomen van Mussolini. Er is nog een stroming die echt fascistisch is, en daar flirt ze af en toe mee. Ze zal nooit hard roepen dat hij een verschrikkelijke man is. Maar uitspraken zoals zo'n twintig jaar geleden dat Mussolini een hele goede politicus, zal ze nu niet meer doen.\"\n\n\"Ik denk dat je haar kunt zien als de Donald Trump van de Italianen. Haar boodschap is erg gericht op eerst de Italianen, familie voorop, kritisch op Europa, en ze zet zich af tegen de elite en politieke klasse. Ik was gister bij haar campagne, en ze kan goed oreren en presenteert zich als vrouw van het volk. Ze praat ook met een sterk plat Romeins accent en gaat er prat op dat ze nooit een studie heeft afgemaakt, omdat daar geen geld voor is. Dat spreekt veel mensen aan.\"\n\nBetekent haar anti-Europa-opstelling dat het premierschap van Meloni gevolgen heeft voor Nederland?\n\n\"Er zijn zeker gevolgen voor de Europese Unie. Aan de ene kant is Italië de derde economie van de eurozone, dus heel belangrijk en invloedrijk. We weten nog niet hoe zij zich gaat opstellen tegenover de EU en strenge begrotingsregels, en we weten nog niet of ze voor politieke stabiliteit kan zorgen met een rechtse coalitie. Als de politiek niet stabiel is, reageert de Europese economie daar niet goed op.\"\n\n\"Aan de andere kant gaat het gevolgen hebben voor de houding van 'het Westen' tegenover Rusland. Het is nog maar de vraag of de nieuwe regering daar ook zo hard in staat. Draghi was er duidelijk over dat Rusland de agressor is en Oekraïne heeft aangevallen, maar één partijen die nu aan de macht komt is bewezen gefinancierd door Rusland. Zij kunnen de eenheid in West-Europa verstoren.\"\n\nItalië staat al niet bekend als een politiek stabiel land. Kan Meloni iets anders brengen dan haar voorgangers?\n\n\"Er worden veel beloftes gedaan, hoge pensioenen, lage belastingen, geld naar jongeren, en nog veel meer. Maar de vraag is: waar gaat dat geld vandaan komen? Straks krijgen ze ook te maken met Brussel, waarvan ze veel geld hebben gekregen uit het corona-steunfonds. Maar of ze het gaan besteden zoals Brussel dat wil, is niet zeker.\"\n\n\"Eén op de vier Italianen hoopt dat Meloni het leven gaat verbeteren. Of het te realiseren is? Het lijkt er niet op. Maar Italianen zijn valse beloftes wel gewend. Berlusconi belooft al 20 jaar dat de belastingen omlaag gaan.\"",
    "Blik beleggers op verkiezingsuitslag Italië en Unilever": "Op de aandelenbeurzen gaat de aandacht maandag vooral uit naar Italië, waar zondag verkiezingen waren. Giorgia Meloni van de radicaal-rechtse Fratelli d’Italia (Broeders van Italië) is volgens de exitpolls de duidelijke winnaar van de verkiezingen in het Zuid-Europese land. Ze wil een rechtse regering vormen. Verder weet Unilever de aandacht op zich gericht. Topman Alan Jope kondigde zijn vertrek aan bij het bedrijf.\n\nDe overwinning van Meloni baart de financiële markten zorgen vanwege haar euroscepsis en haar invloed op de enorme schuldenberg van Italië. Omdat de timing van hervormingen onzekerder is geworden, hebben kredietbureaus als Standard & Poor’s en Moody’s de vooruitzichten voor de kredietwaardigheid van het land al verlaagd. Meloni heeft haar vroegere oproep om Italië uit de Europese Unie te laten stappen weliswaar opgegeven, maar stelt nog steeds dat de regering van het land zich in Brussel veel meer moet laten gelden. Wel steunt ze de sancties van de EU tegen Rusland in verband met de oorlog in Oekraïne.\n\nNaast Italië zijn beleggers attent op cijfers over de inflatie later deze week. Economen voorspellen al dat de geldontwaarding waarschijnlijk verder zal zijn opgelopen. Dat zou de druk op centrale banken vergroten om de rente nog sterker te verhogen en dat kan weer nadelig uitwerken voor de economie. Vanuit Duitsland volgen maandag cijfers over het ondernemersklimaat.\n\nBiermarkt\n\nUnilever-topman Jope maakte bekend eind volgend jaar te vertrekken bij het was- en levensmiddelenconcern. De zoektocht naar een opvolger is inmiddels begonnen. Daarbij wordt zowel intern als extern gezocht.\n\nAnalisten van Jefferies kwamen verder met een rapport over de biermarkt. Zij oordeelden dat bieraandelen op dit moment relatief goedkoop zijn. Heineken werd door de kenners als ‘top pick’ beoordeeld vanwege de groeivooruitzichten. Het advies op Heineken-concurrent AB InBev ging omlaag omdat dit aandeel ‘niet zo goedkoop is als het lijkt’ . Het Deense Carlsberg kreeg een adviesverhoging.\n\nABN AMRO\n\nVerder maakt ABN AMRO bekend Carsten Bittner te willen benoemen tot innovatie- en technologiedirecteur. De Duitser werkt nu nog voor Commerzbank. Verder verdwijnt Hunter Douglas op 31 oktober van de beurs. De fabrikant van raamdecoratie Luxaflex werd eind vorig jaar overgenomen door investeerder 3G Capital.\n\nEen vat Amerikaanse olie werd voorbeurs 0,9 procent goedkoper op 78,00 dollar. Brentolie kostte ook 0,9 procent minder op 85,37 dollar per vat. De euro was 0,9634 dollar waard.",
    "Autoriteiten leggen Duits reddingsschip aan de ketting in zuiden van Italië": "De Italiaanse autoriteiten in de stad Reggio Calabria hebben het Duitse reddingsschip Sea-Watch 3 aan de ketting gelegd, zo heeft de organisatie Sea-Watch vrijdag gemeld. Vorig weekend bracht het schip 427 migranten aan wal.\n\nHet is onduidelijk wanneer het schip weer zal mogen uitvaren, zei woordvoerster Mattea Weihe van de ngo, die in Berlijn gebaseerd is. Ze meent dat de maatregel van de autoriteiten politiek ingegeven is en vreest dat het schip weken of zelfs maanden in de haven zal vastliggen.\n\nDe autoriteiten zeiden volgens Sea-Watch dat het schip te veel migranten aan boord had genomen bij zijn jongste reddingsoperatie. “Uit het argument dat te veel mensen gered werden, kan worden afgeleid dat men mensen beter laat verdrinken”, zei de organisatie in een mededeling. Advocaten van Sea-Watch trachten de boot zo snel mogelijk vrij te krijgen.\n\nPeilingen geven aan dat de rechtse partijen waarschijnlijk zullen winnen bij de verkiezingen van zondag in Italië. De rechtse partijen hebben beloofd dat ze zullen optreden tegen de reddingsoperaties. Ze riepen eerder op tot een zeeblokkade voor de kust van Afrika en tot het weren van buitenlandse reddingsschepen uit de Italiaanse havens.",
    "Klimaatverandering wordt steeds grilliger: ‘Heetste jaar ooit in Italië’": "Milieu en klimaat\n\nKlimaatverandering wordt steeds grilliger: ‘Heetste jaar ooit in Italië’\n\nDe klimaatverandering laat zich in Italië van Noord tot Zuid voelen: van afbrekende gletsjertoppen en kurkdroge landbouwgrond tot bosbranden en overstromingen. Italianen maken zich grote zorgen. ‘Te lang hebben we klimaatwetenschappers genegeerd.'",
    "Nationalistisch rechts voert peilingen aan in Italië": "Advocaat van Van der Poel na veroorde­ling: ‘Mathieu vindt dat hij zijn land én team in de steek heeft gelaten’\n\nMathieu van der Poel is in Australië veroordeeld tot een boete voor het belagen van twee meisjes in een hotel in Sydney. De rechter in Sutherland gaf de 27-jarige wielrenner een boete van 1500 Australische dollar, zo’n 1000 euro, meldt de NOS.\n\n16:40"
}