{
    "Criminologen waarschuwen voor ‘maffianisering’ van België en Nederland": "Een politieachtervolging na een gewapende overval op een waardetransport in Amsterdam Noord eindigde in november 2021 in een weiland in Broek in Waterland. Beeld Hollandse Hoogte / Novum RegioFoto\n\nAfgelopen weekend hield de Nederlandse politie op verzoek van de Belgische autoriteiten vier verdachten aan voor de verijdelde ontvoering van Belgische minister van Justitie Vincent Van Quickenborne. Bij zijn huis in Kortrijk was een auto met een zwartgeel kenteken aangetroffen, waarin flessen benzine, een automatisch geweer en spanbanden lagen. Maandag bleek dat de verdachten langer worden vastgehouden en werd er ook een verdacht pakket gevonden bij het huis van de minister.\n\nFijnaut is geschrokken van het nieuws. ‘Dit is de eerste keer dat ik zo’n concrete dreiging zie tegen zo’n hoge autoriteit’, zegt hij. ‘Voor ontvoering van een minister moeten we terug naar de tijd van het links-terrorisme in West-Europa, toen de Italiaanse Rode Brigades politicus Aldo Moro ontvoerden en vermoordden, en de Rote Armee Fraktion (RAF) procureur-generaal Siegfried Buback liquideerde en Hanns-Martin Schleyer, voorzitter van de Duitse werkgeversvereniging, werd ontvoerd en dood in een kofferbak werd gevonden.’\n\nJarenlang onderschat\n\nVolgens de criminoloog hebben de autoriteiten jarenlang onderschat hoe verweven de drugsproblematiek in België en Nederland is geraakt. ‘Dat komt doordat beide landen een grote belangrijke haven hebben. Nederlandse criminelen gaan naar België en omgekeerd, ze misbruiken de grens om de eigen politie en justitie te ontlopen.’\n\nAlleen al in Antwerpen komt jaarlijks voor tientallen miljarden aan harddrugs binnen, met alle gevolgen van dien. ‘Ik noem dat de maffianisering van België en Nederland. Gevestigde maffiastructuren, zoals in Italië, hebben we hier nog niet. Maar we zien wel dat kerntrekken van de maffia worden overgenomen, zoals geweld tegen de overheid, tot op het hoogste niveau.’\n\nVan Quickenborne zou zijn gebruikt als ruilmiddel om gevangenen vrij te laten, denkt Fijnaut. ‘Dat de verdachten Nederlanders zijn, hoeft niet te betekenen dat deze groepering Nederlanders vrij wilde krijgen. Door die verwevenheid kan het ook heel goed om Belgische criminelen gaan.’\n\nDe Tilburgse criminoloog Toine Spapens sluit zich daarbij aan. ‘Het meest voor de hand liggende scenario is dat criminelen een laatste strohalm zochten om gedetineerden te bevrijden. We weten het niet zeker, omdat er nog zo weinig bekend is. Maar ik kan me niet voorstellen dat zulke organisaties een minister ontvoeren voor losgeld. Want in principe verdienen ze genoeg met drugshandel.’\n\nDe arrestaties maken eens te meer duidelijk dat sommige groeperingen zich niet alleen schuldig maken aan criminaliteit maar ook aan terrorisme, zegt hij. ‘Vroeger probeerden ze zo veel mogelijk onder de radar te blijven en conflicten met de autoriteiten te vermijden. Nu schrikken ze kennelijk nergens meer voor terug.’\n\nGezamenlijk probleem\n\nDe hoogleraar deed onder andere onderzoek naar de verwevenheid van Nederlandse en Belgische drugscriminaliteit. ‘België heeft heel lang naar Nederland gewezen: alle problemen komen uit jullie land, los dat op en dan hebben wij ook geen drugsprobleem meer. Dat was te kort door de bocht. Ze beseffen steeds beter dat het een gezamenlijk probleem is.’\n\nSpapens pleit al jaren voor betere samenwerking tussen politie en justitie in beide landen. ‘Er is vooruitgang geboekt rond grote strafzaken. En de politie-eenheid Zeeland-West-Brabant reageert een stuk sneller op rechtshulpverzoeken vanuit België, als het gaat om drugs. Maar het is te veel incident-gestuurd.’\n\nOok in België is het nodige aan de hand, waarschuwt Fijnaut. ‘Ik volg de criminele ontwikkelingen in België al heel lang, ook in het Waalse, franstalige gebied. Het verschil met Nederland lijkt groot, omdat de Nederlandse media er veel over publiceren en België daar veel terughoudender mee zijn. Maar laat je niet bedriegen: dat verschil is in de praktijk veel kleiner dan de media suggereren.’",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Rotterdammer vindt rust in België: ‘Wie weet keer ik ooit weer terug in De Kuip’": "Rotterdammer vindt rust in België: ‘Wie weet keer ik ooit weer terug in De Kuip’\n\nMaandag, 26 september 2022 om 23:00 • Wessel Antes • Laatste update: 17:09\n\nNederlandse profvoetballers zijn in alle uithoeken van de wereld te vinden, van de spotlights van de grote Europese competities tot de meer avontuurlijke dienstverbanden op andere continenten. In de rubriek Over de Grens spreekt Voetbalzone wekelijks met een speler die buiten de landsgrenzen actief is. Met deze keer aandacht voor Achraf El Bouchataoui, die afgelopen zomer na zestien jaar afscheid nam van zijn grote liefde Feyenoord. Dirk Kuijt wilde de 22-jarige middenvelder graag naar ADO Den Haag halen, maar El Bouchataoui koos bewust voor een dienstverband bij het ambitieuze KMSK Deinze, op het tweede niveau van België.\n\nDoor Wessel Antes\n\n“De verbinding is hier niet zo goed, ik woon in een klein Belgisch dorpje”, aldus El Bouchataoui, waarna hij via een belletje op WhatsApp beter te verstaan is. “Via Wi-fi gaat het nog wel, anders heb ik maar één verbindingsstreepje”, zegt hij lachend. Deze zomer tekende El Bouchataoui een tweejarig contract bij Deinze, dat dit jaar werd overgenomen door Aziatische investeerders. De Belgische tweededivisionist hoopt binnen een aantal jaar door te stromen naar de Pro League. Een project waar El Bouchataoui graag wilde instappen, en zodoende woont de technisch begaafde controleur tegenwoordig in het pittoreske Zele.\n\nHet artikel gaat verder onder de video Meer videos\n\nJarenlang vormde El Bouchataoui samen met afwisselend Orkun Kökçü, Wouter Burger en Jordy Wehrmann een succesvol middenveld in de jeugdelftallen van Feyenoord. Boezemvriend Kökçü slaagde erin om door te breken in De Kuip en is momenteel zelfs aanvoerder, maar voor El Bouchataoui staat een ander pad geschreven. Daar is de rechtspoot heilig van overtuigd. Zijn liefde voor Feyenoord is hij over de grens nog niet verloren. “Feyenoord heeft een stuk van mijn leven bepaald. Ik heb daar eigenlijk alles meegemaakt. Van De Kuip bezoeken met mijn vader, tot geweldige mini-Klassiekers tegen Ajax. Aan die zestien jaar bij Feyenoord heb ik vele vrienden en prachtige ervaringen overgehouden.”\n\nEl Bouchataoui met zijn boezemvriend Kökçü als jeugdspelers van Feyenoord Onder 17\n\nUiteindelijk zat El Bouchataoui drie jaar lang dicht tegen de selectie aan. Vele trainingen deed hij mee bij de hoofdmacht. Een specifiek hoogtepunt? Onmogelijk, volgens de middenvelder. “Ik kan er niet echt één tussenuit pikken. Voor mij was het al prachtig dat ik, als jongen uit Crooswijk, elke dag mocht opstaan als speler van Feyenoord 1. Er is geen dag gepasseerd dat ik daar niet trots op was, of dat ik niet heb genoten.” Met name Robin van Persie liet een onuitwisbare indruk achter op El Bouchataoui. “Van hem heb ik gigantisch veel opgestoken, en zelfs wanneer ik hem nu zie, blijkt telkens weer wat een mooi mens hij is.”\n\nAl die jaren dicht tegen het vlaggenschip aan brachten ook stress met zich mee. Onder Dick Advocaat kregen jeugdspelers in eerste instantie minder snel de kans om mee te trainen bij het eerste, waardoor er tijdens de coronapandemie een vervelende situatie ontstond. “Aan het begin van dat seizoen speelde ik bij Jong Feyenoord. Toen het virus uitbrak mochten wij, net als amateurteams, geen wedstrijden spelen en alleen maar in kleine groepjes trainen. Toen heb ik een half jaar heel weinig kunnen doen en rond december raakte ik licht geblesseerd. In de winterstop werden veel speler verhuurd, maar voor mij kwam er niet echt een interessante optie langs”, aldus El Bouchataoui, die besloot om te blijven.\n\nVervolgens trok El Bouchataoui de stoute schoenen aan. “Na een gesprek met mijn vader en mijn zaakwaarnemer ben ik zelf naar meneer Advocaat toegegaan om te vragen of ik mee mocht trainen, omdat dat bij Jong niet mogelijk was. Toen gaf hij mij twee weken de kans om mezelf te bewijzen. Na een paar trainingen hoorde ik al dat ik mijn spullen mocht pakken en dat ik kon blijven tot het einde van het seizoen.” In het begin was dat vooral om fit te blijven en diende El Bouchtaoui als opvulling van de selectie, later toonde de middenvelder opnieuw lef.\n\n“Toen hadden we een slechte periode waarin we verloren van onder meer ADO. Ik dacht bij mezelf: ‘Dit zou ik niet minder doen!’ Daarom ben ik, met respect, opnieuw naar Advocaat toegegaan en heb ik gevraagd wat zijn beeld van me was. Het was een eerlijk gesprek, waarin hij ook gewoon zijn twijfels uitsprak.” Toch gaf Advocaat de gretige El Bouchataoui even later de kans om in te vallen tijdens de thuiswedstrijd tegen Fortuna Sittard (2-0 winst). Een moment dat niemand hem meer afpakt.\n\nVervolgens kwam El Bouchataoui nog viermaal in actie voor het eerste elftal van Feyenoord. “Later mocht ik nogmaals invallen tegen Heracles Almelo, en toen we nergens meer voor speelde, omdat we toch al de Play-offs in zouden gaan, gaf Advocaat mij een basisdebuut in De Kuip tegen RKC Waalwijk.” Met El Bouchataoui negentig minuten lang als controleur speelde Feyenoord een uitstekende wedstrijd. RKC werd met 3-0 verslagen dankzij doelpunten van Steven Berghuis, Nicolai Jørgensen en Jens Toornstra.\n\nOp de dag voor die wedstrijd sprak Advocaat El Bouchataoui op geheel eigen wijze toe. “Tijdens de laatste training pakte hij mij bij mijn arm en zei: ‘Achraf, je krijgt de kans, maar verkloot het niet, want dan verkloot je het ook voor mij!’ Zulke momenten vergeet ik natuurlijk nooit meer. Ik zal Advocaat altijd dankbaar blijven, en voor mij persoonlijk was het jammer dat hij die zomer afscheid nam van Feyenoord.”\n\nOnder Advocaat kwam El Bouchataoui tot vijf officiële wedstrijden in de hoofdmacht van Feyenoord\n\nWaar Feyenoord onder Arne Slot vorig seizoen een geweldige opmars kende, was het voor El Bouchataoui onder zijn leiding tijd om uit te vliegen. “Ik denk dat je sowieso altijd eerst naar jezelf moet kijken. Ik was een jongen die goed kon voetballen, maar ik denk dat ik op dat moment niet de speler was die zoveel intensiteit leverde als dat Slot verwacht.” Tijdens de voorbereiding gebruikte Slot hem een aantal keer als centrale verdediger. “Toen wist ik eigenlijk al hoe laat het was. Daarna kreeg ik te horen dat ik overbodig was bij Feyenoord 1.”\n\nOm te voorkomen dat hij opnieuw een jaar moest spelen bij Jong Feyenoord, koos El Bouchataoui voor een jaar op huurbasis bij RKC. Mede dankzij een meniscusblessure liep dat seizoen totaal anders dan verwacht. Na dertien officiële wedstrijden voor de Waalwijkers zat het erop, en kwam er tevens een einde aan zijn contract bij Feyenoord. El Bouchataoui behaalde zijn droom van spelen in De Kuip, maar kwam slechts tot een handvol met wedstrijden.\n\n“Lastig is een zwaar woord, maar het is wel jammer. Nu kijk ik van dag tot dag en ga ik vlammen in België. Wie weet keer ik ooit nog terug in De Kuip. Alles is mogelijk”, aldus de gelovige El Bouchataoui. Deinze kwam op zijn pad door Stanley Brard, die als adviseur betrokken is bij de Belgische club. Hoewel El Bouchtaoui meer opties had, koos hij ervoor om in te gaan op dit Belgische avontuur.\n\nEl Bouchataoui als huurspeler van RKC Waalwijk in duel met jeugdvriend Tyrell Malacia\n\nVoor veel mensen kwam het als een verrassing dat El Bouchataoui ging spelen op het tweede niveau van België, maar het was een weloverwogen besluit. “Ik ken Stanley Brard al heel lang en hij vroeg me om te luisteren naar het plan van Deinze. Zowel sportief gezien als financieel klopte het plaatje voor mij. Ook onze trainer en technisch directeur hebben veel doorgroeimogelijkheden geschetst, waardoor ik al vrij snel overtuigd was. Ik wilde natuurlijk gewoon spelen na mijn teleurstellende seizoen bij RKC.”\n\nDeinze bestaat al sinds 1926, maar werd begin dit jaar overgenomen door de ACA Football Partners. “Deze club is begin dit jaar overgenomen met de achterliggende gedachte om snel door te groeien tot een grote club in België. De ambitie is om snel te promoveren naar de Pro League. Daarvoor zijn deze zomer zestien nieuwe spelers aangetrokken, waardoor het dit seizoen nog onwennig is. We hebben veel verschillende nationaliteiten en moeten nog naar elkaar toe groeien, maar ik geloof in het project.”\n\nEl Bouchataoui zelf kreeg ook een persoonlijk plan voorgeschoteld deze zomer. “Ze zien mij als een van de spelers waarmee de club echt kan gaan groeien de komende jaren. Wij proberen, meer dan andere teams in deze competitie, echt te voetballen. Daarin zagen ze voor mij een belangrijke rol weggelegd. Dat trok mij dan ook aan. Ik wilde sowieso bij een voetballend elftal aansluiten. Ik krijg hier een stukje vertrouwen en waardering dat ik nodig heb na een aantal jaren met minder wedstrijden.”\n\nEl Bouchataoui in actie voor Deinze in de wedstrijd tegen R.E. Virton\n\nEl Bouchataoui verkoos Deinze boven ADO, waar zijn oude leermeester Kuijt momenteel hoofdtrainer is. “Ik heb met Dirk gesproken, maar voor mij was een zekere rol binnen het elftal hebben belangrijk. Bij ADO zou ik als nieuweling binnenkomen als een van de spelers, terwijl ik hier net een stukje meer zekerheid voel. Het was een moeilijke keuze, omdat Dirk mij echt wilde hebben, en met hem heb ik een goede band. Uiteindelijk moet je toch voor jezelf kiezen en is een uitstapje naar België, buiten mijn comfortzone in Rotterdam, goed voor mijn persoonlijke ontwikkeling. Hier kan ik mezelf echt volledig op voetbal focussen.”\n\nEerst dacht El Bouchataoui eraan om in Gent of Antwerpen te gaan wonen, maar uiteindelijk heeft hij samen met zijn vrouw bewust voor Zele gekozen. “Gent is een hele mooie stad, maar daar wonen veel studenten. Ook was dat net iets te ver van Rotterdam af. Antwerpen vind ik daarnaast iets leuker en dus koos ik voor Zele, dat daar redelijk dichtbij ligt. Ik ben het huis gaan bekijken en was er eigenlijk direct tevreden over. In Zele heb je niet heel veel, het is lekker rustig. Mijn buren hebben zelfs koeien en paarden in de wei staan. Ik woon dus in een boerendorpje, wat ik nooit van mezelf had verwacht als Rotterdammer, maar het bevalt eigenlijk wel.”\n\nWanneer El Bouchataoui even vrij is keert hij graag terug naar Rotterdam. “Ik heb nog steeds mijn huis in Zuid. Eigenlijk ben ik bijna iedere week wel even in Nederland Dat doe ik ook voor de kapper, want die is in Rotterdam een stuk beter! Mijn neefjes Bilal en Amin spelen bij Feyenoord, dus daarom kom ik nog regelmatig op Varkenoord.” In België is zijn leven een stuk rustiger. “Ik speel zelfs weer Fortnite op de Playstation, online met onder anderen Marouan (Azarkan, red.). Ook doe ik vaak een dutje. Mijn leven is misschien iets saaier geworden, maar dat is eigenlijk wel lekker soms.”\n\nVoormalig jeugdinternational El Bouchataoui speelt in het oranje van Deinze met rugnummer 8\n\nVoetballend is het verschil tussen Nederland en België heel groot volgens El Bouchataoui. “Hier zijn de duels een stuk fysieker en moet je daardoor sneller handelen. Het is niet altijd even mooi om naar te kijken. Veel teams spelen echt puur voor het resultaat.” Als technisch begaafde speler probeert de middenvelder de rust in het spel van Deinze te krijgen. “Wij willen in principe wel echt voetballen. Daar probeer ik met mijn spelinzicht belangrijk in te zijn.”\n\nDeinze staat na zes wedstrijden op de ena laatste plek in de Challenger Pro League. El Bouchataoui merkt dat het team nog aan elkaar moet wennen, maar weet zeker dat het goed komt. “We spelen goed voetbal, met name in de eerste helft. Na rust geven we het nog te vaak weg, dus daarin moeten we nog constanter worden. Toch valt het niveau me niet tegen en denk ik dat deze stap mij verder gaat brengen. Dit seizoen moeten we een team vormen en elkaar leren begrijpen, zodat we er volgend seizoen echt staan.” Zelf gaf de middenvelder al twee assists, maar statistieken is momenteel nog niet waar het hem om draait voor hem.\n\nEl Bouchataoui voelt zichzelf namelijk eindelijk weer voetballer. “Dit is waar ik naar zocht. Ik heb niet de makkelijkste jaren gehad en ben niet meer het zeventienjarige talent van Feyenoord. Zoveel mogelijk spelen en mezelf ontwikkelen is wat ik nu nodig heb. Ik hoop dat ik hier vele mooie momenten ga beleven en heb zeker nog geen spijt van deze stap. Ik heb mijn rust gevonden. Sommige mensen begrepen niet dat ik van Feyenoord naar het tweede niveau in België ging, maar soms moet je een aantal stappen achteruit doen, om vervolgens verder te groeien. Dat gaat mij in deze omgeving lukken. Daar ben ik overtuigd van.”",
    "Drie Hagenaars vast voor aanslag in Antwerpen": "Het drietal had volgens Belgische media mogelijk een man op de korrel die in de haven werkt en eerder in verband werd gebracht met cocaïnesmokkel. De verdachten ontkennen iets met de aanval in het Antwerpse stadsdeel Merksem te maken te hebben. 'Wij waren op weg naar de prostitutiebuurt, maar hadden de verkeerde afslag op de snelweg genomen', zo tekende de krant Het Laatste Nieuws de verklaring van een van de verdachten op.",
    "A67 tussen Eindhoven en België weer open na ongeval": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Samenvatting: Nederland - België (1-0)": "Voor de laatste repetitie richting het WK stond voor de tweede keer dit jaar de derby der lage landen op het programma. In Amsterdam ging het om groepswinst in de Nations League. Zo enerverend als de 4-1 eerder dit jaar, zo tam was deze editie tot aan de slotfase van het duel. Check hier de samenvatting van de 1-0 overwinning waardoor Oranje in juni opnieuw de finales van de Nations League zal spelen.",
    "Omhaal België knalt uiteen op lat": "Omhaal België knalt uiteen op lat\n\nDodi Lukebakio krijgt in de laatste seconde van de Nations League-wedstrijd tegen Nederland nog een geweldige kans om de 1-1 te maken, maar zijn omhaal komt hard op de lat.",
    "Dit verkeersbord in België ga je niet meer tegenkomen": "Wie in België wegwerkzaamheden nadert ziet vaak dit verkeersbord met daarop ‘cruise control uit’.\n\nHet verkeersbord verplicht bestuurders om de cruise control uit te zetten. Dit om gevaarlijke situaties bij wegwerkzaamheden te voorkomen. Onze buren gebruiken als enige land ter wereld dit bord, maar daar komt verandering in. Het verkeersbord C48 zal, net zoals de verkeersregel, geschrapt worden.\n\nVerkeersbord cruise control uit in België\n\nDe regel is gemaakt om er voor te zorgen dat je niet met je cruise control aan op een stilstaande, of langzaam rijdende, file klapt. Daarom staat het bord aan het begin, maar ook aan het einde. Dit laatste bord laat je weten wanneer het verbod weer opgeheven is. De minister die verantwoordelijk is heeft nu echter besloten om het bord af te schaffen.\n\nDe reden is logisch: hoe controleer je nou ter plekke of iemand het systeem aan heeft of niet? Juist, dat kan niet. Tevens maakt het bord geen onderscheid tussen de verschillende systemen die er tegenwoordig zijn. Denk hierbij aan nieuwe intelligente adaptive cruise controlsystemen. Deze techniek laat je juist afremmen als je te dicht op je voorganger komt. Dit gebeurt tevens bij een file. Het verbieden hiervan, wat nu dus nog zo is, werkt juist de onveiligheid in de hand. Toch zijn de meningen hierover verdeeld en kunnen rijhulpsystemen wel degelijk onveilig zijn.\n\nSnelheidsregelaar\n\nDe oude cruise control is eigenlijk een snelheidsregelaar. Je stelt een snelheid in en je auto blijft op die snelheid rijden, zonder dat de bestuurder het gaspedaal hoeft in te drukken. Vroeger werd deze cruise control juist gepromoot, omdat het een gunstiger brandstofverbruik teweeg brengt. Een sensor controleert continue de snelheid via de gasklep, of elektronisch.\n\nKom je dan bij wegwerkzaamheden met je cruise control aan, dan kan dit gevaarlijk zijn als je niet op tijd remt. Het risico op een ongeval is bij dit systeem een stuk hoger. Desalniettemin wordt het verbod hierop ook opgeheven, dit omdat deze vorm van cruise control steeds minder wordt gebruikt.",
    "Ouderen in de kou: verzorgingshuis België kan energie niet meer betalen": "Het is het eind van de maand en dan krijgt manager Alexandre Dobbelaere altijd pijn in zijn buik. De energierekening valt op de mat, vertelt hij aan de Franstalige nieuwszender RTL TVI. ''Eind juni was ons budget voor energie al op. Vorig jaar was het rusthuis in totaal zo'n 25.000 euro aan gas en elektriciteit kwijt. Dit jaar was de rekening eind juni al 29.000 euro.''\n\nHoe het verder moet, weet hij niet. Het is overleven.",
    "Nederlandse media jubelen om 'sensationele triomf' Van Vleuten, België spreekt van 'Remcoiaans'": "Wielrennen\n\nDe kranten in Nederland en België stonden maandagochtend vol met wielrennen. In Nederland lag de focus op de bizarre wereldtitel van Annemiek van Vleuten op de zaterdag, in België werd er logischerwijs gejubeld om de zege van Remco Evenepoel op zondag.\n\nIn De Telegraaf wordt stilgestaan bij de regenboogtrui van Van Vleuten, die won met een breukje in de elleboog, na een crash in de Mixed Relay op woensdag. 'Vanuit het ziekenhuis belde Van Vleuten woensdag na haar val op de mixed relay direct trainer Louis Delahaije, in de veronderstelling dat haar gouden WK-droom uiteen was gespat.'\n\nHet kwam niet zo ver, want Van Vleuten won doodleuk het WK op zaterdag. Volgens de krant een zoveelste bewijs dat Van Vleuten altijd terugkomt. 'Er waren genoeg drama’s in het wielerleven van de 39-jarige vedette. De laatste keer was vorig jaar oktober, toen ze haar schaambeen op twee plekken brak en tevens een breukje in haar schouder opliep tijdens Parijs-Roubaix. En zo was er nog veel meer leed.'\n\n'Wéér een ongelooflijk verhaal', schrijft het Algemeen Dagblad. 'Ja, haar tweede wereldtitel op de weg vindt ze zelf 'de mooiste van haar carrière'. Maar bovenal is de sensationele triomf er eentje met haar watermerk. Een unieke Annemiek van Vleuten-deluxe: winnen na ongekende tegenslag. Ze heeft al zoveel gekke dingen laten zien op een fiets. Maar tegen het einde van haar carrière doet ze iets waar ze heel haar leven aan herinnerd zal worden. Wereldkampioen worden met een breukje in haar elleboog. Een verhaal voor de eeuwigheid, voor de canon van de Nederlandse sportgeschiedenis.'\n\nTekst gaat verder onder de foto\n\nPagina's vol over WK-titel Evenepoel\n\n'Remcoiaans', staat er op de voorpagina van Het Laatste Nieuws. Een verwijzing naar 'Merckxiaans', een term waar Remco Evenepoel al jaren mee wordt doodgegooid. Na twee grote overwinningen in nog geen vijf weken tijd is de vergelijking met Eddy Merckx verleden tijd. 'Lijkbleek en zwaar vermoeid na zijn Vuelta-zege zette Remco Evenepoel tien dagen geleden voet aan wal in Australië. Met alle kleuren van de regenboog keert hij terug naar huis.'\n\nPagina's vol met Evenepoel, ook in Het Nieuwsblad. 'Puur goud', pronkt er op de voorpagina van de Belgische krant. Ze keken het WK in Schepdaal, met familie en vrienden van Evenepoel. 'Ons land in extase brengen op zondagmorgen rond kwart voor negen. Daarvoor moet je Remco Eve­nepoel heten. Overal werd er gejuicht toen hij solo over de meet ging. Eddy Merckx – de enige die dat écht mag – noemde zijn prestatie Merckx­iaans. En de Brusselse burgemeester wil hem volgende zondag al vieren op de Grote Markt. Maar de ont­lading was het grootst in zijn supporterscafé én vooral bij zijn ­ouders.'\n\n'En hij is nog maar 22', staat er verderop dikgedrukt in de krant. 37 overwinningen, waaronder één monument, één grote ronde en nu het WK. Evenepoel is groots, zo is de conclusie. 'Alles lukt Remco Evenepoel. Al-les. En op welke manier. Mensengods. Zelfs de meest ervaren renners, het type dat doorgaans allang niet meer opkijkt van een sterke prestatie van een van zijn collega’s, stond er in Wollongong met grote ogen naar te kijken.'",
    "\"Als Van Gaal bondscoach van België zou zijn, speelde Hazard niet meer\"": "België is op z'n retour, zegt Bob Peeters bij Rondo. De Belgen gingen zondagavond voor de tweede keer in drie maanden tijd onderuit tegen het Nederlands elftal.\n\nArtikel verder na advertentie\n\nPeeters, die in Nederland voor Roda JC en Vitesse speelde, trainer was van TOP Oss en in België meerdere clubs onder zijn hoede had, ziet het somber in. \"Ze noemen dit de Gouden Generatie, maar die is steeds kleurlozer aan het worden. Hazard is niet meer de Hazard van een paar jaar geleden, al het gewicht komt op de schouders van De Bruyne.\"\n\n\"Dat vond ik sterk van Van Gaal: hij dekte overal door op De Bruyne. Hazard werd met veel respect behandeld. We hadden een aantal momenten, maar ik vond het geen goede wedstrijd van België. Er leeft frustratie, dat is bij Nederland totaal niet\", zegt Peeters.\n\nPeeters looft de tactische zet van Van Gaal. Andere ploegen dekken niet standaard door op De Bruyne. \"Tegen Wales was het ook niet fantastisch, maar werd de wedstrijd beslist door De Bruyne. Hij laat België voetballen. De Bruyne en Hazard waren wat gefrustreerd omdat ze de ruimte niet kregen. De hand van Van Gaal is zichtbaar. Wijnaldum speelt een tijdje niet, is aanvoerder en wordt toch niet opgeroepen. Als Van Gaal bondscoach van België zou zijn, speelde Hazard niet meer. We hebben Denayer, die heeft niet eens een club. Toch wordt hij opgeroepen voor het nationale elftal.\"",
    "Timber blij met zege op België: 'Het zijn spelers van wereldniveau'": "Jurriën Timber is tevreden over de 1-0 overwinning van Nederland op België. De Ajacied weet dat zijn ploeg aan de bal niet altijd overtuigend spel op de mat wist te leggen, maar wijst ook op de kwaliteiten van de Belgen.\n\nOndanks dat won Oranje met 1-0 en plaatste het zich als groepswinnaar voor de Final Four van de Nations League. 'Het was geen makkelijke poule en geen makkelijke wedstrijd. Het is knap gedaan van ons', zo oordeelt hij tegenover de NOS. 'Je weet dat België hele goede spelers heeft. Wij hebben die ook, maar het zijn spelers van wereldniveau. Je hebt vandaag gezien dat het niet makkelijk is tegen hen.'\n\nVervolgens komt hij te spreken over de eerste helft van Nederland - België. De Nederlanders hadden het niet gemakkelijk, zo zag ook de verdediger. 'Het was niet top. We waren te slordig aan de bal en ze creëerden iets te veel kansen. Normaal geven we minder kansen weg. Het zijn goede dingen om te analyseren, kritisch naar onszelf te kijken en het de volgende keer beter te doen.' Overigens zag hij het na rust beter gaan. 'We creëerden meer kansen en gaven minder weg. Uiteindelijk win je hem nog.'\n\nIn aanloop naar de wedstrijd tegen België viel onder anderen Frenkie de Jong weg met een blessure. Tijdens de wedstrijd van zondag raakte ook Steven Berghuis nog geblesseerd en dat voelt het Nederlands elftal. Toch weet de ploeg het volgens Timber goed op te vangen. 'Het maakt het niet makkelijker, maar we hebben goede vervanging. Marten (De Roon, red.) heeft het goed gedaan en Cody (Gakpo, red.) viel ook goed in.'\n\nTimber met goed gevoel richting WK\n\nHet Nederlands elftal kan met een 1-0 zege en de groepswinst in de Nations League op zak gaan toeleven naar het WK in Qatar. Senegal is de eerste opponent en het voorbereiden daarop kan beginnen. 'Alleen maar goed nieuws. We kunnen dit meenemen en het positieve eruit halen. En dan richting het WK', besluit de jonge Ajacied.",
    "Analisten zien verschil tussen Nederland en België: \"Bij ons is dat niet zo\"": "Zondagavond trekken de Rode Duivels naar Nederland voor een laatste wedstrijd in de Nations League. Winnen zou goed zijn, winnen met drie goals verschil een must om nog de Final Four te halen.\n\nGeert De Vlieger heeft in De Zondag alvast een tip voor bondscoach Martinez: \"Ik zou starten met Trossard. Hij is momenteel beter dan Hazard en zijn impact op de wedstrijd is groter.\"\n\nAfhankelijkheid\n\n\"Ik ben benieuwd welk niveau de Rode Duivels zullen halen, want een excellente De Bruyne zal deze keer niet volstaan.\"\n\nHet is ook meteen iets dat Aad De Mos is opgevallen: \"België hangt momenteel af van een persoon. Bij ons is dat niet zo. Als Frenkie de Jong in de mandekking wordt genomen, dan staan er andere middenvelders op.\"",
    "Waarom Thierry Henry de bondscoach van België is tegen Nederland": "Niet Roberto Martinez, maar Thierry Henry staat zondagavond aan het roer bij België. In de Johan Cruijff Arena staat de laatste groepswedstrijd van de Nations League tegen Nederland op het programma. Maar waarom staat Henry eigenlijk langs de lijn tegen Oranje?\n\nWaarom Henry (even) bondscoach is bij België\n\nOfficieel bondscoach is Henry niet, want de echte bondscoach zit geschorst op de tribune. Martinez is er in de Johan Cruijff Arena dus wél bij, maar niet langs de lijn. Martinez kreeg een rode kaart in de slotfase van het duel met Wales. Henry moest toen ook al een paar minuten de bondscoach spelen.Henry krijgt hulp van een oude bekende: Thomas Vermaelen. Samen met Anthony Barry is Vermaelen de assistent-bondscoach van het Belgische elftal deze zondag.Check hier de samenvatting van België - Wales:",
    "Wekdienst 25/9: Verkiezingen in Italië • Nederlands elftal speelt tegen België": "AFP\n\nNOS Nieuws • gisteren, 07:15 Wekdienst 25/9: Verkiezingen in Italië • Nederlands elftal speelt tegen België\n\nGoedemorgen! Vandaag stemt Italië voor een nieuw parlement. En er is veel sport: in de Nations League spelen Nederland en België tegen elkaar en de Nederlandse volleybalsters spelen op het WK in Arnhem.\n\nEerst het weer: in de ochtend komen lokaal mistbanken voor en er kunnen buien vallen in de kustprovincies. Daarna wordt het zonnig. In de loop van de middag ontstaan er stapelwolken en neemt de buienkans toe. Het wordt zo'n 16 graden.\n\nWeerplaza\n\nGa je de weg op? Hier vind je het overzicht van de werkzaamheden. En bekijk hier de dienstregeling voor het spoor.\n\nWat kun je vandaag verwachten?\n\nTwee maanden na de val van regering-Draghi kiest Italië vandaag een nieuw parlement. De kans is groot dat het land binnenkort een rechtse regering krijgt, met aan het hoofd een vrouwelijke premier: Giorgia Meloni van Fratelli d'Italia. De Italianen stemmen voor de Senaat en het Huis van Afgevaardigden. Tot 23.00 uur kan er gestemd worden.\n\nHet Nederlands elftal speelt vanavond tegen België voor de Nations League. De vorige keer won Oranje met 4-1. De wedstrijd wordt gespeeld in Amsterdam en begint om 20.45 uur. Het duel is rechtstreeks te volgen bij de NOS.\n\nDe Nederlandse volleybalsters spelen op het WK in eigen land in het Gelredome in Arnhem de tweede groepswedstrijd tegen Kameroen. Puerto Rico, België en Italië zijn de andere tegenstanders in de groep. De wedstrijd begint om 16.00 uur en is te volgen op NOS.nl, de NOS-app en op NPO 3.\n\nWat heb je gemist?\n\nWielrenner Mathieu van der Poel is aan de vooravond van de wegwedstrijd op het wereldkampioenschap wielrennen gearresteerd door de Australische politie. De Nederlander zou in zijn hotel in Sydney twee kinderen hebben aangevallen, nadat het tweetal flinke lawaaioverlast zou hebben veroorzaakt.\n\nVan der Poel heeft tot diep in de nacht in de cel doorgebracht, alvorens hij om 04.00 uur op borgtocht werd vrijgelaten. Hij moet dinsdag voor de rechter verschijnen.\n\nDe Nederlander startte wel in de wegwedstrijd, maar stapte bij de eerste passage in Wollongong af. Kort voor de start gaf hij een interview, waarin hij ontkende de meisjes te hebben aangevallen.\n\nAnder nieuws uit de nacht:\n\nDeel intercitytrein ontspoord bij Weert, geen gewonden: volgens de NS ontspoorde de intercity in de buurt van het dorp Leveroy na een aanrijding. \"Waarmee is niet bekend\", zegt een woordvoerder.\n\n94 doden geteld na ramp met migrantenboot voor kust Syrië: eerder deze week lag het dodental nog op 77. Zeker twintig opvarenden hebben het overleefd.\n\nNoord-Korea lanceert ballistische raket: het land heeft dit jaar al meer dan dertig rakettesten uitgevoerd, een record ten opzichte van andere jaren.\n\nEn dan nog even dit:\n\nNOS-verslaggever Sander van Hoorn werd bij opnames in het Oekraïense Zaporizja gevraagd naar een ludiek filmpje in De Avondshow van Arjen Lubach, over een referendum waarbij Russen voor annexatie door Nederland kunnen kiezen. Deze Oekraïner had het gezien en kon er hartelijk om lachen:\n\n0:31 Lachen om Lubachs 'referendum voor Russen' in Oekraïne\n\nFijne zondag!",
    "Van Gaal na zege Oranje op België: 'We waren de onderliggende partij'": "Van Gaal na zege Oranje op België: 'We waren de onderliggende partij'\n\nDe bondscoach was na afloop van het gewonnen duel voor de Nations League met België kritisch op zijn ploeg. \"We hebben slecht gespeeld. In balbezit waren we niet goed. Bij balbezit van de tegenstander waren we wel goed.\"",
    "Ogen weer gericht op België voor Russische diamantsancties": "Vijf EU-lidstaten stellen voor om de import van Russische diamanten aan banden te leggen, meldt het nieuwsagentschap Reuters. Het is de vraag of België daarmee zal instemmen.",
    "27 september 2022": "Italië - België\n\nWereldkampioenschap (W) – Volg de Volleybal wedstrijd tussen Italië en België in dit liveblog. De wedstrijd begint om 18:00 op 27 september 2022. Met ons liveblog mis je geen enkel moment.\n\nCheck de statistieken voor Italië en België. Blijf op de hoogte van Volleybal: de wedstrijden, resultaten en standen.",
    "Rembrandtplein vol Belgen: \"Nederland gaat winnen. Ze zijn sterker dan België\"": "Het Rembrandtplein kleurde al vroeg in middag rood. Vanavond speelt Oranje tegen de Rode Duivels voor de Nations League in de Johan Cruijff Arena. Het is de laatste wedstrijd, voordat Nederland en België naar Qatar gaan voor het WK.\n\nVeel Belgische supporters verzamelden zich al vroeg onder meer op het Rembrandtplein om hun tickets op te halen en alvast in de stemming te komen. “Een pintje of één, twee, drie of vier en dan naar het stadion”, vertelt een opgewekte supporter.\n\nOf België gaat winnen is nog maar de vraag. Zo werden zij afgelopen juni in eigen huis nog ingemaakt door Oranje met 1-4. Veel Belgen zijn natuurlijk positief, hoewel een enkeling zich al gewonnen geeft. \"Nederland gaat winnen. Ze zijn sterker dan België en Louis is een topper.\"\n\nDe aftrap vanavond is om 20.45 uur, de wedstrijd is uitverkocht.",
    "Janssen blijft hopen op WK-selectie: 'Ben positief ingesteld'": "Vincent Janssen maakt de laatste weken indruk bij zijn club Royal Antwerp FC en ook tegen Polen viel de spits goed in, maar tegen België viel zijn optreden wat tegen. Hij kwam niet in het spel voor en Louis van Gaal haalde hem in de rust naar de kant. Janssen zelf weet niet of deze wedstrijd gevolgen heeft voor zijn kansen richting het WK.\n\nArtikel verder na advertentie\n\n\"Het was niet goed, maar we winnen wel\", reflecteert Janssen op zijn prestatie tegen de Belgen na de wedstrijd geciteerd door De Telegraaf. \"België maakte het ons erg lastig. Wij deden het in balbezit gewoon niet goed. Ik probeerde wel mijn spel te vinden, maar ik kwam er niet aan te pas. Voor het hele team was het lastig.\" Janssen speelde de eerste helft ook tegen een bekende als directe tegenstander. Ploeggenoot bij Royal Antwerp, Toby Alderweireld stond centraal achterin.\n\nJanssen kijkt na zijn mindere wedstrijd echter nog steeds positief naar zijn kansen op het WK. Wat hem betreft kan hij er nu niets meer aan doen en is het allemaal in handen van Van Gaal. \"Het is aan de bondscoach. Daar kan ik niks over zeggen. We gaan het zien, maar ik ben altijd positief ingesteld.\"",
    "Nederlandse politie onderschept 1,8 ton cocaïne in Belgische vrachtwagen": "Volgens het Nederlandse Openbaar Ministerie was er een tip binnengekomen dat een lading cocaïne vanuit België onderweg was. In Barendrecht, bij Rotterdam, werd de vrachtwagen met Belgische nummerplaat van de snelweg gehaald. Toen agenten de deuren van de container openden, vielen honderden blokken cocaïne op straat. Uiteindelijk bleek het om 1815 pakketten van elk ongeveer een kilo te gaan, goed voor een straatwaarde van ruim 191 miljoen euro.",
    "Belgische hacker kan locatie van automobilisten volgen via parkeerapps": "Een hacker heeft een manier ontdekt om de locatie van kentekens te achterhalen via parkeerapps. Inti de Ceukelaire ontdekte dat hij nummerplaten van anderen kon toevoegen aan die apps. Hij bouwde een tooltje dat pushmeldingen stuurt als dat kenteken door een camera werd gescand.\n\nInti de Ceukelaire riep de afgelopen weken de hulp in van 120 vrijwilligers die ermee akkoord gingen hun kenteken te laten volgen. Het lukte hem om van bijna een derde daarvan de locatie te achterhalen. Dat lukte via parkeerapplicaties zoals 4411 en Indigo Neo, die vooral in Vlaanderen en Wallonië populair zijn. 4411 werkt ook in Nederland. In die apps is het mogelijk automatische betalingen te doen op basis van een kenteken. Gebruikers voeren hun kenteken in en koppelen daar hun bankrekeningnummer aan. Als ze een garage inrijden met nummerplaatherkenning, wordt er automatisch afgerekend, schrijft hij op een voor het project opgerichte website.\n\nDe Ceukelaire zag dat die apps niet verifiëren of een kenteken aan iemand toebehoort. Daardoor is het mogelijk ieder kenteken in de apps in te voeren. Als een auto-eigenaar daarna parkeert, kan hij dat terugzien in de app. De Ceukelaire zegt dat hij van 26,5 procent van de deelnemers binnen honderd dagen hun locaties kon achterhalen. In Nederland en België lukte dat met de parkeerapps van EasyPark, Q-Park, Indigo Neo, Interparking en APCOA.\n\nEen aanvaller parkeert in dat geval wel op naam en kenteken van het slachtoffer. Dat betekent dat hij ook betaalt voor de parkeersessie. De Ceukelaire zegt hij in totaal 273,85 euro uitgaf aan parkeertickets. Een gemiddelde aanval kostte daarmee 7,82 euro.\n\nDe Ceukelaire ontdekte daarnaast een tweede methode om ook parkeersessies te onderscheppen op de openbare weg. Dat gebeurde bij parkeerplaatsen langs de weg waar automobilisten een beperkte tijd gratis mogen parkeren op basis van hun kenteken. Dat wordt niet via ANPR-camera's doorgegeven, maar door de autorijder zelf via een parkeermeter langs de straat. Dat kan vaak maximaal een of een beperkt aantal keren per dag. De Ceukelaire bouwde een tool die bij parkeerapp 4411 probeerde een bepaald kenteken ergens aan te melden voor die ene keer gratis parkeren. Als zo'n sessie die dag al eens was ingezet, ontstond er een foutmelding. Op basis daarvan kan een hacker met terugwerkende kracht achterhalen waar iemand heeft geparkeerd.\n\nVolgens De Ceukelaire zijn er in West-Europa ruim 4000 locaties waar mogelijk wordt gescand op kenteken. De ethisch hacker, waar Tweakers eerder dit jaar een interview mee hield, zegt dat parkeerapps 'een onschatbare bron van informatie prijsgeven over bestuurders'. \"Aan de hand van de parkeerduur, locatie en tijd kan je afleiden wat de persoon daar komt doen\", schrijft hij. \"Zo zijn er tijdens het onderzoek personen gelokaliseerd nabij kantoorruimten, winkelcentra, concertzalen, sportcomplexen, casino’s en ziekenhuizen. Hoe meer momentopnames het systeem kan onderscheppen, hoe groter de kans om te achterhalen wie de bestuurder is.\"",
    "WK wielrennen | De heldenstatus en hysterie rondom Evenepoel in België in beeld": "Liveblogs\n\nIn het wielrennen zijn we liveblogs over Remco Evenepoel wel gewend. Meerdere keren was hij al het sportieve middelpunt van een blog. Nu is de Belg echter ook het onderwerp van liveblogs van Sporza en Het Laatste Nieuws over zijn terugreis uit Australië.\n\nAd\n\nIn de blogs worden foto's gedeeld van Evenepoel met zijn bagage op de luchthaven en ook zijn er updates over de tijden dat zijn vliegtuig vertrekt en waar het een tussenstop zal maken.\n\nWereldkampioenschappen WK Wielrennen | Jalabert kritisch op tactiek Franse ploeg - \"Kopmannen ontbraken voorin\" 6 UUR GELEDEN\n\nDe rest van de websites zijn ook bijna volledig bezet door Evenepoel. Er is een filmpje dat hij een speech geeft voor zijn ploeggenoten. Er is een filmpje dat hij 'We are the champions' zingt en er is een filmpje dat hij met zijn ploeggenoten een biertje drinkt op de overwinning. Wat de Belgische ploeg ook doet, er zijn beelden van.\n\nWK wielrennen | “Rijtje uitslagen waar Merckx zich niet voor zou schamen” - Evenepoel op het podium\n\nVergelijkingen met Merckx\n\nAls een Belgische wielrenner goede resultaten boekt, is de vergelijking met legende Eddy Merckx al snel getrokken. Bij Evenepoel was dit al het geval en na deze twee overwinning is dat eens te meer het geval.\n\nPloegleider Patrick Lefevere trok de vergelijking al en ook de voorzitter van de Belgische Wielerbond Tom van Damme vond het rijden van Evenpoel Merckxiaans, net zoals de Kannibaal zelf overigens.\n\nGiro te min voor Evenepoel?\n\nDe discussie over de toekomst van Evenepoel is ook flink losgebarsten. De belangrijkste vraag is nu hoe snel hij stappen moet gaan zitten in het rondewerk. Een logisch vervolg op de winst in de Vuelta zou zijn om de Giro d'Italia te rijden.\n\nVeel mensen vinden echter dat Evenepoel deze stap over zou moeten slaan en dat hij klaar is voor de Tour de France. Jan Bakelants zei op de Belgische televisie dat Remco Evenepoel geen tijd moet verspillen met een Giro-deelname. Volgens Bakelants is de Giro niets meer dan een troostprijs.\n\nWK wielrennen | Luik-Bastenaken-Luik, Vuelta en regenboogtrui - Hoogtepunten Evenepoel in 2022\n\nHuldiging in Brussel\n\nOp Twitter maakte de burgemeester van Brussel bekend dat ook de huldiging al geregeld is. Op zondag 2 oktober zal op de Grote Mark in de Belgische hoofdstad een grootse huldiging plaatsvinden, nadat Evenepoel vanuit zijn geboorteplaats Schepdaal een zegetocht zal maken.\n\nHet zal niet het enige feestje zijn voor Evenepoel. De gemeente Dilbeek, waar Schepdaal onderdeel van uitmaakt, kondigde al aan de Evenepoel tot ereburger van de gemeente benoemd wordt.\n\nWereldkampioenschappen WK Wielrennen | Eddy Merckx komt superlatieven tekort voor 'Merckxiaanse' Evenepoel 11 UUR GELEDEN",
    "Van Persie, Nigel de Jong en Afellay eregast bij Nederland-België in ArenA": "Robin van Persie, Nigel de Jong en Ibrahim Afellay zijn zondag in de Johan Cruijff ArenA eregasten tijdens de afsluitende wedstrijd in de Nations League van Oranje tegen België. De KNVB wil ze daarmee bedanken voor hun inzet voor Oranje. Arjen Robben en Klaas-Jan Huntelaar waren ook uitgenodigd, maar kunnen er niet bij zijn.\n\nEen groep oud-internationals heeft zondagmiddag een bijeenkomst in Zeist, waar hun namen worden toegevoegd aan de zogenoemde Wall of Fame. In de Wall of Fame hebben alle ex-spelers, -speelsters en -bondscoaches die sinds 1905 voor Oranje uitkwamen een eigen wapenschildje.\n\nNaast Van Persie, De Jong en Afellay is Robben bij de bijeenkomst in Zeist wél aanwezig, net als oud-internationals Gregory van der Wiel, Glenn Loovens, Paul Verhaegh, Romeo Castelen, Urby Emanuelson, Ron Vlaar, Stijn Schaars, Michel Vorm, Daryl Janmaat, Dirk Marcellis en Dwight Tiendalli.\n\nVoor de ceremonie op het veld koos de KNVB voor alleen Van Persie (102 interlands), Robben (96 interlands), De Jong (81 interlands), Huntelaar (76 interlands) en Afellay (53 interlands) vanwege hun lange staat van dienst. De overige oud-internationals zijn wel te gast in het stadion.\n\nDe Wall of Fame werd in 2019 onthuld in het bijzijn van honderden voormalig internationals. Vanwege het coronavirus was het niet eerder mogelijk deze groep internationals uit te nodigen.\n\nArjen Robben droeg 96 keer het shirt van Oranje. Arjen Robben droeg 96 keer het shirt van Oranje. Foto: Pro Shots\n\nOok eerbetoon aan Piet Schrijvers\n\nVoor aanvang van Nederland-België wordt verder stilgestaan bij het overlijden van Piet Schrijvers. De oud-doelman van onder meer FC Twente, Ajax en PEC Zwolle speelde 46 keer voor Oranje.\n\nSchrijvers, die op 7 september op 75-jarige leeftijd overleed, verloor zowel in 1974 (als reserve) als 1978 de WK-finale. Enkele jaren geleden werd bekend dat Schrijvers de ziekte van Alzheimer had.\n\nNederland-België begint zondag om 20.45 uur.",
    "Oranje klopt België weer en gaat naar finaleronde Nations League": "AMSTERDAM\n\nHet Nederlands elftal heeft zich verzekerd van deelname aan het finaletoernooi van de Nations League. Een kleine zege (1-0) in de laatste wedstrijd tegen België was meer dan genoeg voor de groepszege.\n\nHet finaletoernooi is volgend jaar juni. Naast Oranje mogen ook de drie andere groepswinnaars van de A-divisie meedoen. Het toernooi is in Nederland, dat zich samen met de andere drie landen uit de poule (België, Polen en Wales) kandidaat had gesteld. De UEFA moet de organisatie officieel nog toewijzen. Ronald Koeman zit tegen die tijd op de bank bij het Nederlands elftal, dat de ongeslagen status onder de huidige bondscoach Louis van Gaal zondag verlengde tot vijftien duels (elf overwinningen en vier gelijke spelen).\n\nOranje vertrekt wat dat betreft met veel vertrouwen naar het WK in Qatar, dat in november begint. Van Gaal, die afscheid neemt na de mondiale titelstrijd, zag tegen de Belgen wel dat er nog genoeg te verbeteren valt. Zonder de geblesseerde spelmaker Frenkie de Jong oogde het veldspel van Oranje weinig creatief en was het vaak te statisch.\n\nBelgië had voor rust een overwicht en kreeg ook de beste kansen. Eden Hazard trapte de bal in kansrijke positie al in de 4e minuut over. Na een kwartier moest doelman Remko Pasveer, die voor de tweede keer op rij in de basis stond, redden bij een schot van Michy Batshuayi.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nVincent Janssen speelde bij afwezigheid van Memphis Depay, die net als De Jong geblesseerd is, in de voorhoede. De spits van Antwerp FC kon zich niet onderscheiden en werd in de rust gewisseld. Steven Berghuis moest zich al na een half uur laten vervangen met rugklachten. Tegen Polen liet de Ajacied zich donderdag ook al vervangen om die reden. Van Gaal bracht Cody Gakpo in de ploeg als zijn vervanger en na rust bracht hij Kenneth Taylor (voor Janssen) en Tyrell Malacia (voor Nathan Aké).\n\nBelgië had ook in de tweede helft het overwicht. Pasveer redde in de 67e minuut goed op een inzet van Amadou Onana. Oranje toonde zich bijzonder efficiënt. Aanvoerder Virgil van Dijk kopte in de 73e minuut raak uit een door Cody Gakpo genomen hoekschop: 1-0. Nederland miste in de slotfase enkele grote kansen. In de laatste seconden ontsnapte de ploeg van Van Gaal na een omhaal op de paal van invaller Dodi Lukebakio.",
    "Oranje met vertrouwen naar WK na winst op België, organisatie Final Four een feit": "Met samenvattingHet spel was niet per se spetterend, maar wéér won Oranje van België, in de laatste testwedstrijd richting het WK in Qatar: 1-0. Virgil van Dijk kopte in de 73ste minuut een corner van Cody Gakpo knap binnen. Bondscoach Louis van Gaal zag zijn ploeg vooral geconcentreerd, slim en degelijk spelen.\n\nDoor Sjoerd Mossou\n\n\n\nVrolijk ging het publiek naar huis zondagavond, zingend en springend op de feestdreunen uit de boxen, grofweg vijftig dagen voor het WK in Qatar. Dankzij een doeltreffende kopbal van Virgil van Dijk haalde Oranje een voortreffelijke score uit zijn zes wedstrijden in de Nations League: ongeslagen won het Nederlands elftal zijn poule. Nederland is volgend jaar juni de organisator van de Final Four van de Nations League. Bij die eerste editie was Oranje ook al van de partij, maar de ploeg van Ronald Koeman verloor in juli 2019 toen in de finale van Portugal.\n\nLees ook:\n\n• Louis van Gaal vond Oranje ,,heel slecht”\n\n• Remko Pasveer mag waarschijnlijk mee naar het WK\n\n• Rapportcijfers van Oranje tegen België\n\nDe zege op de Rode Duivels was een prestatie die vertrouwen en perspectief biedt richting het eindtoernooi in november, maar de 1-0 winst op België bood niet alleen maar plek voor optimisme. Het gemis van Frenkie de Jong en Memphis Depay liet zich - logischerwijs - voelen in de Johan Cruijff Arena. Oranje toonde zich in de laatste wedstrijdfase gevaarlijk in de snelle counter, maar had deze keer moeite echt het spel te maken.\n\nVolledig scherm Virgil van Dijk straalt na zijn winnende goal tegen de Rode Duivels uit de hoekschop van Cody Gakpo. © ANP\n\nHet spelsysteem van bondscoach Louis van Gaal dat in de laatste interlands steeds tot dynamisch voetbal leidde, oogde nu wat traag en voorspelbaar. Óók door de hoge weerstand, uiteraard: topploeg België nam de wedstrijd een stuk serieuzer dan in juni in Brussel. De bezoekers kregen weliswaar minder kansen dan Oranje, maar waren tot de openingsgoal wel de dominante ploeg.\n\nAan het randprogramma lag het in Amsterdam allemaal niet. De KNVB had werkelijk alles uit de kast getrokken om de Johan Cruijff Arena in een euforische WK-stemming te krijgen, compleet met stampende basdreunen en spetterende lichtshows. In de rust stond de muziek zo kneiterhard, dat je je even op dancefeest waande, in plaats van bij een voetbalinterland.\n\nVolledig scherm Robin van Persie geeft na de wedstrijd nog wat tips aan Steven Berghuis. © Pim Ras Fotografie\n\nWedstrijd voor de bondscoaches\n\nOp het veld was het allemaal minder adembenemend. Lange tijd was het bovenal een wedstrijd voor de bondscoaches, minder voor het publiek. Nederland en België hielden elkaar tactisch een helft lang in evenwicht, spelend in vergelijkbare formaties met drie centrumverdedigers.\n\nOranje werd nadrukkelijk getest door de Belgen, op een manier die Van Gaal volop bruikbaar analysemateriaal zal geven richting het WK. België trad op papier aan in een 3-4-3, maar met een voortdurend zwervende Kevin de Bruyne - en met Eden Hazard in een vrije rol vanaf links.\n\nNederland zocht in de openingsfase even naar afstemming, maar vond daarna al snel zijn grip, met Marten de Roon als een soort ‘klever’ op De Bruyne. De achterhoede met Jurriën Timber, Virgil van Dijk en Nathan Aké werd beproefd door de positiewisselingen van België, maar gaf weinig grote kansen weg.\n\nBij Oranje was het gemis van Frenkie de Jong zichtbaar, exact zoals dat vooraf te verwachten viel. De Roon speelde best een behoorlijke wedstrijd, maar is een volstrekt ander type, waardoor de creativiteit op het middenveld vrijwel volledig van Steven Berghuis moest komen. Ook voorin was Oranje voorspelbaar, met de statischer Vincent Janssen als vervanger van Memphis Depay.\n\nVolledig scherm © AFP\n\nNadat Berghuis zich na een half uur moest laten vervangen door Cody Gakpo, werd het spel van Oranje er niet frivoler op. Kansen waren toch al schaars: veel meer dan een schietkans voor Vincent Janssen en een goede mogelijkheid voor Denzel Dumfries dwong Oranje niet af. Aan de overkant kreeg Axel Witsel de beste kans na een slimme, snel genomen vrije trap van Kevin de Bruyne.\n\nNa rust veranderde het spelbeeld niet direct. Invaller Kenneth Taylor voegde wat diepgang en iets meer verrassing toe aan het middenveld, maar het was België dat het spel steeds wat nadrukkelijker naar zich toetrok. Van Gaal benutte het duel daarbij nadrukkelijk als een oefenwedstrijd: met Tyrell Malacia en later Stefan de Vrij als ‘verse’ centrumverdedigers testte de bondscoach bewust zijn defensieve opties.\n\nDe beste Belgische kans was voor Amadou Onana na een schitterende pass van De Bruyne, maar keeper Remko Pasveer redde uitstekend. Nederland kwam in de tweede helft nog amper aan de overkant, maar scoorde wel. Uit een corner van Gakpo kopte Van Dijk fraai de 1-0 binnen, tot grote euforie van het publiek.\n\nBelgië bleef in het laatste kwartier zoeken naar de gelijkmaker, maar grote kansen dwong het niet meer af. Oranje in de counter juist wél. Davy Klaassen en Steven Bergwijn kregen allebei opgelegde kansen, maar stuitten beiden op keeper Thibaut Courtois.\n\nIn de slotminuut had Nederland mazzel: een schitterende omhaal van invaller Dodi Lukebakio ketste vol op de kruising, waardoor Oranje won en in juni 2023 de Final Four van de Nations League mag gaan organiseren.\n\nVolledig scherm © AP\n\nVolledig scherm © AFP\n\nReageren kan onderaan dit artikel. Alleen reacties voorzien van een volledige naam worden geplaatst. We doen dat omdat we een debat willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Verrassende opinie: \"België is één van de grootste kanshebbers op het WK\"": "De Rode Duivels spelen later dit jaar het WK in Qatar, maar velen denken niet dat de troepen van Roberto Martinez daar een hoofdrol zullen opeisen.\n\nDe kans dat België voor de knikkers zal spelen in Qatar is bijzonder klein. Johan Bakayoko, jonge Belg bij PSV Eindhoven, denkt daar echter anders over.\n\nDe 19-jarige flankaanvaller liet in een gesprek met Sporza weten dat hij de opportuniteit ziet dat de Rode Duivels het WK op hun naam weten te schrijven.\n\n\"België staat nog steeds tweede op de FIFA-wereldranglijst. In mijn ogen betekent dit dat zij één van de grootste kanshebbers zijn\", klinkt het bij Bakayoko. \"Ik denk ook niet dat het de laatste kans is want de generatie die er zit aan te komen is ook heel sterk.\"",
    "Henry na Oranje-nederlaag: 'De manier waarop we speelden, beviel me'": "Vanwege de schorsing van Roberto Martínez nam Thierry Henry de honneurs waar tegen het Nederlands elftal. Vanaf de bank zag hij België onderuit gaan.\n\nArtikel verder na advertentie\n\nDe Rode Duivels konden niet scoren. \"Een gebrek aan efficiëntie? Dat vind ik streng, ook al kun je daar altijd over spreken als je kansen mist. De manier waarop we speelden, beviel me erg. We hebben Nederland hoog opgevangen, terwijl zij ons opwachtten en de bal aan Toby Alderweireld lieten.\"\n\n\"We pasten ons aan, ook met Onana op de zijkant. We hebben kansen afgedwongen. Eden Hazard had kunnen scoren, maar ik kan je wel zeggen dat zo'n bal niet makkelijk om te trappen is. Je moet de totale balans maken\", doelt Henry op de kans van Amadou Onana in de eerste helft.\n\nToch wil Henry positief blijven. \"We kwamen naar hier om het hen moeilijk te maken en dat is ons een tijdje gelukt. Akkoord, we stonden bloot aan counters na de rust. Maar we moeten positief blijven. En nu gaan we ons voorbereiden op het WK\", citeert Het Nieuwsblad.",
    "De Bruyne en Batshuayi leiden Belgen langs Wales": "NOS Voetbal • donderdag, 23:27 De Bruyne en Batshuayi leiden Belgen langs Wales\n\n1:34 Bekijk hier de samenvatting van de wedstrijd België - Wales\n\nBelgië heeft in de Nations League in Brussel van Wales gewonnen. Dankzij een 2-1 zege strijden de Belgen zondag met Nederland om de winst in groep 4 en deelname aan het finaletoernooi volgend jaar.\n\nOmdat de eindstand in de groep bepaald wordt aan de hand van het onderlinge resultaat, moeten de Rode Duivels dan wel met minimaal drie doelpunten verschil winnen. Eerder dit jaar werd het in België namelijk 4-1 voor Oranje.\n\nBekijk hieronder de reacties van Jan Vertonghen en Kevin de Bruyne.\n\nVoor rust swingde België tegen Wales, met Kevin de Bruyne als uitblinker. Hij schoot met links mooi en bekeken raak op aangeven van Michy Batshuayi en tekende zo voor de 1-0. Bij de tweede treffer waren de rollen omgedraaid en gaf De Bruyne een assist op Batshuayi.\n\nDe 18-jarige debutant Zeno Debast liet zich kort na rust aftroeven in de lucht door Kieffer Moore, die met een ferme kopbal wat terugdeed voor de bezoekers. Beide teams wisselden er vervolgens op los. Brennan Johnson was nog dicht bij de 2-2, maar zijn vlammende schot ging naast.\n\nNOS Uitslagen en stand Nations League",
    "Wie zijn de nieuwe sterren die bij België op moeten gaan staan?": "Het elftal van België begint op leeftijd te raken. De sterspelers uit de gouden generatie van het afgelopen WK, beginnen langzamerhand in de herfst van hun carrière te geraken. Verdedigers Jan Vertonghen en Toby Alderweireld bouwen af bij respectievelijk Anderlecht en Antwerp FC, terwijl op het middenveld alleen veteranen Kevin de Bruyne (31) en Axel Witsel (33) van vier jaar geleden nog zijn overgebleven.\n\nGisteren om 13:00 door Thijs de Bruijn\n\nBasisspelers als Moussa Dembélé, Marouane Fellaini en Radja Nainggolan zijn verdwenen. Ook de aanval begint op leeftijd te raken. Een 35-jarige Dries Mertens zit nog wel bij de selectie, maar speelt geen rol van betekenis meer. Eden Hazard is nog steeds op zoek naar zijn oude vorm, terwijl Romelu Lukaku geblesseerd is. Alleen Yannick Carrasco is vooruit gegaan ten opzichte van het vorige WK.\n\nZo'n tien jaar nadat België het Nederlands elftal versloeg met wat uiteindelijk een gouden generatie bleek te zijn, staat het land nu opnieuw op een keerpunt. Een nieuwe generatie moet zich aandienen. Maar wie worden de uithangborden van deze generatie?\n\nVerdediging\n\nToby Alderweireld en Jan Vertonghen zullen op de korte termijn vervangen moeten worden. De Belgen hebben een nieuwe verdedigingsleider nodig en die lijkt zich ook aan te dienen. De 22-jarige Arthur Theate is doorgebroken in de selectie van de Belgen. De jongeling speelde vorig jaar een uitstekend seizoen bij Bologna FC en verdiende een toptransfer naar Stade Rennes, waar hij dit seizoen een absolute uitblinker is. De talentvolle verdediger heeft inmiddels een vaste plek in de Belgische selectie. Theate zou de Belgische driemansdefensie met Alderweireld en Vertonghen tegen Oranje compleet kunnen maken. Deze week werd hij echter gepasseerd.\n\nDe achttienjarige Zeno Debast is zijn grote concurrent. De piepjonge centrumverdediger debuteerde tegen Wales en speelde de volledige negentig minuten vol. De jongeling breekt dit seizoen door bij Anderlecht en laat zien over ongelooflijk veel potentie te bezitten.\n\nZeno Debast: De nieuwe Rode Duivel\n\nMiddenveld\n\nMaar liefst 32 miljoen euro betaalde AC Milan voor de 21-jarige Charles de Ketelaere. Voor zo'n bedrag, dan moet je wel wat kunnen. Het is dan ook niet gek dat De Ketelaere een van de meest veelbelovende talenten is in de Belgische selectie. De linkspoot werd grootgebracht bij Club Brugge, maar gaat nu voor de titel in de Serie A. In het nationale elftal moet hij nog vaak Kevin de Bruyne of Eden Hazard in zijn positie voor zich dulden, maar de vervanger voor de ervaren rotten staat dus al klaar.\n\nVerdedigend op het middenveld is het opletten voor Amadou Onana. Ook hij zit nog eventjes op de reservebank omdat Axel Witsel de voorkeur krijgt in zijn positie, maar de 21-jarige Onana lijkt klaar om op de korte termijn die positie van de Atletico-speler over te nemen. Onana verkaste deze zomer voor 35 miljoen euro naar Everton en is een basisspeler in de Premier League.\n\nAanval\n\nIn de aanval zullen Romelu Lukaku (29), Yannick Carrasco (29) en Eden Hazard (31) nog wel een tijdje meedraaien. Toch moet er in de aanval ook weer een keertje nieuw bloed geïntroduceerd worden. Deze periode wordt de kans gegeven aan een oude bekende. Loïs Openda krijgt na een uitstekende seizoensstart bij RC Lens in Frankrijk regelmatig de kans in de nationale ploeg. De 22-jarige spits maakte zelfs al zijn eerste doelpunt.\n\nDe 23-jarieg Alexis Saelemakers viel in de Champions League op met twee doelpunten voor AC Milan. De vleugelaanvaller zou zomaar eens uit kunnen groeien tot een sterkhouder in de Belgische voorhoede.",
    "Dit zijn de 5 beste spelers van België op FIFA 23": "Nederland neemt het zondagavond om 20.45 uur op tegen België voor de Nations League. Omdat FIFA 23 net uit is, hebben we de 5 beste Belgen van de game op een rijtje gezet. Het zijn er zelfs 8, want er zijn 4 spelers met dezelfde rating op de 5e plek. Hier komen ze.\n\nBeste Belgen op FIFA 23\n\nGetty Images\n\nDe nummer 1 zal absoluut geen verrassing zijn. Kevin de Bruyne is met Lionel Messi, Robert Lewandowski, Karim Benzema en Kylian Mbappé de hoogste rated speler van het spel: 91. Natuurlijk voert hij dan ook dit lijstje aan. De Bruyne heeft zelfs al een in form-kaartje van 92.De Bruyne wordt op de voet gevolgd door keeper Thibaut Courtois. Samen met Manuel Neuer is hij de beste keeper van het spel: 90. Ter vergelijking: ook Cristiano Ronaldo, Virgil van Dijk en Mohamed Salah hebben die rating.Hij kende bij Chelsea een wat minder seizoen, maar Romelu Lukaku hoopt bij Inter weer helemaal de oude te worden. Met een rating van 86 zal de grote spits ongetwijfeld veel gebruikt worden in de gamemode Ultimate Team.Hadden jullie deze naam op de 4e plek zien aankomen? Yannick Carrasco verslaat wat andere grote namen voor de 4e plek. De middenvelder van Atlético Madrid heeft een rating van 85. In Nederland heeft Memphis Depay bijvoorbeeld ook die rating.2 oude helden, Eden Hazard en Dries Mertens, hebben een rating van 84 gekregen. Dat geldt ook voor Leicester City-middenvelder Youri Tielemans én Wolfsburg-keeper Koen Casteels. Voor Casteels is het vervelend dat hij een 90-rated keeper voor zich heeft. Met zo'n kaartje is het logisch dat bondscoach Roberto Martinez voor Courtois kiest. Geintje, natuurlijk.Toby Alderweireld (82) en Jan Vertonghen (81) hebben ook nog altijd een prima rating.",
    "Doelgericht Onder 18 pakt de winst tegen België op vierlandentoernooi": "Onder 18 wist Belgié met 3-1 te verslaan. - Foto: KNVB Media\n\nHet Nederlands elftal voor spelers onder 18 jaar heeft zich gerevancheerd op de 0-1 nederlaag tegen Engeland door te winnen van België. Waar het tegen de Engelsen lastig bleek om de trekker over te halen, toonde de ploeg van KNVB-coach Mischa Visser zich deze keer doelgericht: 3-1.\n\nHet is een heel mooie ontwikkeling dat vier spelers verdeeld over twee wedstrijden hun debuut maken. Ze hebben het goed gedaan.\n\nOnder 18 kan op een vierlandentoernooi in Spanje de geleerde lessen snel in de praktijk brengen. Daarvan is het resultaat tegen België het bewijs. Twee dagen nadat het tegen Engeland nauwelijks lukte om het vijandelijke doel te bestoken, wist de ploeg van Visser drie keer te scoren. \"Het ging de vorige keer vooral moeizaam omdat we te lang wachtten met schieten. We hebben beelden van die wedstrijd gebruikt om te benadrukken dat we, als we tot scoren willen komen, sneller moeten beslissen. Het is mooi om te zien dat het op deze manier wordt opgepakt\", vertelt Visser.\n\nIn eerste instantie was het Julian Rijkhoff die het goede voorbeeld gaf. De spits van Borussia Dortmund bleef tegen Engeland op de bank, maar mocht tegen België zijn neusje voor de goal tonen. Na een drinkpauze in de 22ste minuut was hij al snel trefzeker. Het was zoals Visser het graag zag: een kans waarbij de trekker direct werd overgehaald. Snel daarna volgde Isaac Babadi zijn voorbeeld. Babadi had tegen Engeland nog moeite om het doel te vinden. Nu handelde hij gelijk snel en werkte de tweede Nederlandse treffer binnen.\n\nVerrassende speelwijze\n\nDe goals van Onder 18 volgden op een beginfase waarin België het betere van het spel had. Door de verrassende speelwijze van de Belgen moest het team in verdedigend opzicht schakelen. De drinkpauze na 22 minuten spelen kwam wat dat betreft als geroepen. Onder 18 stond toen al met 1-0 achter door een goal van Artur Piedfort, maar het gaf de technische staf de ruimte om de neuzen weer dezelfde kant op te krijgen. Het resultaat was 23 minuten later al te zien in de vorm van een 2-1 ruststand. De twee goals vielen in de 34ste en 36ste minuut.\n\n\"Het leek in het eerste deel van de eerste helft soms wel alsof er een deken van loomheid over ons heen hing\", zegt Visser. \"We kregen geen grip op de bal en speelden in een veel te laag tempo. We hebben de waterpauze aangegrepen om wat zaken die achterin niet goed gingen te repareren. Dat is daarna heel goed opgepakt. We speelden met een hogere intensiteit, stonden verdedigend beter en kregen daardoor zelf grip op de tegenstander. Het spelbeeld veranderde volledig, in een voor ons positieve zin.\"\n\nOnder 18 ging in de tweede helft op dezelfde voet verder. Het spel was beter dan dat van België. Het wachten was alleen op de genadeklap. Die kwam er toen Kaya Symons ineens besloot om de weg naar het doel te verkennen. De linksachter van Vitesse stak in zijn eentje het halve veld over, pakte zijn kans en zette de 3-1 op het scorebord.\n\nDebutanten\n\nIn de tussentijd kwamen er namens Nederland meerdere talenten in het veld die nog niet eerder in het oranje waren uitgekomen. Waar Benfica-aanvaller Kyanno Brito e Silva tegen Engeland al zijn debuut maakte, was het deze keer de beurt aan liefst drie spelers. Wessel Kooy (FC Utrecht), Billy van Duijl (FC Volendam) en Hamza el Dahri (Sparta Rotterdam) kwamen verdeeld over de tweede helft in het veld voor hun eerste minuten. \"Het is voor ons een heel mooie ontwikkeling dat vier spelers verdeeld over twee wedstrijden hun debuut maken\", stelt Visser. \"Ze hebben het allemaal goed gedaan.\"\n\nVoor Onder 18 staat er nu nog één duel te wachten in het vierlandentoernooi. Op maandag speelt het team in Spanje tegen Faeröer Eilanden Onder 19.",
    "Lonen stijgen duidelijk sneller in België dan in de buurlanden": "De loonkosten stijgen in ons land duidelijk sneller dan in onze buurlanden. Dat wordt voor veel bedrijven een probleem, wat op termijn onvermijdelijk tot uiting zal komen in minder investeringen en werkgelegenheid. Tegen die achtergrond actie voeren voor nog sterkere loonstijgingen getuigt van weinig verantwoordelijkheidszin.\n\nVorige week organiseerden de vakbonden een actiedag voor hogere lonen. Daarbij gingen ze nogal vlot voorbij aan het feit dat volgens de recentste vooruitzichten de bruto-uurlonen in België in 2022-2024 met 21 procent zullen stijgen. Die stijging is zo goed als volledig toe te schrijven aan de automatische loonindexering, waardoor de lonen in België met een beperkte vertraging aangepast worden aan de hogere inflatie. Volgens de vakbonden is die indexering een evidentie, en kan die zelfs niet als loonstijging beschouwd worden. Net daarom eisen ze ‘echte’ loonstijging daarbovenop. Ze verwarren daarbij steevast loonstijging en koopkrachtverhoging. De stijging van de lonen door de indexering moet uiteraard ook betaald worden.\n\nIndexering is niet vanzelfsprekend\n\nDat die indexering helemaal geen evidentie is, blijkt duidelijk in heel de rest van Europa. Enkel in België, Luxemburg, Malta en Cyprus is er zo’n systeem van loonindexering (en bijvoorbeeld in Luxemburg werd dat dit voorjaar al op pauze gezet). In de rest van Europa, en trouwens ook in de rest van de wereld, is er geen automatische loonindexering. In onze buurlanden wordt telkens onderhandeld over de totale loonstijging, m.a.w. over de reële loonstijging en de compensatie voor inflatie in één pakket. In de huidige situatie proberen de vakbonden daar ook sterkere loonstijgingen af te dwingen in reactie op de hogere inflatie, maar daarbij is er doorgaans ook meer aandacht voor het bredere plaatje. Zo wordt er bijvoorbeeld ook meer rekening gehouden met de sombere economische vooruitzichten. Het besef dat te sterke loonstijgingen tijdens een recessie voor extra jobverlies zouden zorgen, tempert de looneisen. Daardoor blijven de loonstijgingen in de buurlanden iets meer binnen de perken. Op die manier wordt de externe energieprijsschok enigszins gedeeld opgevangen door de bedrijven en de werknemers (terwijl die in België vooral bij de bedrijven terecht komt).\n\nSterkere loonstijgingen in België\n\nDe septemberramingen van de loonstijging van de verschillende nationale instanties illustreren de duidelijke verschillen tussen België en onze belangrijkste handelspartners. Volgens de recentste ramingen zullen de loonkosten per werknemer in België in 2022 en 2023 met 7,9 procent en 9,2 procent toenemen. Dat komt neer op een stijging met 18 procent over die twee jaar. In Duitsland, Frankrijk en Nederland zou dat respectievelijk 11 procent, 11 procent en 6 procent worden. In de hele eurozone zouden de loonkosten in 2022-2023 met gemiddeld 9 procent toenemen. Op die manier zullen de loonkosten in ons land op twee jaar tijd gemiddeld 9 procent sneller stijgen dan in de rest van Europa.\n\nSterke loonstijgingen worden een probleem voor bedrijven\n\nIn sommige hoeken wordt nog altijd gesuggereerd dat dat voor de bedrijven geen punt kan zijn, omdat die toch gewoon de hogere kosten doorrekenen in hun verkoopprijzen. Dat soort argumenten illustreert vooral een pijnlijk gebrek aan inzicht in hoe onze economie werkt. Een beperkt aantal bedrijven zit inderdaad in een dermate comfortabele positie dat ze elke kostenstijging volledig kunnen doorrekenen in hun prijzen, maar dat is een kleine minderheid. Met de steeds hogere kostenstijging, naast loonkosten gaat het ook om hogere energie- en andere inputkosten, werd het de voorbije maanden almaar moeilijker om door te rekenen. Bovendien zit het merendeel van de bedrijven in een concurrentiële situatie waarbij prijsverhogingen moeilijk zijn, zeker in het huidige economische klimaat.\n\nDe snel stijgende loonkosten worden voor veel bedrijven een probleem, en zeker voor bedrijven die blootstaan aan internationale concurrentie impliceert dit een snel oplopende loonhandicap tegenover buitenlandse concurrenten. Dat zal op termijn onvermijdelijk tot uiting komen in minder investeringen en minder jobs. Tegen die achtergrond actie voeren voor nog sterkere loonstijgingen getuigt van weinig verantwoordelijkheidszin.\n\nBron: VOKA\n\nDe auteur Bart Van Craeynest is hoofdeconoom bij Voka en auteur van het boek Terug naar de feiten",
    "Kansen voor duurzaam en digitaal bouwen in België": "De komst van een Belgische handelsmissie naar Eindhoven biedt Nederlandse ondernemers op het gebied van duurzame ontwikkelingen kansen voor uitbreiding van hun activiteiten. Doe je ook mee?\n\nVan 3 tot 5 oktober 2022 organiseert het Wallonië Export-Investment Agency samen met Hub Brussel, GreenWin, Ecobuild en Europe Enterprise Network (EEN) een handels- en economische missie naar Eindhoven. Deze missie geeft Belgische bedrijven de kans om Nederlandse zakenpartners te ontmoeten, zoals distributeurs, importeurs, lokale vertegenwoordigers, architecten, ontwikkelaars en consultants.\n\nDuurzaam en digitaal bouwen\n\nDe missie heeft als thema’s:\n\n4 oktober: Circulair en duurzaam bouwen & renovatie\n\n5 oktober: Digitaal bouwen (o.a. met BIM Loket)\n\nBeide thema's omvatten seminars en B2B-sessies tussen Belgische en Nederlandse bedrijven, netwerklunches en werkbezoeken voor de Belgische gasten (o.a. CyBe in Oss, 3D-printing). Het gedetailleerde programma met veel netwerkmogelijkheden vind je hier.\n\nWie ook zin heeft om deel te nemen aan het programma kan zich hier registreren. Houd er rekening mee dat je je voor meerdere B2B-meetings tegelijk kunt inschrijven. Klik hier om te ontdekken hoe de B2B-meetings eruitzien.\n\nBron: EEN/RVO\n\nBeeld: Shutterstock",
    "Massaal naar België voor petroleumkachels: 'Hoe kouder, hoe drukker'": "Door de oplopende gasprijzen zijn Brabanders hard op zoek naar goedkopere alternatieven. Een populair alternatief zijn petroleumkachels waarvoor we massaal de grens oversteken. De eigenaar van een tuincentrum/bouwmarkt in België vertelt: “Ik heb in twee maanden tijd meer petroleumkachels verkocht dan in de twee jaar hier voor bij elkaar. Dit is echt niet normaal.\"\n\nZijn winkel wordt overspoeld met Nederlanders die op zoek zijn naar petroleumkachels en de bijbehorende brandstof. “Er is echt een enorme run op.”\n\n\"Mensen komen hier echt hamsteren.\"\n\n“De meeste mensen komen hier nu massaal petroleum kopen, omdat ze bang zijn dat er deze winter niets meer te krijgen is. Het gaat echt enorm hard. Mensen komen hier echt hamsteren,” vertelt de ondernemer. “Het gaat met duizenden liters per dag weg. De gemiddelde Nederlander neemt 150 tot 200 liter mee per keer. Dat is de wettelijke maximum om te vervoeren.“ Hij vergelijkt de verkoop van petroleum met die van vuurwerk, waarvoor Nederlanders ook ieder jaar massaal de grens oversteken. ”Aan losse, goedkopere petroleum is heel moeilijk te komen in Nederland. Het is ook duurder want er wordt meer belasting op geheven, net als bij benzine.”\n\n\"Nu het kouder wordt, wordt het hier steeds drukker.”\n\nIn juli besloot de Vlaamse ondernemer extra veel petroleumkachels in te slaan. “Ik vermoedde toen al dat er enorm veel vraag zou komen en heb toen drie of vier pallets van ieder model besteld. Achteraf gezien had ik wel tien pallets per model kunnen inkopen.” Vooralsnog heeft hij geen leverproblemen. “Ik heb het geluk dat ik met Nederlandse en Belgische leveranciers werk. De Belgische leveranciers kunnen nog leveren. Maar ook dat gaat mondjesmaat.” Halverwege augustus merkte de ondernemer dat er al veel vraag was naar petroleumkachels. “Het was toen 35 graden en ik verkocht kachels in plaats van airco’s. Mensen waren zich toen al aan het voorbereiden. Nu het kouder wordt, wordt het hier steeds drukker.” Hij vertelt dat hij al 350 kachels heeft verkocht. “Dat is meer dan ik de afgelopen twee jaar in totaal verkocht heb.” De verwachting is dat de kachels dan ook binnen een paar maanden helemaal uitverkocht zijn. “Dus ook bij de groothandels.”\n\n“Laatst wilde iemand twintig kachels bestellen, waarschijnlijk om ze door te verkopen.\"",
    "Mogelijke nieuwe insulinemoord België blijkt loos alarm": "Het Belgische Openbaar Ministerie liet eerder deze maand weten mogelijke insulinemoorden en pogingen daartoe te onderzoeken in instellingen in Oostrozebeke en Hasselt.\n\nOnopgelost\n\nIn het eerste tehuis kwamen drie bewoners om. Vijf anderen overleefden het, net als het slachtoffer in Hasselt.\n\nDe voorvallen in het tehuis in het West-Vlaamse Oostrozebeke zouden in 2020 hebben plaatsgevonden, maar zijn nog altijd niet opgelost. Het incident in het Limburgse Hasselt dateert van mei dit jaar.",
    "Brezan wordt ook in België Partspoint": "In Nederland was de naam Brezan al uit het straatbeeld verdwenen, ook in België worden nu alle filialen omgedoopt tot Partspoint.\n\nNetwerkdirecteur voor de Benelux Rob Visser vertelt: “We zijn enorm trots dat we nu ook België kunnen verwelkomen bij de Partspoint-familie. De naamswijziging in België vormt het sluitstuk van een grootschalige professionaliseringslag van al onze vestigingen. Partspoint wordt in één klap het grootste automaterialengrossiersnetwerk onder één naam in de Benelux. Dit is een voorbode van onze groeiplannen in België.”\n\nGroei\n\nDe Brezan-vestiging in Charleroi gaat als eerste over naar PartsPoint. Alle Belgische vestigingen, zowel in Vlaanderen als Wallonië, zullen voor eind oktober 2022 van naam en uitstraling veranderen.\n\nVoor de groei in België zal flink worden geïnvesteerd in logistiek, beschikbaarheid en marketingconcepten. Zo werden eerder zowel de garageformule CarProf als het technische ondersteuning concept TECH360 geïntroduceerd en werd voor het eigen merk NAPA wielrenlegende Tom Boonen aangesteld als ambassadeur. Later dit jaar wordt de nieuwe garageformule Full Car Service in België uitgerold en begin 2023 wordt het onlangs door GPC wereldwijd gelanceerde elektrische voertuigen concept NexDrive toegevoegd aan het dienstenpakket.",
    "\"Hij bondscoach bij België? Waarom niet?\"": "Bondscoach Roberto Martinez gaat wellicht zijn laatste wedstrijden afwerken bij de nationale ploeg. De coach zal na het WK wellicht vertrekken, dat is de algemene verwachting. Is Thierry Henry een kandidaat?\n\n\n\nJan Mulder ziet het misschien wel zitten. “Zo jongens als Romelu Lukaku lijken er veel aan te hebben. Een goede kandidaat? Misschien wel, waarom niet?”, aldus Mulder bij VTM. Marc Degryse zou het geen goed idee vinden. “Ik vind het goed dat hij er bij is, maar ik vind niet dat België hem moet promoveren. Een bondscoach van België moet toch iets gepresteerd hebben en zijn passages bij AS Monaco en Montreal waren geen groot succes.\" Dat is een opvallende mening, want Degryse liet eerder al de naam vallen van Thomas Vermaelen. Die heeft nog minder ervaring als coach.\n\n\n\nKDB EN LUKAKU\n\n\n\nHenry kende inderdaad weinig succes bij AS Monaco, maar bij Montreal stapte hij zelf op wegens familiale omstandigheden. Tijdens de pandemie kon hij zijn familie amper zien en dat woog te zwaar. Daardoor kwam zijn vertrek tot stand en niet omwille van slechte resultaten. Een coach als Henry, of Vermaelen, zou wel het voordeel kunnen hebben om spelers als Romelu Lukaku en Kevin De Bruyne te overtuigen om door te doen tot het EK 2024. De kans bestaat immers dat zij afhaken na het WK om zich te richten op hun club. Door de véél te drukke agenda wordt de workload immers heel hoog en eens de 30 gepasseerd kan dat zwaar wegen op een speler.\n\nMaak nu je account aan bij Unibet en beleef wedstrijden zo nog intenser.\n\n",
    "Franse bondscoach Thomas Voeckler: “We gaan niet tegen België rijden”": "Met Wout van Aert en Remco Evenepoel start België zondag met twee grote favorieten in de wegrit voor mannen op de WK in Wollongong. Betekent dit dat de andere landen hun koers volledig de Belgen afstemmen? Frankrijk alvast niet. “We gaan niet tegen België rijden”, citeert VeloNews de Franse bondscoach Thomas Voeckler op een persmoment.\n\nDe nieuwe RIDE is nu verkrijgbaar!\n\nGravel, kasseien, modder, zand, met tassen, zonder tassen: dat zijn de thema's van de nieuwe RIDE die eind september verschijnt. Bestel nu ons najaarsnummer online en krijg hem binnen enkele dagen thuisbezorgd. Bestel hem hier\n\n“Dat zou betekenen dat we ons niet focussen op andere favorieten, zoals Biniam Girmay, Mathieu van der Poel of Tadej Pogačar”, legt Titi uit. “We rijden niet om iemand te laten verliezen, maar om het Franse team te laten winnen.”\n\n“We moeten voorzichtig zijn en ons niet teveel fixeren op het Belgische team, ook al hebben ze twee exceptionele renners”, doelt Voeckler op Van Aert en Evenepoel. Frankrijk brengt, naast titelverdediger Julian Alaphilippe, onder anderen Christophe Laporte en Benoît Cosnefroy aan het vertrek. “Ik neem mee dat Julian gevallen is in de Vuelta, terwijl we andere renners hebben die goed in vorm zijn, en bij wie het parcours past. We moesten ons dus aanpassen.”\n\nAlaphilippe\n\nOndanks dat Alaphilippe een verre van vlekkeloze voorbereiding had, schrijft Voeckler de tweevoudig wereldkampioen nog niet af. “Ik heb Julian Alaphilippe nog niet opgegeven. Hij vliegt niet 24 uur om alleen een week met vrienden door te brengen”, aldus de voormalig profwielrenner, die meent dat het parcours in Wollongong zwaarder is dan menigeen denkt. “Ik zeg al langer dat het zwaarder is dan gedacht en dat werd bevestigd tijdens de verkenning. Alles is mogelijk.”",
    "Vierde verdachte ontvoeringspoging Belgische minister opgepakt": "Den Haag\n\nDe Nederlandse politie heeft op verzoek van België een vierde verdachte aangehouden voor de verijdelde ontvoering van de Belgische minister van Justitie Vincent Van Quickenborne. Het Nederlandse Openbaar Ministerie meldt dat het gaat om een 21-jarige Nederlander. Hij werd rond 15.00 uur aangehouden op straat in Den Haag.\n\nZaterdag werden al drie Nederlanders van 20, 29 en 48 jaar aangehouden in Den Haag en Leidschendam. De Belgische politie had ze gevolgd vanaf het huis van Van Quickenborne in Kortrijk tot aan de Nederlandse grens. Bij het huis hadden ze een auto achtergelaten. Daarin zijn volgens Belgische media een automatisch geweer en flessen met benzine gevonden.\n\nDe VRT meldde zaterdagavond al dat het mogelijk zou gaan om een poging tot ontvoering. Drugscriminelen zouden Van Quickenborne, die tevens vicepremier is, willen ruilen tegen een gevangenzittende collega, aldus de zender. Volgens de VRT houdt de politie er rekening mee dat de opdrachtgevers \"drugsbaronnen in het buitenland\" zijn.\n\nVerhoogde beveiliging\n\nDe minister is wegens de dreiging onder verhoogde beveiliging geplaatst. Een woordvoerder van het Belgische federale parket laat weten dat de jongste aanhouding daar geen verandering in brengt. Of er nog meer verdachten worden gezocht, wilde hij niet zeggen. België heeft Nederland gevraagd om de vier mannen die zijn aangehouden over te dragen. Wanneer dat gebeurt, is volgens de woordvoerder onduidelijk.\n\nVan Quickenborne zelf legde ook de link met de criminaliteit in een bericht dat hij op Instagram plaatste. \"Laat mij duidelijk zijn: de mensen die hierachter zitten, bereiken het tegenovergestelde van wat ze beogen. Het sterkt mij in de overtuiging dat we moeten blijven strijden. De criminelen voelen zich in het nauw gedreven. Dat gevoel is terecht. Want we zullen de strijd tegen de georganiseerde misdaad blijven voeren, met meer mankracht en middelen dan vroeger.\""
}