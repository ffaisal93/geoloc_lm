{
    "Uitkomst referendum: pensioenleeftijd voor Zwitserse vrouwen omhoog": "AFP\n\nNOS Nieuws • gisteren, 22:04 Uitkomst referendum: pensioenleeftijd voor Zwitserse vrouwen omhoog\n\nBij een referendum in Zwitserland heeft een nipte meerderheid voor een verhoging van de pensioenleeftijd voor vrouwen gestemd. De pensioenleeftijd voor mannen was al 65 jaar, maar die voor vrouwen stond op 64. De regering wil dat verschil opheffen. Volgens de Zwitserse omroep SRF was 50,6 procent van de kiezers voor, en 49,4 procent tegen.\n\nHet parlement van Zwitserland stemde eerder al in met de bijbehorende wetgeving, maar de linkse oppositie dwong een referendum af. Volgens de regering in Bern is de maatregel nodig om het pensioenstelsel betaalbaar te houden. Het aantal werkenden daalt, terwijl het aantal gepensioneerden stijgt. Ook worden mensen gemiddeld ouder.\n\nTegenstanders vinden de maatregel oneerlijk en wijzen op de loonkloof tussen mannen en vrouwen. Daardoor is ook het pensioenbedrag lager. Volgens het ministerie van Economische Zaken ontvangen vrouwen gemiddeld 35 procent minder pensioen dan mannen.\n\nOpvallend is de grote verdeeldheid: in Duitstalig Zwitserland was er meer steun voor de verhoging van de pensioenleeftijd dan in Frans- en Italiaanstalig Zwitserland.\n\nGeen verbod op intensieve veeteelt\n\nEen verbod op de intensieve veeteelt - ook een vraag die werd voorgelegd in het referendum - haalde het niet. Milieuorganisaties en dierenrechtengroeperingen vroegen om die maatregel, maar zo'n 63 procent van de kiezers stemde tegen. Het parlement en de regering hadden een negatief stemadvies gegeven, omdat de regels voor het houden van \"productiedieren\" in Zwitserland al zeer streng zijn.\n\nZo zijn megastallen met vele tienduizenden dieren per stal in Zwitserland nu al niet aan de orde. De huidige regelgeving staat toe dat boerderijen maximaal 1500 varkens, 27.000 vleeskippen of 300 koeien worden gehouden. Ook zou zo'n verbod leiden tot hogere prijzen. Ter vergelijking: in een onderzoek van de Wageningen Universiteit uit 2007 werd een stal met 220.000 vleeskippen in Nederland gezien als megastal.\n\nAfgelopen jaar werden in Zwitserland 80 miljoen dieren geslacht. In Nederland waren dat er volgens het CBS zo'n 600 miljoen. Het gaat onder meer om 578 miljoen vleeskuikens.\n\nZwitserse Garde\n\nOverigens werden verspreid door het land ook nog andere referenda gehouden. Dat was in het kanton Luzern bijvoorbeeld het geval. Met de uitslag daarvan zal de Zwitserse Garde in het Vaticaan niet blij zijn: de inwoners weigeren ruim 400.000 euro bij te dragen aan de modernisering van barakken voor de garde.\n\nHet hele project kost zo'n 50 miljoen euro en wordt gefinancierd door de Zwitserse regering, het Vaticaan en meerdere kantons. Ook private instellingen dragen bij aan de modernisering van de barakken, die uit 1825 komen.",
    "Zwitserland stemt in referendum tegen verbod op legbatterijen en megastallen": "Actie van een Zwitserse boer tegen het verbod op de bio-industrie. Beeld AFP\n\nEen land zonder megastallen, zonder legbatterijen en zonder kiloknallers. Een land, kortom, zonder bio-industrie. In Nederlandse ogen geen bijzonder realistisch scenario voor de nabije toekomst, maar in Zwitserland was het bijna realiteit. De Zwitsers stemden zondag per referendum over een verbod op intensieve veeteelt.\n\nHet idee om ‘het welzijn en de waardigheid van dieren’ vast te leggen in de grondwet is een zogenaamd ‘volksinitiatief’. Het werd bedacht door een verbond van kleine boeren, samen met Greenpeace, verschillende organisaties voor dierenwelzijn, de Zwitserse Groenen en de sociaal-democraten. Om een referendum af te dwingen hebben ze eerst 100 duizend handtekeningen moeten verzamelen. Doorgaans hebben dit soort volksinitiatieven weinig kans van slagen.\n\nOok dit plan haalde het niet: 63 procent van de kiezers stemde tegen, zoals een grote meerderheid van het parlement en drie van de vier regeringspartijen in een overheidscampagne adviseerden. Maar ondanks de radicaliteit van het voorstel, wat niet minder dan compleet nieuw landbouwbeleid zou impliceren, stemde 37 procent van de kiezers voor, bij een opkomst van 51,7 procent.\n\nBuitenlandse bio-industriedieren\n\nConcreet wilden de initiatiefnemers in de grondwet vastleggen dat het aantal dieren per boerenbedrijf fors naar beneden zou gaan, het aantal vierkante meters per dier flink omhoog en dat dieren ‘het recht hebben om niet intensief te worden gehouden’. Ook vlees en zuivel afkomstig van buitenlandse bio-industriedieren zou worden verbannen uit de Zwitserse supermarktschappen, als het aan de initiatiefnemers van het referendum ligt.\n\nPraktisch is dat onmogelijk, stellen tegenstanders. Dit zou dan ook gelden voor álle producten waarin vlees of zuivel zit verwerkt, zoals pasta of chocola. Tegenstanders wijzen er verder op dat een importverbod in strijd zou zijn met de handelsverdragen met de EU, waar Zwitserland zich aan heeft gecommitteerd. Daardoor zou een verbod op bio-industrie onbedoeld leiden tot meer import van goedkoop buitenlands vlees, zuivel en eieren omdat Zwitserse boeren als gevolg van de verplichte schaalverkleining minder en duurder zouden produceren.\n\n‘Zwitserland heeft helemaal geen bio-industrie’, zegt Markus Reiter, voorzitter van het conservatieve Zwitserse Boerenverband al weken in elke openstaande microfoon die hij tegenkomt. Dat is niet helemaal waar, maar de Zwitsers hebben wel veel strengere wetgeving met betrekking tot dierenwelzijn dan de meeste EU-landen, waaronder Nederland. Zo mogen Zwitserse boeren maximaal 1.500 varkens per bedrijf houden en 27 duizend vleeskuikens. Een Nederlandse varkensboer heeft er gemiddeld meer dan dat, namelijk 3.400 en de gemiddelde pluimveehouder in Nederland heeft zo’n 80 duizend kuikens.\n\nHet Zwitserse zelfbeeld\n\nLandbouwkwesties verhitten de Zwitserse gemoederen bovengemiddeld, zo bleek ook eerder in de aanloop naar een referendum over inperking van het gebruik van pesticiden. Ook toen stonden grootschalige landbouwbedrijven tegenover kleine, biologische boeren van wie er een aantal met de dood werden bedreigd vanwege hun steun voor het referendum. Uiteindelijk verwierp de bevolking dat voorstel met een nipte meerderheid.\n\nHoewel Zwitsers slechts 1 procent van het bbp verdienen met landbouw en veeteelt, hechten velen blijkbaar veel waarde aan een zelfbeeld vol Alpenweiden, koeien en kaas, concludeerde de Süddeutsche Zeitung dit weekend. In het voorlichtingsmateriaal over het referendum benadrukt de regering dan ook dat Zwitserland nu al behoort tot de landen met de ‘strengste en meest gedetailleerde regelgeving omtrent het welzijn van dieren’.\n\nDe brochure vermeldt ook vol trots dat 80 procent van de Zwitserse boerderijdieren vrije uitloop heeft. Maar volgens de Neue Zürcher Zeitung is dat cijfer het gevolg van een bijzonder creatieve rekenmethode van het Landbouwministerie, dat dieren indeelt naar gewicht en omvang. Hoe groter en zwaarder het dier, des te meer gewicht heeft het ook in de statistieken. Hierdoor kan een boer die duizend kippen opsluit in een legbatterij, maar twee koeien buiten heeft staan, nog steeds beweren dat bijna 50 procent van zijn dieren vrolijk over de berghellingen dartelt.\n\nDe Zwitsers stemden zondag ook over een plan om de pensioenleeftijd voor vrouwen te verhogen naar 65 jaar, net als die voor mannen. Dit voorstel haalde het met de hakken over de sloot, met 50,6 procent van de stemmen.",
    "Portugal overrompelt Tsjechië, Spanje verliest van Zwitserland": "Cristiano Ronaldo was opvallend aanwezig bij de Portugezen. Hij liep vroeg in de wedstrijd een bloedneus op na een botsing met doelman Tomas Vaclik, maar kon na behandeling en het aantrekken van een schoon shirt weer verder. Rechtsback Diogo Dalot groeide uit tot de held van Portugal; hij maakte de eerste en de derde goal. De 0-3 was een fraaie treffer; hij krulde de bal met zijn linkervoet in de linkerhoek.",
    "DPG Media Privacy Gate": "",
    "Kitolano wint van Zwitserland O21 - Sparta Rotterdam": "Kitolano wint van Zwitserland O21\n\nNoorwegen O21 heeft een overwinning geboekt tegen Zwitserland O21. In blessuretijd scoorde Tobias Christensen het winnende doelpunt wat de eindstand op 3-2 bracht. Joshua Kitolano speelde de hele wedstrijd.",
    "Russisch goud vloeit in hoog tempo Zwitserland in": "Zwitserland heeft in augustus een recordhoeveelheid Russisch goud ingevoerd.\n\nDat duidt er mogelijk op dat beleggers Russisch goud willen laten omsmelten in Zwitserland, om het vervolgens door te verkopen.\n\nDe Europese Unie, de Verenigde Staten en Zwitserland hebben in augustus sancties gelegd op de export van Russisch goud.\n\nLees ook: Goudprijs blinkt niet, ondanks hoge inflatie\n\nDe Zwitserse import van Russisch goud bereikte vorige maand het hoogste niveau in meer dan twee jaar. Het lijkt erop dat beleggers Zwitserland massaal willen gebruiken als draaischijf voor het doorverkopen van goud van Russische afkomst.\n\nVolgens Zwitserse douanegegevens is in augustus ongeveer 5,7 ton ongemunt goud uit Rusland ter waarde van ruim 320 miljoen euro het land ingekomen, de grootste import in één maand sinds april 2020. Het goud was afkomstig uit Rusland, maar werd geraffineerd in het Verenigd Koninkrijk.\n\nDe stijging van de invoer wijst er mogelijk op dat investeerders die Russische goudstaven bezitten, hun edelmetaal willen laten omsmelten in Zwitserland om het vervolgens door te verkopen.\n\nRusland is na China de grootste goudproducent ter wereld, maar de productie heeft geleden vanwege de oorlog in Moskou in Oekraïne.\n\nDe Europese Unie, de Verenigde Staten en Zwitserland hebben sancties gelegd op export van Russisch goud, hoewel staven die het land vóór 4 augustus hebben verlaten niet onder het verbod vallen.\n\nChina voert nog wel Russisch goud, zij het op een aanzienlijk lager niveau dan in voorgaande maanden. In augustus heeft Peking 0,3 ton Russisch goud geïmporteerd.",
    "Trips naar Zwitserland, Portugal en Estland voor Heroes Den Bosch": "Heroes Den Bosch is in de groepsfase van de FIBA Europe Cup ingedeeld bij het Zwitserse Fribourg Olympic, het Portugese FC Porto en BC Pärnu Sadam uit Estland. Dat staat vast nu de kwalificaties voor de Europese basketbaltoernooien erop zitten.\n\nFribourg en Pärnu sneuvelden net zoals Heroes afgelopen week in het kwalificatietoernooi voor de Champions League. FC Porto was al verzekerd van een plaats in groep C van de FIBA Europe Cup.\n\nLees ook Geen Champions League voor Heroes Den Bosch, Unicaja Malaga blijkt veel en veel te sterk\n\nHeroes begint de groepsfase op woensdag 12 oktober met een uitwedstrijd tegen Fribourg. Een week later wacht de eerste Europese thuiswedstrijd in De Maaspoort, tegen Pärnu.\n\nDe uitwedstrijd tegen FC Porto staat gepland op dinsdag 25 oktober, maar Heroes heeft inmiddels bij de Portugese club een verzoek in gediend om dat duel een dag op te schuiven. Als dat lukt heeft de Bossche landskampioen een dag langer rust na het competitieduel bij ZZ Leiden op zondag 23 oktober. ,,Mocht de wedstrijd bij FC Porto niet verschoven kunnen worden dan kunnen we altijd nog kijken of we het duel met Leiden kunnen verschuiven”, zegt technisch manager Roel van de Graaf van Heroes.\n\nBasketballes\n\nHeroes begint aan de FIBA Europe Cup met als doel de eerste groepsfase door te komen. Afgelopen vrijdag kreeg de Bossche ploeg in de kwalificaties voor de Champions League nog basketballes van het Spaanse Unicaja Malaga: 114-58. ,,Maar”, oordeelde coach Erik Braal, ,,dat was een ploeg van een kaliber dat we dit seizoen niet meer tegen zullen komen.”\n\nDe ambitie van Heroes om Champions League te gaan spelen blijkt dus nog te hoog gegrepen. ,,Dit was wel een paar niveau’s hoger dan wij gewend zijn”, aldus Braal. ,,Al is Unicaja Malaga wel een hele goede ploeg. Ik denk ook een van de kanshebbers om dit seizoen de Champions League uiteindelijk te winnen.”\n\nIn de FIBA Europe Cup moet Heroes aanmerkelijk beter kunnen presteren. Vorig seizoen wist de Bossche ploeg twee van de zes groepswedstrijden te winnen. Om verder te komen zullen er dit seizoen wel meer duels gewonnen moeten worden.\n\nBenfica\n\nOpmerkelijk: vorig seizoen ontmoette Heroes in de groepsfase Benfica. Daarvan werd toen in Lissabon gewonnen en in Den Bosch verloren. Nu wacht er dus een dubbele ontmoeting met de basketbaltak van die andere grote Portugese ominisportvereniging: FC Porto.\n\nMaar het vizier van Heroes gaat nu eerst op eigen land. Komende woensdag is in De Maaspoort de wedstrijd om de Nederlandse Supercup tegen bekerwinnaar Donar Groningen (). Zondag wacht het eerste competitieduel, op bezoek bij Landstede Hammers in Zwolle (14.00 uur).\n\nEuropees programma Heroes, FIBA Europe Cup, groep C:\n\nWoensdag 12 oktober: Fribourg Olympic (Zwi) - Heroes Den Bosch\n\nWoensdag 19 oktober: Heroes Den Bosch - BC Pärnu Sadam (Est)\n\nDinsdag 25 oktober: FC Porto (Por) - Heroes Den Bosch (wedstrijd wordt mogelijk een dag opgeschoven)\n\nWoensdag 2 november: Heroes Den Bosch - Fribourg Olympic (Zwi)\n\nWoensdag 23 november: BC Pärnu Sadam (Est) - Heroes Den Bosch\n\nWoensdag 30 november: Heroes Den Bosch - FC Porto (Por).",
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "Teleurstellend Spanje vergooit zijn leidersplaats tegen efficiënt Zwitserland": "Een overwinning tegen Zwitserland en groepswinst was zeker voor de Spanjaarden. Mooie vooruitzichten, maar het kon de thuisploeg niet opzwepen. Voor de rust konden ze zelfs geen enkele doelpoging noteren.\n\nZwitserland, dat op de vorige speeldag Portugal al over de knie had gelegd, toonde wel daadkracht. Na 20 minuten kon Manuel Akanji de Zwitsers op voorsprong brengen.\n\nTijdens de pauze had Spanje dan toch een restje creativiteit gevonden in de kleedkamer. Marco Asensio, die bij Real Madrid zelden aan spelen toekomt, bediende Jordi Alba, die knap raak trof.\n\nMaar het feestje was van korte duur in Zaragoza. Na een hoekschop kon Breel Embolo van dichtbij toeslaan. Een tweede doelpunt dat Spanje definitief tegen het canvas sloeg en een einde maakte aan 22 thuisduels zonder nederlaag. Spanje moet op de slotspeeldag winnen in Portugal om alsnog groepswinnaar te worden.",
    "4x duurzaam genieten van de herfst in Zwitserland": "Reizen door de natuur, zonder die natuur te beschadigen? Het kan in Zwitserland, dankzij het goed georganiseerde treinsysteem en de duurzame ‘Swisstainable’ hotels. Een superbestemming voor het najaar: dan staat alles in vuur en vlam met de prachtige herfstkleuren.\n\nSamenwerking met Zwitserland Toerisme\n\nOntdek Zwitserland per trein\n\nDe Grand Train Tour of Switzerland is goed voor een complete vakantie. Je beleeft 1280 kilometer aan magnifieke uitzichten: goed voor 11 grote meren, 4 officiële talen en 5 UNESCO-Werelderfgoedlocaties. Panoramatreinen brengen je vanzelf naar alle hoogtepunten en bezienswaardigheden van Zwitserland, het hele jaar door. Stap in, ga zitten en geniet.\n\nDe Grand Train Tour of Switzerland combineert de mooiste panoramalijnen tot een unieke route, zonder vastgestelde richting of duur. Je kunt in- of uitstappen waar en wanneer je maar wil. Verken bijvoorbeeld op je gemak het leuke Zermatt of St. Moritz, of neem de tijd voor een wandeling in het kanton Ticino, in de Lavaux, bij de Rijnwatervallen of aan het meer van Luzern. Voor de hele tour heb je maar één kaartje nodig – de Swiss Travel Pass.\n\nSpeciale prijs\n\nZin in vier dagen Zwitserland? Reis door heel Zwitserland met de populaire Swiss Travel Pass 4 dagen voor de speciale prijs van CHF 199 (2e klas). Ontdek de indrukwekkende Zwitserse landschappen in alle comfort per trein.\n\nVerwondering met de Bernina Express\n\nInterlaken is bijvoorbeeld een goed startpunt, in het hart van Zwitserland. Hiervandaan reist de trein langs het Meer van Thun en door het Simmental naar Zweisimmen. De GoldenPass Panoramic neemt je verder mee naar de Duits-Franse taalgrens, terwijl je geniet van prachtige kastelen en rustig grazende koeien. De trein kronkelt vervolgens door de heuvels omlaag naar Montreux, waar je wordt ondergedompeld in de mediterrane flair van de regio.\n\nEen ander mooi traject gaat van Zermatt naar St. Moritz. De Glacier Express rijdt dwars door de Alpen en verbindt het chique Zermatt aan de voet van de Matterhorn met het al even luxe St. Moritz. De acht uur durende rit door de bergachtige kantons Wallis, Uri en Graubünden neemt je mee langs 91 tunnels en 291 bruggen. Een pièce de résistance. Vanuit je luxe treinstoel geniet je van een vrij uitzicht over een imposant berglandschap.\n\nVervolg je route met het traject St. Moritz – Tirano – Lugano: een van de meest veelzijdige treinreizen die je kunt maken, langs gletsjers en palmbomen. De Bernina Express is ook echt een route om je te verwonderen over de natuur. Je ziet de glinsterende Morteratschgletsjer, maar ook het turquoise bergmeer Lago Bianco waar je op 2253 meter hoogte vlak langs rijdt. De trein gaat al kronkelend over de Berninapas en door het schilderachtige Val Poschiavo naar Tirano in Italië. Hier stap je over op de Bernina Express Bus, die je door het Valtellina-dal via het Comomeer naar Lugano brengt. Zo leuk kan duurzaam reizen zijn! MySwitzerland.com/gttos\n\nSwisstainable Zwitserland\n\nDe term ‘sustainable’ (duurzaam) wordt in Zwitserland ‘Swisstainable’. De Zwitserse duurzame hotels onderscheiden zich met bijzondere projecten en een holistische aanpak. Stuk voor stuk hebben ze het hart op de juiste plaats, het zijn echte voortrek- kers op het gebied van verantwoord overnachten. Vind je bewust leven en duurzaam reizen belangrijk, laat je dan hierdoor leiden.\n\n4x duurzaam logeren\n\nIn Zermatt vind je bijvoorbeeld Tradition Julen. Dit hotel wordt al meerdere generaties door dezelfde familie gerund, ecologisch bewustzijn zien ze als een familietraditie. Hun inzet voor het milieu is even inspirerend als uniek. Zo produceert het hotel zelf CO2-neutrale elektriciteit, onder andere met mest van de eigen koeien en schapen. De zwartneusschapen die op de alm grazen houden de biodiversiteit in stand. Het gebruik van het hele dier zien ze hier als een vanzelfsprekende verantwoor- delijkheid – met de wol worden bijvoorbeeld de kussens in de hotelkamers gevuld.\n\nNog zo’n mooi voorbeeld: het prachtige Schloss Wartegg op de Rorschacherberg, het voormalige vakantieverblijf van de laatste Oostenrijkse keizerin, Zita. Hier worden ecologie en soci- ale waarden consequent in de praktijk gebracht, ze zijn op een unieke manier vervlochten met deze historische plek. Zo kun- nen bijen tot laat in de herfst gifvrije bloemen vinden in de paradijselijke kasteeltuin. Het hart van het park wordt gevormd door de Demeter-gecertificeerde moestuin. De opbrengst uit het park vind je iedere dag vers op je bord, in het biologisch gecertificeerde gastronomische restaurant.\n\nBij het luxe Valsana Hotel in Arosa is zelfs de reis naar het hotel al groen en duurzaam. Als je in dit hotel logeert kun je gratis gebruik maken van de pendeldienst naar Arosa met de Rhätische Bahn, die voor 100% op groene stroom rijdt. Er zijn vier gratis e-laadstations, je kunt de heen- en terugreis compenseren en bij de reservering kun je ervoor kiezen om een boom te laten planten. Het meest bijzondere aan dit hotel is nog wel de combinatie van duurzaamheid met modern, natuurlijk design. Een van de eerste volledig CO2-neutrale hotels in Zwitserland.\n\nHotel Eden Roc in Ascona is een prachtig plekje met pri- véstrand op de oever van het Lago Maggiore. Hier zijn sociale kernwaarden zeker zo belangrijk als ecologie. Eigenlijk heel logisch, want de mens vormt immers het hart van het hotel. De ecologische voetafdruk wordt in de gaten gehouden door een Green Team, dat bestaat uit de duurzaamheidsdeskundige en leden van alle hotels van de Zwitserse Tschuggen Hotel Group, een hotelgroep die de CO2-uitstoot reduceert door te investeren in geavanceerde technologie. Inmiddels zijn ze klimaatneutraal: de resterende voetafdruk wordt gecompenseerd door herstel van hoogveen in Zwitserland en de bescherming van berggorilla’s in Rwanda. MySwitzerland.com/Swisstainable.\n\nFoto bovenaan: Bernina Express bij de Morteratsch ©Zwitserland Toerisme Jan Geerk",
    "Na veel tegenslagen eindelijk goud voor Zwitserland: 'We wilden heel graag winnen'": "Wielrennen\n\nEen paar honderdsten. Met een miniem verschil verloren de Zwitsers vorig jaar de derde plek aan Italië op het WK Mixed Relay. Dit jaar hadden ze meer geluk. Zwitserland was de sterkste na een spannende strijd met de Italianen. De winnaars waren zeer verheugd met de gouden plak.\n\nStefan Küng miste het goud in de individuele tijdrit met slechts drie seconden. Dit keer was het wel raak. 'Het is geweldig, het voelt heel goed. We zijn een klein land, maar een grote wielernatie en al helemaal in de tijdrit: we rocken deze discipline. We hebben een goede teamspirit. We wisten dat we het goed zouden doen, maar zo goed hadden we niet verwacht', aldus Küng tegenover Eurosport. 'Het was tof om met deze twee heren (Stefan Bissegger en Mauro Schmid, red.) te rijden, om vervolgens de dames aan te moedigen. Het is prachtig dat het is gelukt.'\n\nSchmid was de jongste van het zestal en was trots op de teamprestatie. Hij had al vaker samen gereden met Bissegger. 'Het was een geweldige inspanning van de ploeg. Ik heb al met Stefan op de baan gereden, dus weet hoe ik in zijn wiel moet blijven. Dat was mijn taak, om af en toe ook op kop te rijden. Zo ging het erg goed.'\n\n'Dit betekent veel voor ons land'\n\nBissegger prees de tactiek van de Zwitsers. 'De strategie was om hard weg te rijden en het tempo hoog te houden. Gelukkig hadden we de motor Küng, we konden lekker achter hem zitten. Hij was heel sterk vandaag. De meiden hadden ook een speciale strategie en dat werkte perfect. We reden allemaal een goede tijd. Het betekent heel veel voor ons land.' Marlen Reusser verklaarde de strategie van de Zwitserse dames. 'Onze strategie was ook om hard van start te gaan, maar wel zodat iedereen het zou overleven. We moesten aardig tegen elkaar zijn, zodat we het tot het einde zouden halen. Dat is goed gelukt.'\n\nElise Chabbey benadrukte de vreugde na het mislopen van een plak in België vorig jaar. 'Het laatste jaar haalden we het podium net niet, dit jaar wilden we heel graag winnen. Voor mij was het best lastig om het tempo bij te houden, Marlen reed echt keihard. Daardoor was het niet zo leuk', aldus Chabbey. Haar ploeggenoot Nicole Koller rijdt amper op de weg maar werd wel uitgenodigd om deze ploegentijdrit af te werken. 'Ik wil iedereen achter dit project bedanken: de staf, maar ook de mensen thuis. Voor mij was dit een prachtige mogelijkheid, ik ben niet echt een wegwielrenner. We zijn dankbaar en willen graag zo doorwerken', besluit Koller.",
    "Banken Zwitserland en VK verhogen rente": "De Bank of England heeft de belangrijkste rente in het Verenigd Koninkrijk opnieuw met 0,5 procentpunt verhoogd, tot 2,25 procent. Vorige maand schroefde de Britse centrale bank de rente al met eenzelfde cijfer op. Dat was toen de grootste rentestap sinds 1995. De bank wil zo de hoge inflatie bestrijden, die in augustus iets afkoelde maar nog op het hoogste niveau in veertig jaar ligt. De bank begon in december vorig jaar als een van de eerste centrale banken met verhogingen.\n\nIn Zwitserland is een einde gekomen aan een lange periode van negatieve rentes. De Zwitserse centrale bank schroefde de rente donderdag op met 0,75 procentpunt in de strijd tegen de inflatie. Zwitserland was nog het enige land in Europa met een negatieve rente. (ANP)",
    "CHECK- Neen, Zwitserland gaat (nog) geen monsterboetes en celstraffen uitdelen aan wie verwarming te hoog zet": "Monsterboetes tot 3.000 Zwiterse Frank (3.105 euro, op 16 september) tot zelfs celstraffen van drie jaar. Dat kunnen de Zwitsers volgens de krant Blick deze winter verwachten als ze hun verwarming boven de 19 graden Celsius draaien of te warm water gebruiken. Ook zwembaden en sauna's blijven aankomende winter \"koud\" volgens Blick.\n\nDe krant zegt een document van het ministerie van Economische Zaken in bezit te hebben waarin een verordening wordt besproken. Angstmaatregelen moeten het gasverbruik van de Zwitser doen dalen. Net als andere Europese landen kijkt ook Zwitserland door de Russische gaspolitiek tegen een mogelijk tekort aan deze winter.",
    "Spanje verliest verrassend van Zwitserland en geeft koppositie uit handen aan overtuigend Portugal": "Spanje heeft zaterdagavond de koppositie in groep 1 van de A-divisie van de Nations League uit handen gegeven aan Portugal. De Spanjaarden verloren in eigen huis verrassend van Zwitserland (1-2), terwijl de Portugezen overtuigend wonnen bij Tsjechië (0-4). Dinsdag wacht tussen de twee landen een rechtstreekse clash om een ticket voor de Final Four.\n\nIn de groep van Spanje en Portugal kon zaterdagavond al een ontknoping vallen. Bij een Spaanse overwinning op Zwitserland en een nederlaag van Portugal bij Tsjechië, zou Spanje een speelronde voor het einde al van groepswinst en een plaats bij de Final Four verzekerd zijn. Maar het liep zaterdagavond volledig anders.\n\nSowieso omdat Spanje zelf niet won van Zwitserland. De ploeg van Luis Enrique kwam via een kopbal van Manchester City-verdediger Manuel Akanji na iets meer dan twintig minuten spelen op achterstand. Het gebeurde in een goede fase van de Zwitsers, die strijden tegen degradatie uit de A-divisie van de Nations League. Zwitserland had voor rust kansen op meer, maar liet die liggen.\n\nEmbolo slaat toe\n\nDat deed Spanje snel na rust niet. Via een hard schot in het dak van het doel van Jordi Alba kwam de ploeg van Luis Enrique op gelijke hoogte. Maar waar werd verwacht dat Spanje vervolgens door zou drukken, sloeg Zwitserland opnieuw toe. Monaco-spits Breel Embolo tikte de bal achter doelman Unai Simon het Spaanse doel in. Spanje probeerde het vervolgens nog met man en macht, maar kon het niet bolwerken tegen de hardwerkende Zwitsers.\n\nBekijk hier de 1-2 van Breel Embolo tegen Spanje. Via deze link zijn alle samenvattingen van de Nations League-duels te bekijken. Tekst gaat verder onder de video.\n\nDoor de nederlaag kreeg Portugal de kans de koppositie van Spanje over te nemen, wat de ploeg van Fernando Santos met volle overtuiging deed. Portugal, waar Cristiano Ronaldo een basisplaats had, beleefde een fijne eerste helft en stond al bij rust op een comfortabele 0-2 voorsprong, dankzij doelpunten van Manchester United-spelers Diogo Dalot en Bruno Fernandes.\n\nSmetje\n\nHet enige smetje voor Portugal was de bloedneus die Ronaldo vroeg in de wedstrijd opliep, na een flinke botsing met Tsjechië-doelman Tomas Vaclik. De 37-jarige Portugees kon de wedstrijd echter wel hervatten. Patrik Schick miste in de eerste helft nog een strafschop voor de Tsjechen.\n\nNa rust kwam Portugal niet meer in de problemen en liep het via opnieuw een doelpunt van Dalot (schot van afstand) en een treffer van Diogo Jota zelfs uit naar 0-4, wat tevens de eindstand was. Door de zege is Portugal de nieuwe koploper in de groep en wacht dinsdag een zinderende ontknoping. Om 20.45 uur speelt Portugal dan thuis tegen Spanje, in een rechtstreeks duel om een plek in de Final Four. Ronaldo en co hebben dan aan een gelijkspel genoeg.\n\nBekijk hier de 0-3 van Diogo Dalot tegen Tsjechië. Tekst gaat verder onder de video.\n\nVoor Israël werd het ook een mooie avond, want dat land promoveerde door een late zege op Albanië (2-1) naar de A-divisie van de Nations League. Met Ofir Marciano op de bank werd Tai Baribo met zijn doelpunt vlak voor tijd de gevierde man. Met nog één duel te gaan kan Israël, waar Eran Zahavi ontbrak vanwege een conflict over het delen van een hotelkamer bij de nationale ploeg, niet meer worden achterhaald door achtervolger IJsland.\n\nGoede zaken Servië\n\nServië en Dusan Tadic deden ook goede zaken in de strijd om groepswinst en promotie naar de A-divisie. Dankzij drie doelpunten van een ontketende Aleksandar Mitrovic en een van Sasa Lukic wonnen de Serviërs met 4-1 van Zweden. Daarmee profiteerde Servië optimaal van de nederlaag die koploper Noorwegen ondanks een doelpunt van Erling Haaland eerder op de avond leed bij Slovenië (2-1). Noorwegen en Servië maken dinsdag in een rechtstreeks duel uit wie zich bij de volgende editie van de Nations League bij de ‘grote jongens’ mag melden.\n\nEerder vandaag won Oekraïne ruim van Armenië (0-5). Daarmee maakt de ploeg van bondscoach Oleksandr Petrakov nog altijd kans op promotie naar de A-divisie. Oleksandr Timtsjik, Oleksandr Zoebkov, Artem Dovbik (2x) en Danilo Ignatenko maakten de doelpunten voor Oekraïne. Schotland nam door een zege op Ierland (2-1) wel weer de koppositie over. Dinsdag wacht in de laatste wedstrijd een rechtstreekse strijd tussen Oekraïne en Schotland.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.",
    "Verkeersboetes in Zwitserland: dit ben je kwijt als je te hard rijdt": "Anne Wintersportredacteur\n\nVerkeersboetes in Zwitserland, die vermijd je het liefst! Veel wintersporters gaan met de auto naar hun favoriete bestemming. Dat heeft veel voordelen, maar ook enkele nadelen. Een van de nadelen van een wintersport met de auto: verkeersboetes heb je zo te pakken in een omgeving waar je niet bekend bent. Je zult maar net een verkeersbord gemist hebben… Erg vervelend! Voor de toekomst weet je dan in ieder geval hoeveel je moet betalen en hoe je de boete afhandelt.\n\nVerkeersboetes in Zwitserland\n\nDe regels zijn in alle landen anders. En het prijsverschil is opvallend in de verschillende Alpenlanden. Een verkeersboete in Zwitserland kan voor een flinke deuk in je spaarrekening zorgen, zeker als je meerdere kilometers te hard rijdt. Je wordt hier namelijk hard afgestraft! Let daarom goed op als je met de auto in Zwitserland rijdt. Flitspalen worden het meest gebruikt voor snelheidsmetingen. Er zijn ongeveer 4300 vaste snelheidscamera’s in heel Zwitserland, voornamelijk in Zürich, Luzern en Schaffenhausen.\n\nBinnen de bebouwde kom vind je wegen waarbij je: 30, 50 of 60 km/u mag rijden. Buiten de bebouwde kom is alles 80 km/u en op de snelwegen kan de snelheid stijgen tot 120 km/u. Dit is vastgelegd in de Verordening Verkeersreglement (VRV) in Zwitserland. De snelheidsboetes die uitgeschreven worden zijn afhankelijk van deze reglementen.\n\nInkomensafhankelijke boetes\n\nZwitserland staat bekend om de torenhoge boetes. Het bizarre in Zwitserland zijn de inkomensafhankelijke boetes. Als je, afhankelijk van de weg 25, 30 of 35 km/u te hard rijdt wordt er naar je inkomen gekeken voor het bedrag van de boete. Als je meer dan 25 km/u in de bebouwde kom, boven de 30 km/u buiten de bebouwde kom en meer dan 35 km/h rijdt op de autosnelweg dan krijg je een inkomensafhankelijke boete.\n\nDe boete hangt af van je inkomen en de ‘Tagessätze’. Voor elke boete staat een andere Tagessatz, een soort rekeneenheid. Een enkele Tagessatz is een bepaald percentage van je bruto belastbaar inkomen. Dit percentage wordt vermenigvuldigd met het aantal Tagessätze voor de boete. Let dus extra op als je veel té hard rijdt, omdat dit je een klein vermogen kan kosten.\n\nTolerantiegrens in Zwitserland\n\nDe tolerantiegrens in Zwitserland is niet overal hetzelfde. Dit aantal kilometers wordt in mindering gebracht na het bepalen van de totaal gemeten snelheid. Het varieert afhankelijk de meetmethode en het aantal km/h dat gereden wordt.\n\nvast geïnstalleerd radarsysteem mobiel radarsysteem vaste lasermeter tot 100 km/h 5 km/h 7 km/h 3 km/h 101 – 150 km/h 6 km/h 8 km/h 4 km/h boven de 150 km/h 7 km/h 9 km/h 5 km/h\n\nKosten verkeersboetes in Zwitserland\n\nDe snelheidsboetes in Zwitserland zijn bepaald door de Wet bestuurlijke boetes (OBG) en de verordening bestuurlijke boetes (OBV). De onderstaande prijzen zijn zoals weergeven door de ANWB. Maar, de prijzen zijn ‘vanaf’ prijzen, de daadwerkelijke boete kan dus altijd nog hoger uitvallen… Een extra sanctie in Zwitserland is dat je opgenomen kan worden in het strafregister.\n\nVerkeersboete binnen de bebouwde kom\n\ntot 5 km/u: vanaf CHF 40 (ongeveer € 42,- euro)\n\n6 – 10 km/u: vanaf CHF 120 (ongeveer € 125,- euro)\n\n11 – 15 km/u: vanaf CHF 250 (ongeveer € 260,- euro)\n\n16 – 20 km/u: vanaf CHF 400 (ongeveer € 418,- euro) + aangifte\n\n21 – 24 km/u: vanaf CHF 600 (ongeveer € 627,- euro) + aangifte + inname rijbewijs voor minimaal 1 maand\n\nmeer dan 25 km/u: inkomensafhankelijke boete + aangifte + inname rijbewijs van minimaal 3 maanden\n\nVerkeersboete buiten de bebouwde kom en autowegen\n\ntot 5 km/u: vanaf CHF 40 (ongeveer € 42,- euro)\n\n6 – 10 km/u: vanaf CHF 100 (ongeveer € 104,- euro)\n\n11 – 15 km/u: vanaf CHF 160 (ongeveer € 167,- euro)\n\n16 – 20 km/u: vanaf CHF 240 (ongeveer € 250,- euro)\n\n21 – 24 km/u: vanaf CHF 400 (ongeveer € 418,- euro) + aangifte\n\n25 – 29 km/u: vanaf CHF 600 (ongeveer € 627,- euro) + aangifte + inname rijbewijs voor minimaal 1 maand\n\nmeer dan 30 km/u: inkomensafhankelijke boete + aangifte + inname rijbewijs voor minimaal 3 maanden\n\nOp autosnelwegen\n\nOp autosnelwegen kan het zijn dat de maximumsnelheid verlaagd is bijvoorbeeld bij bouwplaatsen. Dit is altijd aangegeven op de borden. Als je deze over het hoofd ziet, kan dit je een hoge boete opleveren. Let daarom dus goed op!\n\ntot 5 km/u: vanaf CHF 20 (ongeveer € 22,- euro)\n\n6 – 10 km/u: vanaf CHF 60 (ongeveer € 62,- euro)\n\n11 – 15 km/u: vanaf CHF 120 (ongeveer € 125,- euro)\n\n16 – 20 km/u: vanaf CHF 180 (ongeveer € 188,- euro)\n\n21 – 25 km/u: vanaf CHF 260 (ongeveer € 271,- euro)\n\n26 – 30 km/u: vanaf CHF 400 (ongeveer € 418,- euro) + aangifte\n\n31 – 34 km/u: vanaf CHF 600 (ongeveer € 627,- euro) + aangifte + inname rijbewijs voor minimaal 1 maand\n\nmeer dan 35 km/u: inkomensafhankelijke boete + aangifte + inname rijbewijs voor minimaal 3 maanden\n\nAndere verkeersboetes in Zwitserland\n\nAndere verkeersboetes in Zwitserland waar je zeker even op moet letten, zijn de volgende:\n\nBoete alcoholovertreding boven 0,5 alcoholpromillage: CHF 600 (ongeveer € 627,- euro)\n\nCHF 600 (ongeveer € 627,- euro) Boete alcoholovertreding boven 0,6 alcoholpromillage: CHF 700 (ongeveer € 732,- euro)\n\nCHF 700 (ongeveer € 732,- euro) Een boete alcoholovertreding boven 0,7 alcoholpromillage: CHF 800 (ongeveer € 836,- euro)\n\nCHF 800 (ongeveer € 836,- euro) Boete alcoholovertreding boven 0,8 alcoholpromillage: inkomensafhankelijke boete\n\ninkomensafhankelijke boete Rijden door rood: vanaf CHF 250 (ongeveer € 261,- euro)\n\nvanaf CHF 250 (ongeveer € 261,- euro) Rijden op de vluchtstrook waar dit niet mag : vanaf 140 CHF (ongeveer € 146,- euro)\n\n: vanaf 140 CHF (ongeveer € 146,- euro) Parkeerovertreding: vanaf CHF 40 (ongeveer € 42,- euro)\n\nvanaf CHF 40 (ongeveer € 42,- euro) Rijden zonder gordel: vanaf CHF 60 (ongeveer € 62,- euro)\n\nvanaf CHF 60 (ongeveer € 62,- euro) Met telefoon achter het stuur: vanaf CHF 100 (ongeveer € 105,- euro)\n\nvanaf CHF 100 (ongeveer € 105,- euro) Rijden zonder tolvignet: CHF 200 (ongeveer € 209,- euro) + verplicht kopen van een vignet\n\nCHF 200 (ongeveer € 209,- euro) + verplicht kopen van een vignet Geen winterbanden of sneeuwkettingen waar het verplicht is: CHF 100 (ongeveer € 105,- euro)\n\nCHF 100 (ongeveer € 105,- euro) Auto niet ijs- en sneeuwvrij: tussen 200 en 600 CHF + eventueel een inname rijbewijs voor minimaal 3 maanden\n\nAfhandeling van de verkeersboetes in Zwitserland\n\nBoete tot CHF 300 kunnen ter plekke worden afgehandeld. Als dat niet mogelijk is, geldt er een betalingstermijn van 30 dagen voor een verkeersboete in Zwitserland. Wordt de snelheidsboete geweigerd te betalen, dan wordt er een strafrechtelijke procedure gestart. Maar, dit wordt alleen gebruikt bij ernstige overtredingen. Het gevolg hiervan kan een intrekking van het rijbewijs zijn. Het rijverbod geldt dan alleen in Zwitserland. In het ergste geval kan er een gevangenisstraf opgelegd worden van maximaal drie jaar.",
    "Energiebedrijven in Finland en Zwitserland krijgen miljarden": "Energiemaatschappijen uit Finland en Zwitserland krijgen financiële staatssteun om mogelijke faillissementen van de energieconcerns tegen te gaan. De steun wordt gebruikt als onderpand tegen de grote schommelingen in prijzen van gas en elektriciteit. Door de hoge bedragen dat dit meebrengt is een noodlening voor de Finse elektriciteitsmaatschappij Fortum van 2,3 miljard euro en 4,1 miljard Zwitserse Frank voor het Zwitserse energieconcern Axpo hard nodig.\n\nDe prijzen voor gas zijn dit jaar ruim verviervoudigd, mede vanwege de oorlog in Oekraïne en de sancties op Rusland. Rusland levert al maanden veel minder gas aan Europese landen dan voorheen, waardoor er paniek is op de energiemarkten. Fortum-topman Markus Rauramo is ervan overtuigd dat Rusland de verminderde gastoevoer gebruikt om de westerse steun voor Oekraïne te verzwakken.\n\nMinister van Financiën Annika Saarikko (rechts) benadrukt dat het om een lening gaat voor de energiebedrijven: 'Bedrijven moeten de lening binnen 2 jaar terugbetalen waardoor het de overheid geen geld kost'. ( ANP / EPA )\n\nDe 2,3 miljard vanuit de Finse overheid is bedoeld als overbruggingskrediet. Het wordt ingezet als Fortum niet meer aan zijn kortlopende verplichtingen kan voldoen, maar op dit moment heeft de Finse elektriciteitsmaatschappij nog genoeg eigen middelen. Deze steun sluit aan bij de op zondag toegezegde 10 miljard euro aan garanties voor energiebedrijven in Finland. Minister van Financiën Annika Saarikko benadrukt dat het om een lening gaat voor de energiebedrijven: 'Bedrijven moeten de lening binnen 2 jaar terugbetalen waardoor het de overheid geen geld kost'.\n\nVoor het Zwitserse Axpo is de nieuwe kredietlijn ook een voorzorgsmaatregel. De Zwitserse overheid is al van plan om een pakket van 10 miljard Frank op te zetten als vangnet voor de gevolgen van de energiecrisis. Toch is het noodkrediet voor Axpo al toegezegd voordat de bovengenoemde maatregel is aangenomen.\n\nEnergieproblemen door heel Europa\n\nIn meerdere landen in Europa wordt er gesproken over noodfinanciering op de energiemarkt. Zo kondigt Zweden afgelopen weekend een pakket van 23,2 miljard aan en schijnt het energieconcern Centrica in gesprek te zijn over miljarden aan financiële steun vanuit de Britse overheid.\n\nLees ook| Spanje voert btw-verlaging energie in",
    "Zwitserland deelt boetes uit aan burgers die verwarming hoger dan 19 graden zetten": "Zwitserland deelt boetes uit aan burgers die verwarming hoger dan 19 graden zetten Nieuws • 08-09-2022 • leestijd 2 minuten • 30162 keer bekeken • bewaren\n\n© cc-foto: Kecko\n\nNet als andere landen neemt Zwitserland maatregelen om het energietekort te bestrijden. \"Energie is beperkt, verspil het niet', luidt de slogan van een voorlichtingscampagne. Burgers worden opgeroepen om het gebruik van gas terug te dringen met 15 procent van oktober tot maart. Ook geldt er bijvoorbeeld een stookverbod voor ongebruikte gebouwen, al worstelt de regering nog met de precieze definiëring van het begrip 'ongebruikt'.\n\nBurgers die zich schuldig maken aan energieverspilling lopen het risico een boete te krijgen die tot in de duizenden euro's kan lopen, meldt Blick. Ernstige overtreders kunnen in principe zelfs gevangenisstraf krijgen. Tot een maximum van 3 jaar. Dat zijn kortom geen halve maatregelen. Voor koukleumen helemaal geen pretje want het spreekt vanzelf dat in de gevangenis de temperatuur niet boven de 19 graden komt. Dat is de maximumtemperatuur voor overheidsgebouwen.\n\nDe hoogte van de straf is afhankelijk van de ernst van de overtreding, legt een regeringswoordvoerder uit. Een bewoner die de thermostaat in de huiskamer een graad te hoog zet zal minder streng aangepakt worden dan een burger die zijn zwembad verwarmt tot 25 graden.\n\nDe overheid zegt dat er geen jacht zal worden geopend op energiezondaars. \"We zijn geen politiestaat\", aldus minister van Economische Zaken Guy Parmelin. \"De politie komt dus niet overal controleren maar er zullen wel steekproeven worden gehouden.\" Ook kan gecontroleerd worden op basis van tips, bijvoorbeeld van de buren. Een koukleum die de thermostaat op 20 zet in plaats van 19 kan dus een boete verwachten, concludeert Blick en dat wordt bevestigd door een regeringswoordvoerder.\n\nOndertussen neemt de overheid meer maatregelen en bereiden de Zwitserse ordediensten en politie zich voor op mogelijke black outs waarbij er geen energie meer beschikbaar is en de voorzieningen uitvallen. De autoriteiten sluiten niet uit dat er in dat soort situaties bijvoorbeeld sprake kan zijn van plunderingen.",
    "Zwitserland kan F-35A Lightning II gaan bestellen • Piloot & Vliegtuig": "BERN – De Zwitserse Nationalrat heeft donderdag (15 september) ingestemd met het bestellen van 36 Lockheed Martin 36 F-35As bestellen ter vervanging van de zowel de F-5 als F/A-18 Hornet. Daarbij is aangetekend dat zolang de F-35A niet is geleverd, tenminste een F-5 squadron operationeel moet blijven. De nieuwe vliegtuigen moeten voor 31 maart 2023 besteld worden.\n\nDe exportcommissie van de Amerikaanse senaat gaf in oktober 2020 groen licht voor de verkoop van gevechtsvliegtuigen aan Zwitserland toen zowel Boeing als Lockheed Martin werd gevraagd met een voorstel te komen.\n\nBij Lockheed Martin werd toen om meer informatie gevraagd over de F-35 Lightning II Joint Strike Fighter Conventional Take Off and Landing (CTOL) variant terwijl bij Boeing een vergelijkbare vraag werd neergelegd voor F/A-18E/F Super Hornets.\n\nTevens werd beide fabrikanten gevraagd bij een eventuele order zorg te dragen voor de levering van tactische systemen, reserve-onderdelen en de training van piloten en technici.\n\nDe Zwitserse bevolking stemde eerder via een referendum met de kleinst mogelijke meerderheid van stemmen (50,1%) voor de vervanging van zowel de F-5 als F/A-18 Hornet.",
    "Ophef in Zwitserland over dreadlocks bij witte muzikanten": "Controversiële dreadlocks\n\nDe afgelopen tijd is er in Zwitserland een aantal concerten van witte musici met dreadlocks afgebroken of geannuleerd. \"Dat kapsel is een uitvergroting van de discussie op de sociale media en in de traditionele media of je als wit iemand wel Afrikaans/Jamaicaans cultuurgoed mag toe-eigenen en of je dat mag dragen\", legt Heddema uit. Deze discussie laaide volgens de correspondent op nadat in juli een optreden van de band Lauwarm in Bern werd stopgezet. \"Bezoekers van het concert voelden zich in toenemende mate ongemakkelijk.\" Volgens Heddema twijfelden de toeschouwers over de politieke correctheid van het optreden. De organisatie besloot daarop het concert in overleg met de band te stoppen.\n\nNadat het nieuws werd opgepikt door de media, werd er vervolgens midden augustus nog een optreden op het laatste moment afgezegd. Dit keer die van de uit Oostenrijk afkomstige rasta zanger Mario Parizek.",
    "Ook in het 'Zwitserland van Azië' eist klimaatverandering zijn tol": "In Kirgizië – recent nog even wereldnieuws doordat een gletsjer voor het oog van toeristen en hun camera’s afbrak – worden gletsjers rap dunner. En dat heeft dramatische gevolgen voor de lokale bevolking.\n\nWie denkt aan de grote ijsmassa’s op aarde, denkt ongetwijfeld aan Antarctica en Groenland. Minder bekend is dat ook Centraal-Azië een flinke portie ijs herbergt. Hoog in de bergen zijn tienduizenden gletsjers te vinden, die samen de op twee na grootste ijsmassa op aarde vormen; alleen de ijsmassa’s op beide polen zijn groter.\n\nVer-van-mijn-bed-show\n\n“Voor de smeltende gletsjers in Centraal-Azië is doorgaans wat minder aandacht,” bevestigt onderzoeker Lander Van Tricht, verbonden aan de Vrije Universiteit Brussel. “Dat komt doordat deze slechts een beperkte bijdrage leveren aan de zeespiegelstijging en daarmee is wat daar gebeurt een beetje een ver-van-ons-bed-show.”\n\nWatervoorziening\n\nMaar dat wil niet zeggen dat de veranderingen die de Centraal-Aziatische gletsjers momenteel ondergaan, zonder gevolgen blijven. De gevolgen worden alleen wat lokaler gevoeld. “De gletsjers spelen een cruciale rol in de watervoorziening van de lokale bevolking,” aldus Van Tricht. Voor miljoenen mensen in het droge Centraal-Azië is het smeltwater dat ‘s zomers van deze gletsjers loopt bijna de enige bron van water. En met het verdwijnen van de gletsjers komt dan ook de watervoorziening in het gedrang.\n\nReden genoeg voor sommige onderzoekers – zoals Van Tricht – om de gletsjers in dit gebied toch nauwlettend in de gaten te houden. En samen met collega’s reisde hij de afgelopen jaren daarom herhaaldelijk af naar Kirgizië, dat vanwege de honderden gletsjers die het herbergt ook wel het ‘Zwitserland van Azië’ wordt genoemd en in het geografische hart van Centraal-Azië ligt. De laatste expeditie naar het gebied eindigde vorige maand en heeft weer een schat aan data opgeleverd. “Wij richten ons daarbij op de ijsdikte en de oppervlakte hoogte van de gletsjers,” zo vertelt Van Tricht. Gewapend met radarapparatuur lopen onderzoekers de gletsjers af om de dikte van het ijs op verschillende plaatsen te meten. Door tegelijkertijd te kijken naar de hoogte van de puinmassa’s die de gletsjer aan de zijkanten heeft afgezet, kan de huidige dikte van het ijs bovendien direct vergeleken worden met de ijsdikte aan het einde van de kleine ijstijd (zo rond 1850). De onderzoekers gebruiken daarnaast drones om de gletsjers in hun geheel in kaart te brengen.\n\nZes gletsjers\n\nDe onderzoekers hebben tot op heden op deze wijze zo’n zes gletsjers in Kirgizië onder de loep genomen. “We hebben daarbij bewust gekozen voor gletsjers waarvan de omvang (met behulp van satellietbeelden, red.) al in kaart was gebracht en waarvan ook de massabalans (de verhouding tussen smelt en aangroei van ijs, red.) al langere tijd gemonitord wordt. Die data komen namelijk van pas als we – ook mede aan de hand van de puinmassa’s aan de zijkant van de gletsjer – willen reconstrueren hoe dik de gletsjer in het verleden is geweest.”\n\nResultaten\n\nDe voorlopige resultaten liegen er niet om. “De gletsjers zijn inmiddels zo’n 20 tot 30 procent van hun volume kwijtgeraakt.” Daarmee doet het Zwitserland van Azië het overigens nog iets beter dan het Europese Zwitserland; in de Alpen is het volumeverlies namelijk nog iets groter. “Dat de gletsjers in Centraal-Azië wat minder volume verloren hebben, is te danken aan het feit dat ze hoger liggen. Hierdoor liggen ze – zelfs in een opwarmende wereld – koeler dan de gletsjers in de Alpen.”\n\nToekomst\n\nHet reconstrueren van de historische dikte van de gletsjers is geen doel op zich, maar een middel om de dynamiek van de gletsjers te begrijpen en te kunnen voorspellen wat de gletsjers in de toekomst zullen gaan doen. En de voorlopige toekomstvoorspellingen zijn best verrassend, vindt Van Tricht. “Wat mij vooral verrast heeft, is de snelheid waarmee de gletsjers zich naar verwachting in de komende 20 tot 30 jaar zullen gaan terugtrekken.” Die versnelde terugtrekking is volgens de onderzoekers te herleiden naar het feit dat deze gletsjers – in tegenstelling tot bijvoorbeeld de gletsjers bij Groenland of in de Alpen – in dezelfde periode dat ze massa verliezen ook massa winnen. “In de winter – de periode tussen oktober en april – valt er bijna geen neerslag,” legt Van Tricht uit. En de gletsjers worden dan dus ook niet dikker. In de maanden erna neemt zowel de neerslag als de afsmelt toe. En wat je ziet als de opwarming doorzet, is dat er minder sneeuw valt en de afsmelt nog verder toeneemt. Op dit moment is het dus zo dat de Centraal-Aziatische gletsjers vrij veel ijs herbergen, maar we verwachten, onder invloed van klimaatverandering, op korte termijn een zeer snelle afname daarvan, al zijn er wel regionale verschillen.”\n\nWatertekort\n\nHet is zeer slecht nieuws voor de mensen die ‘s zomers zo afhankelijk zijn van deze gletsjers. Want op korte termijn neemt het water dat de gletsjers leveren – door een versnelde afsmelt – toe, maar op de lange termijn zullen de gletsjers – doordat ze kleiner en dunner worden – steeds minder smeltwater voortbrengen en dat kan leiden tot watertekorten tijdens droge periodes. De lokale bevolking raakt daar ook steeds meer van doordrongen, weet Van Tricht. “Met name in de afgelopen vijf jaar waren de zomers zeer droog. Er viel veel minder neerslag dan normaal en het water in de rivieren was voor 40 tot 60 procent afkomstig van de gletsjers. En dan zie je wel dat de lokale bevolking zich realiseert: als er geen neerslag is, hebben we de ijsmassa’s hard nodig.” Niet alleen voor het drinkwater, maar ook voor het beregenen van gewassen of watergebruik in de industrie.\n\nDoor onze uitstoot van broeikasgassen terug te dringen en daarmee de opwarming af te remmen, kan een deel van het door Van Tricht en collega’s voorspelde volumeverlies voorkomen worden. “Maar wat we zien als we verschillende klimaatscenario’s simuleren, is dat in elk scenario wel een groot ijsvolume verdwijnt.” Het betekent dat de mensen in Centraal-Azië zich zullen moeten aanpassen aan een wereld waarin water schaarser wordt. Van Tricht hoopt dat zijn onderzoek daar een rol in kan spelen. “Wij hebben nu zes gletsjers bestudeerd, maar hopen er nog een aantal te gaan onderzoeken, met als doel grip te krijgen op de dynamiek erachter en zo een model te kunnen ontwikkelen waarmee we tamelijk nauwkeurig kunnen voorspellen wat de 7000 gletsjers in Kirgizië en de omringende landen in de toekomst gaan doen.” En op basis daarvan kan dan ook meer gezegd worden over de impact die de smeltende gletsjers op de watervoorziening hebben. “Vervolgens is het aan de lokale politiek partijen om daarop te anticiperen, bijvoorbeeld door de aanleg van stuwmeren en spaarbekkens.” Maar zelfs dat zal naar alle waarschijnlijkheid niet voldoende zijn. “Er gaan sowieso tekorten ontstaan,” moet Van Tricht concluderen. “De gletsjers zijn simpelweg te belangrijk voor de watervoorziening.”",
    "Hedin breidt aanwezigheid in Zwitserland uit": "De Hedin Mobility Group blijft maar groeien. Vorige week kwam het bericht dat Hedin Automotive de Alpina Group heeft overgenomen, met name actief in het oosten van het land. Daarmee wordt Hedin meteen de op een na grootste BMW- en Mini-dealer van Zwitserland.\n\nAlpina draaide in 2021 een omzet van zo’n 118 miljoen euro, met in totaal 140 werknemers. Het Zweedse Hedin betrad in 2020 de Zwitsers markt door de overname van drie BMW- en Mini-dealerschappen in Zürich en omgeving. Marcus Larsson, ceo van Hedin Automotive: “Deze overname is volledig in lijn met onze strategie en laat zien dat we bereid zijn om in onze aanwezigheid in Zwitserland te investeren en die verder uit te breiden.”\n\nAnders Hedin, ceo van de Hedin Mobility Group: “Deze strategische overname doet onze aanwezigheid in Zwitserland toenemen en daarmee onze positie als een van Europa’s leidende aanbieders van mobiliteitsoplossingen. Bovendien versterken we hiermee onze bestaande samenwerking met BMW, wat zeer bevredigend is.”",
    "Energielessen uit Zwitserland": "In Zwitserland bedraagt de inflatie amper 3,5 procent. De energieprijzen stuwen die nu wel hoger, maar niet zoals in België. En dat heeft zijn redenen.",
    "Ben jij bij de exclusieve Walliser raclette avond?": "Het Zwitserse Wallis: machtige bergtoppen en pittoreske dorpjes\n\nBen je gek op Zwitserland, dan ken je zonder twijfel ook Wallis, of in het Frans gezegd, Valais. Is dat niet het geval, dan is het nu tijd om er kennis mee te maken! In dit stukje Zwitserland vliegen de vierduizenders je om de oren en sta je continu versteld van de waanzinnige omgeving. Prachtige bergpanorama's, een enorme sneeuwzekerheid maar ook gezellige dorpjes zijn kenmerken van Wallis.\n\nSkiën in de mooiste skigebieden\n\nIn het Zwitserse Wallis vind je bijvoorbeeld de Aletsch Arena, dat met de langste gletsjer van de Alpen in de 'achtertuin', de Aletsch Gletscher, meer dan een unieke bestemming is. Maar ook het kuuroord Leukerbad beschikt over imposante bergtoppen en bovendien over overweldigende wellnessmogelijkheden om wintersport en ontspanning te combineren. En natuurlijk niet te vergeten de sfeervolle, en vooral ook schitterende skibestemmingen Nendaz en Veysonnaz, die zowel karakteristiek als veelzijdig te noemen zijn.",
    "Home24 rolt marktplaats uit naar Frankrijk, Oostenrijk en Zwitserland": "De Duitse online meubelverkoper Home24 breidt zijn onlangs gelanceerde marktplaats alweer uit over de eigen landsgrens. Later dit jaar moet het platform ook live zijn in Frankrijk en de gehele DACH-regio.\n\nVolgens Duitse media is het platform momenteel op zoek naar verkopers in die landen die zich bij Home24 willen aansluiten. Volgens Marc Appelhoff, ceo van Home24 is de succesvolle lancering van de marktplaats in Duitsland een motivator geweest om snel naar andere landen uit te breiden. Appelhoff liet overigens bij de lancering van het platform in Duitsland – enkele maanden geleden – al weten dat het bedrijf van plan was om dit jaar nog naar meer landen uit te breiden.\n\nHome24 laat niet alle verkopers toe op zijn platform. Het bedrijf biedt aan verkopers vooral een podium. Aangesloten retailers zijn zelf verantwoordelijk voor logistiek, klantenservice en facturering.",
    "In Zwitserland stijgen de prijzen nauwelijks": "Zwitserland is een eiland van prijsstabiliteit in een Europa dat kreunt onder de hoge inflatie. En dat in een land dat bekendstaat om zijn hoge prijzen. Wat is er aan de hand?\n\nBroccoli is een van de producten die in veel Zwitserse supermarkten tegenwoordig goedkoper zijn dan in Duitsland. Dat zet een zekerheid op het spel die alle Zwitsers al jaren kennen: wie geld wil besparen, kan het best over de grens in Duitsland kopen. Toen de Zwitserse frank in januari 2015 vrijwel van de ene dag op de andere met ongeveer 20 procent in waarde steeg, vormden auto's uit Basel, Schaffhausen, Bern en Zürich lange rijen voor supermarkten in Weil am Rhein, Kreuzlingen en andere Duitse grensplaatsen. Intussen is de frank nog sterker dan in 2015 - je krijgt er nu 1,04 euro voor. En toch citeerde de Neue Zürcher Zeitung enkele dagen geleden een teleurgestelde Duitse winkelier: \"De Zwitsers zouden hier in de rij moeten staan, maar ze zijn er niet.\"\n\n...\n\nBroccoli is een van de producten die in veel Zwitserse supermarkten tegenwoordig goedkoper zijn dan in Duitsland. Dat zet een zekerheid op het spel die alle Zwitsers al jaren kennen: wie geld wil besparen, kan het best over de grens in Duitsland kopen. Toen de Zwitserse frank in januari 2015 vrijwel van de ene dag op de andere met ongeveer 20 procent in waarde steeg, vormden auto's uit Basel, Schaffhausen, Bern en Zürich lange rijen voor supermarkten in Weil am Rhein, Kreuzlingen en andere Duitse grensplaatsen. Intussen is de frank nog sterker dan in 2015 - je krijgt er nu 1,04 euro voor. En toch citeerde de Neue Zürcher Zeitung enkele dagen geleden een teleurgestelde Duitse winkelier: \"De Zwitsers zouden hier in de rij moeten staan, maar ze zijn er niet.\" Daar zijn veel redenen voor. Een van de belangrijkste is de inflatie in Duitsland, die momenteel 7,5 procent bedraagt en bijna alle huishoudens op de een of andere manier pijn doet. Zwitserland daarentegen wekt \"wereldwijde verbazing\", zegt Thomas Gitzel, hoofdeconoom bij de in Liechtenstein gevestigde VP Bank. Met een inflatie van iets meer dan 3 procent blijven de Zwitserse prijzen relatief stabiel. Gitzel gaat ervan uit dat Zwitserland weliswaar nog wat inflatie te goed heeft, maar ziet \"geen gevaar op een inflatie van pakweg 8 procent\". Volgens hem is dat vooral te danken aan de sterke Zwitserse frank. Die zorgt ervoor dat Zwitserse bedrijven hun diensten en producten nog altijd relatief goedkoop kunnen inkopen. Een andere factor zijn de elektriciteitsprijzen. Die zijn in Duitsland omhooggeschoten (+22,1%). In Zwitserland daarentegen meldt het Federale Bureau voor de Statistiek een prijsstijging van slechts 2,4 procent. Jan-Egbert Sturm is hoogleraar toegepast economisch onderzoek aan de ETH Zürich en directeur van het gerenommeerde economische instituut KOF. Hij beschrijft de Zwitserse elektriciteitsmarkt als bijna-autonoom, en dus relatief onafhankelijk van wereldwijde gebeurtenissen. \"Met een mix van waterkracht en kernenergie slaagt Zwitserland er zelfs in om in de zomer wat overschotten te produceren. Alleen in de winter moeten we energie inkopen.\" Een andere belangrijke factor: \"Slechts een paar Zwitserse huishoudens verwarmen met gas\", zegt Sturm. \"Alle nieuwe gebouwen werken met natuurlijke verwarming en stadsverwarming\", en worden dus nauwelijks getroffen door de prijsstijgingen die zoveel Europeanen te verduren hebben. Bovendien zijn de traditioneel hoge Zwitserse prijzen in de eerste plaats het gevolg van een vrij duur basisproduct - de arbeidskosten. Sturm beschrijft het zo: \"In de prijszetting van een Zwitsers horloge spelen de metaalprijzen nauwelijks een rol. Wat het horloge duur maakt, is de Zwitserse horlogemaker.\" Die vergelijking gaat voor bijna alles op: wie in Zürich een brood koopt, weet dat het niet komt door de meelprijs van ongeveer 1 frank per kilo dat hij het equivalent van 7 euro moet neertellen. De internationaal gestegen kosten van de grondstoffen komen derhalve nauwelijks tot uiting in de Zwitserse prijzen. Een andere reden voor de lage inflatie is dat in de meeste sectoren slechts één keer per jaar over de lonen wordt onderhandeld, meestal in de herfst. De aanpassing gebeurt dan in januari. Nog een Zwitserse eigenaardigheid is de streng gereguleerde levensmiddelenmarkt. Sturm noemt die \"zo goed als gesloten\". Alleen producten die niet concurreren met binnenlandse producten - en dus stroken met het Zwitserse prijsniveau - mogen worden ingevoerd. Concreet betekent dit dat als een appel in Zwitserland 60 cent kost maar in de eurozone 35 cent, er 25 cent invoerrechten verschuldigd zijn. Als de prijzen in de eurozone stijgen, blijft de Zwitserse appelprijs dan weer gelijk. Welke van die factoren is de belangrijkste? Sturm twijfelt. De sterke Zwitserse munt is zeker een van de belangrijkste redenen voor de \"aanzienlijk zwakkere inflatieontwikkeling\" in vergelijking met de buurlanden. Dat is ook de mening van Thomas Gitzel, die heen en weer pendelt tussen Duitsland, Oostenrijk en Liechtenstein. Hij merkt op dat bijna alle financiële instellingen momenteel een grote vraag zien naar beleggingen in de Zwitserse munt. En dat is dan weer een bekend effect voor economen: hoe onzekerder de situatie in de wereld, maar vooral in de eurozone, hoe sterker de vraag naar de \"veilige haven\" die de Zwitserse frank is. Je zou dus ook kunnen zeggen: de ontwikkelingen die de prijzen in heel Europa opdrijven, versterken de Zwitserse munt. En omgekeerd zorgen ze ervoor dat de prijzen in Zwitserland stabiel blijven. De Zwitserse nationale bank (SNB) probeert uiteraard ook de inflatie in toom te houden. Maar zij staat veel minder onder druk dan de Amerikaanse Federal Reserve en de Europese Centrale Bank (ECB). En ze heeft zich bewezen in deze crisis, vindt Jan-Egbert Sturm. \"De SNB heeft een goede reputatie voor haar monetair beleid en heeft de rente midden juni al verhoogd. Dat werd gezien als een duidelijk signaal tegen de inflatie.\" Is inflatie dan geen gespreksonderwerp in Zwitserse publieke opinie? Nee, zo blijkt. Het onlinemagazine Republik in Zürich merkt weinig commotie rond de consumentenprijzen. Katharina Hemmer van de dienst marketing en community staat dagelijks in contact met veel van de 28.000 abonnees. \"Tot nu hebben wij nog geen vragen over dit onderwerp gekregen\", zegt zij. \"Wanneer we het zelf opwerpen, zien we dat er enige belangstelling voor is. Maar niet meer dan voor andere kwesties.\" Aankopen hamsteren, angst voor de winter, paniek over benzineprijzen? Hemmer ziet het niet. \"Wat de lezers meer zorgen baart in verband met de oorlog in Oekraïne, is de Zwitserse neutraliteit.\"",
    "Balotelli vervolgt loopbaan in Zwitserland": "\"Balotelli zal ons aanvallend veel brengen aangezien hij een volledig seizoen heeft gedraaid en met vertrouwen naar ons komt. Hij is het soort spits dat we nodig hadden, met grote vastberadenheid. Het is een eer om hem bij ons te hebben\", zei Barthélémy Constantin, de technisch directeur van FC Sion.",
    "Landskampioen Bloemendaal lijdt gevoelig verlies bij Klein Zwitserland": "Orange Pictures\n\nNOS Sport • donderdag 15 september, 22:50 Landskampioen Bloemendaal lijdt gevoelig verlies bij Klein Zwitserland\n\nKlein Zwitserland heeft in de Tulp Hoofdklasse Heren regerend landskampioen Bloemendaal een pijnlijke nederlaag bezorgd. In Den Haag eindigde het treffen na een 5-0 voorsprong uiteindelijk in 5-3.\n\nDe goals van Roel Bovendeert, Tom Hiebendaal en Dennis Warmerdam vielen voor de Mussen veel te laat om Klein Zwitserland nog in verlegenheid te brengen.\n\nVrouwentopper Amsterdam-Den Bosch bij de NOS De vrouwenwedstrijd Amsterdam-Den Bosch is zondag bij de NOS in samenvatting te zien op NOS.nl, in de NOS-app en op NPO 1.\n\nIn het eerste kwart lieten Aki Käppeler, Camil Papa en Marco Miltkau (strafbal) de thuisploeg juichen. Miltkau en Papa waren vervolgens ook verantwoordelijk voor de 4-0 en 5-0.\n\nBloemendaal beleeft zo een valse start van de competitie, met vier punten uit drie wedstrijden.\n\nSla de carrousel over NOS Uitslagen hoofdklasse hockey heren\n\nNOS Stand hoofdklasse hockey heren\n\nKampong is na vanavond nog de enige ploeg zonder puntenverlies. In en tegen Amsterdam werd met 1-0 gewonnen door een treffer van Jip Janssen.\n\nVoor Robbert Kemperman (Amsterdam) betekende het een weerzien met zijn oude club, waar hij liefst tien jaar onder contract stond.\n\nOnderin pakte Schaerweijde de eerste drie punten door concurrent Voordaan te verslaan: 3-1.\n\nZondag eindigde de topper Amsterdam-HGC in 3-3. Kijk hier naar de samenvatting.\n\n3:10 Amsterdam-HGC levert veel doelpunten op, maar geen winnaar: 3-3",
    "Zevenduizend jaar oud gletsjerijs gesmolten in Zwitserland": "Volgens studie past helft mensen met te hoge choleste­rol levens­stijl niet aan: “Belgen genieten graag”\n\nEen op twee Belgen met een te hoog cholesterolgehalte in het bloed, past zijn of haar levensstijl niet aan. Dat moet vrijdag blijken uit een online bevraging van studiebureau iVox in opdracht van geneesmiddelenproducent Novartis, uitgevoerd bij 1.000 Belgen. Een te hoge cholesterol is nochtans een belangrijke risicofactor op het ontwikkelen van hart- en vaatziekten.\n\n23 september",
    "Klimaatopwarming zorgt voor ‘recordzomer’ voor Zwitserse gletsjers": "De gletsjers in Zwitserland zijn tijdens de voorbije zomerperiode gesmolten zoals nooit tevoren. De eerste vaststellingen zijn ‘extreem en verontrustend’, meldt GLAMOS, het Zwitserse gletsjerobservatorium.\n\nGlaciologen van de Eidgenössische Technische Hochschule Zürich, een technologische universiteit uit Zürich, trokken zonet opnieuw ’s lands gletsjers op onder leiding van Matthias Huss, de topman van het gletsjerobservatorium. Ze onderzochten een twintigtal gletsjers om er de ijsomvang te bepalen. Het volledige rapport komt er in de herfst, maar de reactie op de opwarming van de aarde is reeds duidelijk, klinkt het.\n\n‘In de jaren 2011, 2015, 2018 of nog 2019 was het smelten reeds zeer fors. 2022 is echt uitzonderlijk en klopt alle records’, aldus Huss. ‘Extreme en verontrustende’ vaststellingen, klinkt het. Begin deze maand trok hij nog naar de Griesgletscher in het westelijke alpenkanton Wallis (Valais). In het midden van de gletsjers was de rotssokkel zichtbaar onderaan een gletsjerspleet, legt hij uit. De smeltende gletsjer zal binnenkort gehalveerd zijn, klinkt het.\n\nAlarmerende evolutie\n\nHet team gaat tweemaal per jaar de twintig gletsjers op. Zo bepalen ze in april de kwaliteit van de sneeuwlaag die de gletsjers bedekt. Die is belangrijk omdat ze de gletsjer beschermt en voedt tijdens de zomer. Toen was reeds duidelijk dat het een moeilijke zomer ging worden – en op de Gries was de sneeuwlaag op een hoogte van 3.000 meter in juli al volledig gesmolten en nam de ijsmassa reeds af. In september keren de glaciologen terug om de impact van de zomer te bestuderen. Zo bleek de bewuste gletsjer in september 4 meter in dikte afgenomen te zijn op de hoogst gelegen delen, een record. ‘Uitzonderlijk: dit is twee- tot driemaal het verlies van de voorbije jaren.’\n\nOok elders was de evolutie alarmerend. Zo heeft de Findel nabij Zermatt, ook in Wallis, meer dan 2 meter verloren op een hoogte van 3.400 meter. Tot nu was er daar steeds genoeg sneeuw om de zomer door te komen. De Corvatsch in het oostelijke kanton Graubünden is dermate gesmolten dat het niet opgemeten kon worden.",
    "Verkoop zonnepanelen explodeert in Zwitserland, 1 op 3 koopt thuisbatterij": "De Zwitserse zonnepanelenmarkt explodeert. Het Alpenland zag de verkoop afgelopen jaar met 43 procent groeien tot 683 megawattpiek. In de rubriek ‘Over de grens’ ditmaal een kijkje in Zwitserland.\n\nOm fossiele brandstoffen en kernenergie uit te faseren, heeft Zwitserland ongeveer 13 keer meer zonne-energie nodig dan het land vandaag de dag opwekt.\n\nSolarisering\n\nDe ‘solarisering’ van 40 procent van de bestaande dakoppervlakken zou voldoende zijn om dit doel te bereiken. Maar waar de Zwitserse zonnepanelenmarkt in 2021 een recordjaar kende, zijn er ook problemen, zoals een fors personeelstekort.\n\nHet Zwitserse federale energiebureau SFOE meldt dat afgelopen kalenderjaar desondanks alle marktsegmenten zijn gegroeid. De installatie van systemen op industriële en commerciële gebouwen groeide met 53 procent en op eengezinswoningen met 60 procent. Een nieuwe pv-installatie was in 2021 gemiddeld 25,3 kilowattpiek groot, vergeleken met 24,5 kilowattpiek een jaar eerder.\n\nInstallatiehausse\n\n‘Het was nog nooit zo vanzelfsprekend om een ​​pv-systeem te installeren: het levert de elektriciteit voor elektrische auto’s en warmtepompen, draagt ​​bij aan de leveringszekerheid en beschermt tegen recordhoge elektriciteitsprijzen’, vat David Stickelberger – directeur van brancheorganisatie Swissolar – de redenen voor de installatiehausse samen .\n\nPer eind vorig jaar beschikte het land over 3.655 megawattpiek aan zonnepanelen; goed voor een jaarproductie van 2.842 gigawattuur aan zonne-energie. Dat komt volgens SFOE overeen met het verbruik van 900.000 vierpersoonshuishoudens. Het aandeel zonne-energie in de elektriciteitsproductie bedroeg per eind vorig jaar 4,89 procent en zou inmiddels zelfs rond de 6 procent liggen.\n\nTerugleververgoeding\n\nDe snelle groei na 2010, veroorzaakt door het kostendekkende terugleververgoeding is in onderstaande grafiek duidelijk zichtbaar. In 2016 en 2017 werden alleen kleine systemen gefinancierd, terwijl de Zwitserse ‘Energiestrategie 2050’ in 2018 in werking trad en samen met de hoge energieprijzen de markt heeft doen exploderen.\n\nDe jaarlijkse verkopen moeten wat brancheorganisatie Swissolar betreft groeien naar zo’n 2 gigawattpiek per jaar. Voor dit jaar wordt een installatievolume van 850 tot 900 megawattpiek verwacht; oftewel een groei van 25 à 30 procent.\n\n1 op 3 kiest batterij\n\nMaar niet alleen zonnepanelen vinden inmiddels gretig aftrek in Zwitserland. Ook batterijen zijn ‘hot’. Gemiddeld kiest 1 op de 3 Zwitsers die zijn huis van zonnepanelen voorziet voor een thuisbatterij. De totale geïnstalleerde opslagcapaciteit bedroeg eind vorig jaar 157.000 kilowattuur.\n\nWaar een jaar eerder 2.497 thuisbatterijen (28.400 kilowattuur) werden geïnstalleerd, waren dat er in 2021 al 6.320 stuks (78.110 kilowattuur); een groei van 153 procent.\n\nZonnewarmte\n\nTegelijkertijd loopt de zonnewarmtemarkt terug. De vraag naar zonnecollectoren daalt al in Zwitserland al een aantal jaren op rij. In 2021 was een krimp van 25 procent zichtbaar en werd 23.000 vierkante meter aan vlakkeplaatcollectoren en 4.500 vierkante meter aan vacuümbuiscollectoren geïnstalleerd. In de hoogtijperiode 2009-2012 schommelde het installatievolume nog rond de 150.000 vierkante meter.",
    "Bergrestaurant op 3.000 meter hoogte uitgebrand in Zwitserland": "Independer Met deze 5 tips betaal je een pak minder voor je verzekerin­gen\n\nElke euro telt tegenwoordig. Voor je verzekeringen is dat niet anders. Betaal jij niet voor iets dat je niet nodig hebt? Of zit je met een te prijzig pakket aan verzekeringen? Met deze 5 tips van Independer.be kun je zo aan de slag om te besparen op je premie.\n\n19 september",
    "Circus Medrano Zwitserland met mooie uitschieters": "tekst en foto’s Fred Niessen\n\nZWITSERLAND – In Würenlingen 60 km ten oosten van Bazel bezocht ik circus Medrano. De naam Medrano kreeg drie jaar geleden weer betekenis in de Zwitserse circuswereld. Het was de Italiaanse familie Bizzaro (Alvaro) die door Zwitserland reisde met hun circus Picard wat al snel een naamsverandering onderging. Een jaar geleden zag ik hun voorstelling en ik was toen aangenaam verrast door het programma met name door de uitgebreide paardennummers.\n\nIn Würenlingen zie ik tot mijn verbazing een heel ander circus, veel kleiner van omvang en ik mis daar de staltenten. Dan wordt het tijd om vragen te stellen en ik kom meteen uit bij de juiste persoon namelijk de huidige eigenaar Davide Trentini die openhartig vertelt naast zijn Dreamland Event nu een circus te hebben wat gehuurd is en dat ermee eigen materiaal aangekocht wordt, zoals onlangs nog enkele woonwagens van Circus Nock. De naam Medrano herinnert aan het dierrijke circus van Urs en Romy Strasser die tot 2009 actief door Zwitserland reisden. Na het overlijden van Urs is al het materiaal doorverkocht aan circus Royal en is ook de naam Medrano vrijgegeven.\n\n\n\nVoor Oliver Skreinig destijds mede-eigenaar van Circus Royal (wat door faillissement ter ziele is geraakt) die de naam Medrano weer tot leven heeft geroepen. Dat deed hij enkele jaren geleden al met de komst en samenwerking van Alvaro Bizzaro die toen reisde onder deze naam. Er heeft dus het afgelopen jaar weer een wisseling plaats gevonden wie onder deze naam mag reizen.\n\nMedrano reist dit jaar in kleiner formaat met een 30 meter witte koepel tent en de transporten zijn drastisch teruggebracht om ook de hoge brandstofprijzen te kunnen drukken. Het huidige Medrano ziet er zeker niet verkeerd uit maar ten opzichte van wat er vorig jaar onder die naam reisde is het wel een groot verschil.\n\nProgramma\n\nEen twee uur durend programma wordt geboden met behoorlijk uitschieters zoals het Duo Igen met hun honden, tien zeer gewillige Tibetaanse Terriërs die perfect werken. Ook hun geitennummer is aandoenlijk. Zij waren vorig nog in Nederland te zien bij Harlekino tijdens het zomertournee. Een andere uitschieter: het trio Jalal partner equilibristen. Afwisseling genoeg in het programma van zwaardbalans tot het strakke koord en ook het rad des doods is in het programma opgenomen. Zie verder het volledig programma overzicht. Hoe belangrijk een goede naam voor een circus is blijkt nu maar weer eens!",
    "Bio Cotton Candy verovert Zwitserland en Duitsland": "Cotton Candy is een witte, pitloze druivensoort die bekend staat om zijn kenmerkende zoete aroma en geur. Ze worden biologisch geteeld door OP Tarulli, een Apulische telersvereniging gevestigd in Noicattaro (Bari), die ongeveer op 400 hectare biologische druiven teelt.\n\nWe spraken hierover met Marilena Daugenti Tarulli, sales manager van het Apulische bedrijf. \"Na de start in 2021 zijn de volumes dit jaar flink gegroeid. We verschepen elke dag een vrachtwagenlading naar Duitse en Zwitserse grootwinkelbedrijven, die dit ras erg waarderen. Voor de huidige oogst hebben we verpakkingen ontworpen met kleuren die doen denken aan snoepjes, om zo de unieke smaak en het aroma van deze speciale druif te benadrukken.\"\n\n\"Sinds eind juli, toen we begonnen met de Cotton Candy-oogst, namen de bestellingen uit Duitsland en Zwitserland gestaag toe, zozeer zelfs dat we verwachten dit seizoen uiterlijk over twee weken af te ronden.\"\n\nOP Tarulli is de exclusieve licentiehouder voor de biologische teelt van Cotton Candy. \"Op dit moment,\" vervolgt de manager, \"is er 10 hectare in productie van dit ras. Ons bedrijf is het grootste in Europa qua teelt en marketing van biologische druiven, met 50 rassen van drie verschillende kleuren (wit, rood en blauw), die gedurende vijf maanden van het jaar worden verkocht, van begin juli tot eind november.\"\n\nCotton Candy biologische druiven - Verpakking OP Tarulli\n\n\"We mogen niet klagen over de verkoop, ondanks de moeilijke economische situatie van de afgelopen maanden. Dit is ons tweede seizoen met Cotton Candy. Het enige negatieve aspect bestaat uit de verkoopprijzen, die nog steeds onder het gemiddelde van vorig jaar liggen (-10/20%), zelfs aan het einde van het seizoen. Maar dit is een probleem dat alle druiventelers aangaat. De teeltkosten zijn aanzienlijk gestegen, en het zwaarst wegen de kosten voor verpakking, energie en arbeid. En natuurlijk hebben we de lonen moeten verhogen om de werknemers te stimuleren.\"\n\nVoor meer informatie:\n\nO.P. Ortofrutticoli Gruppo Tarulli Soc. Cons. a r.l.\n\nViale G. Saponaro Sindaco\n\n70016 - Noicàttaro (Ba) - Italia\n\nTel.: +39 080 478 37 61\n\ninfo@gruppotarulliop.it\n\ngruppotarulliop.it",
    "Wietproef Zwitserland schiet wel op: start in Basel op 15 september": "(advertenties)\n\nWietproef Zwitserland schiet wel op: start in Basel op 15 september\n\nWanneer we in eigen land de eerste legale wiet kunnen kopen, is de vraag. Gezien de moeizame weg tot nu toe zou het een meevaller zijn als er ergens in 2023 sprake van is. In Zwitserland pakken ze de cannabiszaken heel wat voortvarender aan. In Basel, de derde stad van het land, begint over enkele weken de Zwitserse variant van de wietproef met gereguleerde verkoop van recreatieve wiet!\n\nPilotproject ‘Weed Care’ start in september\n\nMet de lancering van het proeftraject ‘Weed Care’ in Basel – dat begint op 15 september 2022 en eindigt in maart 2025 – is Zwitserland het eerste Europese land dat op deze wijze de effecten van legalisatie van cannabis bestudeert.\n\nIn Basel-Stadt Canton, de stad plus aangrenzende voorstedelijke gebieden, wonen bijna 900-duizend mensen. Daarvan mogen er in totaal 370 deelnemen aan de pilot, mits ze in ieder geval 18 jaar oud zijn en nu ook reeds recreatief cannabis gebruiken.\n\nGedurende de gehele studieperiode worden deze ‘proefblowers’ regelmatig ondervraagd over hun cannabis consumptiegedrag en uiteraard hun fysieke en mentale gezondheid.\n\nBeperkter aanbod wiet en hasj dan in Nederlandse wietproef\n\nOp tv-zender Euronews zegt Regine Steinauer – hoofd van de ‘verslavingsafdeling’ van de universiteit in Basel – dat de eerste onderzoeksvraag is of er straks meer, minder of dezelfde hoeveelheid wiet/hasj wordt geconsumeerd?\n\nDaarnaast kijken de wetenschappers goed naar mentale/fysieke gezondheidsveranderingen wanneer cannabis geconsumeerd wordt via apotheken. Daar in de 9 deelnemende apotheken kunnen de deelnemers aan de Zwitserse wietproef – na vertoon van hun ID-bewijs – trouwens 4 soorten wiet en 2 soorten hasj kopen.\n\nDe prijs voor de gereguleerde en in eigen land door het bedrijf ‘Pure Production’ geproduceerde cannabis zal variëren van 8 tot 12 euro per gram, bedragen die zijn vastgesteld door naar de actuele prijzen op de illegale markt te kijken…\n\nHet Zwitserslandgevoel\n\nHet THC-percentage bedraagt bij de wietsoorten tussen de 5 en 17 procent en bij de hasjproducten tussen de 13 en 20 procent. Deelnemers aan de proef in Basel – pilots in andere Zwitserse steden zullen nog volgen – kopen hun wiet/hasj in pakjes van 5 gram en consumptie is alleen toegestaan in privé-ruimtes (net als in de VS dus).\n\nOmdat de wet in Zwitserland nu het bezit van 10 gram cannabis heeft gedecriminaliseerd, kunnen de wietproefkonijnen vanaf 15 september dus twee pakjes legale cannabis per apotheekbezoek aanschaffen. Denk echter niet dat de overheid staat te trappelen van plezier bij de Zwitserse wietproeven. Het is meer een kwestie van iets anders uitproberen, omdat verbieden nu eenmaal bewezen niet werkt.\n\nDit lijkt (en is ook) logisch, maar in Nederland denken drie van de vier regeringspartijen nog altijd dat verbieden én een stevige war on drugs het antwoord zijn op de vraag van honderdduizenden mensen naar goeie wiet of hasj…\n\n[openingsbeeld: Federico Magonio/Shutterstock]\n\n(advertenties)",
    "Wouter Burger maakt furore in Zwitserland: ‘Werd bij Feyenoord meer als fan dan als voetballer beoordeeld’": "Vacature Sportfana­ten opgelet! Freelance sportver­slag­ge­vers en eindredac­teu­ren gezocht\n\nBen jij gek van sport en vind je het leuk om daarover te schrijven? Dan is de regiosportredactie van het AD op zoek naar jou! Bij de sportredacties van AD Rotterdams Dagblad, AD Haagsche Courant, AD Groene Hart en AD De Dordtenaar/Rivierenland is ruimte voor verslaggevers en freelance eindredacteuren.\n\n9 augustus",
    "Zwitsers kernafval ontrieft de Duitsers": "Foto: Mauritius Images GmbH/ANP\n\nVooruitblikkend en verdiepend: dit is de wekelijkse dosis Europamania — alles wat je moet weten over ontwikkelingen in Europa. In deze editie: Duitsers schrikken van Zwitsers atoomafval, Mario Draghi deelt uit, op velerlei vlak. En hoe valt de Brusselse sanctiedreiging richting Boedapest?\n\n1. Beste buren en verre vrienden\n\nStel, je hebt een hoop kernafval dat je moet opslaan, waar kan je dat dan het beste doen? Op een plek waar iedereen er het minste last van heeft, zou je zeggen. Maar Zwitserland kiest nu voor een omstreden locatie: op de lip van de Duitse buren.\n\nIn het dorp Hohentengen (vierduizend inwoners), op twee kilometer van de geplande opslag, reageren dorpsbewoners verbijsterd en bezorgd op het nieuws uit Zwitserland. Matthias Braun, de chef van de Zwitserse organisatie Nagra, verantwoordelijk voor de opslag van radioactief afval, bezweert dat hij de komende tien jaar nog niets bouwt, laat staan opslaat. Hij wil eerst ruim de tijd nemen voor een dialoog met omwonenden.\n\nVolgens Braun heeft Nagra decennia gezocht naar een geschikte opslagplek. Die is er nu dus. In de regio Nordlich Lägern is het gesteente het geschiktste voor ondergrondse opslag, aldus de Nagra-chef. Hij voorziet vanaf 2050 kernafval in de regio onder te brengen.\n\nAan de overzijde van de grens maken Duitse politici zich echter zorgen over de gevolgen voor de drinkwaterwinning in het gebied. De Duitse bondskanselier Olaf Scholz heeft zich inmiddels met de zaak bemoeid. Duitsland zelf gaat de opslag over de Zwitserse grens in ieder geval niet voor Duits kernafval gebruiken, verklaarde Scholz. Ook wil hij de kwestie gaan bespreken met de Zwitserse regering. Daarnaast moet er een regeling voor de vergoeding van mogelijke schade komen.\n\nEerder raamde het Zwitserse ministerie van energie dat voor aankoop van grond en compensatie van de betrokken gemeenten zo'n achthonderd miljoen Zwitserse francs nodig is. De opslag komt op een terrein van zes tot acht hectare groot; er is onteigening van zo'n 22 grondbezitters nodig. De kans bestaat dat de Zwitsers zich in een referendum over de opslag moeten uitspreken.\n\n2. Het laatste akkoord (?) van Mario Draghi\n\nMario Draghi is nog eventjes premier van Italië. Zondag zijn er parlementsverkiezingen en treedt als de peilingen het bij het rechte einde hebben Giorgia Meloni van de rechtse Fratelli d'Italia (FDI) aan als minister-president. Maar Draghi zit, ook al is de finale in zicht, niet stil. Vrijdag hakte zijn regering een knoop door over een nieuw steunpakket van €14 mrd om Italiaanse bedrijven te helpen de hogere energiekosten op te vangen.\n\nDraghi's minister van financiën Daniele Franco zei bij de aankondiging van het nieuwe programma dat Italië al €66 mrd aan steun voor Italiaanse gezinnen heeft gespendeerd vanwege de gestegen prijzen, niet alleen van energie maar ook van eerste levensbehoeften. De staat hoefde daarvoor niet extra te lenen - er kwam door de hogere economische groei genoeg belasting binnen om de maatregelen te financieren.\n\nDe hoge energiekosten zijn uiteraard een thema in de verkiezingscampagne. Matteo Salvini, de leider van de rechtse Lega, die met FDI en Forza Italia van Silvio Berlusconi het centrumrechtse blok vormt, heeft opgeroepen tot een einde van de sancties tegen Rusland, omdat die juist de Italianen (in hun portemonnee) zouden treffen, en niet Rusland zelf.\n\nNu heeft Salvini in het verleden geen geheim gemaakt van zijn bewondering voor Vladimir Poetin. Bovendien loopt er een justitieel onderzoek naar een plan voor partijfinanciering van Lega via een mysterieuze deal met Russische olie.\n\nMario Draghi stond vrijdag tijdens zijn persconferentie bij Salvini stil, zonder hem bij naam te noemen. 'De Italiaanse democratie is sterk, ze laat zich niet verslaan door externe vijanden en ingehuurde marionetten. Er is er eentje die waanzinnig van de Russen houdt, die de sancties wil opheffen. Hij praat in het geniep elke dag met de Russen.'\n\nDe premier zei daarbij dat de Russische regering 'de laatste twintig jaar' zakenlieden, de media en politici in 'veel Europese landen en in de VS systematisch heeft gecorrumpeerd'.\n\nVoor beoogd premier Giorgia Meloni had Draghi ook een waarschuwing. Donderdag stemde het Europees Parlement voor een resolutie die stelt dat Hongarije en premier Viktor Orbán in het bijzonder systematisch trachten de Europese grondwaarden te ondermijnen. Maar de politici van Meloni's FDI en Salvini's Lega steunden die resolutie niet.\n\n'Welke Europese partners beschermen de belangen van Italianen beter?' vroeg Draghi retorisch. 'Is dat het Hongarije van Orbán? Of zijn het Frankrijk, Duitsland en andere landen die de rechtsstaat verdedigen?'\n\nEn zo nam de premier op de valreep nog eens stelling tegen rechts. Het was waarschijnlijk niet zijn laatste woord: Draghi is de gedoodverfde opvolger van president Sergio Mattarella.\n\n3. Hongarije viert Brusselse sanctie als zege\n\nDe Europese Commissie besloot zondag voor het eerst een EU-lidstaat miljarden aan subsidies te ontzeggen wegens zorgen over corruptie en fraude. Als Hongarije zijn leven niet binnen twee maanden betert, kan het land €7,5 mrd aan EU-steun verliezen.\n\nDe stap was gezien de animositeit tussen Brussen en Boedapest verwacht (lees deze analyse van begin september). Maar hoe zijn de reacties na de ongekende stap van de Commissie? Kort gezegd: critici van Hongarije vinden dat Brussel te laat in actie komt, en te weinig doorbijt. En het kamp van premier Viktor Orbán benadrukt dat alles goed zal komen.\n\nNeem Balász Orbán, politiek directeur in het kabinet bij de gelijknamige premier. Hij stelt dat Hongarije al een akkoord heeft bereikt met Brussel over wat te doen. 'Er zullen geen obstakels zijn om de discussie over drie maanden af te sluiten en de fondsen te ontvangen.'\n\nVerder noemde Orbáns woordvoerder Zoltan Kovács het besluit van de Commissie een stap voorwaarts, want ze maakt een snelle afwikkeling van openstaande vragen mogelijk.' Last but not least: 'Ons land heeft de slag gewonnen', stond boven een analyse van Gergely Kiss, commentator van de regeringsgezinde krant Magyar Nemzet. 'Er is nog genoeg tijd voor een deal.'\n\nEuropamania in je mailbox? Wil je deze Europanieuwsbrief elke week per mail ontvangen? Schrijf je dan hier in. En hier zijn eerdere afleveringen.\n\nWaar moeten we deze week op letten?\n\n• De EU-ministers van algemene zaken spreken elkaar dinsdag over het recente rapport over de staat van de rechtsstaat in de EU-lidstaten. Die bijeenkomst is relevant in het licht van de trammelant met Hongarije en Polen. Denktank EPC discussieertdonderdag over het rapport.\n\n• De top van de Europese Commissie zit vanaf dinsdag bij de Algemene Vergadering van de Verenigde Naties.\n\n• Ook al dinsdag: een arrest van het Hof van Justitie van de EU over de bewaarplicht van telecomdata in het kader van de strijd tegen terrorisme.\n\n• Het Institut Jacques Delors geeft woensdageen webinar over de vraag wat de oorlog in Oekraïne betekent voor cyberveiligheid.\n\n• Instituut Clingendeal debatteertvrijdag over de State of the Union van voorzitter Ursula von der Leyen van de Europese Commissie (lees hier de FD-berichtgeving daarover).\n\n• Het FD houdt op 6 oktober het debat Naar een Europees leger, dat ingaat op de vraag hoe Europa na de Russische aanval op Oekraïne moet omgaan met haar veiligheid. Sprekers zijn onder anderen minister van Defensie Kajsa Ollongren, WRR-lid Mathieu Segers van Maastricht University en voormalig commandant der landstrijdkrachten Mart de Kruif. Schrijf u hier in.\n\nMeer lezen (en luisteren?)\n\nElezioni De Italianen gaan zondag naar de stembus om een nieuw parlement te kiezen. Volg hier de verslaggeving van FD-correspondent Anouk Boone. En luister de podcast van Café Europa over de stembusgang.\n\nStay or go Een meerderheid van de Britten zou nu voor toetreding tot de EU stemmen, geeft een peiling van denktank UK in a changing Europe aan.\n\nStay or go II Woensdag meldde de Wall Street Journal dat Tesla zijn plannen voor de bouw van een batterijfabriek in Brandenburg heeft geschrapt. Vrijdag volgde de ontkenning van Tesla. Hoe het zit? Lees het verhaal van FD-correspondent Gerben van der Marel.\n\nRyck åt höger Rechts won bij de verkiezingen in Zweden. Hoe gaat het verder? Lees deze analyse. Sla ook de verhalen van FD-correspondent Koen Verhelst erop na.\n\nOp is op Rusland, dat krap is komen te zitten in het wapentuig, verplaatste raketten die bij Sint Petersburg waren gestationeerd naar het front in Oekraïne, meldt de Finse publieke omroep Yle.\n\nEuropamania wordt geschreven door Han Dirk Hekking.Volg ook de FD-Brusselaars Ria Cats en Mathijs Schiffers. Heb je opmerkingen of nieuws? Laat het weten via feedback@fd.nl.",
    "Marmeren tafelcollectie voor het eerst gepresenteerd op beurs in Zwitserland": "Het internationaal bekroonde ontwerp van Leo Aerts, de Angelo M, wordt voor de allereerste keer gepresenteerd tijdens Neue Räume in Zürich, 15 - 18 september 2022.\n\nTijdloos ontwerp\n\nAngelo M is vervaardigd uit natuursteen. ''De onderzijde is één vloeiende curve vanaf de voet tot de tafelbladrand waardoor de 2 elementen, voet en tafelblad, samen één geheel vormen. De stabiliteit wordt gecreëerd door de conische verbinding tussen beide delen.''\n\nDe Angelo M collectie bestaat uit eettafels, lage- en bijzettafels beschikbaar in verschillende afmetingen die combineerbaar zijn. De basiscollectie omvat negen verschillende marmersoorten. Om het marmer te tonen zijn er verschillende afwerkingen mogelijk (gezoet, gepolijst, geborsteld, …). Op aanvraag kan dit ontwerp in bijna elke marmersoort en op maat uitgevoerd worden.\n\nDuurzaamheid\n\nDe tafels worden op bestelling en per stuk gemaakt en handmatig afgewerkt aan alle zijden. Per tafel wordt het marmer geselecteerd dat beantwoordt aan de gewenste afmetingen om zo weinig mogelijk materiaalverlies te hebben bij de productie. Restanten worden zo veel mogelijk verwerkt tot kleinere objecten, die kunnen dienen als serveerschaal voor taart en lekkernijen.\n\n''Materiaal en vormgeving laten toe om de tafel opnieuw te vernieuwen (opschuren en afwerken), en dit met een minimale inzet en een beperkte milieu impact. De levenscyclus van de tafel is daardoor lang, gemakkelijk 700 jaar. Om het dagelijks onderhoud te vergemakkelijken is de tafel kleurloos geïmpregneerd met een vlekstop. Deze vlekstop is voedselveilig en milieuvriendelijk.''\n\n\n\nMultifunctioneel\n\nDeze tafel is bruikbaar in een woning, winkel en kantooromgeving. ''De vormgeving heeft praktische voordelen. Zo zorgt de voet voor maximale bewegingsvrijheid voor benen en voeten en\n\nkunnen stoelen vrij aangeschoven worden. De dunne bladrand is aan de bovenzijde licht gebogen afgeschuind om de onderarm comfortabel te ondersteunen, de onderzijde is zacht afgerond.''\n\n\n\nIndoor & Outdoor\n\nAngelo M is verkrijgbaar in een binnen- en buitenversie. Voor buitengebruik hebben de tafels een robuustere gezandstraalde afwerking, bestand tegen alle weersomstandigheden. Angelo M is een\n\nmeubelstuk om mensen samen te brengen, te genieten en te filosoferen. Bovendien is het ontwerp het hele jaar door te gebruiken en te bewonderen als tuinsculptuur.\n\n\n\nAngelo M heeft verschillende internationale prijzen gewonnen waaronder de Good Design Award in Chicago (2018), de AZ People's Choice Award in Toronto (2019) en de German Design Award (2020).\n\nOntwerper Leo Aerts nodigt je uit om Angelo M te ontdekken, voelen en beleven tijdens de designbeurs Neue Räume in Zürich, 15 – 18 september.\n\nMeer informatie:\n\nAlinea NV\n\nzuba.aerts@alineadesignobjects.com\n\nwww.alineadesignobjects.com",
    "Aardbeving met kracht van 4,8 aan Frans-Zwitserse grens": "Volgens het Réseau National de Surveillance Sismique in Straatsburg vond de beving om 17.58 uur plaats in Schlierbach, een Frans dorp ten zuiden van Mulhouse, vlakbij de grens met Zwitserland. Het hypocentrum bevond zich op ongeveer 12 kilometer diepte.\n\nEr is voorlopig geen sprake van zware schade of van slachtoffers.",
    "Bekerhockey: loting tweede ronde Gold Cup en Silver Cup Heren": "Op het bondsbureau van de KNHB in Utrecht is maandag de loting verricht voor de tweede ronde van de Silver Cup en Gold Cup Heren. Op donderdag 6 oktober spelen de clubs hun wedstrijden in de Gold Cup en op vrijdag 7 oktober staan de duels in de Silver Cup op het programma. Alle wedstrijden beginnen om 20.30 uur.\n\nSilver Cup: loting tweede ronde\n\nRegio West\n\nZevenbergen – Gouda\n\nSpijkenisse – Nieuwkoop\n\nWateringse Veld – Catwijck\n\nWaddinxveen – Dopie\n\nSouburgh – Feijenoord\n\nRapid – Scoop Delft\n\nRegio Midden\n\nUNO – Strawberries\n\nMaarssen – Zwaluwen\n\nSaxenburg – Culemborg\n\nBuitenhout – Doorn\n\nMijdrecht – Woerden\n\nRegio Zuid\n\nTempo – Bommelerwaard\n\nGilze-Rijen – Boxmeer\n\nUden – Berlicum\n\nVlijmen – Pelikaan\n\nNuth – Shot\n\nMierlo – Oirschot\n\nRegio Noord-Oost\n\nDruten – Flevoland\n\nDoetinchem – Almelo\n\nHVA – Dash\n\nEemvallei – Westerduiven\n\nDieren – Zutphen\n\nGold Cup: loting tweede ronde\n\nRegio Zuid-Holland\n\nAlphen – HDM\n\nZoetermeer – Rotterdam\n\nLeonidas – Klein Zwitserland\n\nRing Pass Delft – Victoria\n\nRegio Noord-Holland – Midden\n\nHBS – Kampong\n\nHurley – Laren\n\nHuizen – Rood-Wit\n\nAlmere – Voordaan\n\nRegio Zuid\n\nHouten – Oranje-Rood\n\nOss – Den Bosch\n\nWere Di – Tilburg\n\nRegio Noord-Midden\n\nEde – SCHC\n\nGCHC – Groningen\n\nPhoenix – Schaerweijde",
    "Klein Zwitserland in beeld": "Functioneel Functioneel Altijd actief\n\nDe technische opslag of toegang is strikt noodzakelijk voor het legitieme doel het gebruik mogelijk te maken van een specifieke dienst waarom de abonnee of gebruiker uitdrukkelijk heeft gevraagd, of met als enig doel de uitvoering van de transmissie van een communicatie over een elektronisch communicatienetwerk.",
    "Vrouwen in Zwitserland lopen mars ter ondersteuning van het vrouwenverzet in Rojhilat en Iran": "Zwitserland\n\nVrouwen in Zwitserland protesteerden tegen de moord op de Koerdische vrouw Jîna (Mahsa) Amini door de Iraanse ‘moraliteitspolitie’. Vrouwen die protesteren tegen het Iraanse staatssysteem met de acties die in de steden Basel en Aarau worden gehouden, zullen op zaterdag 24 september voor hetzelfde doel demonstreren in de stad Zürich.\n\nBazel\n\nRonahî Vrouwenraad organiseerde een mars in Basel. Tientallen vrouwen verzamelden zich op Claraplatz en marcheerden naar Marktplatz, waar het parlement van het kanton Basel is gevestigd, vergezeld van de slogans “Jin, jiyan, azadi” en “Bijî berxwedana Rojhilat” (Lang Leve het verzet van Oost-Koerdistan). Inwoners van Kanton steunden de mars met applaus.\n\nDe vrouwen veroordeelden de moord op Jîna Amini en steunden het aanhoudende verzet in Iran en Rojhilat.\n\nDe verklaring van de Ronahî Vrouwenraad benadrukte dat de vrijheidsstrijd van vrouwen de samenleving zal bevrijden en dat het verzet zal groeien. Vrouwen onderstreepten dat het door vrouwen geleide verzet in Rojhilat Koerdistan het huidige systeem diep heeft geschokt.\n\nAarau\n\nDe vrouwen verzamelden zich op Aaru Bahnhofplatz en hielden een rally. De actie, waarbij kaarsen werden aangestoken voor alle vrouwen die zijn vermoord in de persoon van Jina Amini, begon met een minuut stilte.\n\nDilan Çetinkaya, zei namens de Aarau Vrouwenraad: “Vandaag zijn we niet in rouw, we zijn in opstand. We zijn hier om de stem te zijn van de vermoorde vrouwen in de persoon van Jina Amini. Een verzet dat begon in Rojhilat en vandaag over de hele wereld verspreid.”\n\nMorgen, zaterdag, houden vrouwen een mars in Zürich, gepromoot door de Zwitsers Koerdische Vrouwenunie (YJK-S) en vrouwenorganisaties, met de slogan “Wij zijn de stem van Jina”.\n\nBron: ANF",
    "WK 2022: Bissegger en Küng blikvangers bij Zwitserland": "De Zwitserse wielerbond heeft een deel van de selectie voor het komende WK in Wollongong in Australië bekendgemaakt. De belangrijkste speerpunten bij de mannen zijn Stefan Küng en Stefan Bissegger. Marlen Reusser is de belangrijkste naam bij de vrouwen.\n\nDe nieuwe RIDE is nu verkrijgbaar!\n\nGravel, kasseien, modder, zand, met tassen, zonder tassen: dat zijn de thema's van de nieuwe RIDE die eind september verschijnt. Bestel nu ons najaarsnummer online en krijg hem binnen enkele dagen thuisbezorgd. Bestel hem hier\n\nKüng en Bissegger zullen voornamelijk in de tijdrit kans maken op een medaille. Bissegger kroonde zich eerder deze maand al tot Europees kampioen tegen de klok, met slechts één seconde voorsprong op Küng. Ook op de wegrit kan Küng, die in 2019 al eens derde werd op het WK op de weg in Yorkshire, niet worden uitgevlakt.\n\nVerder zijn Mauro Schmid van Quick-Step-Alpha Vinyl en Silvan Dillier van Alpecin-Deceuninck verzekerd van een plek. Volgend week wordt waarschijnlijk de rest van de selectie bekendgemaakt.\n\nOok bij de vrouwen liggen de kansen op een medaille vooral in de individuele tijdrit. Marlen Reusser, vorig jaar tweede op het WK tijdrijden achter Ellen van Dijk, en Elena Hartmann zullen deze betwisten. Beiden zijn ook geselecteerd voor de wegrit. Verder maken Elise Chabbey, Nicole Koller en Noemi Rüegg de selectie compleet.\n\nZwitserse selectie voor WK wielrennen in Wollongong\n\nIndividuele tijdrit mannen (zondag 18 september)\n\nStefan Bissegger\n\nStefan Küng\n\nWegwedstrijd (zondag 25 september)\n\nStefan Bissegger\n\nSilvan Dilier\n\nStefan Küng\n\nMauro Schmid\n\nOverige twee plekken n.n.b.\n\nIndividuele tijdrit vrouwen (zondag 18 september)\n\nMarlen Reusser\n\nElena Hartmann\n\nWegwedstrijd vrouwen (zaterdag 24 september)\n\nElisa Chabbey\n\nElena Hartmann\n\nNicole Koller\n\nMarlen Reusser\n\nNoemi Rüegg",
    "Samenvattingen HK: Vijfde ronde bij de mannen, vierde bij dames": "Het eerste punt voor de dames van Kampong, een tienklapper voor de mannen van Rotterdam, het eerste verlies voor de mannen van Oranje-Rood en de dames van Klein Zwitserland zijn de nieuwe hekkensluiter. Bekijk hier alle samenvattingen uit de vijfde speelronde van de Tulp Hoofdklasse en de vierde ronde uit de Hoofdklasse Dames.\n\nHoofdklasse Dames\n\nSCHC – Hurley 2-0\n\nKampong – Rotterdam 3-3\n\nBloemendaal – HGC 2-3\n\nDen Bosch – Tilburg 1-0\n\nHDM – Amsterdam 0-5\n\nPinoké – Klein Zwitserland 2-1\n\nTulp Hoofdklasse Heren\n\nHGC – Pinoké 3-4\n\nRotterdam – Voordaan 10-1\n\nAmsterdam – Bloemendaal 1-4\n\nDen Bosch – Schaerweijde 1-0\n\nHDM – Kampong 1-7\n\nKlein Zwitserland – Oranje-Rood 2-1",
    "ABB uit Zwitserland haalt $311 miljoen op via obligaties met looptijd tot 2025, 2030": "",
    "HDM dames wint van Klein Zwitserland dames": "HDM dames heeft in de Hoofdklasse gewonnen van de dames van Klein Zwitserland: 3-1.\n\nJip Dicke zorgde voor een snelle 1-0 voorsprong voor de thuisploeg. In de 29e minuut kwamen de gasten langszij door een doelpunt van Kaho Tanaka. Maar drie minuten later nam HDM weer een voorsprong door een doelpunt van Eva van het Hoog: 2-1.\n\n\n\n\n\n\n\n\n\n\n\n\n\n\n\n\n\n\n\nFaye Janse zorgde uiteindelijk voor een 3-1 eindstand in het voordeel van HDM dames.\n\nRedactie: Haagsetopsport.nl\n\nFoto’s: Nic Van Buttingha Wichers"
}