{
    "Privacyinstellingen op VI.nl": "Voetbal International\n\nHeb je Adblockers aan staan of gebruik je een private browser?\n\nWelkom bij Voetbal International!\n\nVoordat je verder gaat hebben wij je cookievoorkeuren nodig.\n\nHet menu waarop je deze kunt instellen kan niet worden geladen, wellicht doordat je een Adblocker of private prowser gebruikt.\n\nSwitch naar een reguliere browser of schakel de Adblocker uit om je voorkeuren aan te geven, waarna je toegang tot de site verkrijgt.\n\nVeel leesplezier!\n\n\n\nVervers",
    "26 september 2022": "Brazilië - Argentinië\n\nWereldkampioenschap (W) – Volg de Volleybal wedstrijd tussen Brazilië en Argentinië in dit liveblog. De wedstrijd begint om 18:30 op 26 september 2022. Met ons liveblog mis je geen enkel moment.\n\nCheck de statistieken voor Brazilië en Argentinië. Blijf op de hoogte van Volleybal: de wedstrijden, resultaten en standen.",
    "Vicepresident Argentinië overleeft 'mislukte moordaanslag'": "De Argentijnse vicepresident Cristina Fernández de Kirchner heeft een mislukte moordaanslag bij haar woning in Buenos Aires overleefd. De president van het land, Alberto Fernández, spreekt van 'het ernstigste incident dat Argentinië treft sinds het land weer een democratie is'. Fernández de Kirchner is ongedeerd.\n\nOp beelden van lokale televisiestations is te zien hoe de politica tussen een mensenmenigte bij haar auto staat als de verdachte zijn wapen tot op enkele centimeters van haar gezicht brengt. Het lijkt alsof het pistool weigert. Een politiewoordvoerder bevestigt tegen persbureau Reuters dat er geen schot is gelost. President Fernández stelt dat het wapen wel geladen was, met vijf kogels.\n\nTekst gaat verder onder de tweet\n\nVolgens de Argentijnse autoriteiten is een man gearresteerd. CNN Brasil meldt dat het om een 35-jarige Braziliaanse verdachte gaat die zou hebben geprobeerd de vicepresident neer te schieten. 'Als haat en geweld de overhand krijgen boven het debat, worden samenlevingen vernietigd en ontstaan situaties zoals deze; een poging tot moord', schrijft de Argentijnse economieminister Sergio Massa op Twitter.\n\nThis screen grab obtained from a handout video released by TV Publica shows a man pointing a gun at Argentine Vice-President Cristina Fernandez de Kirchner as she arrives to her residence in Buenos Aires on September 1, 2022. A man was arrested Thursday in Argentina for pointing a gun at Vice-President Cristina Kirchner as she arrived at her home, said Security Minister Aníbal Fernández. Handout / TV PUBLICA / AFP ( ANP / AFP )\n\n'Afschuwelijke aanval'\n\nDe voormalige president van Argentinië, Mauricio Macri, schrijft op Twitter dat de 'afschuwelijke aanval' gelukkig geen gevolgen heeft voor Fernández de Kirchner. Wel vraagt hij van de veiligheidsdiensten 'onmiddellijk opheldering' over hoe dit heeft kunnen gebeuren.\n\nHonderden aanhangers van Fernández de Kirchner staan al sinds enkele dagen bij haar woning in de Argentijnse hoofdstad. De politica hangt een gevangenisstraf van 12 jaar en een verbod op een openbaar ambt boven het hoofd wegens vermeende corruptie toen ze president was van het Zuid-Amerikaanse land.\n\nLees ook | Japanse ex-premier Shinzo Abe overleden na aanslag, verdachte opgepakt\n\nAfgelopen weekend kwam het tot schermutselingen tussen de politie en aanhangers van de vicepresident, die alle beschuldigingen van corruptie meermaals heeft ontkend.\n\nZelfs al zou Fernández de Kirchner veroordeeld worden, dan is de kans klein dat zij ook daadwerkelijk in de cel belandt. Tot eind 2023 is zij voorzitter van de Senaat en geniet daarom parlementaire immuniteit.",
    "Duizenden aanhangers vicepresident Argentinië raken slaags met politie": "In de Argentijnse hoofdstad Buenos Aires zijn zaterdag (lokale tijd) duizenden aanhangers van vicepresident Cristina Fernández de Kirchner de straat op gegaan. Demonstranten raakten slaags met de politie, waarbij veertien agenten gewond raakten. Vier betogers werden gearresteerd. Dat berichten lokale media en overheidsbeambten.\n\nFernández de Kirchner hangt een gevangenisstraf van twaalf jaar en een verbod op openbaar ambt boven het hoofd wegens vermeende corruptie toen ze president was van het Zuid-Amerikaanse land. De demonstranten gingen de straat op ter verdediging van de vicepresident.\n\nDe grootste demonstratie vond zaterdag plaats bij het huis van de vicepresident in Buenos Aires. Daar had de politie dranghekken klaargezet om een ​​grote bijeenkomst te voorkomen. In de loop van de middag raakten demonstranten slaags met de politie nadat traangas, rubberkogels en een waterkanon werden ingezet.\n\nDe betogers stellen dat Fernández de Kirchner het slachtoffer is van een politiek gemotiveerde heksenjacht. De 69-jarige Kirchner leidt de meest radicale vleugel van de centrumlinkse Peronistische coalitie die Argentinië sinds eind 2019 bestuurt. Kirchner heeft de beschuldigingen meermaals ontkend.",
    "Geheimzinnige nieuwe longziekte houdt Argentinië in zijn greep": "Politieagenten bij de kliniek Luz Médica in de Argentijnse stad San Miguel de Tucumán, waar een nog onopgehelderde uitbraak van longontstekingen aan de gang is. Beeld AFP\n\nInmiddels lijken tien mensen besmet, maakte de Argentijnse gezondheidsorganisatie PAHO vrijdagavond bekend. Drie van hen zijn overleden; vier liggen in het ziekenhuis aan de beademing. Net als bij corona het geval was, hebben de patiënten longontsteking, met koorts, spierpijn, buikpijn en benauwdheid. De oorzaak is nog onbekend. De meest voor de hand liggende kandidaten – griep, corona, RS-virus en nog een reeks andere luchtwegvirussen – zijn inmiddels afgestreept. Ook op de tropenziekte hantaan testten de patiënten negatief.\n\nOpvallend is dat van de tien patiënten, er acht in het ziekenhuis werken waar de uitbraak aan het licht kwam. Dat kan erop duiden dat het gaat om een ziekte die al rondgaat in de bevolking, redeneert hoogleraar virologie Marion Koopmans (Erasmus MC) desgevraagd. ‘Een ongewoon infectieus ziektebeeld in de bevolking opmerken is lastig. Er zijn diverse voorbeelden waarbij een nieuw opkomende infectie als eerste opviel doordat er een uitbraak was in een ziekenhuis. Dan valt het wel op.’\n\nHoofdverdachte als ‘patiënt nul’ zou een 70-jarige vrouw zijn die enkele weken geleden werd opgenomen voor een operatie. Dat vervolgens acht medewerkers ziek werden, zou kunnen duiden op een behoorlijk besmettelijke ziekte. Hoe de nieuw ontdekte patiënt, die vrijdagavond werd ontdekt, in verband staat met de andere patiënten, is nog onduidelijk.\n\nLegionella\n\nEen andere mogelijkheid is dat de besmettingsbron zich in het ziekenhuis zelf bevindt. De patiënten worden dan ook onder meer getest op de waterleidingbacterie legionella, aanstichter van veteranenziekte. De eerste tests op die bacterie zijn echter negatief. Een andere verdachte is leptospirose, een bacterie die regelmatig in riolen voorkomt en via ratten soms mensen besmet.\n\nDe eerste patiënten kregen al twee weken geleden de eerste klachten. Afgelopen woensdag besloot het Argentijnse ministerie voor volksgezondheid de WHO in te lichten over de situatie. Er waren toen zes ziektegevallen, waarvan twee al overleden. Donderdag kwamen daar nog drie patiënten en één dode bij.\n\nMiddelpunt van de crisis is het Sanatorium Luz Médica, een kleine privékliniek middenin de anderhalf miljoen zielen tellende stad San Miguel de Tucumán. In het privéziekenhuis werken zo’n 130 mensen, en kunnen 200 patiënten worden behandeld. Voorafgaand aan de melding aan de WHO blijkt het ziekenhuis al een week lang in isolatie te zijn gegaan.\n\nTomatengriep\n\nLichtpuntje is dat er de laatste dagen geen nieuwe besmettingen meer lijken te zijn ontstaan onder de contacten van de patiënten. Dat kan erop duiden dat de uitbraak zal uitdoven zoals hij is ontstaan: spontaan, als onopgelost raadsel, zoals vaker gebeurt. Ander gunstig teken, onder de omstandigheden, is dat de overledenen ziek en op leeftijd waren: de ziekte lijkt vooral schadelijk voor kwetsbare mensen.\n\nHet gebeurt geregeld dat er ergens een ziekte uitbreekt die men niet direct goed snapt. Zo zoekt men in de Indiase deelstaat Bastar momenteel naar de oorzaak van een geheimzinnige nierziekte, die op het platteland afgelopen jaren enkele tientallen mensen het leven kostte, en sloegen autoriteiten in Kerala deze zomer alarm over een nieuw, overigens niet dodelijk kindervirus, dat men aanduidt als de ‘tomatengriep’.\n\nSinds de coronapandemie liggen geheimzinnige ziekte-uitbraken echter meer onder het vergrootglas, vooral als er longontsteking in het spel is. Corona kwam in december 2019 aan het licht, toen in Wuhan opeens opvallend veel longpatiënten in het ziekenhuis belandden.",
    "Argentijnse Belastingdienst jaagt op WK-gangers": "De Belastingdienst controleert gegevens van Argentijnen die naar het WK willen gaan, vertelt Lehmann. ''Er wordt vermoed dat veel van de entreekaarten en vluchten naar Qatar met zwart geld zijn betaald. Zo werden bij een eerste steekproef al 150 zzp'ers betrapt, die volgens hun belastingaangifte maar 300 euro per maand omzetten, maar toch naar Qatar vliegen.''\n\nDat de Belastingdienst de jacht heeft geopend op WK-gangers heeft alles te maken met de schatkist die leeg is, legt de correspondent uit. ''Vooral zzp'ers liggen onder het vergrootglas omdat zij vaak zwartwerken. Bovendien wil men ontmoedigen dat nog meer fans naar het WK afreizen.''\n\n",
    "Inflatie in Argentinië bereikt ongeziene hoogte": "België kampt met een inflatie van zo'n tien procent. Maar dat is niets in vergelijking met Argentinië. Daar is de inflatie in augustus opgelopen tot 78,5 procent. Door de stijgende voedsel- en brandstofprijzen hebben de Argentijnen moeite om het hoofd boven water te houden. De regering staat dan ook onder flinke druk om het probleem aan te pakken.",
    "Argentinië verwacht goede knoflookexport": "\"Dit jaar zijn de weersomstandigheden in Argentinië zeer gunstig geweest voor de kwaliteit van de biologische knoflook en andere producten. We verwachten ook tevredenstellende hoeveelheden voor het komende seizoen. De belangrijkste markt voor Argentijnse knoflook is Brazilië, maar ons bedrijf exporteert vooral naar Europa, het Verenigd Koninkrijk, de Verenigde Staten, Japan en Australië\", zegt Nicolás Giménez, verkoopverantwoordelijke bij Puente Blanco.\n\n\"We staan echter voor dezelfde uitdagingen als de rest van de wereld: stijgende kosten voor brandstof, logistiek, meststoffen en andere grondstoffen. Toch kan een deel van deze uitdagingen worden opgelost met een vooruitziende blik en een goede organisatie\", zegt Giménez.\n\nPuente Blanco is een familiebedrijf in de provincie Mendoza, in het westen van Argentinië. Het is een van de oudste en belangrijkste knoflooktelers in de streek. Het bedrijf exporteert ongeveer 200.000 tot 300.000 kartons van 10 kg per seizoen. \"We hebben zowel de teelt, de verpakking als de afzet in handen. Onze vier teeltfaciliteiten hebben samen een areaal van ongeveer 800 hectare. Dit seizoen hebben we de knoflook op 350 hectare geplant, want we doen aan gewasrotatie om de grond niet uit te putten. We zijn gecertificeerd volgens alle internationale normen die door onze klanten worden vereist. We telen knoflook, ui, aardappel en pompoen op de conventionele manier, maar knoflook ook op biologische en biodynamische wijze. Gedurende het seizoen hebben we ongeveer 250 mensen in dienst.\"\n\nGiménez zegt dat Puente Blanco zich sterk inzet voor duurzaamheid en zorg voor het milieu. Daarom besloten ze in 2005 voor knoflook over te schakelen op de biologische en biodynamische teelt.\n\n\"De ligging van Argentinië is ideaal, aangezien het productie heeft in het laagseizoen van het noordelijk halfrond. We kunnen verse producten leveren wanneer de rest van de markt deze niet heeft. Op de oogst is het nog twee maanden wachten, dus de prijzen zijn nog niet vastgesteld. Door de uitstekende kwaliteit van onze producten hebben we goede verwachtingen, maar de prijs wordt uiteindelijk altijd door de internationale markt bepaald. Tijdens ons piekseizoen is er geen andere aanvoer, dus er is geen concurrentie\", besluit Giménez.\n\nVoor meer informatie:\n\nNicolás Giménez\n\nPuente Blanco S.A\n\nTel: +54 92613349444 (Argentinië)\n\ncontacto@puenteblanco.com.ar\n\nwww.Puenteblanco.com.ar",
    "Sterke dollar richt ravage aan in Argentinië": "Luister hieronder naar de audioversie van dit artikel\n\n15 15 0:00\n\nIn Nederland wordt de hoge inflatie van inmiddels 10 procent gezien als een groot probleem voor de koopkracht van burgers.\n\nHet Nederlandse inflatieprobleem is echter kinderspel vergeleken met de geldontwaarding in landen als Argentinië en Turkije.\n\nValuta-expert Joost Derks van iBanFirst legt uit hoe de sterke dollar een ravage aanricht in opkomende landen.\n\nANALYSE – Met een kruiwagen naar een pinautomaat om even wat geld op te nemen? In Argentinië lijkt het een kwestie van tijd voordat het zover is. Er zijn namelijk veel landen waar ze met jaloezie kijken naar de Nederlandse inflatie van 10 procent.\n\nIn Europa staat de hoge gasprijs volop in de schijnwerpers als aanjager van de hoge inflatie. Maar in andere delen van de wereld spelen de stijgende energieprijzen slechts een bijrol wat betreft het uithollen van de koopkracht.\n\nIn Turkije, Argentinië en veel meer landen is de sterke dollar de grote boosdoener. Omdat de dollar sinds de jaarwisseling 25 procent of meer is gestegen ten opzichte van de Turkse lira en Argentijnse peso, zijn allerlei importproducten voor inwoners van deze landen een stuk duurder geworden.\n\nIn Argentinië is de inflatie vorige maand opgelopen tot meer dan 70 procent. Het land worstelt al jarenlang met een torenhoge inflatie, waar de bevolking op creatieve wijze mee omgaat.\n\nVoor de middenklasse is het bijvoorbeeld een sport om zoveel mogelijk zaken op afbetaling te kopen. Door de snelle waardedaling is het duurste biljet van 1.000 peso nog maar 8 euro waard. Sinds 2010 is de koopkracht van de munt met meer dan 90 procent gedaald.\n\nWie luxe uit eten gaat of boodschappen doet, moet dus een hele stapel bankbiljetten meesjouwen. Bijna alle grote aankopen - zoals huizen – worden al afgerekend in dollars.\n\nInflatie in Argentinië en Turkije\n\nDe Argentijnse centrale bank probeert de inflatie enigszins onder controle te krijgen met forse renteverhogingen. In augustus werd het belangrijkste rentetarief opgeschroefd van 60 naar 69,5 procent. Dat is echter dweilen met de kraan open, zolang het land de begroting niet op orde heeft.\n\nIn de aanloop naar de presidentsverkiezingen in 2023 is het onwaarschijnlijk dat president Alberto Ángel Fernández harde maatregelen gaat nemen – ondanks grote druk van het Internationaal Monetair Fonds (IMF).\n\nIn Turkije, dat ook met zeer hoge inflatie worstelt, kiest de centrale bank overigens voor een heel andere aanpak. Volgens officiële cijfers is de inflatie in Turkije opgelopen tot bijna 80 procent. De werkelijke inflatie ligt mogelijk nog een stuk hoger, maar de Turkse centrale bank verlaagde onlangs de rente van 14 naar 13 procent.\n\nDe opvallende rentezet werd gedaan onder druk van president Recep Tayyip Erdoğan, die van mening is dat de zwakke economie een groter probleem is voor Turkije dan hyperinflatie.\n\nSterke dollar zorgt voor problemen in opkomende landen\n\nDe sterke dollar zorgt behalve voor een extreem hoge inflatie ook voor andere problemen in de opkomende wereld. Om meer interesse te wekken bij buitenlandse investeerders, hebben veel landen en ook bedrijven leningen uitgeschreven in dollars. De stijging van de Amerikaanse munt maakt de rentebetalingen en aflossingen van die leningen een stuk duurder.\n\nVoor de Wereldbank was de opstapeling van gevaarlijke factoren eerder dit jaar al aanleiding om te waarschuwen voor een nieuwe schuldencrisis. Veel landen in Latijns-Amerika en Afrika dreigen de komende kwartalen in betalingsproblemen te komen. En welke munt krijgt de wind in de rug als de spanning in de financiële wereld oplaait? Je raadt het al: de dollar.\n\nJoost Derks is valutaspecialist bij iBanFirst. Hij heeft ruim twintig jaar ervaring in de valutawereld.",
    "Baanrenners voor WK naar Argentinië en China": "De WK's van 2023 en 2024 werden al eerder toegekend. Volgend jaar worden de WK gehouden tijdens de 'Super-WK' in Glasgow, met alle wielerdisciplines. In 2024 staat de wereldtitelstrijd gepland in Kopenhagen. In 2027 wordt er weer een multi-WK gehouden in het Franse Haute-Savoie.",
    "17 september 2022": "Argentinië - Zuid-Afrika\n\nThe Rugby Championship – Volg de Rugby wedstrijd tussen Argentinië en Zuid-Afrika in dit liveblog. De wedstrijd begint om 21:10 op 17 september 2022. Met ons liveblog mis je geen enkel moment.\n\n\n\n\n\nWie denk jij dat er gaat winnen, Argentinië of Zuid-Afrika? Lees hier meer over deze twee Rugby teams.\n\nCheck de statistieken voor Argentinië en Zuid-Afrika. Blijf op de hoogte van Rugby: de wedstrijden, resultaten en standen.\n\n",
    "Aanhangers vicepresident Argentinië slaags met politie": "",
    "Volleyballers boeken verrassende zege op Argentinië tijdens WK": "De Nederlandse volleyballers hebben maandag in hun tweede groepswedstrijd op het WK volleybal een knappe overwinning geboekt op Argentinië. De ploeg van bondscoach Roberto Piazza won het duel in de Sloveense hoofdstad Ljubljana na een sterke comeback met 3-2.\n\nNederland, zelf afwezig op de Olympische Spelen van vorig jaar in Tokio, kwam tegen de winnaar van olympisch brons met 2-0 achter in sets, maar wist de wedstrijd toch nog om te keren (28-30, 20-25, 25-21, 27-25 en 15-9).\n\nIn de eerste set ging het lang gelijk op. De Nederlandse volleyballers werkten vijf keer een setpunt van de opponent weg, maar bij een stand van 28-29 wisten de Argentijnen toch te winnen. Ook in het tweede bedrijf was Argentinië te sterk voor de ploeg van Piazza.\n\nIn de derde set vocht Oranje zich onder aanvoering van sterspeler Nimir Abdelaziz sterk terug. De ploeg nam al snel afstand van de Argentijnen en won de derde set met 25-21. In het vierde bedrijf bleef Oranje het initiatief houden en sleepte de ploeg er met 27-25 een vijfde en beslissende set uit.\n\nNederland kwam daarin snel met 3-0 achter, maar wist zich opnieuw terug te knokken en trok de wedstrijd met 15-9 naar zich toe.\n\nNimir Abdelaziz tijdens de tweede groepswedstrijd op het WK volleybal. Nimir Abdelaziz tijdens de tweede groepswedstrijd op het WK volleybal. Foto: FIVB\n\n'We waren echt een team vandaag'\n\nAanvoerder Abdelaziz, die met 32 punten topscorer werd, was zeer te spreken over het optreden van zijn team. \"Dit is echt geweldig. In de eerste twee sets hadden we het heel moeilijk. De service liep niet\", zei Abdelaziz tegen Ziggo Sport. \"We zijn blijven knokken, niemand gaf op. We waren echt een team vandaag.\"\n\nOranje won zaterdag in de eerste groepswedstrijd met 3-0 van Egypte (25-17, 25-22 en 25-16). Op het WK in Slovenië en Polen is Iran woensdag de derde en laatste tegenstander in de poule.\n\nDe beste twee ploegen uit de zes poules plaatsen zich net als de vier beste nummers drie voor de knock-outfase.",
    "'Argentijnse bondscoach doet Premier League-clubs opvallend WK-verzoek'": "Lionel Scaloni, de bondscoach van Argentinië, gaat alle Premier League-clubs met Argentijnse WK-gangers één week voor de start van het WK verzoeken om ze rust te geven, zo meldt Doble Amarilla.\n\nArtikel verder na advertentie\n\nDe eerste WK-wedstrijd van Argentinië tegen Saudi-Arabië wordt afgewerkt op 22 november. Ruim een week daarvoor spelen onder meer Manchester United en Tottenham Hotspur, waar de vaste Argentijnse krachten Lisandro Martínez en Christian Romero onder contract staan, nog een competitiewedstrijd. Scaloni, die zou vrezen voor blessures, hoopt dat zijn collega-managers gehoor geven aan het verzoek.\n\nVolgens het Argentijnse sportmedium zullen er gesprekken plaatsvinden tussen de desbetreffende spelers en clubs. Of de clubs uiteindelijk overstag zullen gaan, zal moeten gaan blijken. Heel waarschijnlijk lijkt dat niet. Argentinië reist in november in uitstekende vorm af naar Qatar. La Albiceleste won zes van de laatste zeven wedstrijden. Afgelopen zondag werd Honduras nog met 3-0 verslagen. Lionel Messi was tweemaal trefzeker.",
    "Aanslag op vicepresident Argentinië: aanvaller formeel aangeklaagd": "De man die twee weken geleden de Argentijnse vicepresident Cristina Fernández de Kirchner aanviel met een pistool en zijn jonge vriendin zijn donderdag allebei formeel aangeklaagd voor moordpoging met verzwarende omstandigheden en met voorbedachten rade. Het duo is in voorlopige hechtenis genomen door de rechter die het onderzoek leidt.\n\nDe 35-jarige Fernando Sabag Montiel werd ter plaatse overmeesterd en opgepakt, hoewel hij nog geen schot had afgevuurd, en zijn vriendin Brenda Uliarte (23) werd drie dagen later opgepakt.\n\nDe rechter zal later beslissen over het lot van twee kennissen van het koppel, een 21-jarige vrouw, Agustina Diaz, en een 27-jarige man, Nicolas Gabriel Carrizo, die deze week werden gearresteerd.\n\nKirchner, die tussen 2007 en 2015 president was, hangt een gevangenisstraf boven het hoofd wegens vermeende corruptie, maar ze heeft ook veel aanhangers in Argentinië.",
    "'Feyenoord volgt hoog aangeschreven tiener uit Argentinië op de voet'": "Feyenoord volgt een verdedigende middenvelder uit Argentinië. Dat meldt 1908. Het gaat om Máximo Perrone, een tiener van Vélez Sarsfield.\n\nArtikel verder na advertentie\n\nFeyenoord houdt de verrichtingen van Perrone 'in de gaten', klinkt het. De interesse zou niet helemaal nieuw zijn - en ook nog niet concreet. Feyenoord is na het vertrek van Fredrik Aursnes (Benfica) nog steeds op zoek naar een verdedigende middenvelder. Vorige week zei trainer Arne Slot dat Mats Wieffer de enige échte controleur in de selectie is.\n\nPerrone staat in Argentinië te boek als een groot talent. Hij ligt nog ruim een jaar vast, tot eind 2023. Feyenoord zou hem eventueel in de winter kunnen halen. Ook Sivert Mannsverk (Molde FK) en Ramiz Zerrouki (FC Twente) zouden nog op het Rotterdamse lijstje staan. Bij Vélez Sarsfield is Perrone ploeggennoot van Lucas Pratto. Met Ezequiel Bullaude haalde Feyenoord dit jaar al een Argentijn naar De Kuip.",
    "Bondscoach Mexico komt niet opdagen op training om duel te kijken van vaderland Argentinië": "De bondscoach van Mexico, Tata Martino, heeft de woede van het Mexicaanse volk op de hals gehaald. Hij kwam een training niet opdagen om doodleuk op zijn hotelkamer Argentinië tegen Honduras (3-0) te kijken. De Argentijn vindt niet dat-ie iets verkeerd heeft gedaan. \"Ik had niet verwacht dat mijn keuze tot frustraties zouden leiden.\"\n\n\"Soms is zelfs ademhalen iets wat tot frustraties kan leiden\", vervolgt de bondscoach die zijn ploeg met 1-0 van Peru zag winnen dankzij een doelpunt van oud-PSV'er Hirving Lozano. \"De supporters komen niet naar de training voor een handtekening van mij, maar voor een handtekening van de spelers.\"De betreffende training was namelijk ook een open training en zo zag heel Mexico gelijk dat Martino niet was op komen dagen. Mexicaanse supporters verwijten Martino een gebrek aan toewijding en betrokkenheid.",
    "Watergekoelde bitcoin mining farm in Argentinië op komst": "Bitcoin miningbedrijf Bitfarms gaat uitbreiden naar Argentinië. Het Canadese bedrijf verhoogt haar rekenkracht tot 4,1 EH/s door deze uitbreiding.\n\nBitcoin mining farm\n\nHet bedrijf kan in totaal gebruik gaan maken van een capaciteit van 50 MW. Het idee is om dit stapsgewijs te gaan inzetten, met telkens 10 MW meer.\n\nKoop gemakkelijk en snel Bitcoin bij Bitvavo. Ga aan de slag en betaal geen handelskosten voor je eerste aankoop tot €1.000 !\n\nPresident en COO van Bitfarms, Geoff Morphy, vertelt:\n\n\"Met de aantrekkelijke elektriciteitsprijzen die vorig jaar zijn vastgesteld onder een 8-jarig contract met een private partij, wordt verwacht dat beide faciliteiten de totale energiekosten voor onze portfolio zullen verlagen, ondanks de stijgende kosten op de energiemarkt.\"\n\nWaar in Europa de elektriciteitskosten oplopen, blijven bitcoin miners op zoek naar de goedkoopste energie.\n\nMet het doel om 4,1 EH/s in handen te krijgen, richten ze op 1,5% van alle rekenkracht van de wereld. De hashrate schommelt momenteel rond en recordhoogte van 280 EH/s.\n\nWatergekoeld\n\nBitfarms begon in oktober 2021 al met het ontwikkelen van nieuwe datacentra in Argentinië. Volgens het oorspronkelijke plan zou de mining farm deze maand af moeten zijn. Het is echter uitgesteld tot halverwege 2023 vanwege onvoorziene complicaties.\n\nHet bedrijf beweert dat het de grootste en meest geavanceerde miningplek ooit zal zijn. Ze gaan onder andere aan de slag met de watergekoelde Antminer S19 Pro Hydro-rigs. Dit is een van de nieuwste paradepaardjes van Bitmain. Veel oudere mining ASIC's worden gekoeld met ventilatoren, maar deze nieuwe serie wordt koud gehouden met water.\n\nArgentinië\n\nBuiten mining om is Argentinië geen gekke plek voor bitcoin. Het land wordt getroffen door inflatie van 80% op jaarbasis. En de Argentijnse peso is daarnaast ook nog eens 25% gedaald ten opzichte van de Amerikaanse dollar.\n\nHierdoor worden burgers genoodzaakt naar alternatieven om hun koopkracht te behouden. De weg naar de dollar en bitcoin worden echter niet aangemoedigd. De centrale bank heeft verboden opgelegd, en ook bitcoinbezitters wordt de toegang tot dollars ontnomen.\n\nWil je op de hoogte blijven over alle ontwikkelingen? Kom dan ook eens langs in onze Telegram chat, en download daarnaast vooral onze Android Nieuws app of iOS Nieuws app!",
    "Turkse auto TOGG duikt op in ijskoud Ushuaia (Argentinië) - Turkse Media": "De Turkse autobouwer TOGG heeft nieuwe beelden vrijgegeven van de elektrische terreinwagen van eigen makelij. In samenwerking met Turkish Cargo is gevlogen naar het Argentijnse Ushuaia, waar de auto is getest in zware winterse omstandigheden.\n\n© Turksemedia.nl – Alle rechten voorbehouden | TMC | Gepubliceerd: 14-09-2022",
    "Cocaïne uit Argentinië op komst": "In Rotterdam heeft de Douane maandagavond ruim 800 kilo cocaïne die was verzonden in Argentinië onderschept. In Argentinië zelf werd afgelopen vrijdag meer dan 1.600 kilo cocaïne aangetroffen. De stroom cocaïne die wordt afgezonden vanuit de landen langs de rivieren Paraná en de Rio de la Plata (Paraguay, Uruguay en Argentinië) groeit, zo concludeert de Verenigde Naties ook al sinds enkele jaren in het World Drug Report.\n\nPinda’s\n\nDe vangst in Rotterdam werd gedaan op twee plaatsen in de haven. De eerste partij werd volgens de Douane onderschept op een bedrijventerrein in Rotterdam. In een container geladen met pinda’s uit Argentinië bleek 361 kilo cocaïne te zitten. Vervolgonderzoek leidde naar een andere container van dezelfde afzender, ook met pinda’s. Die container was bestem voor hetzelfde bedrijf in de haven. Hierin was 505 kilo cocaïne bijgepakt. In totaal ging het om 866 kilo cocaïne uit Argentinië.\n\nHet bedrijf waar de inval werd gedaan heeft vermoedelijk niets met de smokkel te maken.\n\nDubai\n\nIn de Argentijnse stad Rosario werd vrijdag in een loods 1.658 kilo cocaïne in beslag genomen. De zending had op weg moeten gaan naar Dubai, verstopt in zes containers met mais. Er zijn twaalf mensen opgepakt in het onderzoek, dat werd gestart mede op basis van informatie van de Amerikaanse Drug Enforcement Administration (DEA).\n\nVRAEM\n\nCocaïne die vanuit de containerhavens van Uruguay en Argentinië wordt verscheept is afkomstig uit het zuiden van Peru, uit de zogenoemde VRAEM-regio, een zeer moeilijk toegankelijk berggebied dat is overwoekerd door jungle. De afkorting VRAEM is een samentrekking van de namen van de valleien van de rivieren Apurímac, Ene and Mantaro.\n\nIn de VRAEM wordt cocaïnepasta gemaakt die wordt opgehaald in kleine vliegtuigjes die per keer 500 tot 750 kilo kunnen meenemen. De vliegtuigjes vertrekken naar landingsstrips verderop in de jungle van Brazilië en in toenemende mate Bolivia naar labs waar er cocaïne van wordt gemaakt.\n\nVanuit Bolivia gaat de handel veelal richting Paraguay waar het in vrachtschepen over de Paraná-rivier naar Argentinië of Uruguay vertrekt. Sinds een aantal jaren worden in Europa steeds meer zendingen vanuit Paraguay ontdekt. In Uruguay was in 2019 een vangst van 4.418 kilo cocaïne. In dat nog relatief rustige land duiken drugshandelaren graag onder, en het wordt door hen gebruikt als logistiek centrum.\n\nGeweld\n\nParaguay, Argentinië en Uruguay worden net als Ecuador steeds aantrekkelijker voor drugssmokkelaars. Cocaïne kwam oorspronkelijk (na de Tweede Wereldoorlog) alleen uit Peru, en het werd vooral via Chili geëxporteerd. Naarmate de vraag en de bestrijding toenamen zijn vanaf de jaren zeventig steeds meer landen en mensen betrokken geraakt in de smokkel.\n\nIn Argentinië neemt door de grotere aanwezigheid van cocaïne op straat het aantal geweldsdelicten sterk toe.\n\nDit jaar is een officier van justitie uit Paraguay die in Colombia op vakantie was daar geliquideerd. Een Nederlander is verdachte in die zaak.",
    "Beenderen van nieuwe dinosaurussoort ontdekt in Argentinië": "Wetenschappers hebben in het zuiden van Argentinië de resten van een tot dusver onbekende dinosaurussoort ontdekt. De Elemgasem nubilus behoorde tot de familie van de Abelisauridae en liep zowat negentig miljoen jaar geleden op aarde rond. Dat meldt de Argentijnse Nationale raad voor wetenschappelijk en technologisch onderzoek, Conicet, dinsdag.\n\nDe Elemgasem, een vleeseter, bewoog zich voort op twee poten, was zowat vier meter lang en bijna twee meter hoog.\n\nDe beenderresten werden aangetroffen nabij het plaatsje Plaza Huincul, in Patagonië. De beenderen in kwestie kwamen van een dier dat minstens acht jaar oud was en nog niet volwassen was. De vorsers berichten over de vondst in het vakblad “Papers in Paleontology”.",
    "Jan Vertonghen schat kansen van Rode Duivels op WK in: “Argentinië en Brazilië zijn grote favorieten, wij zitten in categorie er net onder”": "Rode DuivelsNaast zijn emotioneel relaas van de bewogen overgang van Benfica naar Anderlecht, had Jan Vertonghen (35) het in zijn exclusieve babbel met Gilles De Bilde ook over de Rode Duivels. “Wij zijn niet de grote favoriet in Qatar. Dat zijn Argentinië en Brazilië.”\n\nDonderdag speelt België in de Nations League tegen Wales. Zondag is Nederland aan de beurt. Hoe belangrijk zijn die duels volgens Vertonghen met het oog op Qatar? “Belangrijk. Heel belangrijk zelfs, omdat je door de onbegrijpelijke en dramatische timing - een ‘geweldige’ beslissing van de FIFA - geen normale voorbereiding hebt op het WK. Als dat WK in de zomer valt, heb je tijd om fysiek te herstellen en te rusten of net jongens speelminuten te gunnen. Dat is nu niet. Daarom zijn de matchen in de Nations League eigenlijk een voorbereiding op het WK. Terwijl het óók belangrijke wedstrijden op zích zouden moeten doen. De Nations League is een trofee. Misschien heeft het nu nog niet die waarde. Maar de Conference League had die ook niet, tot Mourinho hem won.”\n\nHoe schat Vertonghen zelf de kansen van de Duivels in Qatar in? “Wij zijn niet de grote favoriet in Qatar. Dat zijn Argentinië en Brazilië. Ik denk dat wij een categorie daaronder zitten. Willen we kans maken, dan moet iedereen superfit zijn en een superhoog niveau halen. Of dat net niet het probleem is voor een paar jongens? Daarom is het zonde dat je die voorbereiding niet hebt. (grijnst) Misschien zullen we wel fris zijn.”\n\nKijk bovenaan dit artikel naar de volledige video over de Rode Duivels\n\nVertonghen: “Familie is nog niet naar mijn matchen bij Anderlecht komen kijken”\n\nVolledig scherm Jan Vertonghen. © BELGA",
    "Math Roijen tien jaar in de bres voor arme kinderen in Argen...": "",
    "Tante van Máxima, Alina Berta, overleden in thuisland Argentinië": "Verdrietig nieuws voor koningin Máxima. Haar tante, Alina Berta, is overleden in Argentinië, waar onze koningin vandaan komt.\n\nDat is te lezen in de rouwadvertenties van het Argentijnse dagblad La Nación.\n\nTante van Máxima\n\nDe RVD doet geen uitspraken over zulke privézaken van de koninklijke familie. Het is dus nog niet duidelijk of Máxima en de rest van de familie aanwezig zijn geweest bij de uitvaart. De kans lijkt klein, aangezien Máxima voor de Verenigde Naties in India zat, in haar functie van speciale pleitbezorger van de VN secretaris-generaal voor inclusieve financiering voor ontwikkeling.",
    "Argentijnse Soledad Garcia sluit rol als coach niet uit": "Internationaal nieuws\n\nDe finale van het WK Hockey tussen Nederland en Argentinië was niet alleen binnen de lijnen interessant. Op de tribunes van het imposante Olympisch stadion in Terrassa werd bijvoorbeeld de Argentijnse oud-hockeyster Soledad Garcia gespot. Ze was daar actuef als analist voor ESPN, meer de kans bestaat dat ze die rol eraan moet geven. Garcia sluit namelijk een terugkeer als coach niet uit.\n\nWe moeten even terug in de geschiedenis. De Argentijnse Agustina Soledad Garcia was in de periode van 1999 tot en met 2011 zeer succesvol met de Argentijnse ploeg. Nooit won ze olympisch goud, wel pakte zij in 2010 de wereldtitel door Oranje in de finale te verslaan. In 2002 en 2004 werd zij benoemd tot talent van het jaar. Over straat lopen zonder lastig gevallen te worden door hockeyfans, dat lukt nog wel. Toch wordt Soledad Garcia in Argentinië nog steeds gezien als een grote held.\n\nNederlands avontuur\n\nNiet alleen kennen we ’Sole’ van haar wedstrijden voor het Argentijnse elftal, ook speelde de aanvalster voor Nederlandse clubs zoals Push, Laren en SCHC. Meer dan tien jaar later zien we de oud-vedette terug in de hockeywereld. Bij het WK Hockey in Spanje werkte Garcia als analist voor de zender ESPN. Bij alle wedstrijden van Argentinië deed zij live-verslag. ,,Sinds meer dan een jaar geef ik het commentaar bij de wedstrijden van Argentinië. Normaal gesproken doe ik dit vanuit mijn eigen land, maar op dit WK hockey doen we het vanuit Spanje. Het is leuk om te doen. Waar Kim Lammers en Teun de Nooijer dit voor de Nederlands televisie deden, deed ik het samen met Mercedes Margalot voor de Argentijnse zender. We krijgen veel positieve reacties uit eigen land, maar ook van de FIH’’, vertelde Garcia.\n\nHet verhaal is bekend, acht minuten leek het erop dat Argentinië de wedstrijd naar zich toe zou trekken. Maar zoals vooraf al werd gedacht werden de Oranje-dames wederom wereldkampioen. Argentinië moest het doen met de zilveren medaille.\n\nSoledad Garcia als speelster in actie voor Argentinië. (Foto WorldSportPics / Frank Uijlenbroek)\n\nCoaching\n\nNiet alleen is Garcia actief als analist voor ESPN. De oud-spits die bij SCHC voor meerdere doelpunten heeft gezorgd, heeft het vak van coach ook weer opgepakt. ,,Toen ik na mijn actieve hockeycarrière terugkwam in Nederland, heb ik het vak van hoofdcoach opgepakt. Dit doe ik nu nog bij kleinere clubs in Argentinië. Ik vind het erg leuk om te doen.’’\n\nDat de hockeysport bij Garcia nog steeds prikkelt, is duidelijk. Of zij uiteindelijk het vak ook echt oppakt en doorgaat als bijvoorbeeld coach voor het nationale team, dat lijkt op dit moment nog niet het geval. Ook een eventuele terugkeer naar Nederland lijkt nog niet het geval. Garcia heeft immers een gezin in Argentinië. Toch lijkt de oud-spits niet verloren te gaan voor de hockeysport in het algemeen en nog altijd een zwak te hebben voor het spelletje. ,,Ik houd heel erg van Nederland en de mensen daar. Toch is een terugkeer naar Nederland nog niet het geval. Contact heb ik nog steeds met de mensen waar ik mee samenwoonde in Nederland. Op dit moment zie ik mijzelf nog lang niet als hoofdcoach van het Argentijnse elftal. De passie voor het vak, die is er. Het internationale hockey, daar houd ik ook van. Het zou daarom best kunnen dat in de toekomst ik mezelf verder ontwikkel tot hoofdcoach van het Argentijnse elftal. Op dit moment nog niet, er is nog een lange weg te gaan.’’\n\nCoverfoto: Stefan Deems\n\nDit artikel was gepubliceerd in het magazine Hockey International. Hoofdklassehockey werkt samen met Hockey International. Voor meer verhalen zoals deze, lees de GRATIS Hockey International die in de meeste clubhuizen of bij verschillende hockey toernooien van Nederland is te vinden.",
    "Dit is volgens Lionel Messi’s officiële statistiekenman zijn indrukwekkendste record": "Lionel Messi (35) blijft maar records breken. Zo zette hij laatst deze 2 records op zijn naam: 18 seizoenen na elkaar scoren in de Champions League en in die CL scoren tegen 39 clubs. Ook heeft hij nu meer veldgoals gemaakt (dus strafschoppen uitgezonderd) dan die ene Portugese superster. Maar wat is de waarde van zulke statisteken?\n\n\n\nMessi is only 14 appearances away from the 1,000th official match in his career.\n\n\n\nAnd he is 12 goals away from his 100th goal for Argentina.\n\n\n\nExciting times!https://t.co/oqKZQ8cl4L pic.twitter.com/a80MJcbI9x — Messistats 🐐 (@MessiStats_) September 24, 2022\n\nDaar sprak Sportnieuws.nl over met Ramon Min, de Messi van de Messi-statistieken. De sportjournalist beheert het account MessiStats , en dat is dan weer de 'official stat supplier for Messi.com'.\"Die statistiek over 'non-penalty goals' is volgens mij de wereld in geholpen door een account dat alles wat Messi presteert, afzet tegen Cristiano Ronaldo. Daarin zoeken ze allerlei manieren om ze met elkaar te vergelijken.\"\"Dat een speler vaker niet uit een penalty scoort dan een ander zegt op zich niet zoveel. Je moet dan bekijken in welke wedstrijd dat gebeurde, tegen wie. Het is meer een frivool feitje dan iets wereldschokkends. Een penalty kan moeilijker zijn dan een simpele intikker aan het einde van een aanval. In mijn ogen heeft een penalty niet minder waarde dan een veldgoal.\"\"Ook zou ik niet weten waarom ik per se zou moeten kiezen tussen de een of ander, tussen Messi of Ronaldo. Maar ik snap wel dat andere accounts wat scherper zijn op die rivaliteit, dat levert veel discussie op. Dan scoor je wellicht sneller met een berichtje.\"\"Dan schiet het jaar 2012 me te binnen ( check hier de stats ). Hij maakte 91 doelpunten voor Barcelona en Argentinië. Een jaar lang zo constant presteren, dat is iets wat we niet snel meer gaan zien, denk ik. Al doet ene Haaland nu erg zijn best om in de buurt te komen. Messi's 2e productiefste jaar ooit was 2010, met 60 stuks, en dat is ook al een gigantisch aantal, wat aangeeft hoe uitzonderlijk 2012 was.\"\"Elke week was het kassa, en dan niet 1 keer, maar vaak 2 keer, of een hattrick met een assist erbovenop. Het was ook een geweldige periode waarin Barcelona straalde, waarin trainer Pep Guardiola zijn gouden formule had gevonden en Messi fit bleef. Het team gunde hem die glansrol. Al die factoren moeten samenkomen. Ik kan me amper voorstellen dat er een speler komt die dat aantal neerzet.\"\"Je kunt het op diverse manieren duiden. Is een penalty tegen Osasuna minder waard dan eentje tegen Atlético Madrid? Ook dan heb je te maken met toevalligheden. Atléti kan in die match zijn 2 beste verdedigers missen. Osasuna draait misschien wel een heel sterk seizoen. Het blijft goochelen met perspectieven en verhoudingen.\"\"En anderzijds: als het zo'n eitje is om te scoren tegen mindere tegenstanders, waarom doet dan niet iedereen dat? Haaland maakte er in mei 2019 9 tegen Honduras . Als je veel scoort, dan heb je een bepaalde kwaliteit, of het nou tegen topploegen of staartploegen is.\"\"Laatst zag ik dat doelpunt voorbij komen uit 2012, tijdens een oefeninterland tussen Brazilië en Argentinië in de Verenigde Staten. Het was een afstandsschot uit de volle loop. Daarmee kreeg hij het publiek op de banken. Het juichen erna was mooi, zo van: wat doe ik hier, wat overkomt mij nou? Je hebt spelers die maken vooral lelijke goals, met een paar uitschieters, maar bij Messi is het andersom. Zowat elk doelpunt heeft wel iets speciaals.\"Bekijk de goal, vanaf 11.28 (tekst loopt verder na de video)\"Een paar jaar terug heb ik al mijn informatie in een database gegoten, met Laurens Valentin, de maker van Groningen Stats . Die database was een jaartje in de lucht, toen ik werd benaderd door het management van Messi. Ze zochten een partner die zijn website kon voorzien van de juiste statistieken. Er is een link tussen mijn database en Messi.com.\"\"Wat hen vooral aansprak is dat ik me puur op Messi richtte en niet tegen een andere speler of andere club was. Geen poespas eromheen, geen brandjes stichten. Ze zochten zo'n veilige en neutrale optie. Een keer heb ik brutaal om een kaartje gevraagd voor Barcelona tegen PSV, mijn club in Nederland. Ze legden keurig een ticket voor me klaar. Maar een diepere band dan dat is er ook weer niet.\"\"Er was een tijd dat ik elke Barcelona-wedstrijd van voren naar achteren keek en dan na afloop 2 uur bezig was, om alles te verwerken. Nu doe ik het hoogst noodzakelijke voor de database. Maar bij bijzondere momenten pak ik uit. De 1.000e wedstrijd van Messi komt eraan. Dan ga ik wat dingen uitzoeken en op een rij zetten.\"\"Er zit nu wel wat minder tijd in dan 5 a 10 jaar geleden. Dat 1e jaar van Messi bij Paris Saint-Germain vond ik wel taai om te volgen. Die wedstrijden zijn vaak een lange en taaie zit, ik moest wennen aan de Franse competitie. En gelijk wist ik weer waarom ik eigenlijk niet zo veel naar Ligue 1 kijk. Da's toch anders dan LaLiga of de Premier League.\"\"In het hockey is het wat lastiger om goede statistieken te vinden. Een speler die erbovenuit steekt is Jeroen Hertzberger van HC Rotterdam. Hij is eerder de Cristiano Ronaldo van de hoofdklasse. Hij is net de nummer 2 aller tijden geworden op de lijst met topscorers. Hij heeft er 311 gemaakt in de hoofdklasse. Hij is altijd fit, zelden geblesseerd, haalt altijd een hoog niveau, is constant qua productie.\"\"Ik vraag me af of een terugkeer naar Barcelona nog gaat gebeuren. Misschien sluit hij af in Argentinië, misschien stopt hij er ineens mee na het WK, of is hij zo'n liefhebber dat hij nog 2 jaar doorgaat. Ik ken hem niet goed genoeg om dat in te kunnen schatten.\"",
    "Met een haarfijne lob: Lionel Messi helpt Argentinië met twee doelpunten aan makkelijke zege tegen Honduras": "Lionel Messi heeft Argentinië vrijdag met een strafschopdoelpunt en een haarfijne lob aan een 3-0-zege geholpen in een vriendschappelijke interland tegen Honduras.\n\nIn het Hard Rock Stadium in Miami opende Lautaro Martinez rond het kwartier de score voor de Albiceleste. In de extra tijd van de eerste helft zette Messi een strafschop om. De sterspeler lukte in de 69e minuut zijn tweede doelpunt van de avond. Met een schitterende lob verschalkte hij de doelman. Het was meteen zijn 87ste doelpunt voor de Argentijnse nationale ploeg.\n\nHier staat ingevoegde content uit een social media netwerk dat cookies wil schrijven of uitlezen. U heeft hiervoor geen toestemming gegeven. Klik hier om uw voorkeuren aan te passen\n\nDinsdag werken de Argentijnen nog een voorbereidingsmatch af in aanloop naar het WK in Qatar. In Harrison (New Jersey) treden ze aan tegen Jamaica.\n\nWK-tegenstander van Rode Duivels klopt Chili\n\nMarokko, op het komende WK in Qatar tegenstander van de Rode Duivels in de groepsfase, heeft vrijdagavond de terugkeer van sterspeler Hakim Ziyech bij de nationale elf gevierd met een vlotte 2-0-zege tegen Chili, dat er eind dit jaar niet bij is in Qatar.\n\nSofiane Boufal (via strafschop) en Abdelhamid Sabiri maakten in de laatste 25 minuten de doelpunten in het stadion van de Spaanse club Espanyol. Ziyech werd in de slotfase gewisseld, net als Sofyan Amrabat, ex-Club Brugge. De aanvallende middenvelder van Chelsea maakte onder de nieuwe bondscoach Walid Regragui zijn rentree in het Marokkaanse elftal. Ziyech ontbrak lang in de nationale ploeg vanwege een conflict met de vorige bondscoach Vahid Halilhodzic. Standard-sterkhouder Selim Amallah werd na 76 minuten naar de kant gehaald, de broers Ryan en Samy Mmaee (beiden ex-Standard) bleven de hele wedstrijd op de bank.\n\nEerder op vrijdag versloeg Canada, in Qatar eveneens een tegenstander van de Belgen, de WK-organisator met 2-0.",
    "Deze titelkandidaten reizen in topvorm af naar het WK in Qatar": "18:17 – De laatste interlandbreak voor het WK zit er bijna op. Bij landen als Engeland en Duitsland, die maandagavond nog in actie komen, staat de druk er na enkele mindere resultaten nu al vol op. Toch zijn er ook voldoende landen die deze week vertrouwen tankten en hun favorietenstatus voor de eindzege in Qatar waarmaakten. FCUpdate.nl maakt een rondje langs de in vorm verkerende ploegen.\n\nMaak deze avond spannender en leuker: zet in op een voetbalwedstrijd en krijg bij je eerste storting tot €50,00 extra als welkomstbonus bij Jacks.nl!\n\nWat kost gokken jou? Stop op tijd, 18+\n\nNederland\n\nEen overtuigende zege op Polen en een knappe overwinning op de Belgen, tot voor kort nog haast onverslaanbaar en de nummer één van de wereld. Het Nederlands elftal verkeert in topvorm en toonde deze week aan niet afhankelijk te zijn van de grillen van spelers als Frenkie de Jong en Memphis Depay. Natuurlijk was het bij Oranje niet allemaal sprankelend, maar de eerste voortekenen zijn meer dan positief.\n\nArgentinië\n\nLionel Messi gaat komende zomer voor zijn allerlaatste kans om zijn carrière een ultieme bekroning te geven. De 35-jarige superster wil Argentinië aan de wereldtitel helpen en gaf deze week alvast het goede voorbeeld, door tegen Honduras met twee goals bij te dragen aan de 3-0 zege. Ook bij Paris Saint-Germain komt de linkspoot steeds beter in vorm. De Argentijnen waren in de laatste drie interlands liefst elf keer trefzeker.\n\nLees ook: De Visser waarschuwt Oranje voor potentiële WK-verrassing\n\nBrazilië\n\nDe Goddelijke Kanaries komen dinsdagavond nog in actie tegen Tunesië en hopen dan de laatste puntjes op de i te zetten. Tegen Ghana maakte de recordwinnaar van het WK in ieder geval alvast indruk, door een 3-0 overwinning te boeken. Vooral het aanvallende keuzemateriaal is indrukwekkend: Brazilië heeft de beschikking over wereldtoppers als Antony, Richarlison, Roberto Firmino, Vinicius Junior, Raphinha, Rodrygo én Gabriel Jesus.\n\nDenemarken\n\nUiteraard behoort Denemarken niet tot de grootste kanshebbers voor het eremetaal in Qatar, maar dat behoorde finalist Kroatië in 2018 ook allesbehalve. Al jarenlang maken de Denen op de achtergrond veel indruk. Afgelopen weekend slikte wereldkampioen Frankrijk nog een verrassende nederlaag. Hoewel de Denen wisselvallig zijn, schuilt voor ieder topland een gevaar in de Scandinaviërs.",
    "Spaanse citroenseizoen start met vertraging door droogte": "De eerste pallets Spaanse citroenen beginnen op de markt te komen. Door de droogte en hitte van deze zomer heeft het fruit het echter niet gemakkelijk om het juiste kaliber te behalen. Samen met de minder omvangrijke volumes uit het zuidelijk halfrond zal dat voor minder aanboddruk zorgen bij de start van het Spaanse seizoen.\n\n\"Deze week zijn we begonnen met de oogst en de afzet van de eerste Primofiori-citroenen\", zegt Francisco Vicente Gea Belmonte, commercieel directeur van Belsán, een bedrijf uit Murcia. \"De volumes zijn nu beperkt. Door de overvloedige regenval in maart en april is de bloei iets later begonnen en door de hittegolven in de zomer en de droogte is het aanbod van grote maten beperkt\", voegt hij toe.\n\n\"Het fruit heeft ongeveer 3 weken meer tijd nodig dan normaal om het juiste kaliber en de gewenste rijping te krijgen. In Murcia moeten we dus geen significante volumes verwachten vóór eind oktober of begin november\", legt Luis Sánchez van de verkoopafdeling uit. \"De opbrengst ligt overigens iets lager dan die van vorig seizoen.\"\n\nVolgens Francisco en Luis zijn de exporteurs van het zuidelijk halfrond, voornamelijk van Zuid-Afrika en Argentinië, praktisch gestopt met het verzenden van fruit naar Europa vanwege de hoge logistieke kosten en lage verkoopprijzen.\n\n\"Dit jaar hebben we voor het eerst citrus van overzee geïmporteerd, maar zowel de vraag als de prijzen vielen erg tegen gedurende de hele zomer. Door de hoge containertarieven en de lage prijzen wegens het gebrek aan consumptie zijn de winstmarges mager uitgevallen. Veel exporteurs van het zuidelijk halfrond hebben zich dan ook eerder dan normaal teruggetrokken om geen geld te verliezen. De meeste Europese supermarktketens laten ons weten dat ze met de beschikbare volumes van overzees product tot half oktober en in sommige gevallen misschien nog een weekje langer voort kunnen\", zegt Luis Sánchez.\n\n\"We verwachten daarom een een behoorlijk lege markt en een vlotte overgang tussen de twee hemisferen. We krijgen zelfs al bestellingen binnen en we zien animo om te starten met de Spaanse citroenprogramma's in Europa. Bovendien heeft Turkije al aangekondigd dat het voor dit seizoen zo'n 50% minder citroen beschikbaar zal hebben. Ook dat zou kunnen helpen om de prijzen op peil te houden\", zegt Francisco Gea.\n\nDe grootste uitdaging zal echter zijn om de enorme stijging van de teelt- en verwerkingskosten door te berekenen naar de verkoopprijs, aangezien de grote supermarktketens vrezen dat de afzet kan dalen. \"Deze zomer hebben we al gezien hoe de consumptie eerder terughoudend is. Het valt af te wachten hoe de consumenten deze winter reageren op de economische recessie en hoe het hun aankopen zal beïnvloeden. We vertrouwen erop dat ze zullen besparen op andere producten dan groenten en fruit\", zegt Luis Sánchez.\n\n\n\n\"We krijgen steeds meer vraag naar de roze citroen met gestreepte schil\"\n\nBelsán probeert het aanbod steeds verder te diversifiëren met andere citroenrassen dan de traditionele Primofiori en Verna, zoals de roze citroen met gestreepte schil.\n\n\"Wij zijn de enigen die roze citroenen met gestreepte schil in Spanje telen en dit is al ons vierde seizoen. We beschikken over zo'n 60.000 kilo, wat natuurlijk geen grote hoeveelheid is. Het is een nicheproduct dat we leveren aan restaurantketens en chef-koks, maar ook aan enkele supermarktketens in het Verenigd Koninkrijk en Oost-Europese landen.\"\n\n\"Toch neemt de vraag naar deze roze citroen toe dankzij een verandering in de marketingstrategie\", vertelt Luis Sánchez. \"In samenwerking met het Valenciaanse Instituut voor Landbouwonderzoek (IVIA) werken we ook aan een patent voor een nieuwe citroensoort zonder pitjes en ronde vruchten. Bovendien hebben de bomen geen doornen\", besluit hij.\n\nVoor meer informatie:\n\nBelmonte Sánchez Belsan S.L\n\nVereda Rincón de Gallego 16\n\n30579 Torreagüera (Murcia) - Spanje\n\nwww.belsansl.com\n\n\n\nFrancisco Vicente Gea Belmonte\n\nMob:+34 630 943670\n\nfrancisco@belsansl.com\n\n\n\nLuís Sánchez\n\nMob:+34 659 43 81 44\n\nluis@belsansl.com",
    "Bureau Buitenland - Weerstand in Rusland na mobilisatie": "Russische mobilisatie leidt tot weerstand\n\nChaos heerst in Rusland nadat president Poetin mobilisatie aankondigde. Mannen vluchten het land uit, met lange rijen bij de grenzen als gevolg. Op verschillende plekken in het land zijn er demonstraties tegen de mobilisatie, maar wie in opstand komt wordt hard gestraft. Vooral in de meer afgelegen provincies, zoals in Irkoetsk en Dagestan, groeit de weerstand. Over alle onrust Eva Cukier, correspondent in Moskou.\n\nRadicaal-rechts aan het roer in Italië\n\nNa de overtuigende winst van Giorgia Meloni stevent Italië af op de meest rechtse regering sinds de Tweede Wereldoorlog. Dat baart zorgen onder Italiaanse vrouwen, lhbti’ers en migranten, die een onveiliger klimaat vrezen in het land. Ook in Brussel zijn er opgetrokken wenkbrauwen, nu de één van de grootste economieën van Europa deze ruk naar rechts maakt. Te gast over de uitslag van deze verkiezingen in Italië is Pepijn Corduwener, Italië-kenner en universitair docent aan de Universiteit Utrecht.\n\nUitgelicht",
    "Argentijns international Lucas Ocampos wordt opvolger van Antony bij Ajax": "Niet Hakim Ziyech , maar Lucas Ocampos wordt de opvolger van Antony bij Ajax. De 28-jarige vleugelaanvaller uit Argentinië komt voor zo'n 20 tot 25 miljoen euro over van Sevilla FC.\n\nZiyech leek de opvolger te gaan worden van Antony, die vandaag voor 100 miljoen euro werd verkocht aan Manchester United. Chelsea en Ajax kwamen echter niet tot een overeenkomst voor de Marokkaans international, die vanavond plots in de basis staat bij Chelsea. Met de komst van Ocampos haalt Ajax alsnog een speler van internationale allure naar Amsterdam, ook om invulling te geven aan de wens van trainer Alfred Schreuder, die zeer teleurgesteld was over het feit dat hij in Antony nog een belangrijke basisspeler kwijtraakte.\n\nQuote Ik wens Sevilla het beste Lucas Ocampos Ocampos speelde sinds de zomer van 2019 voor Sevilla, dat hem destijds voor 15 miljoen euro overnam van Olympique Marseille. Eerder kwam de rechtsbuiten uit Quilmes uit voor River Plate, AS Monaco en Genoa. De tienvoudig Argentijns international wordt woensdag gekeurd en gepresenteerd in de hoofdstad. ,,Ik vertrek met mooie herinneringen uit Sevilla en wens ze het beste. Ik kan alleen maar dankbaar zijn voor de afgelopen jaren, die enorm belangrijk waren voor mijzelf én mijn gezin”, zei Ocampos voor zijn vertrek naar Amsterdam op het vliegveld van Sevilla tegen Spaanse journalisten.\n\nDe aanstaande Ajacied hoopt in Amsterdam zijn perspectieven op een basisplek tijdens het WK in Qatar te verbeteren. ,,Ik heb met name vandaag de knoop doorgehakt. Ik heb vandaag met de trainer nog gesproken. We waren het eens met elkaar. Ik heb een fantastische relatie met de trainer, de technische staf en de directie. Ik vertrek hier als gelukkig persoon, met veel vrienden.”\n\nAjax heeft tot woensdag middernacht de tijd om de overgang van Ocampos helemaal af te ronden. Daarna sluit de transfermarkt voor Nederlandse clubs. En daar blijft het mogelijk niet bij op Deadline Day, want als het aan Schreuder ligt, wordt hij in de Johan Cruijff Arena herenigd met Florian Grillitsch. De coach werkte met de 27-jarige defensieve middenvelder samen bij Hoffenheim en probeerde de transfervrije Oostenrijker ook al te overtuigen voor Ajax te kiezen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nBekijk hier al onze Ajax-video's",
    "Mulder hard voor de Rode Duivels: \"Geen top van de wereld meer\"": "11:20 – Waar België de laatste eindtoernooien steevast tot de topfavorieten voor de eindwinst behoorde, daar zal het een enorme verrassing zijn als het in december met de WK-titel aan de haal gaat. De Rode Duivels leden zondagavond een 1-0 nederlaag tegen Oranje. Het was niet de eerste verliespartij tegen een topland. En dat baart toch zorgen.\n\nMaak deze avond spannender en leuker: zet in op een voetbalwedstrijd en krijg bij je eerste storting tot €50,00 extra als welkomstbonus bij Jacks.nl!\n\nWat kost gokken jou? Stop op tijd, 18+\n\nDe veelbesproken 'gouden generatie' van België had eigenlijk vorig jaar moeten schitteren tijdens het EK. De Rode Duivels geraakten eenvoudig door de groepsfase en plaatsten zich ten koste van Portugal voor de kwartfinale, maar daarin ging het mis tegen Italië. Een paar maanden later verloor België in de Final Four van de Nations League van zowel Frankrijk als Italië. En in de groepsfase van de huidige Nations League ging de ploeg van Roberto Martínez tweemaal ten onder tegen Oranje.\n\n\"Je moet altijd hoop houden, maar het zegt natuurlijk wel iets\", zei Jan Mulder gisteravond op de Belgische televisie. \"België is geen top van de wereld meer. België is heel lang nummer één op de FIFA-ranking geweest. Dat was natuurlijk helemaal niet serieus. Je dacht altijd wel dat Brazilië, Frankrijk en Argentinië meer ervaring hebben. Ze hebben al eens een wereldtitel gewonnen. Het zegt wel iets, die statistiek.\"\n\nHazard\n\nOok in de Johan Cruijff ArenA konden de Rode Duivels dus geen indruk maken in een topwedstrijd. Ze traden aan met spelers als Kevin de Bruyne, Axel Witsel en Eden Hazard, maar zij konden een nederlaag niet voorkomen. Van Hazard wordt inmiddels eigenlijk ook niet anders verwacht. De kleine dribbelaar verdiende drie jaar geleden nog een toptransfer naar Real Madrid, maar worstelt al jaren met zijn vorm. \"De grote aderlating bij de gouden generatie is toch Hazard\", stelt Mulder. \"Die is niet meer Eden Hazard. Hij kan nog tien jaar meespelen, maar hij is geen wereldklassespeler meer. Dat is bij landen als België en Nederland te merken, als zo'n grootheid wegvalt.\"\n\nLees ook: Belgische media spreken zorgen uit, maar zien ook 'veel potentieel'\n\nDe Belgen nemen het in de groepsfase van het WK in Qatar op tegen achtereenvolgend Canada, Marokko en Kroatië. De Kroaten maakten in de groepsfase van de Nations League nog indruk door vier punten te pakken tegen regerend wereldkampioen Frankrijk. Het treffen in Kroatië eindigde in een 1-1 gelijkspel, in Parijs werd er met 0-1 gewonnen.",
    "De vervreemdende verhalen van Samanta Schweblin zitten vol verhuisdozen en nostalgie naar Buenos Aires": "Samanta Schweblin schrijft over spullen in verhuisdozen, symbolen van voorbijgaande levensfasen. 'Welke herinneringen zullen de spullen die erin zitten oproepen?' Beeld Getty Images\n\nZe is bij familie in Lago Puelo, in Patagonië in Argentinië. Samanta Schweblin (44, geboren in Buenos Aires) is net wakker en lacht ondeugend als ze vraagt of ze met wat sneeuw van de bergtoppen van Lago Puelo de hittegolf in Europa even moet verkoelen.\n\nZe laat haar camera rondgaan in de cabaña waar ze ’s ochtends schrijft. En dan kiest ze waar ze voor de lunch zal aankloppen: bij haar zus en zwager, bij haar moeder of bij haar vader – drie huizen bezit haar familie. “En dan schrijf ik daarna nog een beetje en dan klop ik opnieuw ergens aan. Nu, na tien dagen, vragen ze of ik zelf ook nog eens een keer boodschappen ga doen. Nee! Dat is part of the secret waarom ik het hier zo fijn vindt.”\n\nIn 2012 bood de Duitse regering Schweblin – haar Duits klinkende achternaam stamt uit de Elzas – een schrijversresidentie in Berlijn aan. “Ze geven je een heel jaar geld om je werk te doen. Ik dacht: wat heerlijk om de hele dag niets anders te doen dan te schrijven. Maar dat bleek zo makkelijk nog niet: ik ontdekte dat ik maar 4 of 5 echt creatieve uren heb.”\n\nLiteraire huiskamer\n\nEr gebeurde iets dat haar deed besluiten de verhuizing definitief te maken. Ook had ze het gevoel dat het tijd was haar land achter zich te laten, dat het gezond was haar vleugels uit te slaan en Argentinië met meer afstand te bezien. “Met de gedachte dat áls ik dan ooit naar Buenos Aires zou terugkeren, ik dan echt voor de stad gekozen zou hebben.” Ze maakte vrienden in Berlijn. Én ze kreeg een nevencarrière. “In Argentinië hebben we een lange traditie van literaire workshops. Ik kwam toen ik jong was terecht bij Liliana Heker, de korteverhalenschrijfster. Zij stond aan de wieg van de carrière van veel bekende Argentijnse auteurs. Voor mij is het iets heel gewoons dat schrijvers de deur openzetten voor jongere aspirant-schrijvers en dat iedereen elkaars werk bespreekt, maar dat bleek in de rest van de wereld niet zo.”\n\nZe besloot in Berlijn zo’n literaire huiskamer op te zetten. “Ik dacht: daar komen niet genoeg mensen op af. Maar dat gebeurde wel. De Latijns-Amerikaanse gemeenschap is aanzienlijk. Toen bleek ik daar geld mee te kunnen verdienen en was er eigenlijk geen reden meer om naar Buenos Aires terug te gaan, te meer omdat mijn familie toen besloot naar Lago Puelo te verhuizen. Nu is dit ‘onze’ stad.”\n\nEen en al nostalgie\n\nHaar verhalenbundel Zeven lege huizen uit 2015 was het eerste boek waaraan ze in Duitsland begon te schrijven. “Ik ben achteraf verbijsterd hoe porteño dit boek is.” Ze legt uit: Als je uit Buenos Aires komt, de grootste haven (puerto) van Argentinië, ben je ‘van de haven’: porteño of porteña. “Mijn verhalen en vertellers waren nooit zo specifiek Argentijns. Maar dit boek, geschreven in een ander land met het gemis van Buenos Aires, is doordesemd van de stad en haar porteño gebruiken. Die zijn super-, super-, superprominent. Hoe ik alleen al alle straten benoem: een en al nostalgie!”\n\nDe lege huizen van Schweblin zijn niet letterlijk leeg maar er is een leegte voelbaar. Er zijn indringers die voorwerpen stelen of verplaatsen, ouders die naakt door de achtertuin rennen, kleren van een zoon die door een buurman in de tuin worden gegooid. Er is een oude vrouw die zo graag wil sterven dat ze alvast haar spullen in dozen pakt en een schoondochter die, teruggekeerd naar land en stad, beseft dat de dozen met haar vroegere leven nog onuitgepakt zijn. Een dochtertje loopt op haar verjaardag zonder onderbroek, een echtgenote verlaat in badjas met nog natte haren haar woning.\n\nBeklemmende verhalen zijn het, vervreemdend en indringend. Ze zijn ook nauw vervlochten in hun symboliek: de dozen die telkens terugkeren. Vaak is er iets met spullen. Doet u dat bewust?\n\n“Ik kies voor krachtige verbintenissen, niet in de plot van de verhalen maar in de aard van de problematiek: eenzaamheid en gekte. De verhalen hebben een soortgelijke atmosfeer. Ook de vertellers, altijd in de eerste stem, hebben een vergelijkbare toon. Ik denk ook heel goed na over de volgorde waarin de verhalen staan. Het ene verhaal bouwt voort op het andere. Ik denk dat ik zo de lezer kan sturen.”\n\n“Dat is heel egocentrisch, het staat de lezer natuurlijk vrij om zelf de volgorde te kiezen. Ik ben zelf een eclectische lezer en ga vaak van het laatste verhaal van een bundel naar het eerste om dan weer middenin te beginnen, maar als schrijver houd ik toch liever zelf die controle. Ik overtuig mezelf ervan dat ik weet en kan voorspellen wat er in de hoofden van mijn lezers gebeurt. Ik houd van dat spel, van het idee van literatuur als een dans: een tango van de schrijver en de lezer. Er zijn twee personen voor nodig. En je mag niet op elkaars tenen gaan staan.”\n\nKlopt het dat ik in de verhalen een groot besef van sterfelijkheid las? Ik dacht, kort door de bocht: uiteindelijk belandt dat wat je nu misschien zelf zo belangrijk vindt, ook in een doos waar iemand een etiket op plakt.\n\n“Misschien gaat het in bredere zin meer om acceptatie dat je ooit op een bepaalde plaats niet meer in fysieke staat zult zijn. Aan het einde van elke fase in je leven beland je op een punt dat je spullen moet verplaatsen of opbergen, omdat je verhuist of omdat je doodgaat. En als je ze in een doos stopt, verdwijnen ze in het duister.”\n\nLacht: “Er is binnen mijn familie veel verhuisd, daar heb ik inspiratie aan ontleend. De verhuizing naar Duitsland heeft de verhalen helemaal sterk getekend: ik heb zelf veel dozen ingepakt, die met mijn moeder naar haar nieuwe huis zijn gegaan en nooit meer zijn opengemaakt. Ik kan haast niet beschrijven hoe eng ik de gedachte nu vind om ze te openen. Wat voor herinneringen zullen de spullen die erin zitten oproepen? Zelfs de etiketten vind ik nu eng. Er is er een waarop staat: kleren. Ik heb heel veel kleren weggedaan. Maar wat heb ik dan per se willen bewaren?”\n\nKleren komen ook in veel vormen voor in Zeven lege huizen.\n\n“En dan ben ik de schrijver die denkt dat ze controle heeft over wat ze doet. Ik heb dus helemaal geen controle. Ik denk in personages en plots. En dan besef je naderhand pas, vaak door de feedback die je krijgt van recensenten, lezers en vrienden, hoeveel van je eigen leven in je werk is terechtgekomen.”\n\n“Er ligt uiteindelijk een nog grotere thematiek aan dit boek ten grondslag, waarvan ik me aanvankelijk niet bewust was. Ik was 33, 34, 35, 36 en heel erg bezig met de grote vraag of ik moeder wilde worden. En met de nog veel grotere vraag: zou ik in staat zijn om te blijven ademen als ik een kind zou verliezen? In deze verhalen zitten veel verloren kinderen. Er zit altijd veel meer in dan ik zelf kan bevroeden. Ik kan de cáscara, de bast van de boom, kiezen, maar hoe die uitgroeit is iets dat zich aandient en dat ik kennelijk niet kan vermijden.” Zwijgt. “En nee, ik ben geen moeder geworden.”\n\nU noemde net Liliana Heker, de Argentijnse koningin van het korte verhaal. Inmiddels wordt u zelf zo aangeduid. Waarom de voorliefde voor deze vorm?\n\n“Ik heb ook twee romans geschreven en ik werk aan een derde. Maar als ik daarvan afstand nodig heb, ga ik verder met mijn korte verhalen. Ik kom uit een literaire traditie waarin schrijvers van korte verhalen van grote invloed waren. De beste grote schrijvers schreven verhalen: Borges, Cortázar, Casares. Voor ons Argentijnen zijn verhalen niet voor kinderen of experimenten. Korte verhalen worden minstens zo au sérieux genomen als een roman en ze werken met dezelfde regels: hoe zit een personage in elkaar, wat heeft de plot nodig?”\n\n“Ik vind het fantastisch hoe snel je door een kort verhaal kunt worden geraakt. In soms maar drie pagina’s kun je bij een lezer iets oproepen waarvoor je bij het lezen van een roman dagen, zo niet weken nodig hebt – iets waaraan hij nooit had gedacht, iets wat hij niet van zichzelf wist. Het is een snel en krachtig en bijzonder literair medium, waar ik al jong verliefd op werd en nog steeds verliefd op ben. Zodra ik een idee heb wil ik liefst een kort verhaal schrijven.”\n\nSamanta Schweblin: ‘Ik vind het fantastisch hoe snel je door een kort verhaal kunt worden geraakt.’ Beeld Roberto Ricciuti/Getty Images\n\nNetflixserie Fever Dream Samanta Schweblin (44) geboren in Buenos Aires, is auteur van onder meer de romans Gif, waarmee ze in 2017 in de Engelse vertaling Fever Dream de shortlist haalde van de International Booker Prize, en Duizend Ogen (Kentuki), dat op de longlist van dezelfde prijs kwam. Dat gebeurde ook met haar verhalenbundel De mond vol vogels. Ze won onder meer de Premio Juan Rulfo, de Premio Casa de las Américas en de Premio Narrativa Breve Ribera del Duero. Haar werk wordt in 26 talen vertaald. Fever Dream werd in 2021 als Netflixserie verfilmd.\n\nBeeld -",
    "Mirella en Carlos staan in finale WK Tango": "Mirella en Carlos staan in finale WK Tango\n\n17 september 2022\n\nMirella en Carlos doen mee aan het WK Tango in Argentinië. Ze hopen na jarenlang keihard trainen op niets minder dan goud in de finale.",
    "De Argentijnse recordbreker (16) die gelijkenissen met Messi verdiende": "De Argentijnse recordbreker (16) die gelijkenissen met Messi verdiende\n\nWoensdag, 14 september 2022 om 17:00 • Jordi Tomasowa • Laatste update: 15:41\n\nIn samenwerking met Goal licht Voetbalzone geregeld jonge spelers uit die het in de toekomst ver kunnen schoppen of die nu al hun sporen verdienen in het (inter)nationale topvoetbal. Deze keer gaat de aandacht uit naar de zestienjarige aanvaller Gianluca Prestianni, die de jongste debutant van Vélez Sarsfield is en al met tal van Europese topclubs in verband werd gebracht.\n\nEr zijn weinig spelers zo uniek als Lionel Messi. Zijn genialiteit is in feite ongeëvenaard en het valt nog te bezien of er in de toekomst een speler is die het aantal gewonnen individuele prijzen die hij in zijn carrière heeft verzameld kan bereiken. Maar er is één ding dat hij gemeen heeft met een aantal andere spelers, vooral die in zijn geboorteland Argentinië, en dat is zijn bijnaam.\n\nMessi staat al bekend als de Vlo sinds hij in de jeugdopleiding van Newell's Old Boys speelde, voordat hij een transfer naar Barcelona maakte. Het is een gebruikelijke bijnaam voor spelers in Zuid-Amerika, die wordt gebruikt om kleine, vaardige en ongrijpbare aanvallers aan te duiden wiens bewegingen bijna niet te volgen zijn. De laatste speler die deze bijnaam heeft gekregen zou in de komende jaren wel eens het beroemde shirt met rugnummer 10 van Messi kunnen gaan dragen voor het nationale elftal van Argentinië.\n\nOndanks het feit dat Prestianni in januari pas zijn zestiende verjaardag vierde, werd hij al in verband gebracht met een groot aantal Europese topclubs, waaronder Real Madrid, Barcelona, Chelsea en AC Milan. Prestianni ging de geschiedenisboeken in als jongste speler van Vélez Sarsfield toen hij in mei zijn debuut maakte in de Copa Libertadores tegen Estudiantes. Prestianni, geboren in Buenos Aires, begon zijn voetbalopleiding bij een plaatselijke jeugdvereniging voordat hij op jonge leeftijd werd opgemerkt door de scouts van Vélez.\n\nPrestianni werd opgenomen in dezelfde jeugdopleiding als Diego Simeone en Nicolás Otamendi en al snel kwam men hier tot de conclusie dat hij te goed was om in een elftal met leeftijdsgenoten te spelen. Hij domineerde veelvuldig wedstrijden aan de linkerkant, blonk uit in kleine ruimtes en sneed naar binnen om voor dreiging te zorgen. Vélez schoof hem al snel door naar het beloftenelftal. Momenteel speelt hij het grootste deel van zijn tijd bij de beloftenploeg, hoewel hij tijdens zijn drie optredens in het eerste elftal een goede indruk heeft achtergelaten. Er gaat nauwelijks een week voorbij waarin hij niet minstens één keer het net weet te vinden voor de reserves van Vélez.\n\n“We leiden ze op, zodat ze de verwachtingen kunnen blijven overtreffen”, zei Guillermo Morigi, jeugdcoördinator van Vélez, tegen Olé toen hij het over de ontwikkeling van Prestianni had. “In het geval van Prestianni zagen we dat hij fysiek in staat was om bij de beloftenploeg zijn wedstrijden te spelen, en hij presteerde goed, dus het was een uitstekende beslissing die goed heeft uitgepakt. Hij is zich verder blijven ontwikkelen, hoewel hij nog veel te leren heeft en daar ook open voor staat.”\n\n¡Lo liquidó! Gianluca Prestianni clavó el 2-0 definitivo de Vélez ante River.#ReservaxTNTSports pic.twitter.com/6cOHTBptPl — TNT Sports Argentina (@TNTSportsAR) July 16, 2022\n\nEen van de dingen waar Prestianni meer dan de meesten aan zal moeten werken is het onder controle houden van zijn temperament. Prestianni werd eerder dit jaar met Argentinië Onder 17 op het prestigieuze toernooi Montaigu in Frankrijk in de finale verslagen door de leeftijdsgenoten van Brazilië, waaronder twee groeibriljanten van Palmeiras: Endrick en Luis Guilherme. Na het laatste fluitsignaal was laatstgenoemde te zien in een verhitte discussie met Prestianni, die uitliep op een vechtpartij tussen beide ploegen, waarbij beide bondscoaches moesten ingrijpen om de vechtpartij te stoppen. Toen foto's en video's van de vechtpartij online kwamen, werd Prestianni bekritiseerd voor zijn betrokkenheid.\n\nPrestianni tekende in april zijn eerste contract, maar een vaste speler van het eerste elftal is hij nog niet, ook al is Vélez een club die meer leunt op zijn eigen jeugdproducten dan vele andere clubs uit Zuid-Amerika. Eén ding is echter zeker: de tiener heeft de potentie om de top te bereiken als hij eenmaal een basisplaats veroverd heeft in het eerst elftal.\n\n“Hij is snel, krachtig en heeft een zeer goed spelinzicht,” zei Morigi. “Wat hem speciaal maakt en waarmee hij zich onderscheidt van andere leeftijdsgenoten, zijn zijn vaardigheden in één-tegen-één situaties.” Dat klinkt veel als de beroemdste Vlo uit de Argentijnse voetbalgeschiedenis. Geen enkele speler kan echt Messi's erfgenaam zijn, maar Prestianni heeft net als alle andere Argentijnse toptalenten de kans om in de komende jaren de harten van de supporters van la Albiceleste te veroveren.\n\n",
    "Frankrijk wint titel beste paella ter wereld door recept met eend en paddenstoelen": "VALENCIA – Erik Gil, representatieve kok van Frankrijk, won afgelopen dinsdag de titel voor de beste paella ter wereld. De prijs werd uitgereikt op de internationale dag van het Valenciaanse gerecht, de derde editie van de ‘World Paella Day’, die werd gevierd in de haven van Valencia. De Franse chef nam het op tegen koks uit Argentinië en Finland in de finale met zijn paella op basis van gekonfijte eend en paddenstoelen. Een totaal van tien koks uit de hele wereld streed om de felbegeerde titel met verschillende versies van het Spaanse gerecht.\n\nDe dag begon om tien uur in de ochtend. Ecuador streed tegen Finland, Frankrijk tegen Italië, Argentinië tegen Mexico, Zwitserland tegen Canada en Japan tegen de Verenigde Arabische Emiraten. De finale begon om twaalf uur in de middag. Hierin streden Frankrijk (Eric Gil), Finland (Jaani Pasikoski), Canada (Javier Blanc), Argentinië (Juani Klitten) en de Verenigde Arabische Emiraten (Piedade Fernandes).\n\nIn deze derde editie van de World Paella Day werden negen nieuwe versies van het beroemde gerecht bereid. Sommige van hen waren geïnspireerd op het land van herkomst van de kok. Een voorbeeld daarvan was Japan met kreeft, groene ui en brandnetels. Ook het recept van Finland was bijzonder met rendier, paddenstoelen, ui, tomaat en bosbessen.\n\nDe internationale dag van de paella is een initiatief van de gemeente Valencia, mogelijk gemaakt door Visit Valencia, Toerisme Comunidad Valenciana, de deputatie van Valencia en Turespaña. Het initiatief had daarnaast nog de medewerking van meerdere partijen die veel doen voor de bekendheid van de Paella.\n\nDit jaar werden de koks ook uitgenodigd om verschillende belangrijke plaatsen voor de wereld van de Paella te bezoeken. Zo bezochten onder andere natuurpark Albufera, waar de beroemde rijstsoorten voor paella gekweekt worden. Zo leerden de koks over de verschillende variaties van de rijst. Daarnaast bezochten ze de boomgaard en de schuur van Toni Motoliu, chefkok. Hier leerden de koks hoe het hout opgestookt moet worden en kregen ze tips van verschillende koks die bekend zijn in de paellawereld.\n\nDeze versie van het festival was er één om ook naar verschillende variaties op de traditionele paella te kijken. De vice-burgemeester van Valencia, Sandra Gómez, zegt dat op 20 september ‘voor één dag alle Valencianen verschillende recepten van de paella accepteerden. Want het is belangrijk dat we deze verbindende factor voor Valencia en de rest van de wereld delen, ons meest internationale gerecht. Een gerecht is veel meer dan een recept, het is een ritueel, een manier om te delen met familie en vrienden. Er zijn weinig gerechten die zo bekend en zo geliefd zijn’. Ze benadrukt ook dat de paella ‘ons toestaat om ons eten te laten zien, waarde te geven aan onze rijst en de grote hoeveelheid producten in de stad Valencia, gebruik makende van de landbouwgrond en de Middellandse zee. Die manier van voeding heeft ons ook de titel ‘Hoofdstad van het duurzaam voedsel’ gemaakt.’\n\nHet raadslid van Toerisme en internationalisatie, Emiliano García, noemt 20 september ‘een dag waarop de Valencianen zich trots voelen op hun meest traditionele gastronomie.’ ‘Paella is de meest Valenciaanse manier om dicht bij elkaar te komen en met elkaar te delen. En met dit initiatief willen we dat laten zien aan de wereld. We willen dat iedereen vriendschap, familie, gezamenlijkheid voelt als ze een paella eten en dat boven alles de goede rijst van Valencia gedeeld wordt.’ Aldus Emiliano García.\n\nDe jury van deze internationale paella wedstrijd bestond uit de voorzitter van de Academia de Gastronomía de la Comunidad Valenciana (academie van Gastronomie van de Comunidad Valenciana):Belén Arias, de 2e prijswinnaar van de Internationale Valenciaanse Paella Wedstrijd uit Zweden: Binhui Jiang, de chef-kok en winnaar van de II World Paella Day Cup: Noelia Pascual, de eigenaar van restaurant Berlanga: José Luis García Berlanga, en de ontwerper van het merk Delicious Valencia: Modesto Granados.",
    "\"Ezequiel Bullaude vind ik echt de Guus Til van Argentinië\"": "Feyenoord heeft de komst van Ezequiel Bullaude afgerond. Hij tekent een contract tot medio 2027. De Argentijnse Feyenoord-fan Ignacio Ostertag was al bekend met zijn landgenoot en is lovend over zijn kwaliteiten.\n\nWel denkt Ostertag dat er wat tijd nodig is om te wennen, voordat Bullaude op niveau is. \"Zoals vaker met Argentijnen in Nederland het geval is voordat zij doorbreken in de eredivisie\", zegt hij tegenover RTV Rijnmond. \"De eredivisie is nu eenmaal een andere competitie dan wij gewend zijn in Zuid Amerika, zeker de Argentijnse competitie.\"\n\n\"Hij heeft geweldige kwaliteiten, dat zie je als hij de bal aan zijn voeten heeft. Een echte rechtsbenige nummer tien, of dubbel-vijf zoals wij het hier noemen, die graag het doelgebied in komt om met zijn lengte te scoren of assists te verzorgen. Ik vind hem echt de Guus Til van Argentinië. Qua positie maar ook qua motoriek. Je zult het zelf zien als je hem ziet lopen over het veld\", aldus Ostertag.",
    "Voormalig Oranje-doelman Piet Schrijvers (75) overleden": "Voormalig Oranje-doelman Piet Schrijvers is op 75-jarige leeftijd overleden. De 46-voudig international kwam onder meer in actie bij het WK van 1978, al deed hij niet mee in de verloren finale tegen Argentinië. Schrijvers leed al jaren aan de ziekte van Alzheimer.\n\nSchrijvers verdedigde het doel van DWS, FC Twente, Ajax en PEC Zwolle. De ‘Beer van de Meer’ won vijf landstitels met Ajax en werd Voetballer van het Jaar in 1983. Als doelman van FC Twente ontving hij de Tonny van Leeuwen-trofee in het seizoen 1971/1972, na een jaar met slechts dertien tegendoelpunten.\n\nNa zijn afscheid als keeper in 1985 was Schrijvers hoofdtrainer bij onder anderen AZ, FC Zwolle en diverse amateurclubs. Hij gaf jarenlang clinics met een eigen keepersschool.\n\nKleurrijke en robuuste doelman Geen voetballer die zo veel kenmerkende bijnamen had als Piet Schrijvers. Waarvan De Beer van de Meer de meest treffende was. Die naam kreeg hij door zijn voorkomen en zijn meer dan 250 wedstrijden voor Ajax. In het stadion van de club kwam je hem niet graag tegen als spits. Lees hier meer.\n\nDebuut bij Oranje\n\nSchrijvers debuteerde in 1971 in het Nederlands elftal, al was hij meestal de tweede man achter Jan van Beveren. Toen deze afviel voor het WK van 1974 kreeg Jan Jongbloed vrij onverwacht de voorkeur boven Schrijvers.\n\nOp het WK 1978 kreeg Jongbloed opnieuw de voorkeur in Oranje, maar heroverde Schrijvers al snel zijn basisplaats. Door een blessure miste hij echter de finale tegen Argentinië\n\nDe doelman ging in zijn nadagen nog naar PEC Zwolle, waar hij zijn loopbaan afsloot met de bijnamen ‘de Bolle van Zwolle’ en ‘het lek van PEC’. Daarna was Schrijvers nog jarenlang actief als (keepers-)trainer bij meerdere clubs, al maakte hij in die hoedanigheid minder naam dan als doelman.\n\nLink naar instagram post Onze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nOnze excuses Helaas kunnen wij deze social post, liveblog of anders niet tonen omdat het één of meerdere social media-elementen bevat. Aanvaard de social media-cookies om deze inhoud alsnog te tonen.\n\nVolledig scherm Piet Schrijvers © Pim Ras Fotografie\n\nReageren kan onderaan dit artikel. Alleen reacties voorzien van een volledige naam worden geplaatst. We doen dat omdat we een debat willen met mensen die staan voor wat ze zeggen, en daar dus ook hun naam bij zetten. Wie zijn naam nog moet invullen, kan dat doen door rechts bovenaan op onze site op ‘Login’ te klikken.",
    "De geschiedenis van het WK voetbal": "De geschiedenis van het WK voetbal\n\ndo 1 sep, 20:25\n\nDe geschiedenis van WK voetbal gaat terug naar het jaar 1930. Toen werd in Uruguay het eerste wereldkampioenschap ooit gehouden. Sindsdien zijn er al 21 WK’s georganiseerd. Hoe werden de prijzen verdeeld?\n\nMeeste WK titels voetbal\n\nHet land met de meeste WK titels in het voetbal is Brazilië. De Zuid-Amerikanen veroverden de wereldbeker maar liefst vijf keer, namelijk in 1958, 1962, 1970, 1994 en 2002. Duitsland heeft vier WK titels veroverd. Samen met Italië staat Duitsland op de tweede plek op de eeuwige WK winnaars lijst. Dankzij de vijf wereldkampioenschappen mag Brazilië zich dus voorlopig nog wel de recordkampioen noemen, maar in Qatar kunnen Duitsland en Italië op gelijke hoogte komen.\n\nEr zijn meer landen die een WK-titel op hun erelijst hebben staan. Argentinië en Frankrijk wonnen het WK allebei twee keer. En ook Uruguay wist het toernooi in de vroege historie twee keer te winnen, het eerste WK van 1930 en later in 1950 nogmaals. Engeland en Spanje mochten de wereldbeker allebei één keer omhoog houden.\n\nWie heeft het vaakst het WK voetbal gewonnen?\n\n1. Brazilië 5x (1958, 1962, 1970, 1994, 2002)\n\n2. Duitsland 4x (1954, 1974, 1990, 2014)\n\n3. Italië 4x (1934, 1938, 1982, 2006)\n\n4. Argentinië 2x (1978, 1986)\n\n5. Uruguay 2x (1930, 1950)\n\n6. Frankrijk 2x (1998, 2018)\n\n7. Engeland 1x (1966)\n\n8. Spanje 1x (2010)\n\nNederland wereldkampioen voetbal\n\nHeeft Nederland ooit het WK gewonnen? Nee, helaas voor de vele voetbalfans in Nederland niet. Ons nationale elftal stond wel drie keer in de WK-finale. Op het WK van 1974 verloor Oranje, met spelers als Johan Cruijff en Willem van Hanegem, van gastland West-Duitsland. Vier jaar later stond Oranje weer in de finale, opnieuw tegen het gastland. Dit keer was Argentinië te sterk in de eindstrijd.\n\nNa 1974 moesten de fans van Nederland lang wachten op een nieuwe kans op de WK titel, maar in 2010 haalde Oranje opnieuw de finale. Helaas ging de allesbeslissende wedstrijd tegen Spanje in de verlenging verloren. Nederland won het WK voetbal dus nooit. Wie weet komt daar in Qatar in 2022 verandering in.\n\nRecente WK Winnaars\n\nDe WK voetbal winnaars van de afgelopen jaren zijn zeer verschillend. Sinds 2002 werden er vijf WK’s gespeeld en elk WK was er een andere wereldkampioen. De huidige wereldkampioen voetbal is Frankrijk. Zij werden in 2018 voor de tweede keer wereldkampioen, de eerste keer was in 1998. Verder wisten Brazilië (2002), Italië (2006), Spanje (2010) en Duitsland (2014) zich in recente jaren als WK Winnaar te kronen.\n\nWK Winnaars lijst\n\nDe historische WK Winnaars lijst gaat ver terug; tot aan 1930. In al die jaren wisten acht landen het WK te winnen. Opvallend blijft dat Uruguay het eerste WK ooit organiseerde en won. Er deden toen wel een stuk minder landen mee dan nu, maar het blijft een historische prestatie. Ook de vele titels van Brazilië en springen in het oog als we kijken naar de WK winnaars lijst. Hieronder zie je een overzicht van de winnaar van elk WK in de geschiedenis.\n\nOverzicht WK Winnaars\n\n2018: Frankrijk\n\n2014: Duitsland\n\n2010: Spanje\n\n2006: Italië\n\n2002: Brazilië\n\n1998: Frankrijk\n\n1994: Brazilië\n\n1990: West-Duitsland\n\n1986: Argentinië\n\n1982: Italië\n\n1978: Argentinië\n\n1974: West-Duitsland\n\n1972: Brazilië\n\n1966: Engeland\n\n1962: Brazilië\n\n1958: Brazilië\n\n1954: West-Duitsland\n\n1950: Uruguay\n\n1938: Italië\n\n1934: Italië\n\n1930: Uruguay\n\n\n\nBenieuwd naar de wedstrijden van dit jaar? Dit WK 2022 speelschema biedt uitkomst. Hou jij wel van een spelletje? Wat dacht je van een deelname aan een WK poule?",
    "Colombia hoopt op Grand Prix van Caribisch gebied: \"Proces verloopt zeer voorspoedig\"": "Remy Ramjiawan\n\nVrijdag 23 september 2022 12:26 - Laatste update: 12:27\n\nColombia hoopt ook een graantje te kunnen meepikken van het succes van de Formule 1 en zet in op de Grand Prix van het Caribisch gebied. Burgemeester Jaime Pumarejo van hoofdstad Atlántico hoopt op een tienjarige deal, zoals met Mexico is afgesproken en in het verleden met Argentinië.\n\nDe Formule 1 heeft afgelopen week haar kalender voor volgend jaar getoond. Daarin staan er met 24 Grands Prix een recordaantal wedstrijden op het programma. Colombia hoopt ook een plekje op de kalender te krijgen en is achter de schermen al flink bezig om de beleidsbepalers van de koningsklasse te paaien. Enkele beleidsbepalers zouden al zijn afgereisd naar Zuid-Amerika om de vooruitgang te bekijken. Pumarejo geeft bij Blu Radio een update.\n\nArtikel gaat verder onder video\n\n'Verloopt zeer spoedig'\n\nDe burgemeester onthult dat het bezoekje van de verantwoordelijke van de Formule 1 hen goed is bevallen. Het nieuwe evenement moet gaan plaatsvinden in de stad Barranquilla. \"Het proces voor de komst van de Formule 1 naar de stad Barranquilla verloopt zeer voorspoedig\", opent Pumarejo. De bedoeling is dat de Grand Prix geen kosten met zich meebrengt en ook binnen het nieuwe groene imago van de sport gaat vallen. \"De inspanningen op het gebied van klimaatverandering die wij leveren, zouden één van de belangrijkste punten zijn van die Grand Prix, die zichzelf in stand zou moeten houden\", legt hij uit.\n\n2024 of 2025\n\nZandvoort heeft laten zien dat als er maar genoeg draagvlak en doorzettingsvermogen is, dat een Grand Prix prima binnen te halen is. Het doel van Colombia is om vanaf 2024 op de kalender te staan. \"We hopen dat, zodra alles klaar is wat er nog moet gebeuren, dat we dan in 2024 of 2025 erop staan. Hopelijk met een deal die voor tien jaar zal gelden\", spreekt hij zijn hoop uit.",
    "Oud-PSV'er Lozano helpt Mexico aan oefenzege op Peru": "Voormalig PSV-aanvaller Hirving Lozano heeft de nationale voetbalploeg van Mexico aan een 1-0-zege op Peru geholpen. De aanvaller van Napoli besliste het oefenduel, dat gespeeld werd in Pasadena, met een doelpunt kort voor tijd. Mexico is in voorbereiding op het WK dat over een kleine twee maanden begint in Qatar.\n\nPeru komt daar niet in actie omdat het in een play-off om een WK-ticket na strafschoppen verloor van Australië. De ploeg kwam in het duel met Mexico tot geen enkel schot op doel. Mexico oefent dinsdag nogmaals in Californië, dan is Colombia de tegenstander. Op het WK is de ploeg van onder anderen Ajacied Edson Álvarez, PSV'er Érick Gutiérrez en Feyenoorder Santiago Giménez ingedeeld in een groep met Argentinië, Saudi-Arabië en Polen.",
    "Internationaal gekleurd BC Vlissingen kent sterke competitiestart": "tien vragen Wat als je een vast contract hebt en negen andere vragen over het prijspla­fond\n\nGoed nieuws deze week vanuit Den Haag: er komt een prijsplafond op energie en gas. Dat betekent dat je bij een gemiddeld verbruik nooit méér betaalt dan door de overheid is vastgesteld. Hoeveel is dat precies, hoe zit het met stadswarmte en wat als je nog een vast contract hebt? We zetten de meest gestelde vragen op een rij.\n\n8:52",
    "Wint Boca Juniors voor zesde keer op rij? Win een hoge odd": "Boca Juniors neemt het maandagnacht in eigen huis op tegen directe concurrent Huracan. Het verschil tussen beide ploegen is na negentien wedstrijden slechts één punt, waardoor er veel op het spel staat in Buenos Aires.\n\nTop bookmakers WijWedden 0 1 Jacks.nl Alg. ranking Freebet tot €50 bij eerste storting 0 2 Bet365 Alg. ranking Wedkrediet tot €100,-\n\nWegens de interlandweek zijn er aan het begin van de week minder wedstrijden, maar in Argentinië wordt er gewoon gevoetbald. Voor Boca Juniors, dat derde staat in Argentinië, wacht een zeer belangrijke wedstrijden tegen Huracan, dat vijfde staat. In de Argentijnse competitie ligt alles dicht bij elkaar, waardoor een interassante ontmoeting wacht.\n\nBoca Juniors goed in vorm\n\nOndanks dat het verschil tussen Boca Juniors en Huracan slechts één punt is, is Boca Juniors de laatste weken een stuk beter in vorm. De afgelopen vijf wedstrijden werden namelijk allemaal gewonnen door de geel-blauwen, terwijl Huracan in de laatste vijf wedstrijden slechts twee won.\n\nLees ook: Vitesse moet door vertrek van Letsch op zoek naar nieuwe trainer\n\nBookmakers\n\nMede daardoor is Boca Juniors ook als favoriet aangewezen voor dit duel, maar alsnog staat er een hoge odd op een zege van Boca Juniors. Daar staat een notering van 2,42 keer je inzet op. Als Huracan weet te zegevieren in het uitduel ontvang je 3,30 keer je inleg, terwijl op een remise een odd van 3,00 keer je inzet staat."
}