{
    "Turistų srautai į Turkiją šiemet daugiau nei padvigubėjo": "Jų srautas praėjusį mėnesį, palyginti su praėjusių metų rugpjūčiu, augo 58,3 proc. iki 6,3 milijono.\n\nDaugiausiai turistų Turkija praėjusį mėnesį sulaukė iš Vokietijos (13,6 proc. viso srauto), Rusijos (12,8 proc.), o labiausiai padaugėjo poilsiautojų iš Jungtinės Karalystės – 25 kartus (jie sudarė 8,7 proc. visų iš užsienio atvykusių turistų).\n\nDaugiau nei trečdalis visų turistų srauto (35,9 proc.) teko Antalijai, daugiau nei ketvirtadalis (26,4 proc.) – Stambului.",
    "Turkija nepripažins „referendumų“ Ukrainoje rezultatų": "Pasak jo, Turkija gerbia „Ukrainos teritorinį vientisumą“. „Mūsų manymu, vienašališki bandymai surengti referendumus nėra teisingi, mes nepripažįstame 2014 m. Kryme surengto referendumo rezultatų, tad mūsų pozicija atitinkamų referendumų klausimu yra aiški“, – tvirtino I. Kalinas.\n\n„Mes rodome, kad palaikome Ukrainą. Būtina pradėti diplomatinį procesą“, – pridūrė atstovas.\n\nI. Kalinas kartu nurodė, esą Turkija yra „vienintelė valstybė“, „dedanti didžiules pastangas ir siekianti užbaigti karą“.\n\nTaip Turkija prisijungė prie daugybės šalių Vakaruose, kurios taip pat yra pareiškusios, kad nepripažins šių „balsavimų“ Ukrainoje rezultatų.\n\n„Referendumai“ šiuo metu vyksta keturiose Ukrainos srityse – Donecke, Luhanske, Zaporižioje ir Chersone.",
    "Turkija gali atsisakyti aptarnauti rusiškas mokėjimo korteles „Mir“": "",
    "Kuzminskas keliasi į Turkiją – žais ir Čempionų lygoje": "Izmiro komanda žaidžia Turkijos aukščiausioje lygoje ir FIBA Čempionų lygoje.\n\nPraėjusį sezoną Sankt Peterburgo „Zenit“ komandoje žaidęs lietuvis paliko Rusiją, šiai šaliai užpuolus Ukrainą vasario pabaigoje. Nuo to laiko puolėjas sprendė sutarties klausimus ir laukė naujų pasiūlymų.\n\nTraumos padarinius įveikęs ir į Europos krepšinio čempionatą su Lietuvos rinktine išvykęs M. Kuzminskas pademonstravo, kad turi užtektinai parako.\n\nVienu iš komandos lyderių tapęs krepšininkas vidutiniškai per rungtynes pelnė 10 taškų, atkovojo 2,5 kamuolio ir rinko 8,2 naudingumo balo. Sunkiais momentais vyriausias nacionalinės ekipos žaidėjas ne kartą sėkmingai ėmėsi iniciatyvos.\n\nPraėjusį sezoną Eurolygoje jis vidutiniškai pelnė 5 taškus, atkovotus du kamuolius ir rinko 4,8 naudingumo balo.\n\nPer savo karjerą M. Kuzminskas yra žaidęs Vilniaus „Sakalų“, „Perlo“, Šiaulių“, Kauno „Žalgirio“, Malagos „Unicaja“, Niujorko „Knicks“, Milano „Armani“, Pirėjo „Olympiakos“, Krasnodaro „Lokomotiv“ ir Sankt Peterburgo „Zenit“ komandose.\n\nSu Lietuvos rinktine jis 2013 ir 2015 metais tapo Europos vicečempionu.",
    "ES kviečia JK, Ukrainą ir Turkiją į Europos politinės bendrijos viršūnių susitikimą": "Jungtinė Karalystė, Ukraina ir Turkija pakviestos dalyvauti kitą mėnesį Prahoje vyksiančiame pirmajame Europos politinės bendrijos susitikime, ketvirtadienį pranešė Europos Sąjunga.\n\nIdėją sukurti politinio dialogo ir bendradarbiavimo platformą su panašiai mąstančiomis žemyno šalimis anksčiau šiais metais iškėlė Prancūzijos prezidentas Emmanuelis Macronas.\n\n2020 metų pradžioje iš ES išstojusios JK ministrė pirmininkė Liz Truss kol kas nepranešė, ar dalyvaus spalio 6 dieną rengiamame aukščiausiojo lygio susitikime.\n\nAnksčiau šį mėnesį premjere tapusi L. Truss papiktino ES, kai, eidama užsienio reikalų sekretorės pareigas, pasiūlė iš dalies atšaukti susitarimą, reglamentuojantį prekybos su Šiaurės Airija taisykles po „Brexito“.\n\nKlausimas, ar siųsti kvietimą Turkijai, turinčiai įsisenėjusių teritorinių ginčų su ES narėmis Graikija ir Kipru, 27 šalis vienijančiame bloke sukėlė nemažai diskusijų.\n\nTurkų prezidentas Recepas Tayyipas Erdoganas dar nepatvirtino, ar dalyvaus susitikime.\n\nVienas ES pareigūnas sakė, kad pradiniai „informaciniai susitikimai“ su pakviestaisiais buvo „labai sėkmingi“.\n\n27 ES valstybės narės į viršūnių susitikimą kviečiamos automatiškai.\n\nTaip pat kviečiami dalyvauti Armėnijos, Azerbaidžano, Sakartvelo, Moldovos, Norvegijos, Šveicarijos ir šešių Vakarų Balkanų šalių vadovai.",
    "Turkija skelbia sučiupusi IS aukšto rango vadeivą": "Anot Turkijos prezidento, šis asmuo žinomas kaip Abu Zeydas.\n\nJo tikrasis vardas – Basharas Khattabas Ghazalas al Sumaidai, sakė R.T.Erdoganas žurnalistams, skrisdamas į Turkiją po apsilankymo trijose Balkanų šalyse .\n\nPrezidentas sakė, kad liepą paskelbtoje Jungtinių Tautų Saugumo Tarybos ataskaitoje B.Kh.G.Sumaidai įvardijamas kaip „vienas iš (IS) teroristinės organizacijos aukšto rango vadovų“.\n\nTuo metu turkų žiniasklaida pranešė, jog esama ženklų, kad šis asmuo iš tiesų gali būti Abu Hasanas al Hashimi al Qurashi – irakietis, pasiskelbęs naujuoju „kalifu“ ir visos „Islamo valstybės“ (IS) lyderiu.\n\nR.T.Erdoganas, kalbėdamas apie B.Kh.G.Sumaidai, įvardijo jį tik kaip IS aukščiausio rango pareigūną Sirijoje.\n\n„Tardomas jis taip pat nurodė esąs [IS įkurto „kalifato“] švietimo ir teisingumo ministerijų kadijus“, – sakė R.T.Erdoganas, kurį citavo turkų žiniasklaida.\n\nKadijus yra šariato teismo teisėjas.\n\nR.T.Erdoganas nenurodė, kada buvo sučiuptas šis asmuo.\n\n„Šio teroristo ryšiai Sirijoje ir Stambule buvo ilgą laiką stebimi. Buvo gauta žvalgybinės informacija, kad jis nelegaliai atvyks į Turkiją“, – sakė prezidentas.\n\n„Teroristas buvo sučiuptas per sėkmingą Nacionalinės žvalgybos organizacijos (MIT) ir Stambulo policijos operaciją“, – sakė jis.\n\n2014 metais IS kovotojai užėmė dideles Irako ir Sirijos teritorijos dalis ir pasiskelbė nauju musulmonų „kalifatu“. 2017-aisiais jie buvo sutriuškinti Irake, o po dvejų metų – Sirijoje, tačiau judėjimo „miegančios kuopelės“ vis dar vykdo pavienius išpuolius abiejose šalyse.",
    "Graikijos pasieniečiai prie upės ties siena su Turkija sustabdė 1500 migrantų": "Graikijos pasieniečiai per vieną dieną neleido maždaug 1 500 migrantų patekti į šalį per Graikiją ir Turkiją skiriančią Evro upę, ketvirtadienį pranešė ministras.\n\nGraikijos pasieniečiai per vieną dieną neleido maždaug 1 500 migrantų patekti į šalį per Graikiją ir Turkiją skiriančią Evro upę, ketvirtadienį pranešė ministras.\n\n„Noriu aiškiai pasakyti: tai - Turkijos organizuotas planas“, – apie trečiadienio mėginimus kirsti sieną sakė civilinės saugos ministras Takis Theodorikakas. Interviu televizijai „Skai“ jis teigė, kad daugeliu atvejų Turkijos saugumo pajėgoms priklausančios transporto priemonės vežė žmones prie upės pasienyje, ši upė dar kitaip vadinama Marica.\n\nTurkijos prezidentas Recepas Tayyipas Erdoganas kaltina Atėnus neteisėtai išstumiant migrantus atgal į Turkiją, ši taktika vadinama išstūmimu. Graikija kaltina Turkijos valdžią suteikiant migrantams galimybę grįžti į Siriją arba nelegaliai patekti į Graikiją.\n\nDėl padidėjusio migrantų skaičiaus prie Evro upės Graikija siekia beveik visiškai uždaryti šalies šiaurės rytinę sieną. Esama 35 kilometrų ilgio pasienio tvora šiuo metu ilginama iki 80 kilometrų. Bulgarija taip pat tvora užtvėrė didelę dalį savo sienos su Turkija.\n\nJungtinių Tautų pabėgėlių agentūros duomenimis, šiemet į Graikiją sausuma arba jūra sugebėjo patekti daugiau nei 10 tūkst. migrantų.",
    "Smagus smūgis Putinui iš Turkijos: „Grąžinkite Krymą teisėtiems savininkams“": "Šis pusiasalis Juodojoje jūroje turėtų būti grąžintas jo „teisėtiems savininkams“, Jungtinių Tautų Generalinės Asamblėjos Niujorke užkulisiuose „PBS NewsHour“ žurnalistams sakė R. T. Erdoganas. Manoma, kad šie komentarai sukels didelį Maskvos įniršį.\n\nPaklaustas, ar Rusijai turėtų būti leista pasilikti Krymą derybose dėl karo pabaigos, R. T. Erdoganas atsakė: „Ten gyvenantys žmonės yra ir mūsų palikuonys. Jeigu būtų žengiama pirmyn, palengvėtų Krymo totorių ir Ukrainos dalia. Mes tą sakėme visada.“\n\nR. T. Erdogano teigimu, tai jis V. Putinui kartoja nuo 2014 m.: „Bet, deja, nuo to laiko nebuvo imtasi jokių veiksmų.“\n\nŠis pareiškimas pavertė Turkijos prezidentą naujausiu ryšius su Rusija palaikančiu pasaulio lyderiu, kuris pastarosiomis dienomis sukritikavo V. Putiną. Praeitą savaitę nerimą dėl Rusijos prezidento tęsiamo karo Ukrainoje išreiškė ir Indijos ministras pirmininkas Narendra Modi. Net pats V. Putinas pripažino, kad tam tikrų „abejonių“ turi ir Kinijos prezidentas Xi Jinpingas.\n\nREKLAMA\n\nKrymo totoriai turi etninių, lingvistinių ir istorinių ryšių su Turkija, o iki 1783 m., kai šis pusiasalis buvo prijungtas prie Rusijos imperijos, jis buvo Osmanų imperijos protektoratas.\n\nR. T. Erdoganas „PBS“ sakė, kad per praeitą savaitę Uzbekistane vykusį susitikimą su Rusijos prezidentu, Turkijos lyderiui susidarė įspūdis, kad V. Putinas „buvo pasiruošęs viską kuo greičiau nutraukti.“ R. T. Erdoganas taip pat tikino, kad Rusija ir Ukraina apsikeis 200 įkaitų (apsikeitimas jau įvyko).\n\nREKLAMA\n\nREKLAMA\n\nInterviu metu R. T. Erdoganas ir toliau kalbėjo apie Turkiją kaip neutralią jėgą kare tarp Rusijos ir Ukrainos, nepaisant to, kad ji yra NATO narė. Pasak jo, norint nutraukti vykstančius žiaurumus, neužtenka tiesiog „stotį į kurią nors pusę“. Tačiau jis taip pat užsiminė, kad Rusijos „invazija negali būti pateisinama.“\n\nPraeitą savaitę Ukrainos prezidentas Volodymyras Zelenskis prisiekė, kad jo šalis išlaisvins Krymą nuo rusų okupantų. V. Putinas savo pajėgas į Krymą atsiuntė dar 2014-ųjų pradžioje, o nelegaliai aneksavęs šį Juodosios jūros pusiasalį, jis įžiebė daugybę metų trukusį konfliktą rytiniame Donbaso regione.\n\nNuo karo pradžios vasario mėnesį, Ankaroje buvo surengtos aukščiausio lygio derybos tarp Maskvos ir Kyjivo, kurių metu šalys, kartu su Jungtinėmis Tautomis, sudarė grūdų sandorį. Juo yra užtikrinamas saugus maisto eksportas iš blokuojamų Ukrainos uostų. Tiesa, kai kurių Vakarų diplomatų akimis, Turkija žaidžia dvigubą žaidimą.",
    "V.Putinas: Turkija sumokės už ketvirtadalį rusiškų dujų rubliais": "V.Putinas tai paskelbė sakydamas įžanginį komentarą susitikime su Turkijos prezidentu Recepu Tayyipu Erdoganu, įvykusiame Šanchajaus bendradarbiavimo organizacijos (ŠBO) viršūnių susitikimo užkulisiuose.\n\nR.T.Erdoganas ir V.Putinas pažadėjo plėsti prekybą jau per rugpjūtį įvykusį susitikimą Juodosios jūros kurorte Sočyje, sukeldami nerimą Europoje ir JAV.\n\nNATO narė Turkija atsisakė prisijungti prie tarptautinių sankcijų, įvestų Rusijai dėl jos invazijos į Ukrainą.\n\nR.T.Erdoganas pareiškė, kad turi laikytis „subalansuoto“ požiūrio į karą – aprūpinti Kijevą ginklais ir prekiauti su Maskva – paisant Turkijos priklausomybės nuo Rusijos energijos tiekimo.\n\nV.Putinas penktadienį R.T.Erdoganui teigė Turkiją vertinantis kaip „patikimą“ prekybos partnerę ir yra pasiruošęs ją naudoti kaip Rusijos prekių eksporto kelią.\n\n„Kaip žinote, artimiausiu metu turėtų įsigalioti mūsų susitarimas dėl rusiškų gamtinių dujų tiekimo Turkijai, už kurias 25 proc. mokėjimų bus vykdoma Rusijos rubliais“, – sakė V.Putinas.\n\nTurkija beveik pusę dujų ir maždaug ketvirtadalį naftos importuoja iš Rusijos.\n\nŠie pirkimai yra būtini, kad Turkijos nuo gamybos smarkiai priklausoma ekonomika augtų artėjant prezidento ir parlamento rinkimams, kurie įvyks kitą birželį.\n\nV.Putinas teigė, kad Rusijos įmonės „gavo signalų, jog gali eksportuoti produktus per Turkiją. Šiuo atžvilgiu Turkija yra patikima partnerė ir gali užtikrinti nuolatinį tiekimą per savo teritoriją į likusį pasaulį“.\n\nPrekybos tarp dviejų šalių bumas karo metu kelia vis didesnį nerimą Vakarų sostinėse, siekiančiose įvesti sankcijas Rusijai dėl jos invazijos į Ukrainą.\n\nIr Vašingtonas, ir Briuselis daro spaudimą Turkijos įmonėms apriboti prekybą su Rusija.\n\nJAV iždas šią savaitę pareiškė, kad atidžiau tiria Turkijos bankus, apdorojančius operacijas, atliktas per Rusijos mokėjimų sistemą „Mir“.\n\nPenki Turkijos bankai šiuo metu atlieka atsiskaitymų sistemos „Mir“ operacijas.",
    "Į Turkiją su vienu kelionių organizatoriumi išskridę lietuviai pasijuto apgauti: pažiūrėkite į kambarius": "Nustebino pamatytas vaizdas\n\nSkaitytojas Tomas su sužadėtine pasakojo atostogų į Turkiją vykę liepą, aštuonioms naktims.\n\n„Viešbučio pasirinkimas vyko greitai, turėjome greitai priimti sprendimą. Peržiūrėjome visus pasiūlymus ir kelionė iš „TezTour“ praktiškai buvo vienintelė, kuri mums tiko pagal atostogų datą.\n\nViešbučio „Hedef resort hotel & Spa“ aprašyme buvo teigiama, kad tai yra penkių žvaigždžių viešbutis ant jūros kranto, ULTRA viskas įskaičiuota ir panašiai. Tikėjomės pakliūti į rimtą viešbutį, už jį dviems asmenims sumokėjome apie 1400 Eur“, – pasakojo vyras.\n\nTačiau, pasak jo, įspūdis atvykus buvo ne koks.\n\n„Buvo tragiška. Matėsi, kad kambarys buvo tvarkytas, bet duše buvo plaukų, ant stalų buvo paliktos apipiltos dėmės, balkone neiškratyta kažkieno peleninė, pilna dulkių“, – pasakojo jis bei pridūrė, kad bendrai papludimyje gultai buvo suplyšę, o prie baro mėtėsi sudaužyti stiklai.\n\nViešbučio administracijoje, kaip aiškino, jiems buvo pasakyta, kad kitų laisvų kambarių nėra, todėl pakeisti kambario negalima, o kreipsusis į „TezTour“ atstovus ir paprašius pakeisti viešbutį, buvo paaiškinta, kad tai gali būti padaryta likus dviems dienoms iki atostogų pabaigos.\n\n„Mums neliko kito pasirinkimo, kaip tik likti.\n\nPo keleto dienų atvyko ir kita lietuvių grupė. Ryte trečiame aukšte pabudau nuo šaukimo iš vestibiulio. Atvykę jie pamatė savo kambarius, išsikvietė įmonės atstovą ir 8 šeimos buvo perkeltos į kitą viešbutį“, – sakė Tomas.\n\nVyras aiškino, kad viešbučio kambaryje, kaip įprasta, jiems net nebuvo pasiūlyta geriamo vandens.\n\n„Pirkome savo. Kartą sakė, kad pamiršo, paskui buvo pasakyta, kad jiems tiesiog baigėsi vanduo buteliukuose ir jie jo nebeturi“, – įspūdžiais dalijosi jis.\n\n„Mes paskui rašėme į „Teztour“ ir jie pasielgė labai protingai.\n\nJiems grįžę parašėme pretenziją, o jie mūsų paprašė pasirašyti ir atsiųsti prieš kelionę gautą kelionės sutartį.\n\nJą nusiuntę paskui gavome atsakymą, kad turėtume pasiskaityti sutartį, nes tam tikruose punktuose nurodyta, kad viešbutis šalyje yra nekategorizuotas, gali būti vangus personalo darbas ir pan. Jaučiamės apgauti.\n\nMums buvo pasiūlyta 10 proc. nuolaida kitai kelionei, tačiau mes tikrai nebekeliausime su jais“, – sakė jis.\n\nVyras teigė norėjęs kreiptis į teisininkus, tačiau nusprendęs nebesivelti į ginčus, mat jie pareikalautų per daug laiko ir pastangų.\n\nPaaiškino situaciją\n\nTarptautinio kelionių organizatoriaus „Tez Tour“ ryšių su visuomene ir rinkodaros skyriaus vadovė Inga Aukštuolytė pasakojo, kad įmonė organizuodama keliones deda daug pastangų atsirenkant tiek viešbučius, tiek partnerius, su kuriais dirba.\n\n„Todėl nuoširdžiai apgailestaujame, kad atostogos keliautojams paliko ne pačius geriausius įspūdžius, atsiprašome dėl jų patirtų nepatogumų.\n\nTačiau norime pažymėti, kad viešbutis „Hedef Resort Hotel & SPA“ pagal priimančios valstybės teisės aktus yra vertinamas kaip nekategorizuotas. Su klientais sudarytoje sutartyje tai taip pat yra nurodyta: „viešbučio oficiali kategorija šalyje: viešbutis nekategorizuotas“.\n\nTaip pat atkreipiame dėmesį į tai, kad 5* yra sutartyje išskirtas kaip subjektyvus kelionių organizatoriaus vertinimas.\n\nMūsų interneto svetainėje pateikta tokia informacija: Organizatoriaus kataloguose ir interneto svetainėje viešbučių kategorijos papildomai žymimos simboliu, tačiau šis žymėjimas neturėtų būti prilyginamas oficialiam viešbučio įvertinimui toje šalyje. Tai tik subjektyvus organizatoriaus viešbučio vertinimas, nustatomas atsižvelgiant į šalies specifiką, viešbučio būklę, teritorijos dydį, teikiamų paslaugų kiekį ir kita“, – aiškino įmonės atstovė.\n\nTaip pat ji pabrėžė, kad viešbutis „Hedef Resort Hotel & SPA“ yra ekonominės klasės.\n\n„Ši informacija nurodyta ir sutartyje, ir viešbučio aprašyme.\n\nEkonominės klasės viešbutyje galimas kambarių, kitų patalpų, baldų ir / arba inventoriaus nusidėvėjimas, žemesnis teikiamų paslaugų lygis, mažesnis jų kiekis, kuklesnis maisto pasirinkimas, vangesnis aptarnaujančio personalo darbas nei įprastai atitinkamą kategoriją turinčiuose viešbučiuose.\n\nTaigi ekonominės klasės viešbutis įprastai yra žemesnės kokybės nei tos pačios kategorijos neekonominės klasės viešbutis“, – sakė ji.\n\n„Kad kelionė pateisintų keliamus lūkesčius ir nenuviltų savo kokybe, visuomet keliautojams rekomenduojame atlikti namų darbus.\n\nPatariame pasikonsultuoti ne tik su kelionių agentais, bet ir patiems atidžiai perskaityti visą informaciją apie viešbutį.\n\nSusikurti realų įspūdį padės ir viešbučių nuotraukų peržiūra, kitų keliautojų atsiliepimai, taip pat svarbu atkreipti dėmesį į viešbučio teikiamas paslaugas, maitinimo tipą.\n\nNorime padėkoti klientui už šį atsiliepimą, kiekvienas toks komentaras mums yra labai svarbus. Tik taip galime tobulėti patys bei paraginti pasitempti mūsų partnerius – viešbučius.\n\nIr dar kartą labai apgailestaujame, kad keliautojų lūkesčiai nebuvo pateisinti“, – teigė I. Aukštuolytė.",
    "Turkija: neteisėti Rusijos referendumai Ukrainoje dar paaštrins konfliktą": "„Tokių neteisėtų įvykusių faktų (fait accomplis) tarptautinė bendruomenė nepripažins“, – sakoma pareiškime.\n\nAnkara remia „Ukrainos teritorinį vientisumą“, teigė ministerija, ragindama abi šalis konfliktą spręsti taikiomis derybomis.\n\nKitokie veiksmai „apsunkins pastangas atgaivinti diplomatinį procesą“, sakoma Turkijos pareiškime.\n\nKeturiuose Rusijos okupuotuose Ukrainos regionuose jau penktadienį prasideda referendumai dėl prisijungimo prie Rusijos Federacijos.",
    "Po konfliktų gausos Atamanas teigia, kad Turkija kol kas nesiruošia palikti turnyro: mūsų žaidėjams čia reikia apsaugos": "Turkijos ir Sakartvelo rungtynės sekmadienį Europos čempionate buvo pažymėtos išvarymų ir emocijų gausa, o taip pat po rungtynių, kaip teigia turkai, įvyko ir žaidėjo užpuolimas. Turkijos krepšinio federacijos atstovai jau kalbėjo, kad rinktinė gali pasitraukti iš turnyro, tačiau rinktinės strategas Erginas Atamanas kol kas apie tai nešneka.\n\nPriminsime, kad ketvirtajame kėlinyje aikštėje susikibo Furkanas Korkmazas, kuris bandė kibti į atlapus Dudai Sanadzei, o galiausiai abu žaidėjai buvo pašalinti iš rungtynių.\n\nPo rungtynių, kaip teigė Turkijos krepšinio federacijos viceprezidentas Omeras Onanas, kurį cituoja eurohoops.net, F. Korkmazą, einantį į rūbinę, užpuolė Sakartvelo krepšininkai, kurie nežaidė rungtynėse, D. Sanadzė, taip pat ir policijos pareigūnai.\n\nO. Onanas teigia, kad turkams turės būti pateikti visi kamerų įrašai, kitaip jie paliks turnyrą.\n\nE. Atamanas, kurį cituoja „Eurhoops“, teigė, kad nežino, ar jau buvo gauti kamerų įrašai.\n\n„Negalvojame palikti turnyrą. Žinoma, jeigu tai tęsis, mes negalime žaisti krepšinio. Kalbėjome ir su kitomis komandomis, visi skundžiasi dėl situacijos. Jeigu nebus saugumo, mes galvosime apie tai su federacija ir vyriausybe. Taip pat man šiandien skambino mūsų vyriausybė, ir federacijos prezidentas. Visi yra įtraukti, mūsų ambasada taip pat. Mūsų žaidėjams čia reikia apsaugos. Policija negali ateiti į persirengimo kambarį ir užpulti mūsų žaidėjus, personalą“, – teigė E. Atamanas.\n\nPriminsime, kad Sakartvelo ir Turkijos rungtynės taip pat išsiskyrė ir dėl dar vieno skandalo.\n\nPo žaidėjų susikibimo aikštėje iš rungtynių laikrodžio „dingo“ 22 sekundės.\n\nKaip skelbia portalas, „Eurohoops“ Turkijos rinktinė oficialiai pateikė protestą.",
    "Turkija kaltina Graikiją „priešiškais veiksmais“ per naikintuvų žvalgybinę misiją": "Turkija sekmadienį pareiškė, kad kaimyninės Graikijos oro erdvės gynybos sistema trukdė turkų naikintuvams vykdyti žvalgybinę misiją, o šiuos veiksmus pavadino „priešiškais“.\n\nIncidentas įvyko rugpjūčio 23 dieną, kai Kretos saloje dislokuota Rusijos gamybos raketų sistema S-300 buvo nutaikyta į Turkijos naikintuvus F-16, skridusius 3 km aukštyje vakariau Rodo, pranešė šaltiniai Gynybos ministerijoje Ankaroje.\n\nTokia Graikijos reakcija buvo „nesuderinama su Aljanso dvasia“ ir prilygo „priešiškiems veiksmams“ pagal NATO kovos veiksmų taisykles, pridūrė šaltiniai.\n\n„Nepaisydami šių priešiškų veiksmų, [Turkijos] lėktuvai įvykdė suplanuotas misijas ir saugiai grįžo į savo bazę“, – nurodė jie.\n\nPastaraisiais mėnesiais Turkija kaltino Graikiją provokacijomis ir teigė, kad jos trukdo pastangoms palaikyti taiką regione.\n\nAbi NATO kaimynės jau ilgą laiką nesutaria dėl jūrų ir oro sienų, todėl beveik kasdien rengia oro patruliavimo ir perėmimo misijas, daugiausia aplink Graikijos salas netoli Turkijos pakrantės.\n\nAtėnai kaltina Ankarą sąmoningai siunčiant orlaivius virš Graikijos salų.\n\nTuo metu Turkija tvirtina, kad Graikija dislokuoja pajėgas Egėjo jūros salose pažeisdama taikos sutartis, pasirašytas po Pirmojo ir Antrojo pasaulinių karų.\n\nTurkų prezidentas Recepas Tayyipas Erdoganas anksčiau šiemet nutraukė dialogą su Graikija, apkaltinęs jos ministrą pirmininką Kiriaką Micotakį pastangomis įtikinti Vašingtoną nebeparduoti ginkluotės Ankarai.\n\nJAV yra paskelbusios sankcijų Turkijai už tai, kad ši 2019 metais iš Rusijos įsigijo pažangių oro erdvės gynybos sistemų. Dėl to sandorio Vašingonas išmetė Ankarą iš bendros naikintuvų F-35 programos.\n\nVis tik JAV prezidento Joe Bideno administracija leido suprasti, kad gali būti pasirengusi užmiršti šį ginčą, ir šiuo metu derasi su Turkija dėl F-16 pardavimo.\n\nAtėnai irgi nori įsigyti amerikietiškos ginkluotės, siekdami sustiprinti savo oro pajėgas tvyrant įtampai su Ankara. Birželį Graikija oficialiai paprašė JAV parduoti jai naikintuvų F-35.",
    "Erdoganas: Turkija gali nebepriimti Rusijos „Mir“ mokėjimo kortelių": "„Penktadienį surengsiu (susitikimą) Stambule ir priimsiu galutinį sprendimą“, ar nutraukti Rusijos kortelių naudojimą, citavo tai žurnalistams Niujorke sakiusį R. T. Erdoganą Turkijos žiniasklaida.",
    "Atostogų į Turkiją išskridusi pora ten įstrigo trims savaitėms: sūnus nusprendė pasibelsti į pasaulį per anksti": "Stephenas ir Louise Crawshaw-Bowenai susilaukė sūnaus Wolfe'o, kuris gimė 33 nėštumo savaitę, rašo portalas BBC.\n\nLouise, kaip ir daugelis nėštukių, prieš kelionę apsilankė pas gydytoją ir gavo pažymą leidžiančią skristi ir atostogauti užsienyje. Tačiau būdama kurorte ji netikėtai pasijuto blogai, pradėjo kraujuoti ir buvo skubiai nugabenta į ligoninę Antalijoje.\n\nSeptyniomis su puse savaitės per anksti gimęs Wolfe'as negalėjo pats kvėpuoti, o plaučiuose buvo infekcija. Gydytojai sakė, kad reikia mažiausiai trijų savaičių intensyvaus gydymo, kad ankstukas galėtų skristi namo, o pora norėdama padengti sąskaitas jau svarstė parduoti savo namus.\n\nNaujai tapę tėvais Louise ir Stephenas apgailestavo, kad Turkijos medicinos sistema neleido jiems pakankamai būti su sūnumi – jis gimė cezario pjūvio operacijos pagalba ir pirmą kartą jį tėvai išvydo po penkių valandų. Visą gydymo laikotarpį jiems nebuvo leidžiama prie jo prisiliesti.\n\nDaug papildomų rūpesčių sukėlė ir tai, kad draudimo bendrovė atsisakė apmokėti gydymo išlaidas užsienyje. Ligoninės personalas paprašė pasirašyti 800 eurų sąskaitą, o vėliau pateikė tūkstantines sumas už neišnešiotuko priežiūrą.\n\nPora teigė, kad jei Wolfe'as būtų gimęs keliomis dienomis anksčiau – aštuonios savaitės iki nėštumo pabaigos, 32 nėštumo savaitę, tada draudimo bendrovė padengtų išlaidas.\n\nStephenas ir Louise turėjo sumokėti per 10 tūkst. eurų gydymo sąskaitas ir dar kelis tūkstančius už apgyvendinimą.\n\nSprendimą rasti padėjo „GoFundMe“ puslapis, kurį šeima sukūrė prašydama tautiečių pagalbos ir surinko daugiau nei 5000 eurų.\n\nVėliau atsiliepė ir tėčio Stepheno darbdaviai – kadangi jis yra tarnaujantis kareivis, Karališkasis britų legionas sutiko apmokėti medicininiu tranportu gabenimo į gimtinę išlaidas. Dar viena labdaros organizacija pasisiūlė sumokėti likusią sumą ligoninei.\n\nPora po trijų savaičių grįžo į Jungtinę Karalystę, o sūnų apžiūrėję vietos medikai yra patenkinti jo būkle.\n\nParengta pagal BBC inf.",
    "Rusijai visiškai nenaudingi karo belaisvių mainai atkreipė ekspertų dėmesį: ką V. Putinui pasiūlė Ukraina ir Turkija?": "„Lietuvos ryto“ televizijos laidoje „24/7“ kalbėję ekspertai sutinka – Rusijai šie mainai buvo visiškai nenaudingi, tad tikroji mainų priežastis – viešai neatskleista.\n\nNetikėtas sprendimas\n\nPraėjusią savaitę Ukraina atgavo rekordiškai daug – 215 – belaisvių, įskaitant karius, vadovavusius Ukrainos pasipriešinimo simboliu tapusios Mariupolio metalurgijos gamyklos „Azovstal“ gynybai.\n\nRusijai perduoti 55 belaisviai ir Viktoras Medvedčukas, buvęs Ukrainos įstatymų leidėjas ir Rusijos prezidento Vladimiro Putino sąjungininkas, Ukrainoje kaltinamą valstybės išdavyste.\n\nKarybos ekspertas Darius Antanaitis pastebėjo, kad šie mainai Rusijai visiškai neapsimokėjo, todėl greičiausiai derybose suveikė kažkoks kitas, neviešintas faktorius.\n\n„Šios derybos rodo, kad mes kažko nežinome. Rusams paleisti „Azov“ pulko vadovybę visiškai neapsimokėjo – jiems labiau apsimokėjo padaryti demonstracinį teismą ir juos nuteisti myriop.\n\nBuvo kažkokia dar viena dedamoji korta, kuri buvo pasiūlyta V.Putinui, ir V.Putinas su tuo sutiko pakankamai nepalankiomis jam sąlygomis. Bet vėlgi, mes nežinome, kas tai buvo, kokia priežastis, kodėl rusai sutiko taip nusileisti“, – pabrėžė D.Antanaitis.\n\nKarybos ekspertas pastebėjo, kad V.Medvedčukas rusams jau buvo nebeįdomus – ukrainiečiai V.Medvedčuką jau seniai bandė iškeisti, o rusai jo neėmė.\n\n„Iš jo visa informacija išsiurbta, jis liko tiesiog mėsos, kaulų ir odos kratinys. Tie patys rusų kariai nebeįdomūs, iš jų informacija taip pat išsiurbta.\n\nTuo metu „Azov“ pulko vadovybė yra legendos, beveik mistiniai žmonės. Ir dabar ukrainiečiai mato, kad tie mistiniai žmonės yra gyvi, rusai nesugebėjo jų sunaikinti. Motyvacine prasme rusai padarė sau tokią klaidą“, – įsitikinęs jis.\n\nNegana to, panašu, kad šis V.Putino sprendimas įvarė dar didesnį pleištą tarp Kremliaus ir Čečėnijos lyderio Ramzano Kadyrovo, pasipiktinusio Rusijos ir Ukrainos apsikeitimu kaliniais.\n\n„Nežinau, ką Turkija ir Ukraina pasiūlė V.Putinui mainais į savo karius, tačiau kad ir ką jie pasiūlytų – be žemių atidavimo – tai buvo verta, nes savo kariais reikia rūpintis“, – pabrėžė D.Antanaitis.\n\nTurkijos vaidmuo\n\nVertindamas, kas galėjo būti pasiūlyta Rusijai, D.Antanaitis atkreipė dėmesį į Turkijos prezidento R.T.Erdogano vaidmenį.\n\n„Turkijos šachmatų žaidimas buvo dar įdomesnis. Armėnija prašo Rusijos pagalbos, kad sustabdytų Azerbaidžano pajėgas Kalnų Karabache, tačiau rusai neturi pajėgumų, jie per silpni. O rusai negali parodyti, kad yra silpni – jie privalo parodyti, kad vis dar gali rūpintis savo sąjuningais.\n\nGalimai R.T.Erdoganas pasiūlė kažkiek pristabdyti Azerbaidžano pajėgas, nes vis dėlto R.T.Erdoganas turi milžinišką įtaką Azerbaidžane. Galbūt ir tai buvo dedamoji korta“, – svarstė D.Antanaitis.\n\n„Tačiau ir R.T.Erdoganas turėjo kažką gauti iš ukrainiečių mainais – kitaip nebūna“, – pridūrė jis.\n\nSuveikė grasinimai?\n\nSavo ruožtu tinklaraštininkas Skirmantas Malinauskas svarstė, kad nebūtinai Turkija turėjo V.Putinui ką nors pasiūlyti – galėjo ir pagrasinti.\n\n„Aišku, kad kai V.Medvedčukas yra keičiamas į 200 karių – bendras santykis yra 50 prie 250, tai kelia daug klausimų.\n\nPagrindinis žaidėjas čia yra R.T.Erdoganas – „Azov“ kariai yra perkeliami į Turkiją, iki karo pabaigos jie ten turės būti. Turkija turės pasirūpinti, kad jie negrįžtų į Ukrainą. Tačiau kaip simbolis, tai yra milžiniškas Ukrainos laimėjimas.\n\nIr nebūtinai turi V.Putinui kažką pasiūlyti – labai sudėtinga pasiūlyti kažką, kas jam gali būti vertinga, bet galbūt gali jam pagrasinti“, – įsitikinęs S.Malinauskas.\n\nŽurnalistas pastebėjo, kad R.T.Erdoganas šiame kare labai sustiprino savo rolę.\n\n„Žaisdamas ir su vienais, ir su kitais, galėdamas ir grasinti, ir siūlyti. O tų spaudimo įrankių Turkija turi – yra ir Karabachas su Azerbaidžianu, yra ir papildomos ginkluotės tiekimas.\n\nRusija yra labai izoliuota, bet turime kelis žaidėjus, kurie jai tapo gyvybiškai svarbūs – tai Indija, Kinija ir Turkija. Šiaurės Korėja ir Iranas yra juokas, rusai puikiai supranta, kad ten jokios geopolitinės vertės nėra, galbūt kažkiek ginklų.\n\nRusija iš esmės tapo Indijos, Kinijos ir Turkijos vasalė – labai norėdama savo galią padidinti tapo tokia jaunesne sese“, – pastebėjo S.Malinauskas.",
    "Turkija po dramatiškos kovos pranoko Juodkalniją": "Turkijos krepšinio rinktinė Europos čempionatą pradėjo pergalingai. Ergino Atamano auklėtiniai tik po dramatiškos kovos A grupėje 72:68 (14:18, 27:13, 12:20, 19:17) įveikė Juodkalniją (0-1).\n\nRungtynes kiek geriau pradėjo Juodkalnija, tačiau antrajame kėlinyje turkai įjungė aukštesnę pavarą ir iki pertraukos pirmavo 41:31.\n\nTačiau trečiajame kėlinyje Juodkalnija atsitiesė ir panaikino deficitą. Galiausiai nugalėtojų likimas sprendėsi pačioje dvikovos pabaigoje. Juodkalnija likus žaisti kiek daugiau nei minutei pirmavo 68:65, tačiau tuomet turkai atsakė dviem dvitaškiais.\n\nJuodkalnija turėjo 24 sekundes išsigelbėti, tačiau pergalingo metimo atlikti nepavyko. Galiausiai turkai rungtynes užbaigė taikliu tritaškiu paskutinėmis sekundėmis.\n\nTurkija: Shane`as Larkinas 18, Cedi Osmanas 15, Alperenas Šengunas 12 taškų.\n\nJuodkalnija: Bojanas Dubljevičius 18, Marko Simonovičius 13, Kendrickas Perry ir Nemanja Radovičius po 8 taškus.",
    "Niujorke įvyko pirmasis per 14 metų Izraelio premjero ir Turkijos prezidento susitikimas": "Izraelio premjero Yairo Lapido biuras pranešė, kad vyriausybės vadovas su Turkijos prezidentu Recepu Tayyipu Erdoganu susitiko antradienį, Niujorke vykstančios Jungtinių Tautų Generalinės Asamblėjos sesijos – didžiausio metinio pasaulio lyderių susitikimo – kuluaruose.\n\nY.Lapidas sakė, kad susitikime su R.T.Erdoganu jis „teigiamai įvertino“ neseniai atkurtus visapusiškus šalių diplomatinius ryšius ir naujo Izraelio ambasadoriaus Turkijoje paskyrimą šią savaitę.\n\nY.Lapidas, kuriam pavesta lakinai vadovauti vyriausybei iki lapkritį numatytų naujų rinkimų, šiltai pasisveikino su R.T.Erdoganu. Šis svarbus susitikimas gali sustiprinti jo, kaip alternatyvos ilgamečiam Izraelio ekspremjerui Benjaminui Netanyahu, diplomatines pozicijas.\n\nB.Netanyahu save vadina pasaulinio lygio valstybininku, tačiau per ilgiau nei dešimtmetį trukusį jo valdymą Izraelio santykiai su Turkija pablogėjo.\n\nB.Netanyahu pernai palikus premjero postą, R.T.Erdoganas parodė esąs pasirengęs gerinti dvišalius ryšius. Per ilgą įtemptų santykių laikotarpį R.T.Erdoganas griežta kritikavo Izraelio politiką palestiniečių atžvilgiu. Izraelis savo ruožtu piktinosi, kad Turkija palaiko Gazos Ruožą kontroliuojančią palestiniečių kovotojų grupuotę „Hamas“.\n\nKadaise artimos regioninės sąjungininkės atšaukė savo ambasadorius po 2010 metų gegužę įvykusio incidento, kai Izraelio komandosai surengė nesėkmingai susiklosčiusį reidą prieš šešių laivų humanitarinę flotilę, mėginusią pralaužti Gazos Ruožo jūrinę blokadą.\n\nPer tą incidentą Turkijai priklausančiame laive „Mavi Marmara“ žuvo devyni turkų aktyvistai, o dar vienas vėliau mirė nuo sužalojimų.\n\nTačiau po kovo mėnesį surengto Izraelio prezidento Isaaco Herzogo valstybinio vizito Turkijoje ir kitų santykių šiltėjimo ženklų abi šalys susitarė grąžinti ambasadorius. Šalys vis dar turi bendrų strateginių interesų, įskaitant Irano sulaikymo politiką.\n\nPer susitikimą Niujorke Y.Lapidas padėkojo R.T.Erdoganui už bendradarbiavimą žvalgybos srityje kovojant su Irano bandymais rengti išpuolius Turkijoje, taip pat iškėlė dingusių ir nelaisvėje laikomų izraeliečių klausimą, nurodė premjero biuras.\n\nIšplatintame pareiškime priduriama, kad šalių lyderiai taip pat aptarė bendradarbiavimą energetikos srityje, R.T.Erdoganui domintis Izraelio eksploatuojamais gamtinių dujų telkiniais Viduržemio jūroje.",
    "Aksominis turizmo sezonas pagal lietuvius, arba 5 populiariausios kelionių kryptys rudenį": "Pasak kelionių eksperto Kristupo Skuturnos, šiemet populiariausios tokių kelionių kryptys driekiasi į 5 valstybes, galinčias poilsiautojams pasiūlyti ne tik aksominį sezoną, bet ir geriausią kainos ir kokybės santykį, rašoma „Baltic Tours“ pranešime spaudai.\n\nAtostogos rudenį – pigiau ir ramiau\n\nStatistika rodo, kad daugiausia turistų iš Lietuvos, kaip ir kitų Europos šalių, poilsiauti rudenį išvyksta per moksleivių atostogas. K.Skuturnos teigimu, tuo metu kainos šokteli kone dvigubai. Tad turintiesiems galimybių rekomenduojama kelionei pasirinkti kitą rudens datą.\n\n„Žinodami Lietuvos orų nenuspėjamumą rudenį, žmonės savo atostogas rudenį pradeda planuoti jau šiltuoju metų laiku. Tiesa, ieškoti kelionių ten, kur šilta ir šviečia saulė, lietuvius skatina ne tik atvėsęs oras. Taip pat masina sumažėjusios kainos, kurios ženkliai skiriasi atostogaujant šiltuoju ir vėsiuoju metų sezonu. Pavyzdžiui, šiuo metu savaitė Turkijoje su „viskas įskaičiuota“ programa 4 žvaigždučių viešbutyje vienam žmogui kainuoja nuo 390 eurų, o 5 žvaigždučių viešbutyje – nuo 480 eurų“, – nurodė kelionių ekspertas.\n\nAsmeninio archyvo nuotr. / Kristupas Skuturna\n\nJo teigimu, ruduo turistus vilioja dar ir todėl, kad jo metu yra didesnė galimybė rasti ramybę. Ne veltui šis metų laikas vadinamas aksominiu kelionių sezonu. Rudenį kurortuose vyrauja ne tik švelnesni orai, bet ir matomi tuštesni, mažiau klegantys viešbučiai ir restoranai. Turistinio sezono pabaigoje paslaugų teikėjai, gidai, vairuotojai yra labiau atsipalaidavę, mažiau skuba, todėl skiria daugiau dėmesio klientui.\n\nVis dėlto, K.Skuturna pastebi, kad vėsiuoju metų laiku keliautojai pasidalija į dvi grupes. Vieni mieliau renkasi laiką praleisti viešbučio teritorijoje, išnaudodami visus kelionės privalumus ir rečiau keliauja po apylinkes. Kiti rudeniniai keliautojai vis dėlto labiau vertina aktyvesnį poilsį ir sulaukę karščių pasitraukimo, kai jau be didelių suvaržymų galima saugiai leisti laiką lauke, leidžiasi į pažintines ar net piligrimines keliones.\n\n123RF.com nuotr. / Bodrumas, Turkija\n\nPopuliariausios rudeninių kelionių kryptys ir tolimi deimantai\n\nKalbėdamas apie Lietuvos turistų svarstomus rudeninių kelionių pasirinkimus, K.Skuturna nurodė, kad dažniausiai pasirenkama viena iš šių 5 krypčių:\n\nTurkija – lietuvių labiausiai pamėgta kelionių kryptis, daugelį metų išliekanti pirmoje perkamiausių kelionių sąrašo vietoje. Ją keliautojai renkasi, nes tai nebrangi šalis, joje maisto kainos nesikandžioja, o jei norisi rytietiškų skonių, ten galima įsigyti įvairių arbatų, prieskonių ar saldumynų. Kai kurie keliautojai, skrisdami į Turkiją, net užsisako papildomą bagažą, nes tai yra ta šalis, kurioje įvairiausių drabužių galima įsigyti gerokai pigiau nei Lietuvoje.\n\n123RF.com nuotr. / Turkija\n\nEgiptas – tai kryptis, kurią lietuviai šaltuoju sezonu renkasi dažniausiai. Galima sakyti, kad Egipte prasideda ir baigiasi lietuvių turizmo sezonas. Ši šalis žavi savo autentika ir nuo vakarietiškos pasaulėžiūros nutolusiu gyvenimo matymu. Egiptiečiai kiekvieną keliautoją priverčia pasijusti dėmesio centre ir skiria jam viską, kad tik svečias susižavėtų kažkuo, ką pasiūlys vietiniai prekeiviai. Egiptas taip pat žavi ir egzotika – ten žadą atima piramidės ir visas senovės Egipto paveldas, nuotaiką pakelia kupranugariai, karšta saulė, skaidri jūra ir rytietiškas temperamentas.\n\n123rf.com / Egiptas\n\nGraikija – šią kryptį renkasi keliautojai, norintys atrasti kažką naujo, bet nenutolusio nuo europietiškos kultūros. Tai nėra pigiausia kelionių kryptis, tačiau lietuviai jau seniai pamėgo Graikiją ir ją renkasi dėl skanaus maisto, tik Graikijai būdingos atmosferos, senų kavos gėrimo tradicijų, nuostabių paplūdimių ir, žinoma, turtingos istorijos.\n\n123rf.com nuotr. / Graikija\n\nIspanija, Tenerifė (Kanarų salos) – tai sparčiai populiarėjanti, bet vis dar mažai atrasta kelionių kryptis. Iki šiol lietuviai mieliau rinkdavosi kitus, „įdomesnius“ Ispanijos kurortus ar didmiesčius. Į Tenerifę vyksta tie žmonės, kurie be galo myli gamtą ir nori nuotykių laukinėje ir mažai žmogaus paliestoje vietoje. Ten galima rasti ir juodo, ir gelsvo smėlio paplūdimių, aukščiausios klasės viešbučių bei į UNESCO Pasaulio paveldo sąrašą įtrauktą Teidės ugnikalnį, kuris yra aukščiausia Ispanijos viršūnė, siekianti net 3718 m virš jūros lygio.\n\n123rf.com nuotr. / Tenerifė\n\nPortugalija, Madeira – tai vis dažniau lietuvių lankoma kelionių kryptis. Madeirą pirmiausia verta rinktis dėl to, kad ten yra unikali gamta ir neįtikėtinai gražus kraštovaizdis, kuris nepalieka abejingų. Be to, tai vulkaninės kilmės sala, kurioje galima rasti krioklių, vulkaninių uolienų, kalnų ir visko, ko gali trokšti keliautojas, mėgstantis aktyvų poilsį gamtoje.\n\nŽinoma, Madeirą bent kartą gyvenime turi aplankyti ir kiekvienas Cristiano Ronaldo gerbėjas – būtent ši sala yra garsiojo futbolininko gimtasis kraštas. Na, o pavargusiesiems nuo įspūdžių ten visada padės auksinis paplūdimys, geras maistas ir puikiai išvystyta turistų aptarnavimo sistema.\n\n123rf.com nuotr. / Madeira\n\nPaklaustas, ar yra dar neatrastų rudeninių kelionių deimantų, K.Skuturna tikino, kad tokių krypčių nebėra, nes lietuviai išmaišė visą pasaulį. Tiesa, kai kurios šalys ar vietos dar galėtų tapti atradimu ne vienam, nes ten nukeliauti ne taip jau paprasta ir pigu.\n\n„Marokas, Dubajus, Omanas, Seišeliai, Kuba, Maldyvai, Pietryčių Azija. Tai yra daugiausia egzotinės kryptys, kurių lietuviai vis dar vengia įsigyti, nes kainos gana aukštos. Vis dėlto nuvykti ten tikrai verta. Nuostabūs vaizdai, skoniai ir kultūra užburia net ir didžiausią pesimistą. Nuvykti toliau už Europos ribų bent kartą gyvenime tiesiog būtina“, – teigė kelionių ekspertas K.Skuturna.",
    "Lyderių dvikovoje – būsimos lietuvių varžovės triumfas prieš Turkiją": "Ispanijos rinktinė (4-1) Europos čempionato A grupėje užėmė pirmąją vietą. Sergio Scariolo auklėtiniai Tbilisyje 72:69 (17:18, 21:16, 18:16, 16:19) paskutinėmis sekundėmis palaužė Turkijos (3-2) krepšininkus.\n\nAbi rinktinės dar prieš rungtynes buvo užsitikrinusios vietą į aštuntfinalį, tačiau kovojo dėl pirmosios vietos A grupėje.\n\nLietuviai aštuntfinalyje susitiks su Ispanija.\n\n\n\nLikus 4 minutėms iki rungtynių pabaigos Willy Hernangomezas suteikė ispanams 5 taškų persvarą (64:59), bet Sertačas Šanli, Cedi Osmanas ir Furkanas Korkmazas persvėrė svarstykles į kitą pusę (65:64).\n\nTada Lorenzo Brownas pataikė sudėtingą metimą, o Korkmazas užsidirbo techninę pražangą (67:65). Ilgai netrukus komandos apsimainė taškais, tačiau ispanai išsaugojo trapų pranašumą (69:68). Likus 22 sekundėms kamuolį savo rankose turėjo turkai, kurie galėjo išplėšti pergalę, tačiau tik prasidėjus atakai Alberto Diazas privertė Shane'ą Larkiną suklysti.\n\nGalop turkams teko imtis pražangų taktikos, bet ispanai prie baudų metimo linijos neklydo.\n\nIspanus į pergalę vedė Hernangomezas, kurio sąskaitoje per 19 minučių buvo 15 taškų (6/9 dvit., 3/3 baud.), 7 atkovoti kamuoliai bei 17 naudingumo balų.\n\nTurkų gretose Alperenas Šengunas per 32 minutes pelnė 14 taškų (5/9 dvit., 4/6 baud.), atkovojo 12 kamuolių bei surinko 18 naudingumo balų.\n\nTurkija: Cedi Osmanas 20 (4/10 trit., 5 atk. kam.), Furkanas Korkmazas 16 (3/7 dvit., 3/10 trit.), Alperenas Šengunas 14 (5/9 dvit., 12 atk. kam., 3 per. kam.).\n\nIspanija: Willy Hernangomezas 15 (6/9 dvit., 7 atk. kam.), Lorenzo Brownas 11 (4/11 dvit., 7 rez. perd.), Xavi Lopezas-Arostegui 9 (1/6 trit.), Juanas Hernangomezas 8 (2/5 trit., 7 atk. kam.).\n\nRungtynių apžvalga:",
    "R. T. Erdoganas: Turkija gali atsisakyti aptarnauti rusiškas mokėjimo korteles „Mir“": "",
    "Turkija pardavė JK 13 tonų gėlių velionės karalienės pagerbimui": "Lėktuvais skraidinama daugiau kaip 500 tūkst. puokščių, kurias užsakė britų floristai, o paskutinė siunta bus pristatyta penktadienį, sakė bendrovės atstovas.\n\nIš pradžių JK užsakė 18 tonų gėlių, tačiau Turkijos gamintojai dėl didelės paklausos kitose šalyse ir sezoninių veiksnių galėjo parduoti tik 13 tonų, pridūrė „Turkish Airlines“ atstovas.\n\nGamintojai Viduržemio jūros regiono miestuose Antalijoje ir Ispartoje po karalienės mirties rugsėjo 8 dieną sulaukė rekordinio 90 proc. paklausos augimo, sakė oro bendrovė, remdamasi krovinių duomenimis.\n\nTurkijos užsienio reikalų ministras Mevlütas Çavusoglu prisijungs prie kitų pasaulio lyderių, kurie dalyvaus valstybinėse laidotuvėse, numatytose rugsėjo 19 dieną Londone.",
    "Turkija gali nebepriimti rusiškų banko kortelių": "ES baiminasi, kad Turkijos bankų sektorius yra spraga, leidžianti Rusijai apeiti sankcijas. Apie tai pranešė „Financial Times“.\n\nPenki didžiausi Turkijos bankai – „Vakıfbank“, „Ziraat Bank“, „İş Bank“, „DenizBank“ ir „Halkbank“ – yra prisijungę prie Rusijos mokėjimo sistemos „Mir“.\n\nDu iš jų – JAE priklausantis privatus bankas „DenizBank“ ir valstybės kontroliuojamas „Halkbank“ – prisijungė prie „Mir“ sistemos jau prasidėjus plataus masto Rusijos invazijai į Ukrainą.\n\nPasak leidinio, Briuselis rengia delegaciją, kuri savo susirūpinimą išreikš tiesiogiai Turkijos pareigūnams.\n\n„Mes pasiųsime labai aiškią žinią, kad, pavyzdžiui, trečiųjų šalių finansų įstaigos neturėtų jungtis prie mokėjimo tinklo „Mir“, nes, kaip žinote, tai kelia tam tikrą sankcijų vengimo riziką“, – sakė vienas iš leidinio pašnekovų.\n\n„Turime pašalinti spragas“, – sakė kitas FT pašnekovas.\n\nPasak pareigūnų, be Turkijos, priemonės prieš galimas sankcijų vengimo spragas yra skirtos ne tik Turkijai, bet ir Kaukazo, Vidurinės Azijos ir Persijos įlankos šalims.\n\nTuo pat metu, kaip nurodo Rusijos leidinys RBC, „Mir“ kortelės Turkijoje veikia kaip įprasta, tačiau klientai jau gali susidurti su aptarnavimo problemomis, ypač jei atsiskaitoma sankcionuotų bankų kortelėmis.\n\n„Kai kurie Turkijos bankai, priimantys „Mir“ korteles šalyje, gali atmesti operacijas su tokiomis kortelėmis savo įrenginiuose“, – teigė ledinys.",
    "Turkijos fenomenas: kiek laiko Erdoganas sugebės remti Ukrainą ir tuo pačiu metu mylėti Rusijos turistus ir dujas": "3\n\n\n\n\n\nDidžiam Maskvos nusivylimui Rusijos karas su Ukraina nesibaigė Vakarų pasaulio susiskaldymu. Vakarai pasmerkė Rusijos agresiją, dauguma šalių susivienijo sankcijų Rusijai klausimu ir aktyviai palaiko Ukrainą ginklais bei humanitarine pagalba. Kaip ten bebūtų, sąlyginiuose Vakaruose yra ir viena išimtis. Ta valstybė tarsi ne visai Vakarai, bet nuo 1952 metų yra NATO narė ir jau daug metų pretenduoja prisijungti ir prie Europos Sąjungos. Ir štai ta NATO narė nesutinka pritaikyti sankcijų Rusijai, prezidentas Recepas Tayyipas Erdoganas reguliariai bendrauja su Vladimiru Putinu, tačiau tuo pat metu palaiko Ukrainos teritorinį vientisumą ir parduoda šaliai branduolinių bepiločių. Kaip R. T. Erdoganui pavyksta vienu metu sėdėti ant dviejų kėdžių?\n\nDujos, turistai ir sava „demokratija“ Ankara pasmerkė Rusijos agresiją, tačiau sankcijų Maskvai įvesti nesutiko. Prezidentas R. T. Erdoganas palaiko artimus ryšius su Rusijos prezidentu Vladimiru Putinu. Po vasario 24 dienos jie telefonu bendravo kelias dešimtis kartų, buvo ir du gyvi prezidentų susitikimai – liepos 19 dieną Teherane ir rugpjūčio 5 dieną Sočyje. Svarbus vaidmuo Maskvos ir Ankaros santykiuose tenka ekonomikai.\n\nVisą straipsnį gali skaityti tik prenumeratoriai Tapdami prenumeratoriais, jūs remiate nepriklausomus autorius ir žurnalistus. Stipri ir laisva žiniasklaida – demokratijos ramstis ir vertybė, kurią būtina puoselėti. Kviečiame prisijungti prie Delfi prenumeratorių bendruomenės.",
    "Turkija siūlosi tarpininkauti dėl Ukrainos atominės elektrinės": "",
    "Šaltiniai: JK, Ukraina, Turkija bus pakviestos į Europos politinės bendrijos susitikimą": "„Netrukus bus išsiųsti kvietimai“ į spalio 6 dieną įvyksiantį aukščiausiojo lygio susitikimą, kuriuos taip pat turėtų gauti šešių Vakarų Balkanų šalių, Norvegijos, Šveicarijos, Moldovos, Sakartvelo, Armėnijos ir Azerbaidžano vadovai, teigė šaltiniai.\n\n27 ES šalys kviečiamos automatiškai.\n\nIdėją sukurti politinio dialogo ir bendradarbiavimo platformą su panašiai mąstančiomis viso žemyno šalimis anksčiau šiais metais iškėlė Prancūzijos prezidentas Emmanuelis Macronas..\n\nPraėjusį mėnesį paramą šiai iniciatyvai išreiškė Vokietijos kancleris Olafas Scholzas.\n\nPlanuojama, kad ši platforma apims šalis, norinčias prisijungti prie ES, pavyzdžiui, Ukrainą, Turkiją, Moldovą, Sakartvelą ir Vakarų Balkanų valstybes, taip pat šalis, kurios mielai lieka už ES ribų, tokias kaip Šveicarija ir Norvegija.\n\nREKLAMA\n\nBritanija yra vienintelė buvusi Europos Sąjungos narė.\n\n„Sąrašas yra galutinis“, – sakė vienas Europos diplomatas, o kitas teigė, kad „dar vyksta konsultacijos“.\n\nPirmasis naujojo formato viršūnių susitikimas įvyks spalio 6–7 dienomis Prahoje, nes Čekija šiuo metu rotacijos tvarka pirmininkauja ES.\n\nPagrindinis tikslas – „surengti politinę diskusiją Europos žemynui svarbiais strateginiais klausimais“, sakė šaltinis bloke.\n\n„Pagrindiniai klausimai bus Rusijos karas prieš Ukrainą, energetikos krizė ir ekonominė padėtis“, – pridūrė jis.\n\nREKLAMA\n\nREKLAMA\n\nPraėjusią savaitę vykusiose diskusijose su ambasadoriais Prancūzijos prezidentas E. Macronas pareiškė, kad naujasis Europos politinis forumas rinksis kas pusmetį.\n\nJis pridūrė, kad Turkijos, kuri turi įsisenėjusių pasienio ginčų su ES narėmis Graikija ir Kipru, dalyvavimo klausimas buvo iškeltas daugelio kitų narių ir bus svarstomas.\n\nKas dėl JK, kvietimas bus išsiųstas naujajai ministrei pirmininkei Liz Truss.",
    "E.Atamanas apie skaudžiausią karjeros nesėkmę: „Visi arenoje galvojo, kad Turkija laimėjo“": "Iki tol epizodiškai turnyre žaidęs Bugrahanas Tunčeras sprogo aštuntfinalio dvikovoje, per antrąjį ir trečiąjį kėlinius susmeigęs šešis tritaškius iš eilės bei padėjęs Turkijai likviduoti 16 taškų deficitą.\n\nMačo pabaiga virto tikru trileriu.\n\nPrasidėjus paskutinei ketvirtojo kėlinio minutei, Prancūzija turėjo minimalų pranašumą (73:72), tačiau tuomet buvo sušvilpta pražanga Evanui Fournier prieš tritaškį metusį Furkaną Korkmazą. Nors taisyklių pažeidimas – akivaizdus, bet jis įvyko dar prieš turko metimą, tad arbitrų sprendimas skirti tris baudų metimus atrodė abejotinas.\n\nKitose atakose taškais apsikeitė F.Korkmazas ir Thomasas Heurtelis, o tuomet atrodė, jog lietuvių kailį grupių etape išgelbėjusių prancūzų kelias Europos čempionatas baigėsi, kadangi nesportine pražanga buvo nubaustas Timothe'as Luwawu-Cabarrot.\n\nVis dėlto Cedi Osmanas prametė abu baudų metimus, B.Tunčeras suklydo, taip suteikdami šansą Vincento Collet vyrams išsigelbėti. Nors E.Fournier metimas buvo netikslus, Rudy Gobertas dėjimu ištaisė situaciją ir ištraukė pratęsimą.\n\nPer papildomas penkias minutes – dramatiškas mūšis iki paskutinių sekundžių, kuriame galiausiai 87:86 triumfavo ir bilietą į ketvirtfinalį iškovojo Prancūzijos krepšininkai.\n\n„Jausmai panašūs, kaip ir Bugrahano Tunčero, kuris yra liūdnas ir piktas. Žinau, kad čia yra daug žurnalistų, kurie nori atlikti savo darbą, bet šito mačo komentuoti aš nenoriu. Tai yra galbūt emociškai sunkiausias pralaimėjimas per mano 26 metų karjerą. Sveikinimai Prancūzijai, tikiuosi, kad ji gerą žaidimą pratęs ir ketvirtfinalyje“, – spaudos konferencijoje sakė Erginas Atamanas.\n\nTurkija labai prastai pradėjo dvikovą, per pirmąjį kėlinį realizavusi vos 1 tritaškį iš 8 bei iškart atsidūrusi besivejančių vaidmenyje.\n\n„Pradėjome rungtynes tragiškai. Labai stresavome. Visi galvojo, kad Prancūzija daug stipresnė komanda ir mes be Shane'o Larkino neturime jokių šansų, bet antrajame kėlinyje mes supratome, kad atėjo laikas pradėti kovoti ir gintis taip, kaip Prancūzija ginėsi pirmajame kėlinyje. Gintis pradėjome labai agresyviai, o puolime Bugrahanas Tunčeras buvo nuostabus. Sertačas Šanli irgi turėjo puikią dieną. Mes emocijas padėjome į šoną ir pradėjome kontroliuoti žaidimą. Žinoma, Prancūzija laimėjo, tačiau mes irgi buvome verti pergalės. Toks yra krepšinis, kartais įvyksta stebuklai. Šįkart stebuklas mums nebuvo palankus“, – sakė E.Atamanas.\n\nNors pratęsimo pabaigoje Turkija turėjo progą išsigelbėti, bet psichologinis fonas komandoje, pasak E.Atamano, buvo labai prastas po paleistos progos ketvirtojo kėlinio pabiagoje.\n\n„Noriu pasakyti tik tiek, kad mes žaidėme puikiai ketvirtajame kėlinyje nuo pirmųjų sekundžių iki lemiamų atakų. Pratęsimo metu mes morališkai sugriuvome. Turėjome šansą, kai Rudy Gobertas prametė baudų metimus. Pratęsimas mums buvo labai sunkus, kadangi arenoje jau visi galvojo, Turkija laimėjo rungtynes“, – sakė Turkijos rinktinės vairininkas.",
    "Paaiškėjo Farerų salų sudėtis mačams su Lietuva ir Turkija": "Farerų salų nacionalinės rinktinės trenerių štabas pasirinko sudėtį, su kuria stos į paskutines dvi dvikovas šių metų UEFA tautų lygos turnyre, rašo LFF.lt.\n\nFarerų salų rinktinė kitą savaitę atvyks į Vilnių, kur ketvirtadienį susitiks su Lietuvos nacionaline rinktine.\n\nPirmas rungtynes Farerų salų sostinėje Torshaune birželio mėnesį rezultatu 2:1 laimėjo šeimininkai.\n\nTą sykį šeimininkų gretose įvarčiais pasižymėjo Jakupas Andreasenas bei Viljormuras Davidsenas. Abu jie bus savo rinktinės sudėtyje ir šiose rungtynėse.\n\nPilnas Farerų salų rinktinės sąrašas dvikovoms su Lietuva ir Turkija\n\nVartininkai\n\nGunnaras Nielsenas (FH „Hafnarfjørður“, Islandija), Teituras Matrasas Gestssonas (HB „Tórshavn“), Mattiasas Heðinssonas Lamhauge („B36 Tórshavn“).\n\nAikštės žaidėjai\n\nHørðuras Askhamas (HB „Tórshavn“), Sonni Ragnaras Nattestadas („B36 Tórshavn“), Heini Vatnsdalas (KÍ „Klaksvík“), Viljormuras Davidsenas („Helsingborgs IF“, Švedija), Gunnaras Vatnhamaras („Víkingur“), Jákupas Biskopstø Andreasenas (KÍ „Klaksvík“), Rene Shaki Joensenas (KÍ „Klaksvík“), Gilli Rólantssonas Sørensenas („Odds Ballklub“, Norvegija), Ári Mohras Jónssonas („HB Tórshavn“), Heðinas Hansenas (HB „Tórshavn“), Halluras Hansssonas (KR „Reykjavík“, Islandija), Sølvi Vatnhamaras („Víkingur“, suspenduotas dvikovai su Lietuva), Andrassas Johansenas („B36 Tórshavn“), Jóannesas Bjartalíð (KÍ „Klaksvík“), Meinhardas Egilssonas Olsenas („Mjøndalen“, Norvegija), Hannesas Agnarssonas („B36 Tórshavn“), Madsas Boe Mikkelsenas (KÍ „Klaksvík“), Jóanas Símunas Edmundssonas (S.K. „Beveren, Belgija), Klæmintas Andrassonas Olsenas (NSÍ „Runavík“), Patrikas Johannesenas („Keflavík“, Islandija), Pæturas Petersenas (HB „Tórshavn“).\n\nLietuvos rinktinės rugsėjo mėnesio tvarkaraštis:\n\nRugsėjo 22 diena (ketvirtadienis), 21.45 val. Lietuva – Farerų Salos (LFF stadionas)\n\nRugsėjo 25 diena (sekmadienis), 21.45 val. Liuksemburgas – Lietuva",
    "Krečiant didžiausiai infliacijai per du dešimtmečius, Turkijos ekonomika įgauna pagreitį": "Pigūs pinigai suteikė papildomą impulsą 800 mlrd. JAV dolerių vertės ekonomikai, kuri nuo 2020 metų, kai sušvelninus pandeminius draudimus ėmė atsigauti, kas ketvirtį ūgteli daugiau nei šešiais procentais.\n\nNors šįmet infliacija ir toliau augo, per daugiau nei du dešimtmečius pasiekusi neregėtą lygį, bendrasis vidaus produktas (BVP) antrąjį metų ketvirtį, palyginti su praėjusių metų analogišku laikotarpiu, išaugo 7,4 proc., šiek tiek daugiau nei per ankstesnius tris mėnesius, rodo naujienų agentūros „Bloomberg“ apklaustų 18 ekonomistų vidutinės prognozės.\n\nDuomenys parodo, kad BVP augimas pagal sezoniškumą ir darbo dienų skaičių paspartėjo iki 1,5 proc., skelbia atskira apklausa.\n\nTurkijos prezidentas Recepas Tayyipas Erdoganas, prieš kitais metais vyksiančius rinkimus susidūręs su kompromisu tarp ekonomikos augimo ir infliacijos, gina ekonomikos modelį, pagal kurį pirmenybė teikiama eksportui, gamybai ir užimtumui kainų stabilumo ir valiutos sąskaita.\n\nIlgiausiai Turkiją valdantis lyderis – žemų palūkanų šalininkas – pasikliauja namų ūkių ir bendrovių atsparumu grumiantis su metine infliacija, kuri greičiausiai viršys 80 proc., liros kursui nukritus iki rekordinių žemumų.\n\nKą sako „Bloomberg Economics“",
    "Kinijos prezidentas po susitikimo su R. T. Erdoganu ragino didinti „politinį pasitikėjimą“ Turkija": "Recepas Tayyipas Erdoganas, Turkijos vadovas, ir Xi Jinpingas, Kinijos prezidentas. AP / „Scanpix“ nuotr.\n\nPenktadienį Xi Jinpingas, Kinijos prezidentas, susitiko su Recepu Tayyipu Erdoganu, Turkijos vadovu, ir per regioninio saugumo susitikimą Vidurio Azijoje paragino „įtvirtinti politinį tarpusavio pasitikėjimą“.\n\nXi Jinpingas ir R. T. Erdoganas susitiko Šanchajaus bendradarbiavimo organizacijos (ŠBO) aukščiausiojo lygio susitikimo Samarkande, Uzbekistane, kuluaruose.\n\nTurkija yra 2001 metais įkurtos ŠBO, kurią sudaro Kinija, Rusija, Indija, Pakistanas, Kazachstanas, Uzbekistanas, Kirgizija ir Tadžikistanas, dialogo partnerė.\n\n„Abi šalys turėtų įtvirtinti politinį tarpusavio pasitikėjimą, gerbti esminius viena kitos interesus ir stiprinti Kinijos ir Turkijos strateginio bendradarbiavimo santykių politinį pagrindą“, – sakė Xi Jinpingas, kurį cituoja Kinijos valstybinis transliuotojas CCTV.\n\nNemokami naujienlaiškiai į savo el. pašto dėžutę: Verslo valdymas\n\nRinkodara\n\nFinansai ir apskaita\n\nRinkos\n\nMano verslas\n\nPrekyba\n\nStatyba ir NT\n\nPramonė\n\nTransportas\n\nTechnologijos\n\nLaisvalaikis\n\nMano pinigai\n\nSvarbiausios dienos naujienos trumpai: Verslo naujienos\n\nVŽ Premium naujienos\n\n\n\n„Turėtume sutelkti dėmesį į vystomąjį bendradarbiavimą (ir) visapusiškai išnaudoti įvairias bendradarbiavimo priemones ir abiejų šalių stipriąsias puses“, – teigė Kinijos vadovas.\n\nXi Jinpingas taip pat ragino aktyviau bendradarbiauti įgyvendinant jo pasaulinės prekybos iniciatyvą „Viena juosta, vienas kelias“ („Belt and Road“) ir sakė, kad abi šalys turėtų „prisidėti prie tarptautinių pramonės ir tiekimo grandinių, maisto ir energijos saugumo užtikrinimo“, praneša valstybinė televizija.\n\nPekino ryšius su Ankara temdo tarptautinė kritika dėl įtariamų Kinijos žmogaus teisių pažeidimų prieš uigūrus – turkiškai kalbančią musulmonų mažumą šiaurės vakarų Sindziango regione.\n\nSusitikimo ataskaitoje Sindziangas ar uigūrai neminimi.\n\nRegioninio saugumo aukščiausiojo lygio susitikimo kuluaruose Xi Jinpingas, išvykęs pirmosios užsienio kelionės nuo COVID-19 pandemijos pradžios, taip pat susitiko su Rusijos prezidentu Vladimiru Putinu ir Ebrahimu Raisi, Irano prezidentu.\n\nNaujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB \"BNS\" sutikimo draudžiama.\n\nRecepas Tayyipas Erdoganas, Turkijos vadovas, ir Xi Jinpingas, Kinijos prezidentas. AP / „Scanpix“ nuotr.",
    "„Ten, kur baigiasi žemė“: K.Mieliauskas motociklu nuvažiavo 2200 kilometrų per Turkiją ir pasiekė Irako sieną": "Jis toliau tęsia kelionę motociklu iki piečiausios Indijos vietos, kurioje, sakoma, baigiasi žemė. Šią savaitę jis dalinasi įspūdžiais iš Turkijos ir Turkijos-Sirijos pasienio.\n\nStambulas – vartai į Rytus\n\nKeliautojas K. Mieliauskas tęsia solo kelionę motociklu į ten, kur baigiasi žemė, arba į piečiausią Indijos tašką. Per pirmąją savaitę per Lietuvą, Lenkiją, Slovakiją, Vengriją, Rumuniją, Bulgariją jis įveikė 2400 km ir įvažiavo į Turkiją: „Čia buvo prieš daugiau nei dešimtmetį, tradicinėse „viskas įskaičiuota“ atostogose, todėl jaučiu, kad tikrosios Turkijos iki šiol nepažinau, todėl norėjau pervažiuoti visą Turkiją ir pamatyti, kas yra tame didžiuliame, sunkiai aprėpiamame plote. Tačiau prieš tai stabtelėjau Stambule.“\n\nPraleidus savaitę ant motociklo Stambule laukė poilsio diena, skirta įvairių techninių klausimų tvarkymui – telefono SIM kortelė, valiutos keitimas, grynųjų atsargos, kelių mokesčio kortelė ir kt. „Rodos, visi šie reikalai labai smulkūs ir užtrukti neturėtų, tačiau čia – Turkija, viskas kiek sudėtingiau, todėl diena Stambule pralėkė akies mirksniu. Tik vakare spėjau pasimėgauti vakariene su vaizdu į tolumoje stūkstantį Bosforo tiltą, jungiantį europinę ir azijinę Stambulo dalis. Nors ir prabėgomis pamatytas, Stambulas paliko dviprasmį įspūdį – tai didžiulis, įspūdingai gražus miestas, vartai į Turkiją ir Rytus, kuriame tikrai yra ką pamatyti ir nuveikti. Kita vertus, čia yra tikras žmonių knibždėlynas, todėl jame pailsėti po nuvažiuotų dviejų su puse tūkstančių kilometrų nebuvo lengva“, – sako K. Mieliauskas.\n\nAnkstyvą kitos dieną rytą jis pajudėjo iš Stambulo, iš kurio išvykti yra du keliai – tiltas ir tunelis. Keliautojas išbandė abu – visų pirma pervažiavo 1,5 km ilgio kabantį tiltą per Bosforo sąsiaurį: „Esu pervažiavęs per daug ilgų tiltų JAV ir kitose šalyse, todėl buvo įdomu pervažiuoti ir šį. Tai – ypatingas statinys, jo plotis 39 m, o atstumas tarp laikančių atramų yra net vienas kilometras, važiuojamosios dalies aukštis virš jūros lygio yra 64 m – įspūdingi skaičiai. Tiltu grįžau atgal ir iš Stambulo išvažiavau per 5 km ilgio, 100 m po sąsiaurio dugnu esantį Eurazijos tunelį. Azija pasitiko 20 laipsnių šilumos, stipriu vėju ir Europoje pasilikusia karšta vasara.“\n\nTūzo druskos ežeras\n\nKelionė per Turkiją – tai didžiulės erdvės pojūtis – didelė šalis, dideli kalnai, didžiulės neaprėpiamos platumos, stiprus vėjas ir jokių turistų, tik gražūs, draugiški ir nuoširdūs vietiniai žmonės. Čia, bene pačiame Turkijos viduryje, tyvuliuoja antrasis pagal dydį Turkijos ežeras Tūzas. Beveik kilometro aukštyje virš jūros lygio esančio ežero ilgis siekia apie 80 km, o plotis – 50 km. Šis ežeras ypatingas tuo, kad yra labai druskingas (ežero druskingumas siekia iki 340 proc., palyginimui – vidutinis jūros vandens druskingumas svyruoja tarp 33–37 proc.) ir yra vienas didžiausių sūrių ežerų pasaulyje.\n\n„Ežeras matyti iš toli – atvažiuojant pasirodo sunkiai akimis aprėpiamas baltuojantis plotas. Pravažiuoti pro tokią unikalią vietą paprasčiausiai neįmanoma, todėl stabdžiau motociklą ir ėjau pasivaikščioti. Iš tolo mačiau į ežerą vedančias vėžias, todėl tuoj pat kilo tokia pati mintis, kaip prieš šešerius metus atsidūrus prie Baikalo ežero – kaži, kaip jis atrodo užšalęs.\n\nPer Baikalo ledą važiavau tris kartus, todėl ir žvelgdamas į Tūzo ežerą svarsčiau, ar juo būtų galima važiuoti. Likusios vėžės sufleruoja, kad teoriškai – tai įmanoma, todėl užlipęs ant išdžiūvusios druskos plutos pašokinėjau bandydamas suprasti, ar ji panaši į ledą. Jausmas tikrai panašus. Pasidairęs mačiau, kad druskos plutoje yra žmonių padaryti „ekečių“ – plutos storis siekia apie 15–20 cm, nors teko skaityti, kad ypač sausomis vasaromis kai kuriose ežero vietose jis gali būti ir apie 2 metrai. Žinoma, šį kartą mano planas kitoks, todėl per Tūzą nevažiavau, bet pasilieku šią idėją ateičiai – galbūt mano skaitytojai žino, ar kam nors toks iššūkis pavyko ir pasidalins informacija su manimi“, – įspūdžiais dalinasi K. Mieliauskas ir priduria, kad jausmas prie Tūzo ežero ypatingas.\n\nInstagramiškoji Kapadokija\n\nBeveik 200 kilometrų į rytus nuo Tūzo ežero K. Mieliausko laukė dar viena ypatinga Turkijos vieta – Kapadokija ir žymusis Gioremės slėnis, garsėjantis savo unikaliu kraštovaizdžiu. „Čia stovi daugybė uolienos stulpų su viršūnėmis, primenančiomis tarsi neišsiskleidusias musmirių galvutes. Niekada nesu matęs nieko panašaus“, – stebisi daugybę šalių aplankęs keliautojas.\n\n300 kvadratinių kilometrų ploto Gioremės slėnio kraštovaizdį pirmiausiai suformavo natūrali žemės erozija, o unikalumo pridėjo tai, kad minkštose uolienose žmonės išskabtavo bažnyčias, koplyčias ir vienuolynus, menančius Bizantijos laikus. Vienuoliai ortodoksai uolose išgremžtose patalpose gyveno iki pat XX a. pradžios. Dėl unikalios gamtos, kultūros ir religijos samplaikos Gioremės slėnis yra įtrauktas į UNESCO Pasaulio paveldo sąrašą. Beje, kai kuriuose būstuose žmonės gyvena ir dabar, be to, yra ir uolienose įrengtų viešbučių. Vieną jų išbandęs K. Mieliauskas atskleidžia, kad jausmas nakvoti celę primenančiame kambyje yra ypatingas.\n\n„Instagrame galima pamatyti tūkstančius ikoninių Kapadokijos vaizdų – virš Gioremės slėnio skrendančių oro balionų. Norėdamas savo akimis pamatyti šį vaizdą jau 5 valandą ryto stovėjau ant kalno, laukiau kol prašvis ir pradės kilti balionai. Vaizdas kerintis – pirmieji besiskverbiantys saulės spinduliai, maždaug šimtas kylančių oro balionų ir absoliuti ramuma. Deja, visa tai pasibaigia atvažiavus turistų pilnų autobusų, kurie užpildo apžvalgos aikšteles ir vietoj pasimėgavimo atmosfera daro galybes selfių. Gioremės slėnį ir miestelį tikrai rekomenduoju pamatyti – vaizdas tikrai unikalus, – bet rekomenduoju slėniui skirti bent porą dienų, kad atmosfera pasimėgautumėte neskubėdami, susiradę atokesnių vietų, pasivaikščioję įrengtais trekingo takais“, – pasakoja K. Mieliauskas.\n\nKuo toliau – tuo karščiau\n\nKelias iš Vidurio Turkijos toliau driekėsi neaprėpiamais šalies toliais, kol likus maždaug dviem šimtams kilometrų iki Irako sienos K. Mieliauskas įvažiavo į trijų km ilgio tunelį, po jo sekė dar vienas kilometro ilgio ir dar vienas – taip iš tunelių jis neišlindo maždaug dešimt kilometrų. Po jų laukė „staigmena“ – malonūs 23 laipsniai šilumos pavirto 39-iais laipsniais karščio: „Skirtumas nustebino, bet suprantu ir tai, kad toliau bus panašiai arba dar karščiau. Važiuoti tokiame karštyje – panašus iššūkis į tą, su kuriuo susiduriu važiuodamas itin žemoje temperatūroje, bet apie tai daugiau papasakosiu kitą kartą.“\n\nKeliautojas pastebi, kad kartu su temperatūra pasikeitė ir kraštovaizdis – tapo panašus į mėnulį. Driekiasi stepės, medžių nematyti, miesteliai įsikūrę daubose ir išdygsta lyg „viduryje niekur“, architektūra skiriasi nuo anksčiau matytos Turkijoje ir ima priminti Iraną ar Iraką. Skiriasi ir žmonių veidai, beveik niekas nekalba angliškai.\n\n„Paskutinius 150 km iki viešbučio važiavau palei už kelių šimtų metrų nuo kelio vingiuojančią Sirijos sieną – betoninę, kelių metrų aukščio. Apsistojęs viešbutyje per kambario langą taip pat mačiau ne Turkiją, o Siriją. Apėmė keistas jausmas, visgi Sirija nėra įprasta, kasdien kelyje pasitaikanti šalis. Iki Irako liko apie 40 km, ten rytoj ir važiuosiu. O nuo Lietuvos iki Turkijos jau nuvažiavau 2400 km, pervažiuoti Turkiją prireikė dar beveik 2200 km – važiuoju tik šiais metais prekyboje pasirodžiusiu motociklu CFMOTO 800MT, todėl ši kelionė yra išbandymas ne tik man, bet ir viena pirmųjų pasaulyje tokio ilgio kelionė šiam modeliui”, – atsisveikina keliautojas K. Mieliauskas kviesdamas kitą savaitę skaityti jo įspūdžius iš Irako.",
    "Turkijos TV žvaigžde tapusi lietuvė: „Vyras paprašė priimti islamą ir aš sutikau“": "Tada Karolina nė nenutuokė, kad jos gyvenimas apsivers aukštyn kojomis, svečioje šalyje sukurs verslą, taps televizijos žvaigžde ir susilauks dviejų nuostabių vaikų. Viskas pasikeitė pirmą kartą išvydus savo būsimą vyrą, ją pasamdžiusios modelių agentūros vadovą Serdarą Demirci.\n\n„Kai pirmą kartą pamačiau Serdarą užėjusi į jo kabinetą, pagalvojau, oho, tai gražiausias kada nors mano sutiktas vyras”, – antradienį pasirodysiančioje laidoje „Bus visko“ pasakojo Karolina.\n\nGražuolė iš Lietuvos ir Serdaras, buvęs modelis ir vienos didžiausių modelių agentūros bendrasavininkas, iškart tapo pora. Prabėgus vos metams dvidešimtmetė Karolina ir trylika metų vyresnis Serdaras įteisino savo santykius susituokdami. Nors vyras nėra praktikuojantis musulmonas ir nesimeldžia penkis kartus per savaitę, Karolina laidoje prisipažino, kad prieš susituokiant vyras paprašė priimti islamą.\n\nAsmeninio archyvo nuotr./Karolina ir Serdaras Demirci\n\n„Vyras manęs paklausė, ar galėčiau tai padaryti tam, kad šeima nebūtų susiskaldžiusi ir vaikai turėtų vieną kelią. Jeigu žmogų myli ir jam tai svarbu, nematau tame nieko blogo. Santuoka ir yra ta vienybė, kur vienoje situacijoje aš prie jo prisitaikau, kitoje – jis”, – Stambule pasakojo Karolina.\n\nLaidoje Karolina atskleidė, kaip atrodė islamo priėmimo ceremonija, kokių tradicijų Turkijoje laikomasi vietoj mergvakario šventės ir kaip atrodė vestuvės, kurios tęsiasi dvi dienas.\n\nAsmeninio archyvo nuotr./Karolina ir Serdaras Demirci\n\nNetrukus Karolina pastojo ir susilaukė pirmo sūnaus, po to buvo antras nėštumas ir gimė antrasis sūnus. Turkijoje moterys į gimdymą vyksta pasipuošę, pasidažiusios ir sutvarkytais plaukais. Mat ten labai populiaru į gimdymą pasikviesti profesionalią fotografę, kuri fiksuoja visas akimirkas tiek sąrėmių, tiek gimdymo metu. Tėvų ašaras ir pirmąsias naujagimio akimirkas atėjus į pasaulį.\n\nPrieš išvykdama gyventi į Turkiją Karolina prisiklausė daugybės nuogąstavimų, neva vyras uždarys namuose, aprengs abają ir neleis dirbti, tačiau moteris atvirauja, kad viskas buvo priešingai. Vyras ne tik palaikė, bet ir paskatino moterį siekti stulbinančios karjeros. Šešias dienas per savaitę Karolina fotografavosi reklaminėse fotosesijose ir dar atrado laiko kartu su vyru įkurti naują modelių agentūrą „Ice Management“, kuri šiandien yra viena didžiausių ir lyderiaujančių visame Stambule. Panorus išbandyti savo jėgas aktorystėje, Karolina gavo vaidmenį populiariame televizijos seriale, kur dvejus metus atliko pagrindinių veikėjų kaimynės Alex vaidmenį ir tapo žinoma visoje Turkijoje.\n\n„Tai buvo daugybę metų rodomas serialas. Jo personažai užaugo kartu su aktoriais. Nors mano rolė nebuvo pagrindinė, gatvėje buvo sunku praeiti pro gerbėjų minias norinčias nusifotografuoti”, – prisiminė Karolina.\n\nLaidos „Bus visko“ stop kadras/Karolina Demirci\n\nKadangi Turkams Karolinos vardas buvo per ilgas, spaudoje moteris buvo pristatinėjama Gražiosios Kerry vardu. Pasibaigus serialui, lietuvė gavo pasiūlymą tęsti aktorės karjerą ir atlikti vaidmenį seriale „Didingasis amžius“, tačiau jo atsisakė.\n\n„Supratau, kad žvaigždės gyvenimas ne man, aš mėgstu privatumą, o Turkijoje žmonės tiesiog pamišę dėl įžymybių, jie padarys viską, kad gautų nuotrauką su tavimi ir autografą. Gali net nebandyti aiškinti, kad kažkur skubi ar turi reikalų”, – pasakojo lietuvė ir atskleidė, kad sutikus vaidinti seriale būtų reikėję ne tik skirti visą savo laiką, bet ir atlikti daugybę intymių scenų, kurios buvo nepriimtinos nei jai, nei jos vyrui.\n\nNors milijoninis miestas Stambulas nėra viena iš stipriausių mados sostinių pasaulyje, čia jauniems modeliams puiki vieta pradėti savo karjerą. Jei Niujorke ar Paryžiuje gražuolės po fotosesijų su prabangiais papuošalais, ar drabužiais grįžta į savo apartamentus, kuriuose neretai laksto tarakonai ir tenka gyventi dviaukštėse lovose, čia manekenės gyvena ekskliuzyviniuose apartamentuose su gražiausiais Stambulo vaizdais.\n\nAsmeninio archyvo nuotr./Karolina ir Serdaras Demirci su vaikais\n\nMoteris atskleidė, kad pagrindinis jos su vyru agentūros išskirtinumas yra ne tik tai, kad jie turi labai daug patirties, bet ir tai, kad patys yra buvę modeliai ir savo atstovaujamiems modeliais yra tarsi tėvai, kurie dalinasi visomis modelių pasaulio subtilybėmis bei per daugybę metų išmoktomis pamokomis, kurios atvėrė duris į platųjį mados pasaulį.\n\nKaip atrodė Karolinos ir Serdaro vestuvės, kokia dvyliktus santuokos metus skaičiuojančios poros santykių paslaptis ir kodėl Serdaras Karolinai nepasipiršo, – antradienio vakarą laidoje „Bus visko“ 20 val. per LNK.",
    "JAV bendrovės ieško būdų, kaip slapta prekiauti su Rusija per Turkiją": "Rusijos rinką palikusios amerikiečių įmonės nori prekiauti su Rusija per Turkiją, remdamasis neįvardintais verslininkais teigia turkų laikraštis „Yeni Safak\". Pasak jų, amerikiečiai už tarpininkavimą turkų įmonėms siūlo procentus.\n\nRusijos rinką palikusios amerikiečių įmonės nori prekiauti su Rusija per Turkiją, remdamasis neįvardintais verslininkais teigia turkų laikraštis „Yeni Safak\". Pasak jų, amerikiečiai už tarpininkavimą turkų įmonėms siūlo procentus.\n\nLeidinio šaltinio duomenimis pastaraisiais mėnesiais tokių pasiūlymų kiekis tik auga. Saugiai slaptai prekybai yra sudaryta atitinkamai schema: JAV-Dubajus-Turkija-Rusija. Dubajuje į schemą įtrauktos antrinės amerikiečių įmonės. „Yeni Safak\" pastebi, kad tokiais būdais amerikiečiai stengiasi kompensuoti po pasitraukimo iš Rusijos rinkos patiriamus nuostolius.\n\nStraipsnyje nurodoma, kad dažniausiai verslininkai iš JAV perka naftos ir chemijos produktus, mineralinius degalus, brangenybes, grūdus, juodąjį plieną, trąšas, alkoholį, neorganinius chemikatus ir akvakultūros produkciją.\n\nPo vasario 24-osios apie pasitraukimą iš Rusijos pranešė didesnė dalis iš čia dirbusių 5000 JAV įmonių. Savo veiklą šalyje nutraukė arba sustabdė „Boeing\", „General Motors\", „ExxonMobil\", „FedEx\", „Ford\", „Nike\", „Adidas\", „Mcdonald's\", KFC, „Starbucks\", „Coca-Cola\", „PepsiCo\", „Netflix\", „Visa\", „Mastercard\", „American Express\", „Apple\", „Levi'S\", „Walt Disney\" ir kitos įmonės.\n\n„Yeni Safak\" primena, kad po Rusijai pritaikytų sankcijų dabartiniai bandymai slapta prekiauti su Maskva nėra kažkas unikalaus. Analogiškai Vakarų šalys, nepaisant draudimų bei ribojimų, prekiauja su Iranu. Ankaros neišgąsdino net JAV iždo sekretoriaus pavaduotojo Adevalės Adejemo (Adewale Adeyemo) perspėjimai, kad „Rusijai taikomos Vakarų sankcijos gali persimesti ir kontaktų su šia šalimi nevengiančiai Turkijai\".\n\n2022-ųjų birželį, lyginant su analogišku praėjusių metų laikotarpiu, Turkijos eksportas į Rusiją išaugo 46 proc. ir 52-iem proc. lyginant su geguže. Daugiausia buvo eksportuojama įranga, automobiliai ir atsarginės dalys.\n\n\n\nRugpjūčio pradžioje, remdamasis Ukrainos žvalgybos pranešimais, laikraštis „The Washington Post\" nurodė, kad Turkijos padedamas Rusijos prezidentas Vladimiras Putinas mėgina apeiti vakarų sankcijas bankų, energetikos ir pramonės srityse. Pasak leidinio, Maskva prašo Ankaros leisti jai įsigyti dalį naftos perdirbimo įmonių, naftos terminalų bei rezervuarų akcijų.",
    "Turkijos prezidentas pagrasino atsigręžti į Rusiją, jei JAV neduos naikintuvų": "Prezidentas Recepas Tayyipas Erdoganas penktadienį pareiškė, kad Turkija gali atsigręžti į tokias šalis kaip Rusija, jei JAV netesės pažado pristatyti naikintuvus F-16.\n\nTurkija buvo pašalinta iš programos, kuria siekiama pakeisti daugybę NATO sąjungininkių naikintuvų, smogiamųjų ir antžeminių atakų lėktuvų, kai 2019 m. šalis įsigijo pažangią Rusijos priešraketinės gynybos sistemą.\n\nTačiau JAV ir Turkijos santykiams šylant dėl atsako į ​​Rusijos invaziją Ukrainoje, JAV prezidentas Joe Bidenas birželį sakė R. T. Erdoganui, kad pritars mažiau pažangių F-16 lėktuvų pardavimui. To nepalaiko Kongresas, kurio pritarimo reikia norint atlikti karinius pardavimus, nes vadovaujantys JAV įstatymų leidėjai susirūpinę dėl griežtos Turkijos retorikos jos tradicinės priešininkės Graikijos atžvilgiu.\n\n„JAV nėra vienintelė šalis pasaulyje, parduodanti karo lėktuvus. Jungtinė Karalystė, Prancūzija ir Rusija taip pat juos parduoda“, – po penktadienio pamaldų žurnalistams sakė R. T. Erdoganas.\n\n„Jų galima įsigyti iš kitų vietų, ir kiti mums siunčia signalus“, – kalbėjo Turkijos prezidentas.\n\nR. T. Erdoganas išsakė virtinę teigiamų komentarų apie Rusiją prieš kitą savaitę vyksiantį susitikimą su prezidentu Vladimiru Putinu regioniniame viršūnių susitikime Uzbekistane. Jis apkaltino Vakarus, kad tiekdami Ukrainai ginklus jie „provokuoja“ Rusiją, o dėl energetinės krizės Europoje kaltino Rusijai taikomas sankcijas. R. T. Erdoganas taip pat atskleidė, kad prašė V. Putino pasiūlyti Turkijai nuolaidą gamtinėms dujoms, kurias ji importuoja iš Rusijos.\n\nAnkaros strateginiai ryšiai su Vašingtonu daugelį metų buvo įtempti dėl įvairių problemų – nuo ​​prastėjančios žmogaus teisių padėties Turkijoje iki JAV bendradarbiavimo su kurdų kovotojais Sirijoje, juos R. T. Erdoganas laiko „teroristais“. R. T. Erdoganas pareiškė iškelsiąs JAV karinės paramos kurdų kovotojams klausimą, jei turės galimybę susitikti su J. Bidenu per kasmetinę Jungtinių Tautų Generalinę Asamblėją, prasidedančią rugsėjo 13 dieną.",
    "Erdoganas stojo Putino pusėn": "R. T. Erdoganas teigė suprantąs Rusijos prezidento Vladimiro Putino sprendimą sustabdyti dujų tiekimą Vokietijai vamzdynu „Nord Stream 1“. „Mano manymu, Vakarų, neminint konkrečių vardų, politika nėra teisinga, nes ji yra paremta provokacijomis“, – tvirtino R. T. Erdoganas. Pasak jo, „kol vyks atitinkamas provokacijų karas, nepavyks pasiekti norimų rezultatų“.\n\nVykstant dabartiniam Rusijos karui Ukrainoje, Turkija bando likti neutrali. Nors R. T. Erdoganas palaiko gerus darbinius ryšius su V. Putinu, tuo pat metu Ankara tiekia ginkluotę Ukrainai.\n\nR. T. Erdoganas yra bandęs pasinaudoti savo glaudžiais ryšiais su Maskva ir Kyjivu, kad surengtų šių šalių prezidentų tiesiogines derybas.\n\n„Palaikydama ryšius su Ukraina ir Rusija, Turkija visuomet laikėsi balanso politikos. Artimiausiu metu tęsime šią politiką“, – teigė R. T. Erdoganas.\n\nNepaisant visko, Turkija nėra prisijungusi prie Vakarų sankcijų Rusijai, o Ankara anksčiau šį mėnesį pasirašė naują ekonominio bendradarbiavimo sutartį su Maskva.\n\nTurkijos prezidentas antradienį dėl Europos energetikos krizės apkaltino Rusijai dėl invazijos į Ukrainą įvestas sankcijas – tokios pat nuomonės laikosi ir Kremlius.\n\nPrieš išvykdamas į kelionę po tris Balkanų valstybes, jis žurnalistams sakė, kad Europos šalys, įvesdamos ekonominius apribojimus Rusijai, „pjauna tai, ką pasėjo“.\n\n„Europos požiūris į V. Putiną, jos sankcijos privedė V. Putiną, nori ar nenori, prie to, kad jis pasakė: „Jei jūs padarysite taip, aš padarysiu šitaip, – sakė R. T. Erdoganas. – Jis naudoja visas savo priemones ir ginklus. Gamtinės dujos, deja, yra vienas iš jų“.\n\nR. T. Erdogano komentarai atkartoja Kremliaus šią savaitę išsakytus žodžius.\n\nKremliaus atstovas spaudai Dmitrijus Peskovas pirmadienį dėl Rusijos dujų tiekimo į Vokietiją dujotiekiu „Nord Stream“ sustabdymo kaltino „sankcijas, kurios buvo įvestos mūsų šaliai“.\n\nPraėjusiais metais beveik pusę gamtinių dujų Turkija pirko iš Rusijos.\n\nPer R. T. Erdogano ir V. Putino susitikimą Sočyje prieš mėnesį Turkija įsipareigojo pamažu pereiti prie atsiskaitymo rubliais už iš Rusijos importuojamas dujas.\n\nAnalitikai mano, kad susitarimas užtikrins, jog Rusija ir toliau tieks Turkijai dujas dujotiekiu „TurkStream“, nutiestu Juodosios jūros dugnu.\n\nR. T. Erdoganas sakė, kad nenumato, jog šiais metais Turkija pritrūktų energijos. „Manau, kad Europa šią žiemą turės rimtų problemų, – sakė jis. – Mes tokios situacijos neturime“.\n\nPasaulinių energijos kainų šuolis, kurį sukėlė Rusijos tiekimo sutrikimai, pakurstė ekonominę krizę Turkijoje, dėl jos metinė infliacija išaugo iki 80 proc., o liros vertė smarkiai krito.",
    "Milžiniškas nuostolis Turkijos rinktinei – Larkinas Europos čempionate nebežais": "Sh. Larkinas po grupės rungtynių su Gruzija išvyko į Turkiją, kur dėl gautos rankos traumos jis atliko išsamius tyrimus.\n\nGaliausiai paaiškėjo, kad natūralizuotas amerikiečių įžaidėjas toliau žaisti negalės.\n\n„Trauma labai rimta. Shane'as sakė, kad jis net negali laikyti rankoje kamuolio. Susižeidė jis susidūrimo rungtynėse su Juodkalnija metu. Kaip parodė rentgeno duomenys, operacija čia neišvengiama. Jis sakė, kad vis tiek labai nori žaisti, tačiau negali be skausmo laikyti kamuolio“, – turkų žiniasklaidai sakė E. Atamanas.\n\nDėl rankos vidurinio ir bevardžio piršto traumos krepšininkui teks iškęsti operaciją, o apskritai grįžti į aikštę jis galės maždaug po dviejų mėnesių.\n\nEuropos čempionate Sh. Larkinas vidutiniškai per rungtynes pelnė 9,2 taško, atliko 7 rezultatyvius perdavimus, atkovojo 3,6 kamuolio, perėmė 1,4 kamuolio ir rinko 13,6 naudingumo balo.\n\nŠeštadienį Berlyne startuoja „Eurobasket 2022“ atkrintamosios kovos. Lietuvos rinktinė 21.45 val. dėl patekimo į ketvirtfinalį žais su Ispanija.\n\nVisos Europos čempionato aštuntfinalio poros:\n\nŠeštadienis\n\n13 val. Turkija – Prancūzija\n\n15.45 val. Slovėnija – Belgija\n\n19 val. Vokietija – Juodkalnija\n\n21. 45 val. Lietuva – Ispanija\n\nSekmadienis\n\n13 val. Ukraina – Lenkija\n\n15.45 val. Suomija – Kroatija\n\n19 val. Serbija – Italija\n\n21.45 val. Graikija – Čekija",
    "Konfliktas, dėl kurio Turkija grasina palikti Europos čempionatą": "Prisijungti Vardas: Liko simbolių: Iš viso komentarų: 0\n\n„BasketNews.lt“ pasilieka teisę pašalinti tuos skaitytojų komentarus, kurie yra nekultūringi, nesusiję su tema, pasirašyti kito asmens vardu, pažeidžia įstatymus, reklamuoja, kursto nelegaliems veiksmams.",
    "Erdoganas grasina Graikijai: jei eisi toliau, brangiai sumokėsi": "„Ei, Graikija, prisimink istoriją. Jei eisi toliau, brangiai sumokėsi“, – pareiškė R. T. Erdoganas per mitingą regione prie Juodosios jūros.\n\nTurkija pastaraisiais mėnesiais skundžiasi Atėnų „provokuojamais veiksmais“.\n\nŠios kaimyninės šalys, kurios abi priklauso NATO, turi senų neišspręstų ginčų dėl jūrų ir oro sienų. Dėl to kone kasdien vyksta oro pajėgų patruliavimas ir perėmimo misijos, daugiausia – aplink Graikijos salas netoli Turkijos pakrančių.\n\nAtėnai kaltina Ankarą skraidymu virš Graikijos salų.\n\nTurkija tvirtina, kad Graikija, pažeisdama po pasaulinių karų pasirašytas taikos sutartis, dislokuoja karius Egėjo jūros salose. R. T. Erdoganas šeštadienį piktindamasis apkaltino Graikija šių salų „okupavimu“.\n\n„Turime pasakyti Graikijai tik vieną dalyką: nepamirškite Izmyro (graikiškai – Smirnos)\", – sakė jis, turėdamas galvoje graikų okupacijos pabaigą turkų pajėgoms 1922-aisiais įžengus į šį miestą Egėjo jūros pakrantėje.\n\n„Atėjus laikui, padarysime, kas būtina. Kaip mes sakome, galime staiga vieną naktį ateiti“, – pridūrė jis, pavartodamas frazę, dažnai kartotą kalbant apie operaciją kaimyninėje Sirijoje.\n\nBirželio mėnesį Turkijos užsienio reikalų ministras Mevlutas Cavusoglu sakė, kad Ankara ginčys minėtų salų priklausomybę Graikijai, jei ši ir toliau siųs į jas karius.",
    "Erdoganas: Putinas pasirengęs kuo greičiau užbaigti karą": "Apie tai jie esą kalbėjosi praėjusią savaitę, Samarkande (Uzbekistane) vykusiame Šanchajaus bendradarbiavimo organizacijos (ŠBO) viršūnių susitikime.\n\n„Uzbekistane susitikau su prezidentu V. Putinu. Labai išsamiai aptarėme reikalus. Ir jis iš tikrųjų pademonstravo, kad yra pasirengęs kuo greičiau [karą] užbaigti. Man susidarė toks įspūdis, nes situacija klostosi ganėtinai problemiškai“, – pažymėjo Turkijos vadovas.\n\nPaklaustas, ar Rusijai turėtų būti leista pasilikti dalį teritorijos, kurią ji pasigrobė iš Ukrainos prasidėjus invazijai, R. T. Erdoganas atsakė: „Ne, be abejo, kad ne.“\n\n„Žinoma, jeigu Ukrainoje bus įtvirtinta taika, užimtų teritorijų grąžinimas taps labai svarbus. To ir tikimasi, būtent to ir reikia. V. Putinas žengė tam tikrus žingsnius. Mes žengėme tam tikrus žingsnius“, – atsakė Turkijos prezidentas, tačiau nepatikslino, ką turėjo omenyje.\n\n„Užgrobtos žemės bus grąžintos Ukrainai“, – pridūrė jis. Atsakydamas į kitą klausimą apie Krymą, R. T. Erdoganas priminė, kad jis jau nuo 2014 metų pasisako prieš aneksiją: „Mes prašėme jo [V. Putino] grąžinti Krymą jo teisėtiems savininkams. (...) Tačiau per tą laiką, deja, nebuvo žengtas nė vienas žingsnis į priekį.“\n\nAtsakydamas į klausimą, ar V. Putinas pripažins, kad stipriai apsiskaičiavo ir neįvertino Ukrainos žmonių valios kovoti už savo šalį, R. T. Erdoganas atsakė: „Joks lyderis nenorės prisipažinti, kad suklydo. Niekas nepasakys – taip, aš padariau klaidą. Vadovams labai sunku atsitraukti“, – teigė Turkijos vadovas.\n\nTuo pat metu Turkijos prezidentas pabrėžė, kad „jokia invazija negali būti pateisinama.“\n\nPakartotinai paklaustas, ar V. Putinas turėtų būti laikomas atsakingu už įsiveržimą į Ukrainą, R. T. Erdoganas sakė, kad nėra jokios naudos stoti į kurią nors pusę.\n\n„Mes neketiname ginti kurio nors vieno lyderio. Vietoj to turime ieškoti sprendimo, kuris tenkintų visas suinteresuotas šalis“, – atsakė jis.\n\nR. T. Erdoganas JAV televizijai teigė, kad Rusija ir Ukraina susitarė apsikeisti 200 kalinių – tai būtų vienas didžiausių apsikeitimų per septynis mėnesius trunkantį karą.\n\nR. T. Erdoganas tai paskelbė po praėjusią savaitę vykusių derybų su Rusijos Prezidentu V. Putinu Uzbekistane vykusio regioninio viršūnių susitikimo kuluaruose. Jis nepateikė išsamios informacijos apie apsikeitimą, pavadindamas žmones, kuriais keičiamasi, „įkaitais“ ir nenurodydamas, kiek jų yra kiekvienoje pusėje.\n\n„Šalių susitarimu bus apsikeista dviem šimtais įkaitų. Manau, kad bus žengtas svarbus žingsnis į priekį“, – pirmadienį vakare per PBS televiziją sakė R. T. Erdoganas.\n\nNATO narė Turkija konflikte stengiasi išlikti neutrali, tiekia Kyjivui kovinius bepiločius lėktuvus ir kartu vengia taikyti Vakarų sankcijas Maskvai.\n\nR. T. Erdoganas ne kartą bandė suvesti V. Putiną ir Ukrainos prezidentą Volodymyrą Zelenskį į Turkiją deryboms dėl paliaubų.\n\nR. T. Erdoganas praėjusį penktadienį regioniniame viršūnių susitikime, kuriame dalyvavo ir Rusijos prezidentas V. Putinas, pareiškė norįs, kad karas Ukrainoje baigtųsi „kuo greičiau“.\n\n„Mes dedame pastangas, kad diplomatijos būdu kuo greičiau užbaigtume konfliktus Ukrainoje“, – sakė R. T. Erdoganas per Šanchajaus bendradarbiavimo organizacijos susitikimą buvusiame sovietiniame Uzbekistane.\n\nR. T. Erdoganas mėgina pasinaudoti gerais darbo santykiais su Maskva, kad įtikintų V. Putiną surengti Turkijoje tiesiogines derybas su Ukrainos prezidentu Volodymyru Zelenskiu dėl paliaubų.",
    "Turizmo ekspertai įvardijo penkias šalis, kuriose kyla didžiausia rizika būti apgautiems": "Turistai gali būti apgauti visur, net Europoje ar kitose tradiciškai saugiose šalyse, ypač kai į užsienį vykstama pirmą kartą ir dar ne visai susigaudoma „kas ir kaip“. Kita vertus kelionių ekspertai įvardijo penkias pasaulio valstybes, kuriose turistai labiausiai rizikuoja tapti sukčių aukomis, skelbia portalas „Travel off Path“, remdamasi internetinės prekybos platformos „InvestinGoal“ atlikto tyrimo rezultatais.\n\nTurkija\n\nPenktąją šio sąrašo eilutę užimė Turkija – Europos turistų pamėgta šalis, kurioje internetinių sukčių skaičius yra didžiausias pasaulyje. Planuojantiems kelionę į Anatoliją rekomenduojama skrydžius ir laisvalaikio pramogas rezervuoti patikimose svetainėse, nes Turkijoje kredito kortelių klonavimas ir duomenų vagystės, palyginti su kitomis Europos ar Azijos šalimis, yra daug dažnesni.\n\nTurkija / Pexels nuotr.\n\nTurkijoje 2021-aisiais užregistruota 1,939 mln. sukčiavimo atvejų, arba 23 atvejai tūkstančiui gyventojų, tačiau tyrimo autoriai pažymi, kad tai – tik kibernetiniai nusikaltimai. Deja, Turkijoje fiksuojama daug pranešimų ir apie kitokio pobūdžio sukčiavimą, pavyzdžiui, apie draugiškus parduotuvių savininkus, maloniai siūlančius „nemokamus“ pavyzdžius, už kuriuos vėliau tenka pakloti nemažai pinigų, ir taksi vairuotojus, taikančius išpūstus įkainius.\n\nRusija\n\nNors vargiai tikėtina, kad dėl agresijos prieš Ukrainą atvykstantis turizmas Rusijoje artimiausiu metu atsigautų, ši per du žemynus nusidriekusi milžiniška šalis, seniai žavinti lankytojus meno paveldu, yra ketvirta šiame juodajame reitinge.\n\nRusija / Pexels nuotr.\n\nRusijoje pernai tūkstančiui gyventojų teko 37 sukčiavimo atvejai, nuo jų nukentėjo 5,33 mln. pasiskundusių užsieniečių, daugiausia amerikiečių. Populiariausios sukčiavimo schemos Rusijoje yra internetinės pažintys, netikri policijos pareigūnai ir nelicencijuoti kelionių organizatoriai.\n\nMeksika\n\nTuristų bene labiausiai Amerikos žemynuose pamėgta Meksika užima trečiąją šio nepageidaujamo sąrašo eilutę. Nepaisant vyriausybės pažado aktyviau kovoti su nusikalstamumu, per trumpą trejų metų laikotarpį turistų apgavysčių atvejų šioje nuostabiais paplūdimiais garsėjančioje šalyje padaugėjo daugiau kaip tris kartus, o dėl žalos reputacijai labiausiai kaltos netikrus atostogų paketus siūlančios turizmo agentūros-vaiduoklės.\n\nMeksika / Pexels nuotr.\n\nPernai sukčiai Meksikoje apgavo 5,5 mln. žmonių – 42,7 atvejo tūkstančiui gyventojų.\n\nIndija\n\nAntroje vietoje esančioje Indijoje praėjusiais metais užregistruota 120 mln. sukčiavimo atvejų, tačiau tai, atsižvelgiant į tai, kad ji valstybė pagal gyventojų skaičių pasaulyje menkai nusileidžia tik Kinijai, sukčiavimo rodiklis tūkstančiui gyventojų sudaro tik 87. Populiariausios sukčiavimo schemos – neegzistuojančių arba neatitinkančių kainų paslaugų siūlymai internetu, per brangūs taksi arba viešbučių pakeitimai.\n\nIndija / Pexels nuotr.\n\nBe to, užsieniečiai neturėtų itin budrūs vykdami per konfliktų paženklintas teritorijas (pavyzdžiui, per pasienio su Pakistanu teritorijas), ypač didelis pavojus gali kilti moterims, jei jos keliauja vienos.\n\nBrazilija\n\nSu dideliu atotrūkiu „sukčių karalystės“ titulą pelnė Brazilija – 125,4 mln. sukčiavimo atvejų, arba 590 atvejų tūkstančiui gyventojų, 2021 metais.\n\nBrazilija / Pexels nuotr.\n\nDidžiausia valstybė Pietų Amerikoje turi 4650 mylių pakrantės ir daugybę neįtikėtinų tyrinėjimams atokių vietų, tačiau keliones po šią šalį reikia iš anksto kruopščiai suplanuoti ir geriau pažinti Brazilijos kultūrą bei jos gyventojų mentalitetą.\n\nBrazilijoje turistai gali būti apgauti dėl bet ko. Be to, didžiulį susirūpinimą tebekelia plėšimai ir smurtas.",
    "Iš Rusijos išlaisvinti ir 5 „Azovo“ pulko vadai: kas jie?": "Per iki šiol didžiausią belaisvių apsikeitimą tarp Maskvos ir Kyjivo išlaisvinti ir 5 Ukrainos kariuomenės vadai.\n\nVienas jų – Denysas Prokopenka, „Azovo“ būrio vadas. Kaip eilinis prie jo prisijungė 2014 metais prasidėjus Kremliaus agresijai, o po trejų metų tapo „Azovo“ pulko vadu, jauniausiu šalies istorijoje.\n\n„Redžio“ pravardę turintis D. Prokopenka kovą dėl Ukrainos nepriklausomybės laiko savo šeimos kovos su sovietų imperializmu tęsiniu. Jo senelis dalyvavo Žiemos kare ir gynė Suomiją nuo sovietų invazijos 1939–1940 m., per ją neteko visų artimųjų.\n\nSviatoslavas Jaroslavovičius, pravarde „Kalina“, yra „Azovo“ vado pavaduotojas. Prie šio dalinio prisijungė taip pat prieš 8 metus. Per „Azovstal“ šturmą dažniausiai pasauliui pranešdavo naujausią informaciją.\n\nSviatoslavas Jaroslavovičius / AP nuotr.\n\nKartu išlaisvintas ir Azovo vyresnysis karininkas Olehas Chomenka.\n\nPlieno gamykloje buvo įstrigę ne tik „Azovo“, bet ir nemažai jūrų pėstininkų, nacionalinės gvardijos karių. Vienas jų – Serhijus Volynskis. Į „Azovstal“ gynybą stojo, kai jo 36-oji jūrų pėstininkų brigada sugebėjo ištrūkti iš rusų apgulties kitoje gamykloje ir prisijungti prie „Azovo“ būrio.\n\nSerhijus Volynskis / LRT stop kadras\n\nPer operaciją žuvo nemažai brigados karių, taip pat ir vadas, todėl vadovauti išsekusiai brigadai jau „Azovstal“ gamykloje paskirtas S. Volynskis.\n\nTaip pat išlaisvintas ir nacionalinės gvardijos 12-osios brigados vadas Denysas Šlehas.\n\nŠie vadai toliau bus laikomi Turkijoje iki karo pabaigos. Nors jiems saugumo garantijas suteikė Turkijos prezidentas, bet anot teisininko Justino Žilinsko, jie ir toliau lieka karo belaisviais.\n\nJustinas Žilinskas / BNS nuotr.\n\n„Šie belaisviai dabar yra ten ir turės būti tol, kol nepasibaigs karas. Turkija yra už juos atsakinga ir Turkija neturi teisės jų išleisti atgal į kovą“, – sako Mykolo Romerio universiteto profesorius.\n\nPasak jo, apsikeitimo karo belaisviais sąlygos yra konkretaus susitarimo reikalas.\n\n„Dėl to, kad „Azovo“ kovotojai, įskaitant ir Mariupolio gynybos vadus, yra nepaprastai vertingas personalas, matyt nepavyko susitarti, kad jie galėtų grįžti į Ukrainą“, – LRT TELEVIZIJOS laidoje „Svarbi valanda“ sako J. Žilinskas.\n\nKartu šis epizodas parodo, kad vis svarbesnį vaidmenį Rusijos-Ukrainos kare ima vaidinti Turkija.\n\n„Jos tarpininkavimas jau darosi nebe epizodinis, o ji imasi neutralios valstybės tarpininkės veiklos“, – pabrėžia J. Žilinskas.\n\nVisas sugrąžintų asmenų sąrašas, paskelbtas Ukrainos valdžios. Jį rasite čia.",
    "Intriguojantis rezultatas Lietuvos rinktinės varžovų dvikovoje – turkai prarado pirmuosius taškus": "Vilniuje vykusiame mače Lietuvos rinktinė 1:1 išsiskyrė su Farerų Salų komanda, o kitame mače taip pat buvo užfiksuotos lygiosios – Stambule vykusiame susitikime Turkijos ir Liuksemburgas sužaidė 3:3.\n\nTai buvo ne tik pirmieji Turkijos rinktinės prarasti taškai, tačiau ir pirmieji praleisti įvarčiai – prieš tai jie keturis mačus sužaidė nepraleidę nė sykio.\n\nTaip pat po šio mačo galutinai paaiškėjo ir galutinė komandų rikiuotė grupėje – laimėtojais tapo ir kelialapį į B divizioną iškovojo Turkija, antri liks Liuksemburgas, trečioje vietoje bus Farerų Salos, o ketvirta vieta atiteks Lietuvos rinktinei.\n\nTuo tarpu ketvirtadienio mačas Turkijoje buvo intriguojantis – Liuksemburgo rinktinė tris sykius pirmavo, tačiau visus tris sykius šeimininkai sugebėjo grįžti į rungtynes. Paskutinį kartą turkai pusiausvyrą į rungtynes grąžino 87 minutę.\n\nREKLAMA\n\nLiuksemburgo ekipoje įvarčiais pasižymėjo Marvinas Martinsas, Danelis Sinani ir Gersonas Rodriguesas, o turkams įvarčius pelnė Cengizas Underas ir Ismailas Yuksekas, o vieną iš įvarčių į savo vartus pelnė patys Liuksemburgo futbolininkai.\n\nLikęs Lietuvos rinktinės rugsėjo mėnesio tvarkaraštis\n\nRugsėjo 25 dieną (sekmadienis), 21.45 val. Liuksemburgas – Lietuva (tiesiogiai per VIAPLAY).",
    "Turkijoje šimtai žmonių susirinko į prieš LGBTQ nukreiptą mitingą": "",
    "Pirmoji NATO šalis pareiškė norą tapti Kinijos vadovaujamo aljanso dalimi": "R.T. Erdoganas apie tai paskelbė penktadienį, sudalyvavęs Uzbekistane vykusiame ŠBO aukščiausiojo l\n\nVisą straipsnį gali skaityti tik prenumeratoriai\n\nTapdami prenumeratoriais, jūs remiate nepriklausomus autorius ir žurnalistus. Stipri ir laisva žiniasklaida – demokratijos ramstis ir vertybė, kurią būtina puoselėti.\n\nKviečiame prisijungti prie Delfi prenumeratorių bendruomenės.",
    "Turkijos dvyliktuke – trys NBA žaidėjai ir Eurolygos žvaigždė": "Ta prasme,Mahmutoglu už įžaidėją žais ir nuo suolo keis Larkiną?Tada nieko gero turkams nenusimato,nes Mahmutoglu gryniausias SG.Net Fenere neteko matyti,kad jis įžaidėju žaistų,o čia rinktinėje statomas antru PG po Larkino.Atamanas pasižymi neįprastais sprendimais,bet su šituo gali ir sudegti.",
    "Sirijos pabėgėliai Turkijoje planuoja karavaną ES pasiekti: ragina pasiimti maisto ir kitų būtiniausių daiktų": "Planai skelbiami internete per „Telegram“ kanalą, sukurtą prieš šešias dienas, jį seka beveik 70 tūkst. žmonių. Organizatoriai ragina žmones atsinešti miegmaišius, palapines, gelbėjimosi liemenes, vandens, konservų ir pirmosios pagalbos vaistinėlių.\n\n„Paskelbsime, kai ateis laikas išvykti“, – naujienų agentūrai AFP sakė vienas organizatorių, 46 metų pabėgėlis, norėjęs likti anonimu. Kai kurie organizatoriai jau gyvena ES, pridūrė jis.\n\nOrganizatorių teigimu, karavanas bus suskirstytas į grupes iki 50 žmonių, kurių kiekvienai vadovaus prižiūrėtojas. „Turkijoje esame 10 metų“, – rašoma vienoje žinutėje, kurią kanale paskelbė administratorius. „Esame saugomi (...) bet Vakarų šalys turi pasidalyti našta“.\n\nOficialiai Turkijoje gyvena 3,7 mln. pabėgėlių iš Sirijos. Per Sirijos pilietinį karą, prasidėjusį žiauriai numalšinus antivyriausybinius protestus 2011 m., žuvo beveik pusė milijono žmonių, maždaug pusė prieškario šalies gyventojų buvo priversti palikti savo namus. Daugelis pabėgėlių iš Sirijos Turkijoje baiminasi būti išsiųsti atgal, ypač dabar, kai Turkija neseniai pakeitė poziciją Damasko atžvilgiu. Turkijos prezidentas Recepas Tayyipas Erdoganas pareiškė, kad rengiasi savanoriškai išsiųsti atgal milijoną pabėgėlių iš Sirijos.\n\n2020 m. vasarį ir kovą dešimtys tūkstančių migrantų priartėjo prie sausumos sienos tarp Turkijos ir Graikijos, R. T. Erdoganui pagrasinus atverti sienas į Europą.",
    "Sh. Larkinas kreipėsi į Turkijos sirgalius: paaiškino, kodėl rinktinėje žaidžia kitaip nei klube": "Namuose rungtyniavę turkai vienu metu turėjo net 21 taško deficitą, tačiau ketvirtajame kėlinyje Ergino Atamano auklėtiniams pavyko išlyginti skaičius švieslentėje.\n\nEmocingoje rungtynių pabaigoje sėkmingiau pasirodė ir pergalę pasaulio krepšinio čempionato atrankos rungtynėse šventė serbai.\n\nPralaimėjimu pasibaigusioje dvikovoje Sh.Larkinas per 36 minutes įmetė 4 taškus (1/1 dvit., 0/3 trit., 2/2 baud.), atkovojo 5 kamuolius ir atliko 9 rezultatyvius perdavimus.\n\nPo rungtynių 182 cm ūgio gynėjas socialinėje erdvėje kreipėsi į Turkijos krepšinio rinktinės sirgalius, paaiškindamas, kodėl jis nacionalinėje komandoje žaidžia kitokiu stiliumi nei „Anadolu Efes“ klubo gretose.\n\n„Mano vaidmuo nacionalinėje komandoje ir mano vaidmuo „Anadolu Efes“ klube yra skirtingi. Žmonės nori to paties vyruko, tačiau tai yra skirtingos ekipos su skirtingomis asmenybėmis.\n\nSavo žaidimu stengiuosi padėti komandos draugams būti geresniais ir laimėti rungtynės.\n\nTai nėra apie mane, tai yra apie mus. Didžiuojuosi mūsų charakteriu šiose rungtynėse, tačiau mums to neužteko“, – savo tvirteryje rašė Sh.Larkinas.\n\nŠią savaitę prasidėsiančiame Europos krepšinio čempionate Turkija kovos A grupėje kartu su Juodkalnijos, Bulgarijos, Gruzijos, Belgijos ir Ispanijos krepšininkais.",
    "Armėnija: nuolatinis bėdos kvapas (II dalis)": "Aplinkui priešai\n\n});\n\nArmėnija turi sienas su Turkija, Azerbaidžanu, Gruzija ir Iranu. Turkija istoriškai yra Armėnijos priešė. 1915-1917 metais turkai išžudė apie 2 milijonus Turkijos armėnų, o daugiau nei pusė milijono šios tautos atstovų pabėgo iš Turkijos. Su Azerbaidžanu Armėnija kariauja nuo 1988-ųjų. Armėnijos/Turkijos ir Armėnijos/Azerbaidžano sienos yra uždarytos. Su Iranu, panašu, kad Armėnijos santykiai yra … jokie. Tarp šių valstybių vyksta prekių judėjimas – Armėnijos keliuose nemažai jūrinius konteinerius vežančių Irano sunkvežimių, beje, su dvigubai numeriais – vieni su Irano „kringeliais“, kiti – lotyniškomis raidėmis. Tačiau, nė vienas iš mūsų kalbintų armėnų nėra buvęs Irane, o iraniečių Armėnijoje, matyt, panašiai tiek, kiek Lietuvoje.\n\nBeje, nors turkų armėnai neapkenčia (ir valstybių siena yra uždara), tačiau turkiškų prekių Armėnijoje tiek, kiek ir pas mus. Turkiški drabužiai ir buitinė technika randa būdų, kaip patekti į priešų šalį, o jos piliečiai priešų prekių neignoruoja.\n\nIš kaimynų geriausi armėnų draugai yra gruzinai. Tiesa, tai armėnai mano, kad jie yra gruzinų draugai. Kai prieš keletą metų lankiausi Gruzijoje, gruzinai savo pietrytinių kaimynų anaiptol draugais nevadino. Gruzinai kaltino armėnus dalyvavus Pietų Osetijos ir Abchazijos karuose, o visus, kas netinkamai elgiasi, vadino armėnais. Net Batumio paplūdimyje sutiktas gruzinas „įkando“: „Kaip atskirti armėną ir gruziną? Tie, kurie aptemptomis glaudėmis, – armėnai.“\n\nVisgi Gruzija yra vienintelė kaimyninė valstybė, į kurią armėnai važiuoja, mat jie neturi prieigos prie jūros, tad Batumio kurortas armėnams yra pats saviausias.\n\nAbu su Gražina esame buvę ir Gruzijoje. Ir Gruzija, ir Armėnija – kalnuotos valstybės, abi jos krikščioniškos, o žmonės, bent jau vizualiai, yra panašūs. Tad norom nenorom Gruziją ir Armėniją lygini. Armėnai, regis, yra tylesni ir liūdnesni nei gruzinai. Ir pati šalis atrodo esanti skurdesnė. Vidutinis armėnų atlyginimas – apie 300 eurų, o 100 eurų pensija jau laikoma solidžia. Kainos parduotuvėse panašios ar net didesnės nei pas mus. Gruzijoje taip pat ne rojus: ir algos...\n\nŠis turinys yra matomas tik registruotiems anyksta.lt vartotojams, įsigijus portalo naujienų prenumeratą.\n\nPortalo anyksta.lt naujienų prenumeratą galite įsigyti čia.\n\nJau esate prisiregistravęs? Prisijunkite:\n\n",
    "Į Suomiją atvyksta rekordiškai daug rusų": "Rekordinį į Suomiją atvykstančių rusų skaičiaus padidėjimą nulėmė Maskvos paskelbta dalinė mobilizacija.\n\n„Praėjusį savaitgalį eismas prie rytinės sienos buvo intensyviausias šiais metais“, – naujienų agentūrai AFP sakė Mertas Sasioglu iš Suomijos sienos apsaugos tarnybos.\n\nTarnyba pranešė, kad šeštadienį kirtę sausumos sieną į Suomiją atvyko kone 8,6 tūkst. rusų, o beveik 4,2 tūkst. per sieną išvyko į Rusiją.\n\nSekmadienį į Suomiją atvyko daugiau kaip 8,3 tūkst. rusų, o išvyko beveik 5,1 tūkstančio.\n\n„Atvykstančiųjų skaičius yra maždaug dvigubai didesnis nei prieš savaitę, – sakė M.Sasioglu. – Pagrindinė priežastis yra mobilizacija, bet iš dalies tai galima paaiškinti ir tuo, kad Suomija ir Rusija vasarą atšaukė suvaržymus dėl COVID-19.“\n\nKaimyninė Norvegija, kuri nėra Europos Sąjungos narė, bet priklauso Šengeno erdvei, taip pat pranešė, kad jos Sturskugo sienos perėjimo punkte tolimojoje šiaurėje šiek tiek padaugėjo asmenų, kertančių sieną iš Rusijos pusės.\n\nNorvegų policijos duomenimis, sekmadienį į Norvegiją iš Rusijos atvyko 243 žmonės, iš kurių 167 turėjo Šengeno vizas, o 91 išvyko į Rusiją.\n\nPolicija taip pat pabrėžė, kad šie skaičiai vis dar mažesni nei prieš COVID-19 pandemiją, tačiau teigė, kad tikisi, jog šią savaitę jie gali išaugti.\n\nKitos šalys, pavyzdžiui, Sakartvelas ir Turkija, taip pat pranešė, kad pastarosiomis dienomis padaugėjo įvažiavimų iš Rusijos.\n\nRugsėjo 23 dieną Suomija paskelbė planuojanti „gerokai apriboti Rusijos piliečių galimybes atvykti“.\n\nSuvaržymai dar neįsigaliojo, bet pasieniečiai sakė esą pasirengę naujas taisykles pradėti taikyti „per vieną dieną“.\n\nM.Sasioglu nurodė, kad Sienos apsaugos tarnyba rengiasi sunkumams.\n\n„Įmanoma, kad apribojus keliones padaugės bandymų nelegaliai kirsti sieną“, – paaiškino jis.\n\nŠeštadienį pasieniečiai sulaikė keturis asmenis, įtariamus nelegaliu sienos kirtimu Suomijos rytiniame Kūsamo regione. Šie asmenys iškart pasiprašė prieglobsčio.",
    "Keliautojams teks išleisti daugiau: laukia ypač brangus sezonas ir nauja tendencija": "„Žiemos sezoną tikrai reikės skirti kelionėms daugiau lėšų negu praėjusiais metais“, – sako asociacijos vykdomoji direktorė Milda Plepytė-Rainienė.\n\nKelionių organizatorius „Novaturas“ patvirtina, kad poilsis Egipte taps brangesnis.\n\n„Populiariausia mūsų kryptis – Egiptas – tikrai brangsta dėl dviejų pagrindinių priežasčių: Egipte turėjome labai gerą sezoną praeitais metais ir šalies viešbučiai turėjo pakankamai aukštą kainodarą. Ir lygiai taip pat mums daro įtaką skrydžio kaštų augimas“, – sako „Novaturo“ pardavimų vadovas Baltijos šalims Albert Zinevič.\n\n„Itaka Lietuva“ pardavimų vadovė Daiva Strumskienė teigia, kad didelę įtaką daro kuro brangimas.\n\n„Būtent kuras, kuris nuo praeitų metų praktiškai dvigubai yra pabrangęs, yra esminis kainos pokyčio dalykas“, – sako ji.\n\nNepaisant brangios elektros, infliacijos ar artėjančio šildymo sezono, prognozuojama, kad keliautojų netrūks, o jų srautai žiemą pasieks ikipandeminį lygį.\n\n„Orientuojamės, kad 2022-2023 metų žiemos sezonas ir keliaujančiųjų srautai bus artimi 2019 metų keliautojų srautams. Lygiai tą patį parodė ir šių metų vasaros keliautojų srautai“, – sako M. Plepytė-Rainienė.\n\nA. Zinevič komentuoja, kad Egiptas jau tikrai nebebus pigus, bet paklausos mažėjimo „Novaturas“ nemato.\n\nAnot kelionių organizatorių, mokinių atostogos keliaujančiųjų srautais paprastai prilygsta šventiniam laikotarpiui. Jau ir šiuo metu perkant kelionę mokinių atostogoms klausimų kyla nebe dėl kainų, o dėl laisvų vietų lėktuve.\n\n„Keliautojai neatslūgsta su poilsio paieškomis ir, pavyzdžiui, Marsa Alamo kelionės moksleivių atostogoms jau yra pilnai išparduotos“, – sako „Itaka Lietuva“ atstovė.\n\nPopuliariausios kryptys žiemos kelionėms vis dar išlieka tos pačios: Egiptas, Tenerifė, Madeira, o slidinėjimo mėgėjams – Austrija.\n\nTiesa, turizmo asociacija tikina, kad paskutinės minutės kelionių era baigėsi: sutaupyti galima tik perkant iš anksto.\n\n„Šių metų vasaros sezonas įrodė, jog paskutinės minutės pasiūlymai ne visuomet užtikrina vartotojo, keliautojo lūkesčius“, – teigia M. Plepytė-Rainienė.\n\n„Novaturo“ atstovas mano, kad paskutinės minutės pasiūlymai „praranda savo esmę“.\n\n„Kainos paskutinę minutę nebėra tokios patrauklios, kaip būdavo anksčiau, pasirinkimas mažėja ir tampa skurdesnis“, – kalba A. Zinevič.\n\nDalis Europos šalių energetikos krizę naudoja tam, kad prisiviliotų daugiau turistų. Pavyzdžiui, Graikija ir Turkija Europos pensininkams ruošia specialius pasiūlymus – ilgos viešnagės paketus, siūlydami žiemoti ten, kur šilta, – esą taip bus patogiau, nei mokėti didžiules šildymo ir elektros sąskaitas.\n\nTačiau ekonomistai nemano, kad žiemojimas užsienyje yra panacėja nuo aukštų energijos kainų.\n\n„Kainos Italijoje siekia 40–45 centus už (elektros) kilovatvalandę, mes jau skundžiamės tokiomis kainomis. Graikijoje – apie 25 centai, Ispanijoje – 25–30 centų“, – sako banko „Luminor“ vyirausiasis ekonomistas Žygimantas Mauricas.\n\nAnot LNK, sutaupyti būtų galima nebent žiemojant Azijos šalyse, pavyzdžiui, Tailande arba Indonezijos Balio saloje.\n\n„Jeigu žmogus Lietuvoje turi aukštos energetinės klasės būstą su centriniu šildymu ar pats pasidaręs šildymą, tai Lietuvoje žymiai šilčiau, jaukiau būti, ir dažnu atveju netgi pigiau negu pietų Europos šalyse“, – sako Ž. Mauricas.\n\nDaliai aviakompanijų dėl išaugusių degalų kainų ir darbuotojų trūkumo teko laikinai apkarpyti savo skrydžio maršrutus. Tačiau Lietuvoje, kaip įprasta, atšauktos tik sezoninės kryptys.\n\n„Paprastai apie keliolika krypčių būna nevykdoma žiemos sezonu, tai yra vasaros sezono kryptys“, – sako Lietuvos oro uostų vadovas Aurimas Stikliūnas.\n\nŽiemos tvarkaraštis, savo ruožtu, pasipildė dviem naujomis slidinėjimo kryptimis.\n\n„Atsiranda dvi slidinėjimo kryptys – iš Vilniaus oro uosto į Turiną (Italija), taip pat į Grenoblio oro uostą (Prancūzija)“, – sako A. Stikliūnas.\n\nPasak kelionių organizatorių, slidinėjimo kryptys, palyginti su šiltųjų kraštų, brangs šiek tiek mažiau.\n\nČia galite pažiūrėti LNK video:"
}