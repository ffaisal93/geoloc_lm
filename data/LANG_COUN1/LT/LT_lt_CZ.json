{
    "Čekija neišduos vizų nuo mobilizacijos bėgantiems rusams": "Čekija ketvirtadienį pareiškė, kad neišduos humanitarinių vizų rusams, bėgantiems iš savo tėvynės, kad išvengtų mobilizacijos, ir laikysis kitokios pozicijos nei kai kurios Europos Sąjungos šalys. Rusai skuba palikti šalį, prezidentui Vladimirui Putinui trečiadienį nusprendus mobilizuoti 300 tūkst. žmonių karui Ukrainoje.\n\n„Suprantu, kad rusai bėga nuo vis beviltiškesnių Putino sprendimų“, – sakoma Čekijos užsienio reikalų ministro Jano Lipavskio pareiškime. „Tačiau tie, kurie bėga iš savo šalies, nes nenori vykdyti jų pačių valstybės nustatytos pareigos, neatitinka kriterijų gauti humanitarinę vizą“, – pridūrė jis.\n\nŠiuo metu ES pirmininkaujanti Čekija kitą dieną po invazijos nustojo išduoti vizas rusams, bet vėliau ėmė taikyti išimtį humanitariniais atvejais. Kitaip nei čekai, Vokietija ketvirtadienį pareiškė norinti priimti nuo mobilizacijos bėgančius rusus. Vokietijos vidaus reikalų ministrė Nancy Faeser sakė, kad „dezertyrai, kuriems gresia rimtos represijos, paprastai gali gauti tarptautinę apsaugą Vokietijoje“.",
    "Prahoje tūkstančiai žmonių protestuoja prieš Čekijos vyriausybę": "Maždaug 70 tūkst. žmonių šeštadienį susirinko istoriniame Prahos centre protestuoti prieš Čekijos vyriausybę.\n\nProtestu „Pirmiausia Čekijos Respublika“ siekta atkreipti dėmesį į didėjančią infliaciją ir energijos kainas, skiepijimą nuo COVID-19, imigrantus.\n\nVaclovo aikštėje susirinkę protestuotojai reikalavo pernai gruodį dirbti pradėjusios centro dešiniųjų vyriausybės atsistatydinimo.\n\nRusijai smarkiai sumažinus gamtinių dujų tiekimą, energijos kainos kyla visoje Europoje.\n\n„Mitingas Vaclovo aikštėje ramus, nesusidūrėme su jokiomis rimtomis problemomis“, – socialiniame tinkle „Twitter“ pranešė policija. Jos duomenimis, 12 val. 30 min. Grinvičo (15 val. 30 min. Lietuvos) laiku dalyvių buvo maždaug 70 tūkstančių.\n\nProtestas Prahoje / AP nuotr.\n\nŠį pusmetį Europos Sąjungai pirmininkaujanti Čekija nuo vasario 24-osios, kai Rusija užpuolė Ukrainą, priėmė maždaug 400 tūkst. ukrainiečių pabėgėlių ir suteikė nemažą karinę bei humanitarinę pagalbą karo draskomai šaliai.\n\nPremjero Petro Fialos vyriausybė penktadienį išgyveno dviejų opozicinių partijų inicijuotą balsavimą dėl nepasitikėjimo parlamente.\n\nP. Fiala reporteriams sakė, kad mitingą organizavo „prorusiški žmonės, artimi ekstremistinėms pozicijoms“, ir pridūrė, kad jų „interesai prieštarauja Čekijos Respublikos interesams“.\n\n„Aišku, kad mūsų teritorijoje vyksta Rusijos propagandos ir dezinformacijos kampanijos, o kai kurie žmonės paprasčiausiai jų klausosi“, – pridūrė jis.",
    "Portugalijos rinktinės strategas rungtynėse su Čekija pamiršo, kokius žaidėjus turi ant atsarginio suolelio": "Portugalijos rinktinė UEFA Tautų A lygos antros grupės rungtynėse net 4 – 0 sutriuškino Čekijos futbolininkus. Visgi po šios pergalės vyriausiasis nacionalinės komandos treneris Fernando Santosas pripažino, kad pamiršo, jog ant atsarginio žaidėjų suolelio turėjo „Lille“ gynėją Tiago Djalo.\n\n„Pamiršau, kad ant suolo turiu Tiago Djalo, atsiprašau jo. Djalo tuo metu turėjo pasirodyti rungtynėse, aš visiškai juo pasitikiu. Visgi tuo metu Joao Maria buvo pasirengęs žengti į aikštę, tuo metu man kilo idėja perstumti Palhinha į gynybą centre“,- kalbėjo strategas.\n\nPortugalijos rinktinė po penkerių sužaistų turi surinkusi 10 taškų ir rikiuojasi pirmoje grupės vietoje. F.Santoso vadovaujamą komandą nuo patekimo į UEFA Tautų lygos finalus skiria vos vienas taškas.",
    "ES pirmininkaujanti Čekija surengs dar vieną energetikos ministrų derybų raundą": "„Rugsėjo 30 dieną šaukiu dar vieną neeilinį energetikos ministrų tarybos posėdį“, – tviteryje pranešė Čekijos pramonės ir prekybos ministras Jozefas Sikela, kurio šalis dabar rotacijos tvarka pirmininkauja ES.\n\nPer ankstesnį susitikimą ES ministrai pažadėjo imtis precedento neturinčių priemonių dabartinei energetikos krizei įveikti.\n\n27 šalių blokas svarsto galimybę nustatyti viršutinę rusiškų dujų kainų ribą, o tai gali dar labiau supykdyti Kremlių. ES jau taiko Rusijai virtinę sankcijų dėl jos invazijos į Ukrainą.\n\nDėl karo dujų kainos pasiekė rekordinį lygį, o tai paskatino precedento neturintį kainų augimą visame energetikos sektoriuje.\n\nElektros energijos rinkos kaina Europoje glaudžiai susijusi su dujų kaina, o tai reiškia, kad su dujomis nesusijusios bendrovės gauna didžiules pajamas, nors jų sąnaudos yra daug mažesnės.\n\nMaskva pagrasino visiškai sustabdyti dujų tiekimą į Europą, jei bus nustatyta viršutinė kainų riba.",
    "Aiškus Čekijos signalas į Prahą atvykstančioms NHL komandoms – rusų žaidėjų neįsileis": "Dvi JAV ledo ritulio komandos, kurios spalio mėnesį atvyks į Prahą sužaisti NHL reguliariojo sezono rungtynių, negalės į Čekiją vežtis savo žaidėjų iš Rusijos, praneša AP.\n\nNašvilio „Predators“ ir San Chosė „Sharks“ ekipos spalio 7 ir 8 dienomis žais NHL reguliaraus sezono rungtynes Prahoje.\n\nKol kas nėra paskelbta, kokių sudėčių komandos atvyksta į rungtynes, tačiau „Predators“ savo sudėtyje turi rusą puolėją Jakovą Treniną, o „Sharks“ – puolėją Jevgenijų Svečnikovą ir gynėją Nikolajų Knyžovą, tačiau pastarasis yra traumuotas.\n\n„Galime patvirtinti, kad Čekijos užsienio reikalų ministerija išsiuntė laišką NHL, kuriame pažymi, kad tiek Čekija, tiek bet kuri kita Šengeno zonos valstybė neturėtų išduoti vizų rusams ir neįleisti į jų teritoriją“, – AP cituoja Čekijos užsienio reikalų ministrą Martiną Smoleką.\n\nPranešama, kad pirmasis mintį neįsileisti į šalį rusų žaidėjų iškėlė praeityje NHL žaidęs čekas Dominikas Hasekas, apie tai kalbėjęs tiek šalies parlamente, tiek senate, tiek su užsienio reikalų ministerijos atstovais. Tai jis darė nuo balandžio, kai buvo patvirtinta abiejų NHL komandų kelionė į Prahą.\n\nČekų ministerija taip pat teigia, kad neleisti Rusijos sportininkams varžytis Europos Sąjungos valstybėse yra bendra ES sporto ministrų pozicija.\n\nNHL reguliaraus sezono rungtynės už Šiaurės Amerikos ribų vyks pirmą kartą nuo pandemijos pradžios.\n\nBe Prahos bus žaidžiami mačai ir Tamperėje, Suomijoje, kur lapkričio 4 ir 5 dienomis susitiks Kolorado „Avalanche“ ir Kolambuso „Blue Jackets“ komandos.\n\nSuomija dar nėra nusprendusi, ar įsileis į šalį NHL žaidėjus iš Rusijos.",
    "Kauno rajonas tiesia bendradarbiavimo tiltus į Pietų Moraviją": "Kauno rajono turizmo ir verslo informacijos centro (TVIC) sutartis su Bata kanalo vadovybe (Čekija) leis įgyvendinti turizmo infrastruktūros projektus ir teikti įvairesnių paslaugų. Tarptautinę bendradarbiavimo sutartį Pietų Moravijos krašte esančioje Veselio savivaldybėje praėjusią savaitę pasirašė Kauno rajono TVIC direktorė Raminta Popovienė ir Bata kanalo direktorius Vojtekas Bártekas.\n\nSumaniai panaudojo kanalą\n\n„Čekija neturi priėjimo prie jūros, todėl investuojame į Bata kanalo infrastruktūrą. Tikime, kad tai padės pritraukti daugiau turistų ir sukurti naujų darbo vietų“, – kalbėjo ceremonijoje dalyvavęs Pietų Moravijos krašto vicegubernatorius Janas Zemečníkas. Čekams, kaip ir lietuviams, aktualu stabdyti emigraciją, dėl kurios iš šalies išvyksta daug jaunų žmonių.\n\n53 km ilgio Bata kanalas Moravos upės baseine buvo įrengtas 1934–1938 m. Per karą jis buvo apleistas, o 9-ajame dešimtmetyje pritaikytas pramoginei laivybai.\n\nDabar čia įrengtas uostas, kuriame gali tilpti maždaug 100 laivų, degalinė, administracinis pastatas, greta uosto – parkas, vaikų žaidimo aikštelės, paplūdimys. Palei kanalą driekiasi dviračių takas, vandens telkinį pamėgo žvejai.\n\nBendradarbiavimas savivaldos lygmeniu suteiks daugiau galimybių pritraukti ES lėšų.\n\nĮgyvendins bendrus projektus\n\nKauno rajono savivaldybė taip pat aktyviai plėtoja turizmo infrastruktūrą: tvarko kurortinių miestelių gatves, tiesia dviračių takus, vysto vandens turizmą. R.Popovienė pasakojo, kad Nemune iškylautojus plukdantis savivaldybės katamaranas „Zapyškis“ pranoko lūkesčius, daug dviratininkų per Nemuną kelia „Nevėžis“.\n\nKauno rajono meras Valerijus Makūnas pastebėjo, kad Nemune sparčiai daugėja ir privačių pramoginių laivų, todėl gyvybiškai reikia mažųjų laivų uosto. Mero nuomone, jis galėtų būti įrengtas ties Kačergine.\n\nSveikindama sutarties dalyvius, Lietuvos ambasados Čekijoje sekretorė Kristina Baubinaitė tvirtino, kad bendradarbiavimas savivaldos lygmeniu suteiks daugiau galimybių pritraukti ES lėšų. Pasak diplomatės, turizmo plėtrai svarbi ir informacijos sklaida.\n\nPietų Moravijos krašto vyriausybės Užsienio ryšių skyriaus vadovas Pavolas Foltinas pastebėjo, kad, vykstant klimato kaitai, vis daugiau čekų atostogas planuoja ne Pietų šalių kurortuose, o Šiaurės Europoje. „Lietuva Čekijoje įgijo patikimos valstybės reputaciją, be to, turite daug miškų, gražių miestų, Baltijos jūrą, todėl esate mums įdomūs“, – apie bendradarbiavimo perspektyvas kalbėjo P.Foltinas.\n\nKaita: 53 km ilgio Bata kanalas Moravos upės baseine buvo įrengtas 1934–1938 m. Per karą jis buvo apleistas, o 9-ajame dešimtmetyje pritaikytas pramoginei laivybai. Edmundo Mališausko nuotrauka.\n\nĮspūdingas kultūros paveldas\n\nPietų Moravija lietuvius pirmiausiai turėtų dominti savo istorija ir kultūros paveldu. P.Foltinas tvirtino, kad vien tik Brno apylinkėse yra daugiau kaip 100 pilių ir dvarų.\n\nBrno senamiestis su svarbiausiomis istorinėmis įžymybėmis ir muziejais susitelkęs aplink dvi aikštes – Zelný trh ir Náměstí Svobody. Dvi reikšmingos įžymybės, esančios už senamiesčio ribų, – dvibokštė katedra ant Petrovo kalvos ir Špilberko tvirtovė.\n\nKauno rajono delegacija aplankė 16 km į pietryčius nuo Brno nutolusį Slavkovo miestelį. Jame yra XIII a. tvirtovės liekanos, renesansinė rotušė, dvi bažnyčios. Šalia esančiame lauke 1805 m. gruodžio 2 d. įvyko Austerlico mūšis, kuriame Napoleonas pasiekė vieną didžiausių pergalių kare su Rusija ir Austrija. Šioje vietoje pastatyti imperinio laikotarpio rūmai su parku pritraukia tūkstančius karo istorijos mėgėjų iš viso pasaulio, pramogautojus vilioja Austerlico golfo laukai.\n\nDidžiuojasi išplėtota savivalda\n\nČekija turi senas demokratijos tradicijas, joje išplėtota daugiapakopė savivaldos sistema. Vien tik Pietų Moravijos krašte, kuriame gyvena 1,3 mln. gyventojų, yra 673 savivaldybės.\n\nBrno senamiestyje, įspūdingame Habsburgų monarchijos laikų pastate, įsikūrusi Pietų Moravijos krašto vyriausybė. Tarybos posėdžių salėje yra erdvus balkonas, į kurį atėję piliečiai gali pareikšti savo nuomonę ir užduoti politikams klausimų.\n\nMiestai ir miesteliai taip pat turi savo renkamą valdžią. Kaip tik šį mėnesį Čekijoje vyksta savivaldos rinkimai: gatvėse gausu plakatų, kai kurie kandidatai patys dalija lankstinukus ir kviečia balsuoti.\n\nP.Foltinas pripažino, kad biurokratinė našta yra didelė, tačiau čekai vertina savo demokratiją.\n\nKatamaranas telpa krepšyje\n\nIšvykos metu Kauno rajono delegacija buvo supažindinta su keliomis šiuolaikinėmis Pietų Moravijos įmonėmis. „MGM Compro“ kuria elektrines sistemas, greičio kontrolės mechanizmus ir kitus inžinerinius sprendinius aviacijai, pramoginiams laivams, karinei ir net kosmoso pramonei.\n\nKita čekų kompanija „Evektor“, gaminanti sportinius ir pramoginius orlaivius, dėl karo Ukrainoje prarado dalį rinkų, todėl ieško naujų klientų.\n\nPripučiamus katamaranus gaminanti „MiniCat“ nespėja vykdyti užsakymų – rankomis kruopščiai pagamintus laivelius graibsto buriuotojai. Tokie katamaranai sveria ne daugiau kaip 60 kg ir telpa viename krepšyje, juos lengva surinkti.\n\n470 tūkst. gyventojų turintis Brno yra antras miestas pagal dydį šalyje po Prahos. Tai didelis pramonės centras, kuriame išplėtota automobilių, plieno konstrukcijų, traktorių, ginklų, elektronikos, tekstilės, statybinių medžiagų gamyba. Mieste veikia kelios aukštosios mokyklos, tarp kurių – prestižinis Masaryko universitetas.\n\nVieta: Pietų Moravijos krašto vyriausybė įsikūrusi įspūdingame Habsburgų monarchijos laikų pastate. / E. Mališausko nuotr.\n\nRegione labai išplėtotas geležinkelių tinklas, svarbus tramvajų vaidmuo. Didelių spūsčių nepasitaiko, nes keleiviai naudojasi bendro elektroninio bilieto sistema.\n\nBendrauja dešimtmetį\n\nKauno rajonas su Pietų Moravija kontaktus mezga nuo 2013 m., kai Raudondvario dvare buvo pristatyta Moravijos meno kolekcija. Vėliau Kauno rajono muziejuje buvo eksponuojama pasaulyje garsaus čekų grafiko Oldřicho Kulháneko darbų paroda, lankėsi Čekijos ambasadoriai, Olomouco delegacija.\n\nŠių metų sausį Kauno rajone lankėsi inovatyviais dujų ir vandens tiekimo infrastruktūros sprendimais ir dirbtinių vandens telkinių įveiklinimu garsėjančios Čekijos kompanijos HUTIRA eksporto ir plėtros direktorius Michalas Vala. Verslininkas tvirtino ieškantis galimybių steigti HUTIRA atstovybę Baltijos šalims.",
    "Čekija ratifikavo Suomijos ir Švedijos stojimo į NATO dokumentus": "Čekijos prezidentas Milošas Zemanas pasirašė Suomijos ir Švedijos stojimo į NATO ratifikavimo dokumentus. Tai trečiadienį Prahoje pranešė jo atstovas.\n\nPrie tai Aljanso plėtrai į Šiaurę pritarė abeji parlamento rūmai.\n\nSuomijos ir Švedijos prisijungimui prie Aljanso turi pritarti visos 30 NATO šalių.\n\nŠvedija ir Suomija daug dešimtmečių nenorėjo jungtis prie NATO. Jų pozicija pasikeitė po Rusijos invazijos į Ukrainą.\n\nČekija jau nuo 1999 metų yra NATO narė, o nuo 2004-ųjų priklauso ir ES.",
    "Čekija ilgai vaikėsi sensaciją, bet toliau žengė Antetokounmpo vedama Graikija": "Viena čempionato favoričių Graikija aštuntfinalyje čekus galiausiai palaužė 94:88 (20:20, 21:25, 22:22, 31:21).\n\nGraikija ketvirtfinalyje žais su čempionato šeimininke Vokietija.\n\nAntroji aštuntfinalių diena Europos čempionate buvo kupina sensacijų – Italija įveikė Serbiją, o Suomija – Kroatiją. Toliau žengė ir Lenkija, įveikusi Ukrainą.\n\nGraikai puikiai startavo ir mačą atidarė pirmaudami 11:2, buvo įgyję ir dviženklį pranašumą, bet prabudę čekai patys atsakė spurtu 12:0 ir ilšlygino mačo eigą.\n\nPo dvidešimties minučių žaidimo Čekija pirmavo 45:41 ir fantastiškai tvarkėsi su Giannu Antetokounmpo, kuris per pirmą mačo pusę buvo surinkęs vos 5 taškus.\n\nREKLAMA\n\nPo pertraukos graikų monstras jau užsikūrė, bet čekai paskutinę trečio kėlinio sekundę įsūdė tritaškį ir į lemiamą ketvirtį nusinešė tą pati keturių taškų pranašumą.\n\nPrasidėjus šiam čekai tris minutes nesugebėjo pralaužti graikų gynybos, o šie kėlinį atidarė labai galingai – 15:3 ir pavojingai atitrūko 78:70.\n\nČekija dar kurį laiką laikėsi per penkių taškų atstumą, bet tada galutinį žodį tarė G. Antetokounmpo – dėjimą palydėjo taiklus tritaškis ir graikai įgijo dviženklį pranašumą.\n\nREKLAMA\n\nREKLAMA\n\nPrasidėjus paskutinei minutei čekai nukirpo deficitą per pusę, bet dar vieną tritaškį įsūdė G. Antetokounmpo.\n\nGaliausiai mačą graikų monstras baigė su 27 taškais (6/9 dvit., 2/8 trit., 9/12 baud.), 10 atkovotų kamuolių, 5 rezultatyviais perdavimais ir 30 naudingumo balų.\n\nČekijos rinktinėje spindėjo būsimi Šarūno Jasikevičiaus auklėtiniai „Barcelona“ klube – Janas Vesely pelnė 21 tašką, o Tomašas Satoransky išdalino net 17 rezultatyvių perdavimų. Jis dar pridėjo 8 atkovotus kamuolius ir 3 taškus. Abu krepšininkai surinko po 22 naudingumo balus.\n\nGraikija: G. Antetokounmpo 26, N. Calathesas 14, I. Papapetrou 13, K. Sloukas 10.\n\nČekija: J. Vesely 21, V. Hrubanas 17, P. Auda ir O. Balvinas po 12, J. Bohačikas 11.",
    "Čekija ir Lenkija saugos Slovakijos oro erdvę": "Slovakijos gynybos ministras Jaroslavas Nadas, jo kolegė iš Čekijos Jana Černochova ir Lenkijos gynybos ministras Mariuszas Blaszczakas pasirašė atitinkamą susitarimą.\n\n„Susitarimas įsigalios rugsėjo 1 dieną, kai bus nutrauktas Slovakijos naikintuvų MiG-29 naudojimas“, – sakoma gynybos ministerijos atstovės spaudai Martinos Koval Kakaščikovos pranešime.\n\nAnksčiau ministerija sakė, kad atsisakys MiG‘ų, nes jų techninė priežiūra tapo labai brangi, o juos prižiūrintys rusų technikai pamažu palieka Slovakiją.\n\nBalandžio mėnesį Slovakijos ministras pirmininkas Eduardas Hegeris sakė, kad jo šalis galėtų nusiųsti naikintuvus MiG-29 į Ukrainą, tačiau nepateikė jokių detalių.\n\nRugpjūčio 14 dieną J. Nadas paneigė pranešimus, kad Slovakija perdavė naikintuvus Ukrainai. Jis sakė, kad Slovakija šiuo metu svarsto, ką su jais daryti, tačiau galutinių sprendimų nepriėmė.\n\nČekija ir Lenkija saugos Slovakijos oro erdvę tol, kol vietoj MiG-29 bus pristatyti nauji JAV naikintuvai F-16, kurių pristatymas numatytas 2024 metais.",
    "ES pirmininkaujanti Čekija dėl kapavietės Iziume ragina įkurti karo nusikaltimų tribunolą": "",
    "Pirmoji šeimininkų pergalė: Čekijos krepšininkai namuose palaužė nyderlandus": "Čekijos rinktinė nuo pirmųjų minučių įrodinėjo favoritų statusą ir pirmuosius du kėlinius laimėdami dviženkliu skirtumu į ilgąją pertrauką žengė pakylėtomis nuotaikomis bei 23 taškų pranašumu (50:27).\n\nVisgi, panašu, jog po pertraukos grupės šeimininkai primigo.\n\nNyderlandai trečiajame kėlinyje demonstravo nuostabų puolimą. Per 10 minučių atkarpą svečiai pelnė net 30 taškų ir atsilikimą sumažino iki 9 taškų (57:66).\n\nKetvirtajame kėlinyje likus žaisti 1 minutę nyderlandai sumažino atsilikimą iki 3 taškų – 76:79.\n\nLikus žaisti 49 sekundes Janas Vesely buvo pasiųstas prie baudų linijos, kur realizavo abu metimus, o po 11 sekundžių tuo pačiu atsakė Jesse Edwardsas.\n\nPergalę čekams užtikrino Martinas Peterka, kuris likus žaisti 21 sekundę pataikė tolimą metimą ir savo rinktinei suteikė 6 taškų persvarą – 84:78.\n\nČekus į pergalę vedė J.Vesely, kuris per 32 minutes pelnė 24 taškus ir atkovojo 7 kamuolius.\n\nČekija: Janas Vesely 24, Martinas Petereka 20, Tomašas Kyzlinkas 12.\n\nNyderlandai: Yannickas Franke 22, Wothy De Jongas 13, Jesse Edwardsas 12.\n\nD grupės rungtynės vyksta Prahoje, Čekijoje, o joje taip pat rungtyniauja Serbijos, Suomijos, Lenkijos ir Izraelio komandos.\n\nČekai čempionatą pradėjo pralaimėjimais Lenkijai (84:99) ir Serbijai (68:81).\n\nNyderlandų rinktinė neatsilaikė prieš serbus (76:100) ir Izraelio (67:74) krepšininkus.",
    "Čekų rinktinės sėkmė – įsikabino į atkrintamuosius mačus išstumdami Izraelį": "Čekai po dviejų kėlinių pirmavo 53:37, o trečiame kėlinyje sugebėjo sumažinmti atsilikimą iki 61:65. tačiau Čekija po to vėl šovė į priekį 75:65 ir intriga baigėsi.\n\nŠis laimėjimas čekams garantavo 4 vietą grupėje ir tuo pačiu akistatą su Graikijos rinktine aštuntfinalyje.\n\nPralaimėjimą patyrusi Izraelio komanda baigė pasirodymą Europos čempionate.\n\nĮ pergalę čekus vedė Vojtechas Hrubanas, pelnęs 23 taškus (5/6 trit.), Janas Vesely surinko 16 (6 atk. kam., 5 rez. per.), Tomašas Satoransky – 14 (8 atk. kam., 11 rez. per.), Jaromiras Bohačikas – 8.\n\nIzraelio rinktinei Yamas Madaras pelnė 16 taškų (5 rez. per.), Tomeras Ginatas surinko 15 (6 atk. kam.), Deni Avdija (8 atk. kam., 11 rez. per.) ir Rafaelis Menco – po 12.\n\nIzraelis iki paskutinio mačo turėjo du laimėjimus, įveikęs suomius po pratęsimo 89:87 ir autsaiderius olandus 74:67. Tačiau buvo nusileidę lenkams 76:85 ir serbams 78:89.",
    "Čekija įtraukė traumuotą Satoransky į galutinį rinktinės dvyliktuką": "Šiuo metu „Barcelona“ krepšininkas yra traumuotas, tačiau čekų treneris Ronenas Ginzburgas pasiruošęs laukti, kol 30-metis galės rungtyniauti. T. Satoransky draugiškose rungtynėse su Vokietija patyrė čiurnos traumą. Tyrimai parodė, kad lūžio atletas išvengė. Čekijos rinktinės sudėtis: Patrikas Auda, Ondrejus Balvinas, Jaromiras Bohačikas, Vojtechas Hrubanas, Davidas Jelinekas, Vitas Krejči, Martinas Križas, Tomašas Kyzlinkas, Martinas Peterka, Tomašas Satoransky, Ondrejus Sehnalas, Janas Vesely. Čekija Europos čempionatą pradės penktadienį, kai susitiks su Lenkija. Kartu su šiomis komandomis D grupėje varžysis Serbija, Izraelis, Suomija ir Nyderlandai.\n\nGriežtai draudžiama DELFI paskelbtą informaciją panaudoti kitose interneto svetainėse, žiniasklaidos priemonėse ar kitur arba platinti mūsų medžiagą kuriuo nors pavidalu be sutikimo, o jei sutikimas gautas, būtina nurodyti DELFI kaip šaltinį.\n\n1 Pasidalino\n\nPasidalino\n\n\n\n\n\n\n\n\n\nNuorodos kopijavimas Čekija įtraukė traumuotą Satoransky į galutinį rinktinės dvyliktuką Nuoroda nukopijuota\n\n",
    "Bulgarija sukomplikavo Sakartvelo šansus, Suomija nuliūdino Čekiją": "A grupės šeimininkas Sakartvelas (1-3) savo žiūrovų akivaizdoje neatsilaikė prieš Bulgariją (1-3). Sublizgėjęs Dee Bostas atvedė bulgarus į pergalę 88:80 (14:18, 25:20, 27:19, 22:23).\n\nBulgarai pergalės link pradėjo artėti trečiajame kėlinyje, kai spurtavo 9:0 ir įgijo dviženklę persvarą. Sakartvelas lemiamame ketvirtyje mėgino gelbėtis, bet nesėkmingai.\n\nD. Bostas per 38 minutes pelnė 33 taškus (2/5 dvit., 9/14 trit., 2/6 baud.), sugriebė 4 atšokusius kamuolius, atliko 12 rezultatyvių perdavimų ir surinko 37 naudingumo balus.\n\nNatūralizuotas amerikietis pakartojo visų laikų Europos čempionatų tritaškių rekordą, priklausantį Aleksandrui Džordževičiui. Serbas 9 tritaškius pataikė 1995 metų finale prieš Lietuvą.\n\n28 taškus, 14 atkovotų kamuolių ir 37 naudingumo balus prie pergalės pridėjo Aleksandras Vezenkovas. Pralaimėtojams 21 tašką pelnė Goga Bitadze.\n\nSakartvelas lemiamą grupės etapo mačą žais su Juodkalnija, o Bulgarija mėgins atimti kelialapį į kitą etapą iš Belgijos.\n\nStandings provided by SofaScore LiveScore\n\nTuo metu D grupės šeimininkė Čekija (1-3) turėjo pripažinti Suomijos (2-2) pranašumą. Lauri Markkaneno vedama komanda triumfavo 98:88 (29:18, 22:27, 21:14, 26:29).\n\nMačo herojus L. Markkanenas per 34 minutes pelnė 34 taškus (6/11 dvit., 3/9 trit., 13/14 baud.), atkovojo 10 kamuolių, atliko 1 rezultatyvų perdavimą ir surinko 32 naudingumo balus.\n\nGerokai sėkmingiau startavę suomiai jau antrajame kėlinyje užtikrintai pirmavo 48:33, ir nors čekai po spurto 12:0 prisivijo 45:48, po pertraukos rungtynes vėl kontroliavo Suomija, atstačiusi dviženklę persvarą ir išsaugojusi ją iki mačo pabaigos.\n\nSasu Salinas prie pergalės pridėjo 23 taškus (5/8 trit.). Pralaimėtojų gretose su 22 taškais išsiskyrė Vojtechas Hrubanas.\n\nTraumos padarinius jaučiantis Tomašas Satoransky pelnė tik 2 taškus ir 5 kartus suklydo, bet atliko 10 rezultatyvių perdavimų.\n\nSuomiai užsitikrino vietą kitame etape. Čekai dėl patekimo į aštuntfinalį kitose rungtynėse kovos su Izraeliu, jei šiam nepavyks įveikti Serbijos.",
    "Dainius Kreivys apie Čekijos siūlymą, kaip valdyti elektros krizę: „Tai leistų atsigauti mūsų ekonomikoms“": "Pokalbis su ministru – TV3 žinių „Dienos komentare“.\n\nMinistre, jums vienas po kito du įdomūs posėdžiai. Vienas iš jų – slaptas ir uždaras Europos reikalų komitete, kuriame svarstysite Čekijos pasiūlymus Europos ministrams ir šalių vadovams, kaip gelbėti europiečius nuo baisių elektros kainų. Tai kokia būtų Lietuvos pozicija šitoje situacijoje? Kokiems siūlymams jūs pritartumėte, o kam ne?\n\nLietuvos pozicija yra pakankamai aiški ir suderinta su visomis institucijomis. Mums priimtiniausias variantas yra lubos dujoms, iš kurių gaminama elektros energija, Europos mastu, ir kad tas skirtumas būtų subsidijuojamas visos Europos Sąjungos mastu, o ne gultų ant atskirų šalių narių pečių.\n\nREKLAMA\n\nToks mechanizmas būtų solidarus, sumažintų elektros kainas tiek žmonėms, tiek verslui ir leistų atsigauti mūsų ekonomikoms.\n\nKaip suprantu, lubos Lietuvos mastu jums būtų nepriimtinos? Bet ar nėra viena iš priežasčių ta, kad jūs šitaip norėtumėte gelbėti SGD (suskystintų gamtinių dujų) terminalą, kuris ir taip jau, tikėtina, buvo gelbėjamas vilniečių kišenėmis, kai jau praėjusią žiemą buvo labai iškeltos šildymo kainos?\n\nSGD terminalo gelbėti nereikia, nes šiai dienai jis yra apkrautas 107 procentais. Šiuo metu vykdome konkursą 10 metų į priekį, kad įmonės užsakytų pajėgumus. Norinčių užsakyti yra net dvigubai daugiau pajėgumų negu jų yra, taigi ne tas variantas.\n\nREKLAMA\n\nREKLAMA\n\nJeigu tik Lietuva subsidijuotų elektros gamybą iš dujų, tai reiškia, kad kainai nukritus žemiau, elektra keliautų į Latviją, subsidijuotume Latvijos pirkėjus, subsidijuotume Vokietijos pirkėjus.\n\nKas yra galutinis naudos gavėjas, kai mes mokame tokias kosmines kainas?\n\nGalutinis naudos gavėjas yra dujų tiekėjai, suskystintojai ir visa grandinė. Dujų kainos neturi nieko bendro su rinkos kaina, neturi nieko bendro su kaštais. Tai yra grynai propagandinio informacinio karo pasekmė, kuomet vieną dieną viena žinutė – kelia kainą 50 eurų, kitą dieną kita žinutė – leidžia žemyn 70 eurų. Tas karas vyksta nuolat.\n\nElektros kaina yra tiesiogiai priklausoma nuo dujų kainos. Tai yra dujų kaina x 2 + 60 eurų taršos mokesčiai ir gamyba. Tai mes prieš keturis mėnesius kartu su eile šalių narių kreipėmės į Komisiją, prašydami kreiptis į ACER – nes algoritmas jau „Nord Pool“, kur dujos formuoja visą kainą, yra paneuropinis – kad jis keistų algoritmą.\n\nAtsakymas buvo labai aiškus, kad pakeitus tą tvarką visas algoritmas sugrius ir visa elektros rinka sugrius. Mes pasiūlėme nedidelius pataisymus, kad panaikintų tuos didžiulius šuolius, kuriuos matėme prieš keletą savaičių. „Nord Pool“ šiuo atveju labai konkrečiai žiūri ir panašu, kad tuos nedidelius pataisymus mes gausime.\n\nVisą pokalbį žiūrėkite straipsnio pradžioje.",
    "Čekijoje atleistas Rusijai šnipinėjęs diplomatas": "",
    "Satoransky – galutiniame Čekijos rinktinės dvyliktuke": "Iš pradžių buvo abejojama čiurnos traumą patyrusio Tomašo Satoransky galimybėmis dalyvauti Europos čempionate, tačiau į galutinį dvyliktuką gynėjas galiausiai buvo įtrauktas.\n\nNuotr.: FIBA\n\nČekijos rinktinės lyderis Tomašas Satoransky buvo įtrauktas į galutinį komandos dvyliktuką.\n\nTiesa, vis dar nėra aišku, ar žaidėjas žengs į aikštę.\n\n200 cm ūgio gynėjas Hamburge patyrė čiurnos traumą draugiškose rungtynėse su Vokietija.\n\nKiek anksčiau buvo skelbta, kad rentgeno nuotrauka parodė, jog „Barcelona“ žaidėjas išvengė lūžio.\n\nSenojo žemyno pirmenybėse Čekija D grupėje varžysis su Serbija, Lenkija, Izraeliu ir Nyderlandais.\n\nSudėtis:",
    "Paskelbtas Čekijos futbolo legendos vakarėlio įrašas sukėlė šurmulį: 50-metį šventė pusnuogių merginų glėbyje": "",
    "Belgų ir čekų spaudimą atlaikę Lietuvos irkluotojai – pasaulio čempionato pusfinalyje": "Račicėje (Čekija) vykstančiame pasaulio irklavimo čempionate antradienį startavo dvi Lietuvos keturvietės valtys.\n\nVyrų porinių keturviečių valčių rungtyje į pusfinalį dramatiškai pateko Lietuvos įgula (Žygimantas Gališanskis, Dominykas Jančionis, Giedrius Bieliauskas ir Aurimas Adomavičius). Pirmajame paguodos plaukime prancūzai (5:46.44) bei šveicarai (5:46.50) atitrūko nuo kitų komandų ir užtikrintai pelnė kelialapius į pusfinalį. Dėl paskutinio kelialapio kovojo lietuviai, belgai ir čekai, o Indonezijos komanda yrėsi gale ir kitoms komandoms rimčiau nesipriešino.\n\nĮpusėjus distancijai lietuviai vos 0.03 sek. lenkė čekus, o likus 500 m mūsiškiai kiek padidino pranašumą ir belgus lenkė 0.21 sek., o čekus – jau 0.32 sek. Paskutiniams metrams lietuviai išsaugojo užtektinai jėgų, finišavo treti (5:49.41) ir pateko į pusfinalį, o belgams (5:49.73) ir čekams (5:50.09) teks tenkintis C finalu.\n\nVyrų pavienių keturviečių valčių antrajame paguodos plaukime Povilas Stankūnas, Martynas Džiaugys, Povilas Juškevičius ir Mantas Juškevičius užėmė 3-ią vietą (5:59.78) bei tęs kovą dėl vietos C finale. Tik šveicarai (5:55.56) ir vokiečiai (5:55.82) iš šio plaukimo išsaugojo galimybes kovoti dėl medalių.",
    "Sekmadienį Europos krepšinio čempionate stebėkite: kroatai bandys įveikti suomius, graikai – čekus": "Rungtynes stebėkite per TV3, naujienų portale tv3.lt ir naujos kartos televizijoje Go3.\n\nŠiandien, rugsėjo 11-ąją, stebėkite:\n\n15.45 val. Suomija – Kroatija\n\n21.45 val. Graikija – Čekija\n\nSuomija – Kroatija\n\nD grupėje suomiai pelnė 3 pergales ir patyrė 2 pralaimėjimus, tad galiausiai čia užėmė 2-ąją vietą. Tiek pat pergalių ir pralaimėjimų C grupėje patyrė ir kroatai. Pastarieji galutiniame grupės reitinge užėmė 3-iąją vietą.\n\nKroatiją į priekį veda Bojanas Bogdanovičius – pastarasis patenką į rezultatyviausių FIBA „Eurobasket“ žaidėjų per visą istoriją 100-uką. Kroatijos rinktinėje net 7 žaidėjai fiksuoja dviženklį naudingumo balų skaičių, o rezultatyviausiai žaidžia minėtasis B. Bogdanovičius – puolėjas per mačą vidutiniškai pelno po 18 taškų. Neabejotinas rinktinės lyderis savo šalies komandoje žaidžia ir su kitomis, ne ką mažiau ryškiomis NBA žvaigždėmis – Ivica Zubacu ir Dario Šariču.\n\nREKLAMA\n\nSuomijos rinktinėje pirmu smuiku griežia Lauri Markkanenas. Būtent jis 2017 metų Europos krepšinio čempionate savo rinktinei padėjo prasibrauti į atkrintamąsias, o dabar per mačą renka vidutiniškai po 25 taškus.\n\nGraikija – Čekija\n\nC grupėje graikai visas kovas įveikė be pralaimėjimų – galutinėje lentelėje būtent jie užėmė 1-ąją vietą. Tuo tarpu D grupėje žaidę čekai pelnė 2 pergalės ir patyrė 3 pralaimėjimus. Tai lėmė, kad galutinėje grupės lentelėje jie užėmė 4-ąją vietą.\n\nREKLAMA\n\nREKLAMA\n\nVyriausiojo trenerio Dimitrio Itoudžio auklėtiniai demonstruoja įspūdingą žaidimą, o ypač – ryškiausias Graikijos krepšininkas Giannis Antentokounmpo. Tiesa, paskutinėse grupės rungtynėse su estais Giannis patyrė traumą – lengvą čiurnos patempimą. Vis dėlto panašu, kad komandai dėl to jaudintis nereikia – krepšininkas ir toliau stos į laukiančią kovą ašuntfinalyje. Įdomu tai, kad Graikijos rinktinėje žaidžia dar du jo broliai – Thanasis ir Kostas Antentokounmpo. Juos čia palaiko ne ką mažiau stiprūs kiti žaidėjai – Eurolygos žvaigždės Nickas Calathesas, Tyleris Dorsey, Georgios Papagiannis ir Kostas Papanikolaou.\n\nTuo tarpu po itin sėkmingų pastarųjų metų didžiuosiuose krepšinio turnyruose, Roneno Ginzburgo auklėtiniai vos išsikapstė iš Europos krepšinio čempionato pirmojo etapo grupės. Ne itin pajėgioje D grupėje Čekija iškovojo 2 pergales ir vietą Berlyne užsitikrino paskutiniame ture nugalėdama Izraelį.\n\nČekų rinktinė šiuo metu patiria sunkumų – Tomašas Satoransky dar tik bando atsigauti po patirtos traumos, tad nedemonstruoja sau įprasto žaidimo. Komandos lyderiai pirmajame etape buvo Janas Vesely ir Vojtechas Hrubanas – abu jie per mačą pelno vidutiniškai po 15 taškų.\n\nTolimesnes Europos krepšinio čempionato rungtynes stebėkite per TV3, naujos kartos televiziją Go3 arba internetu, naujienų portale tv3.lt.",
    "Vytautas Plečkaitis. Skirtingas ES narių požiūris į Rusijos dezertyrus": "Rusijos prezidentui Vladimirui Putinui pralaimint konvencinį karą prieš Ukrainą, Rusijoje buvo paskelbta dalinė mobilizacija. Ji turėtų paliesti 300 tūkstančių šauktinių, bet daugelio apžvalgininkų nuomone, tai tik pradžia, ateityje mobilizacija bus kur kas gausesnė.\n\nManoma, kad Rusija gali mobilizuoti ir keletą milijonų šauktinių, bent teoriškai. Tačiau juos visus bus sunku įtikinti, kad karas su Ukraina naudingas bei būti sužeistam ar žūti teks vien todėl, kad to nori jų prezidentas ir būrys radikaliai nusiteikusių generolų ir Kremliaus pritarėjų, kuriems eilinių Rusijos piliečių žūtys nieko nereiškia, jie prieš nieką nejaučia atsakomybės.\n\nPuolamasis karas yra visada nepopuliarus liaudyje, ypač tuomet, kai tame kare esi pralaimėtojų pusėje ir neturi nei pateisinamos priežasties, nei aukštesnės idėjos, kai esi svetimų žemių grobikas, o ne savųjų gynėjas. Būtent toks yra Rusijos kareivis okupantas. Ir visai priešingai atrodo Ukrainos karys, ginantis savo žemę, namus, šeimą, savo laisvę ir tėvynę.\n\nKartu su mobilizacija prasidėjo protestai ir demonstracijos Rusijos miestuose. Jie yra ne tokie gausūs kaip prieš porą metų, kai juos organizavo Aleksejus Navalny’as ir jo bendražygiai, bet aišku, jog mobilizacija jau palietė kur kas didesnius visuomenės sluoksnius nei lig šiol vykstantis Rusijos karas prieš Ukrainą. Karas atėjo į kiekvieno ruso namus. Rusijos žmonių nuotaikos kasdien neišvengiamai dar labiau blogės, o nepasitenkinimas valdžia ir pačiu V. Putinu vis didės ir jo populiarumas kris, nes grįžtančių karių skaičius karstuose kasdien augs.\n\nVytautas Petras Plečkaitis / J. Stacevičiaus/LRT nuotr.\n\nKol Rusija nėra uždarius sienos išvykstantiems savo piliečiams į užsienį, kaip tai buvo daroma Sovietų Sąjungoje iki M. Gorbačiovo reformų XX a. aštuntame dešimtmetyje, Rusiją spėjo palikti keli šimtai tūkstančių jos piliečių. Jie užplūdo Turkiją, Suomiją, Kiprą, Gruziją ir tas šalis, į kurias Rusijos piliečiams nereikėjo vizų.\n\nPrasidėjus mobilizacijai, šaukiamo amžiaus Rusijos piliečiai, nenorintys dalyvauti kare prieš Ukrainą ir žudyti nekaltų ukrainiečių, ėmė dezertyruoti iš savo šalies, o specialios Putino režimo saugumo struktūros ėmė juos gaudyti ir siųsti į mobilizacijos punktus. Pabėgti iš Rusijos šaukiamieji į karą prieš Ukrainą galėjo lėktuvais ir tik per tas šalis, kurios sutiko leisti rusų dezertyrams kirsti jų šalį. Lėktuvų bilietai iš Rusijos pabrango kelis kartus ir lėktuvai galėjo skristi tik per tas šalis, kurioms nebuvo uždrausta kirsti tų šalių oro erdvės.\n\nBaltijos šalys, Lenkija ir Čekija paskelbė, kad jos nepriims ir neleis per savo teritoriją rusų dezertyrams keliauti toliau. Suomija sugriežtino rusams įvažiavimo sąlygas. Lietuva, jei neklystu, atrodo sušvelnino savo poziciją, pareikšdama, jog bus individualiai tikrinamas kiekvienas galimas dezertyras ir jo motyvacija bus įvertinama. Tai, manau, teisingas sprendimas, nes mažai šaliai svarbu kontroliuoti migracijos srautus ir žinoti, kas nori jų šalyje apsistoti.\n\nRusijos žmonių nuotaikos kasdien neišvengiamai dar labiau blogės, o nepasitenkinimas valdžia ir pačiu V. Putinu vis didės ir jo populiarumas kris, nes grįžtančių karių skaičius karstuose kasdien augs.\n\nVokietija sureagavo kitaip. Jos teisingumo ministras Marco Buschmannas savo tviteryje parašė: „Kiekvienas, kuris nekenčia Putino ir gerbia liberalią demokratiją, bus šiltai sutinkamas Vokietijoje.“\n\nVokietija nuo karo Ukrainoje pradžios dėl humanitarinio pobūdžio priežasčių suteikė prieglobstį apie 440 Rusijos piliečių. Tarptautinė apsauga suteikta daugiausia rusų disidentams bei žurnalistams. Jie yra pasirengę suteikti daugiau, bet tarp Vokietijos ir Rusijos yra kitos ES valstybės, kurios rusų dezertyrų neįsileidžia.\n\nProtestai prieš mobilizaciją Rusijoje / Stop kadras\n\nTai Baltijos šalys ir Lenkija. Kaip pastebėjo „Deutsche Welle“, Vokietijos pareigūnai stebisi, kad minėtos valstybės neįleidžia rusų pabėgėlių dezertyrų. Anot jų, Europos teisė galioja visoms šalims. Žmonėms, kurie yra persekiojami dėl savo pažiūrų, yra taikoma Dublino konvencija, kuri sako, jog valstybė, į kurią įkelia koją persekiojamas pilietis iš kitos šalies, turi jį ginti. Šią konvenciją yra pasirašiusi ir Lietuva.\n\nVokietijos vyriausybės atstovas Steffenas Hebesteinas paragino Rusijos dezertyrų klausimą apsvarstyti ateinančią savaitę su visų ES šalių atstovais. Geriausiai ES yra turėti bendrą nuomonę Rusijos dezertyrų klausimu, mano Vokietijos vyriausybės atstovas.",
    "Mantas Martišius. Mūsų trumparegiškumas – pagalba Kremliui": "Eiliniai rusai neišėjo ir neišeis į gatves protestuoti prieš valdžią. Jie įbauginti. Pripratę aklai paklusti valdžios diktatui, nekeldami klausimo, ar tai teisinga ir moralu. Pasaulinės ekonominės sankcijos veikia. Rusijos ekonomika ir žmonių gerovė ima buksuoti.\n\nKita vertus, ekonominės sankcijos – ilgojo veikimo priemonė. Efektui pasijusti reikia daug laiko ir pusė metų karo – tai dar ne tas laikotarpis. Iki galo spaudimo efektas atsiskleis vėliau.\n\nGreičiausias ir realiausias būdas užbaigti karą – sutriuškinti Rusijos armiją Ukrainoje. Tad sėkmingas ukrainiečių kontrpuolimas yra greitesnio karo pabaigos garantas. Tiesa, ateina ir nemalonių žinių, ir net ne iš karo lauko. Net ne iš Ukrainos.\n\nČekijos sostinėje Prahoje į protesto mitingą susirinko maždaug 70 tūkst. žmonių. Protestuota prieš Čekijos Vyriausybę, netinkamą augančios infliacijos suvaldymą, didėjančias energetikos kainas, skiepijimą nuo COVID-19.\n\nProtestuotojai taip pat reiškė nepasitenkinimą per dideliu valdžios dėmesiu karo draskomai Ukrainai, o ne savo pačios piliečiams.\n\nNuo pat karo pradžios Čekija buvo nuosekli Ukrainos rėmėja. Priglausta tūkstančiai karo pabėgėlių, teikta humanitarinė parama. Iš turimų karinių arsenalų Čekija Kijevui perdavė didelę dalį kad ir sovietinės, bet geros kokybės sunkiosios ginkluotės. Tankų, tankečių, artilerijos sviedinių.\n\nDidelis protesto mitingas Prahoje – neabejotinai džiugus signalas Maskvai ir jos propagandai. Bus galima toliau įtikėjusiems rusams ir politinio raštingumo neturintiems kitataučiams per Kremliaus valdomus žiniasklaidos kanalus pasakoti pasakas apie teisingą kovojančią Rusiją ir grobuoniškus kolektyvinius Vakarus.\n\nDidelis protesto mitingas Prahoje – neabejotinai džiugus signalas Maskvai ir jos propagandai. Bus galima toliau įtikėjusiems rusams ir politinio raštingumo neturintiems kitataučiams per Kremliaus valdomus žiniasklaidos kanalus pasakoti pasakas apie teisingą kovojančią Rusiją ir grobuoniškus kolektyvinius Vakarus.\n\nPrahos mitingo vaizdai bus propagandiniai kvaziįrodymai, kad eiliniai žmonės jau suvokia jų šalių politikos Rusijos atžvilgiu trumparegiškumą. Tereikia truputį palaukti ir Vakarai galutinai praregės, nustos remti Ukrainą ir Rusija laimės.\n\nPropagandoje veikia viena paprasta taisyklė: lengviau panaudoti tai, kas egzistuoja. Atkreipti dėmesį į tai, kas jaudina eilinius žmones. Lengviau rodyti, išpūsti esamas problemas, nei sukurti, atrasti ir žiniasklaidoje išsukti kažkokią naują temą.\n\nMitingas Prahoje – ne išimtis. Jis naudingas Maskvai, bet visą suorganizavimo ir esamų problemų išsukimo garbę suteikti tik Rusijos specialiosioms tarnyboms nederėtų. Būtų per didelė garbė tiems mordoro šnipams.\n\nRusijos žvalgyba ir jai šalies viduje dirbanti penktoji kolona gali tik prisišlieti prie nepatenkintųjų. Išpūsti esamas problemas, bet pati, nuo nulio, išsukti milžiniško protesto – negali.\n\nDidesnė problema – mūsų reakcija į protestus ir protestuotojus.\n\nUžtenka proteste įžvelgti Maskvos interesus ir visas protestas, jo dalyviai ir jų reikalavimai – be gilesnio aiškinimosi – priskiriami Kremliaus penktosios kolonos veiklai. Kalbėtis su kolaborantais prasmės nėra, tad pasirenkama ignoravimo taktika.\n\nVisas protesto mitingas ignoruojamas. Rusijos interesų dalis proteste neproporcingai išpučiama. Protestuotojai, kurie piktinosi blogai valdoma infliacija ir augančiomis energijos kainomis, be jų valios priskiriami dirbantiems Kremliaus naudai.\n\nProteste buvę, bet daugumos nesudarę reikalavimai valdžiai didesnį dėmesį skirti savo piliečiams, o ne karo draskomai Ukrainai, dėl mūsų neteisingos reakcijos, tampa dominuojantys. Dėmesį atkreipiame tik į tai. Kitus reikalavimus – ignoruojame.\n\nTaip maža aktyvi prorusiškus interesus atstovaujanti grupė be didesnio vargo perima vadovavimą didelei amorfiškai ir nebūtinai Kremliui prijaučiančiai daugumai.\n\nNenoras išgirsti kitų, racionalių reikalavimų ir nusiskundimų yra tarsi užsispyrimas atkakliai ignoruoti ir nematyti esamų ekonominių ir socialinių skaudulių. Veikiama tarsi pagal logiką, kad jei ilgai, atkakliai ir nuosekliai ignoruosime kambaryje esantį dramblį, žiūrėk, jis ir išnyks.\n\nNenoras išgirsti kitų, racionalių reikalavimų ir nusiskundimų yra tarsi užsispyrimas atkakliai ignoruoti ir nematyti esamų ekonominių ir socialinių skaudulių. Veikiama tarsi pagal logiką, kad jei ilgai, atkakliai ir nuosekliai ignoruosime kambaryje esantį dramblį, žiūrėk, jis ir išnyks.\n\nDeja – neišnyks. Nesprendžiamos, ignoruojamos problemos niekur nedingsta. Jos tik auga ir gilėja. Reikalingų sprendimų atidėliojimas tik dar labiau išaugina tų sprendimų kainą.\n\nVakaruose vis garsiau kalbama, kad sugedo pastaruosius šešiasdešimt ir daugiau metų veikęs ekonominio vystymosi modelis, kai stabilus ekonominis augimas lemdavo, kad vaikai neišvengiamai gyvendavo turtingiau nei jų tėvai ar seneliai.\n\nIlgą laiką savaime suprantamu dalyku laikyta tai, kad ateinančios kartos, mūsų vaikai ir vaikaičiai, gyvens geriau nei mes. Deja, vadinamoji tūkstantmečio karta – kiekvienas gimęs 1980-aisiais ar 1990-aisiais – gali tapti pirmąja, kuri per visą gyvenimą uždirbs mažiau nei jų tėvai.\n\nBritų „Resolution Foundation“ tyrimo duomenimis, vadinamoji kūdikių bumo karta (žmonės, gimę nuo 1946 iki 1965 metų) per savo gyvenimą vidutiniškai uždirbs 740 tūkst. svarų. Skaičiuojama, kad X kartos žmonės, kurių amžius dabar nuo 35 iki 50 metų, uždirbs 13 proc. daugiau nei kūdikių bumo karta. Prognozuojama, kad X kartos žmonės per savo gyvenimą vidutiniškai uždirbs 835 tūkst. svarų.\n\nTūkstantmečio karta, kurią šiandien sudaro asmenys, jaunesni nei 35 metų amžiaus, gali tapti karta, kuri uždirbs mažiau nei jų tėvai. Prognozuojama, kad jie uždirbs 825 tūkst., svarų per savo darbingą gyvenimą.\n\nVaikai negyvens geriau nei jų tėvai, ir tai nėra tik vaikų problema. Besikeičianti ekonominė aplinka nesukuria palankių sąlygų jaunai kartai oriai dirbti ir užsidirbti. Neoliberalūs ekonominiai sprendimai, kurie praeityje generavo stabilų gerovės augimą, šiandien – nebeveikia.\n\nReikia naujų idėjų, naujų vystymosi krypčių, o jų nėra.\n\nPaprasti žmonės negali to aiškiai išsakyti, bet jaučia tai savo kailiu. Jaučia, kad esama ekonominė sankloda, įvykių eiga nėra jiems palanki. Jie negali suformuluoti aiškios, visus įtikinančios ekonominės vystymosi alternatyvos. Gali tik protestuoti, ką ir daro.\n\nPaprasti žmonės negali to aiškiai išsakyti, bet jaučia tai savo kailiu. Jaučia, kad esama ekonominė sankloda, įvykių eiga nėra jiems palanki. Jie negali suformuluoti aiškios, visus įtikinančios ekonominės vystymosi alternatyvos. Gali tik protestuoti, ką ir daro.\n\nVis dėlto tai, kad jie negali aiškiai suformuluoti alternatyvių ekonominės raidos pasiūlymų, nereiškia, kad jų reikalavimai turi būti a priori ignoruojami.\n\nProtestas įvyko Čekijoje, bet augančios energijos kainos, infliacija, užsidarantys verslai gali lemti, kad jau šį vėlų rudenį panašūs protestai gali kilti ir kitose ES šalyse narėse. Lietuva – ne išimtis. Priešingai, neturėdami pakankamai elektros energijos generavimo pajėgumų, esame ganėtinai pažeidžiami.\n\nKuo daugiau bus protestų Vakaruose, tuo didesnis pavojus kils Ukrainai. Kijivas priklausomas nuo karinės, žvalgybinės, humanitarinės ir finansinės Vakarų pagalbos. Milžiniški gyventojų protestai Vakaruose tos paramos nedidins.\n\nPriešingai, ją mažins, o tai bus palanku Kremliui. Kils pavojus esamai demokratijos tvarkai pasaulyje.\n\nJei toliau ignoruosime ir nespręsime paprastų žmonių keliamų problemų tai tuo naudosis Kremlius. Gausis situacija, kai tarsi atviroje vietoje paliktos parako statinės, kurioms tereikia žiežirbos, kad viskas aplinkui išlėktų į orą. Kremliui bus lengva į gatves išvesti minias.",
    "Mėnuo iki istorinio starto: „Europoje beveik nėra galimybių treniruotis su tokiais laivais“": "Pasak komandos, progresas, derinant komandinį darbą manevruose ir ieškant kuo didesnio greičio – puikus ir, nors laukia dar ilgas sportinio ir organizacinio pasiruošimo procesas, visos galimybės – jų pačių rankose.\n\nR.Milevičius: jaučiasi komandos progresas\n\n„Pasiruošimas įvairiais frontais vyksta jau kurį laiką – užsiimame individualiomis treniruotėmis ir fiziniu pasirengimu, visą vasarą buriavome kitomis jachtomis, studijuojame turimą savo ir konkurentų vaizdo medžiagą iš varžybų, mąstome bei diskutuojame apie taktinius bei techninius įvairių situacijų lenktynių distancijoje sprendimus.\n\nTačiau artėjant startui ypač svarbu iš naujo „prisijaukinti“ jachtą, bei „apšilti“ ant denio kaip komandai būtent ant šio laivo. Čia turime realią progą išbandyti viską, ką buvom sugalvoję analizuodami savo ir kitų komandų darbą. Labai didelis iššūkis yra tai, jog Europoje beveik nėra galimybių treniruotis su tokiais laivais, kuriais varžysimės Bahreine. Todėl šios kelios treniruočių stovyklos yra be galo vertingos“, – teigė komandos vadovas, olimpietis Rokas Milevičius.\n\nDomo Rimeikos nuotr./Rokas Milevičius\n\nTai – jau penktoji Lietuvos buriavimo rinktinės treniruočių stovykla, tiesa, šioje jiems ruoštis vos už mėnesio laukiančiam istoriniam startui padeda profesionalus treneris, išmanantis SSL47 klasės jachtą bei galintis pasiūlyti techninių bei taktinių įžvalgų, kaip dar labiau padidinti komandos progresą, pasiekti geresnį greitį ar sklandesnį manevrų atlikimą.\n\nPasak R. Milevičiaus, ieškoti pagalbos – trenerio iš šono – komanda pradėjo po atrankos Šveicarijoje. Ten, varžydamiesi su Slovėnijos komanda, kuri turi būtent tokį patį laivą, mūsiškiai pamatė, jog konkurentai, geriau išmanydami šio laivo specifiką, tam tikromis sąlygomis geba plaukti labai greitai.\n\n„Šiandien ant vandens praleidom kone 6 valandas ir dabar skubam namo drauge su treneriu peržiūrėti filmuotą medžiagą. Čia atvykdami labai konkrečiai žinojome, ties kuriomis vietomis mes norime padirbėti su treneriu, tad tikrai džiaugiamės, kad turime progą su profesionalo pagalba išmėginti įvairius sprendimus. Šiandien buvo labai produktyvi diena ant vandens, gavome daug naudingos informacijos, kuri mums padės tiksliau ir efektyviau reguliuoti bures, kad galėtume plaukti greičiau. Taigi treniruočių progresas labai geras“, – teigė R. Milevičius.\n\nLBS nuotr./Lietuvos buriavimo rinktinė\n\nPasak olimpiečio, finaluose Lietuvai susitiks su pasaulio geriausiais – ten mažiausia klaida, netikslumas ar suvėluota sekundė lems pergalę arba pralaimėjimą, todėl komanda nori būti pasiruošusi maksimaliai gerai.\n\nTiesioginė transliacija\n\nTiesa, pasiruošimas intensyviai vyksta ne tik ant vandens, bet ir krante.\n\n„Yra daugybė organizacinių, administracinių darbų, kurie jau kuris laikas verda ant kranto. Šiuo metu intensyviai kalbamės su potencialiais partneriais, taip pat ir informaciniais partneriais. Mūsų tikslas yra, kad SSL Gold Cup finalai iš Bahreino būtų tiesiogiai transliuojami Lietuvoje su lietuvišku komentavimu, taigi, kad šios įspūdingos varžybos būtų prieinamos ir suprantamos kuo didesnei auditorijai. Darbų tikrai labai daug, tačiau jaučiame palaikymą iš įvairių Lietuvos organizacijų, judame į priekį su motyvacija. Iš esmės – viskas mūsų rankose“, – dalinosi SSL Lietuva organizacijos vadovas Kristoforas Akromas.\n\nPasak jo, komandos planuose – ir dar viena treniruočių stovykla prieš pat startą SSL Gold Cup finaluose Bahreine. Ji padėtų į lemiamą kovą stoti su maksimalia koncentracija ir pasiruošimu.\n\nSSL Gold Cup Pasaulio taurėje Lietuvos rinktinę sudarys kapitonė Gintarė Volungevičiūtė Scheidt, Rokas Milevičius, Raimondas Šiugždinis, Linas Felenderis, Kristoforas Akromas, Martin Volovicki, Algirdas Žižys, Emilis Valentinaitis, Andrius Ramonaitis, Karolis Janulionis, Klaudio Kliučinskas.\n\n40 stipriausių\n\nSpalio 29 startuosiantys SSL Gold Cup finalai į Bahreino sostinę Menamą sutrauks 40 pasaulio valstybių rinktines, kurių sudėtyje – tikros buriavimo žvaigždės, olimpiniai čempionai, America‘s Cup ir The Ocean Race lenktynių dalyviai.\n\nLBS nuotr./Lietuvos buriavimo rinktinė\n\nPirmajame finalų etape, kuris vyks spalio 29-lapkričio 2 d. tarpusavyje dar kartą susirungs 16 komandų, kurios teisę dalyvauti finaluose iškovojo vasarą vykusio kvalifikacinio etapo metu. Tarp šių komandų – Lietuva, Antigva ir Barbuda, Taitis, Estija, Airija, Slovėnija, Lietuva, Portugalija Čekija, Peru, Šilė, Omanas, Kuba, Pietų Afrika, Malaizija, Ukraina, Tailandas. Į antrąjį finalų etapą iš šių valstybių pateks tik 8.\n\nKomandos varžysis keturiuose pogrupiuose po keturias komandas. Su kuriomis iš šių komandų konkrečiai teks kovoti Lietuvos rinktinei paaiškės spalio 28 dieną burtų traukimo ceremonijos metu.\n\nTolimesniuose finalų etapuose prie šių 8 valstybių į kovą įsijungs ir 24 aukštesnę poziciją globaliame SSL reitinge užimančios valstybės, kurios kovą dėl Pasaulio taurės pradės tiesiai finaluose.\n\nSSL Gold Cup Pasaulio taurės finalinės lenktynės numatomos lapkričio 20 d.",
    "Drama „Blogio nėra“": "Šis pustrečios valandos trunkantis epinis pasakojimas iš esmės yra apie blogį, kurį žmonės dėl įvairiausių aplinkybių būna priversti daryti vieni kitiems.\n\nKur kasdien anksti atsikėlęs važiuoja padorus šeimos žmogus Hešmatas? Puja negalėtų nuskriausti net vabalo, bet jam įsakoma žudyti. Džavadas dar nežino, kad piršlybos bus ne vienintelė staigmena jo merginai gimtadienio proga. Provinciją pasirinkęs daktaras Bahramas kviečia atvažiuoti dukterėčią. Ką jis nori jai paaiškinti ir kokia paslaptis juodu sieja? Keturios filmo istorijos atskleidžia esminę filmo temą – moralinių vertybių ir mirties bausmės santykį. Svarstoma, kiek erdvės individo laisvei yra likę despotiško režimo sąlygomis. Vyksta gėrio ir blogio kova. Deja, gėris ne visada nugali. Yra nusikaltimas, yra ir bausmė. Ar visada bausmės teisingos? Ar būtina bausti? Ar visada nubaudžiami tik kaltieji? Kaip gyventi tam, kuris įgyvendino bausmę ir dabar jaučiasi esąs žudikas?\n\nFilmo autorius Mohammadas Rasoulofas „Blogio nėra“ kūrė sudėtingomis sąlygomis, kone slapta. Šis filmas Irane uždraustas. Režisieriui neleidžiama išvykti iš šalies.\n\nFilmas laimėjo „Auksinį lokį“ ir Ekumeninės žiuri prizą Berlyno kino festivalyje. Iš viso 16 kino apdovanojimų ir 10 nominacijų.",
    "Prahoje susitikę ES ministrai nesutaria dėl draudimo atvykti Rusijos piliečiams": "ES diplomatijos vadovas J. Borrellis, Čekijos užsienio reikalų ministras J. Lipavsky ir Prancūzijos užsienio reikalų ministrė C. Colonna. Michalo Cizeko (AFP / „Scanpix“) nuotr.\n\nŠį pusmetį rotacine tvarka Europos Sąjungai pirmininkaujanti Čekija antradienį susidūrė su griežtu kai kurių valstybių narių pasipriešinimu siūlymui uždrausti Rusijos turistams lankytis bloke dėl Maskvos agresijos prieš Ukrainą.\n\nPapildyta skyreliu „Lenkija ir Baltijos šalys svarsto nebeįsileisti rusų“\n\nČekija nori sustabdyti 2007 metų susitarimo, kuriuo buvo palengvintas vizų išdavimas Rusijos turistams, galiojimą, o kai kurios ES narės ragina visiškai uždrausti išduoti vizas.\n\nTačiau kai kurios šalys, tarp jų didžiosios ES valstybės Vokietija ir Prancūzija, taip pat Vengrija, Liuksemburgas ir Austrija, tam prieštarauja.\n\nNemokami naujienlaiškiai į savo el. pašto dėžutę: Verslo valdymas\n\nRinkodara\n\nFinansai ir apskaita\n\nRinkos\n\nMano verslas\n\nPrekyba\n\nStatyba ir NT\n\nPramonė\n\nTransportas\n\nTechnologijos\n\nLaisvalaikis\n\nMano pinigai\n\nSvarbiausios dienos naujienos trumpai: Verslo naujienos\n\nVŽ Premium naujienos\n\n\n\n„Turizmui vietos nėra“, – sakė Čekijos diplomatijos vadovas Janas Lipavsky per ES užsienio reikalų ministrų dviejų dienų susitikimą Prahoje.\n\nGriežtesni apribojimai dėl vizų būtų „signalas Maskvos ir Sankt Peterburgo elitui“, pridūrė jis.\n\nNuomonės išsiskiria\n\nTačiau Prancūzija ir Vokietija neoficialiame diplomatiniame dokumente, kurį gavo naujienų agentūra AFP, išreiškė nepritarimą pernelyg dideliems apribojimams.\n\nJos ragino tikrinti vizų prašančius asmenis dėl galimos grėsmės saugumui, tačiau patarė įsileisti studentus, menininkus ir mokslininkus.\n\n„Neturėtume nuvertinti pokyčių galios, kurią suteikia galimybė tiesiogiai patirti gyvenimą demokratinėse sistemose, ypač ateities kartoms“, – nurodė šalys bendrame dokumente.\n\nTAIP PAT SKAITYKITE: ES vilnijant diskusijoms dėl vizų išdavimo rusams – šie skuba apsirūpinti vizomis iš anksto\n\nPrancūzijos užsienio reikalų ministrė Catherine Colonna sakė, kad svarbu atskirti tuos, kurie kalti dėl karo, nuo nekaltųjų.\n\n„Ir mes... turime išlaikyti ryšius su pastaraisiais“, – sakė ji, paminėdama Rusijos menininkus, studentus ir žurnalistus.\n\nVengrijos užsienio reikalų ministras Peteris Szijjarto, kurio šalis priešinosi pastangoms izoliuoti Maskvą dėl invazijos į Ukrainą, taip pat pasisakė prieš vizų draudimą.\n\n„Nemanau, kad draudimas išduoti vizas yra tinkamas sprendimas dabartinėmis aplinkybėmis“, – sakė jis.\n\nPanašios pozicijos laikosi ir Liuksemburgo užsienio reikalų ministras Jeanas Asselbornas.\n\n„Mums nereikia naujos Geležinės uždangos Europoje“, – sakė jis.\n\n„Iš pat pradžių visi sutarėme, kad tai (Rusijos prezidento Vladimiro) Putino karas“, – kalbėjo J. Asselbornas.\n\nAustrijos diplomatijos vadovas Alexander'as Schallenbergas savo ruožtu sakė: „ES neturi priimti kategoriško sprendimo dėl 140 mln. žmonių.“\n\nLenkija ir Baltijos šalys svarsto nebeįsileisti rusų\n\nLenkija ir trys Baltijos šalys trečiadienį pareiškė svarstančios galimybę nebeįsileisti Rusijos piliečių, jei to nepadarys visa ES.\n\nNaujienų agentūros AFP gautame bendrame pareiškime Lenkija, Estija, Latvija ir Lietuva nurodė, kad ES pirmininkaujančios šalies siūlymas sustabdyti 2007 metų susitarimo dėl vizų režimo supaprastinimo tarp ES ir Rusijos galiojimą yra „būtinas pirmas žingsnis“.\n\n„Tačiau turime drastiškai apriboti išduodamų vizų, pirmiausia turistinių, skaičių, kad sumažintume Rusijos piliečių srautą į ES ir Šengeno erdvę“, – rašoma bendrame keturių šalių pareiškime.\n\nAnot jų, žengiant šį žingsnį turėtų būti numatytos išimtys „disidentams ir kitiems humanitariniams atvejams“.\n\n„Kol tokios priemonės neįvestos ES lygmeniu, mes... svarstysime galimybę nacionaliniu lygmeniu įvesti laikinas vizų draudimo priemones arba apriboti sienos kirtimą Rusijos piliečiams, turintiems ES vizas“, – sakoma pareiškime anglų kalba.\n\nTrečiadienį Prahoje kalbėdamas su žurnalistais Urmas Reinsalu, Estijos užsienio reikalų ministras, paragino „uždrausti Rusijos Federacijos piliečiams įvažiuoti į ES“, tačiau užsiminė, kad Bendrija gali būti per lėta tai padaryti.\n\n„Laikas yra itin svarbus, o už iššvaistytą laiką mokama ukrainiečių krauju“, – sakė jis.\n\nMateuszas Morawieckis, Lenkijos vyriausybės vadovas, trečiadienį per vizitą Kopenhagoje sakė, kad rusams neturėtų būti išduodamos jokios vizos, „išskyrus humanitarines“.\n\nVasario 25-ąją, kitą dieną po Rusijos įsiveržimo į Ukrainą, Čekija sustabdė vizų išdavimą rusams, tačiau išimtys taikomos pilietinės visuomenės veikėjams arba humanitarinės pagalbos atvejais.\n\nRusijos kaimynės Lietuva, Lenkija, Latvija, Estija ir Suomija, turinti su ja ilgiausią sieną Europoje, iškart po invazijos ėmė raginti Briuselį uždrausti rusų turistams išduoti ES Šengeno vizas.\n\nLietuvos prezidento patarėjas Kęstutis Budrys antradienį sakė, kad Rusijos visuomenės pritarimas karui Ukrainoje yra atsakomasis argumentas tiems, kurie nepalaiko turistinių vizų draudimo šios šalies piliečiams.\n\nPasak jo, nors dalis Vakarų politikų sako, jog galimybė atvykti į Europą sudaro sąlygas pamatyti kitą karo pusę, gauti daugiau informacijos, tai rusų pozicijos iš esmės nekeičia.\n\n„Jie visa tai galėjo daryti pusę metų, važiuoti į Europą. Ar dėl to pasikeitė Rusijos visuomenės vertinimas dėl to, kas vyksta Ukrainoje? Ne, atvirkščiai – parama yra reali, tai nėra tik režimo propaganda“, – kalbėjo K. Budrys.\n\nVŽ rašė, kad rusai pastarosiomis savaitėmis suskubo gauti Šengeno vizas, leidžiančias patekti į daugumą ES šalių.\n\nES diplomatijos vadovas J. Borrellis, Čekijos užsienio reikalų ministras J. Lipavsky ir Prancūzijos užsienio reikalų ministrė C. Colonna. Michalo Cizeko (AFP / „Scanpix“) nuotr.",
    "Izraelio krepšininkai tik rungtynių pabaigoje išplėšė pergalę prieš nyderlandus": "Suomijos rinktinė pirmose D grupės dienos rungtynėse 89:59 (26:16, 18:14, 20:14, 25:15) sutriuškino lenkus.\n\nSuomija puikiai pradėjo rungtynes. Laurio Markkaneno vedama rinktinė jau per pirmąjį ketvirtį susikūrė dviženklę persvarą bei pradėjo kontroliuoti rungtynes.\n\nPo nesėkmingos pradžios mūsų kaimynai nebesugebėjo atsigauti ir nebepasipriešino suomiams.\n\nLenkijos komandoje nei vienas krepšininkas nesugebėjo pasiekti dviženklio taškų skaičiaus.\n\nSuomijos komandos lyderis L.Markkanenas aikštelėje praleido 23 minučių, per kurias pelnė 17 taškų, atkovojo 5 kamuolius, atliko 4 rezultatyvius perdavimus ir surinko 19 naudingumo balų.\n\nJam puikiai talkino Sasu Salinas, kuris surinko 18 taškų, 3 atkovotus kamuolius, 6 rezultatyvius perdavimus ir 22 naudingumo balus Suomija:\n\nLauri Markkanenas 17, Sasu Salinas 18, Elias Valtonenas 12.\n\nLenkija: Mateuszas Ponitka ir Michalas Sokolowski po 8, Aaronas Celas ir Lukaszas Kolenda po 7.\n\nSerbai sutriuškino nuolat klydusius čekus\n\nSerbijos rinktinė 81:68 (20:15, 23:10, 17:24, 21:19) nugalėjo Čekijos krepšininkus ir toliau pateisina vienų iš čempionato favoritų vardą. Serbams tai buvo antroji pergalė, o čekams – antrasis pralaimėjimas.\n\nN.Jokičius Serbijos komandoje pelnė 18 taškų, atkovojo 11 kamuolių ir atliko 5 rezultatyvius perdavimus.\n\nJam talkino Vasilje Micičius, pelnęs 13 taškų ir atlikęs 6 rezultatyvius perdavimus. Vanja Marinkovičius pelnė 11 taškų.\n\nČekijos rinktinė šiose rungtynėse padarė net 15 klaidų, kai serbai – 5.\n\nČekija: V.Hrubanas – 13, V.Krejči – 13, M.Peterka – 11.\n\nIzraelis sulaukė netikėto pasipriešinimo\n\nIzraelio krepšinio rinktinė iškovojo antrąją pergalę. Guy Goodeso auklėtiniai 74:67 (18:18, 14:22, 18:11, 24:16) palaužė Nyderlandų komandą.\n\nPrieš čempionatą Nyderlandų komanda buvo laikoma viena silpniausių rinktinių, tačiau Izraelio rinktinei pasiūlė iš tiesų puikią kovą.\n\nGrupės autsaideriai po pirmųjų dviejų kėlinių netikėtai pirmavo 40:32 ir privertė varžovus susimąstyti apie savo žaidimą.\n\nIzraelio komandai teko vytis varžovus, o pranašumą įgijo tik likus žaisti 3 minutes.\n\nIzraelio krepšininkams atsiliekant 61:62 Denis Avdija pelnė 2 taškus su pražanga išvesdamas savo komandą į priekį, o jau sekančioje atakoje pataikė tolimą metimą.\n\nLikus žaisti minutę laiko Izraelis pirmavo 70:64 ir atrodė, kad nesunkiai iškovos pergalę, tačiau pats D.avdija du kartus suklydo ir suteikė varžovams progą lyginti rezultatą.\n\nVisgi, savo šansu nyderlandai nepasinaudojo ir patyrė antrąjį pralaimėjimą čempionate.\n\nPirmosiose rungtynėse pergales iškovojo Serbijos, Lenkijos ir Izraelio rinktinės.\n\nSerbai 100:76 susitvarkė su nyderlandais, Lenkijos krepšininkai 99:84 nugalėjo Čekijos rinktinę, o Izraelio komanda po pratęsimo 89:87 įveikė Suomiją.\n\nD grupės rungtynės vyksta Prahoje, Čekijoje.\n\nĮ atkrintamąsias varžybas pateks pirmąsias 4 vietas užėmusios rinktinės.",
    "Giannis turėtų padėti Graikijai aštuntfinalyje": "sitas\n\narba sitam nigerieciui iki 18 metu nedave net paso, kol nesuprato, kad gali rinktinei padet xDDDD realiai graikai turi 6 naturalizuotus vien del kases: kalates, antedokumpo (panasiai kazkaip nigerietiskai rasosi) x4 ir dorsey",
    "Grėsmingai artėjant žiemos krizei, ES ruošia naują planą": "Trumpuoju laikotarpiu Bendrija siekia apriboti kainų augimą, o vėliau, ilguoju laikotarpiu, – atskirti elektros kainas vartotojams nuo didėjančių dujų kainų, teigė Europos Komisijos (EK) pirmininkė Ursula von der Leyen. Nors EK pirmininkė ir nepateikė išsamesnės informacijos, tokia politikos kryptis atkreipia dėmesį į Europos sostinėse kylančią paniką.\n\n„Artimiausiomis dienomis ar savaitėmis turėsime sukurti instrumentą, kuris užtikrins, kad dujų kaina nebeturėtų dominuojančio poveikio elektros kainai, – kalbėjo ji pirmadienio vakarą Berlyne per susitikimą su Vokietijos ekonomikos ministru Robertu Habecku.\n\nNeregėtai išaugusios energijos kainos – per pastaruosius metus jos pašoko beveik dešimt kartų – pakurstė infliaciją ir smarkiai padidino ekonominę naštą verslovėms ir namų ūkiams, atsigaunantiems po pandemijos. Dabar politikai svarsto galimą scenarijų, kai Maskva atjungs dujų tiekimą ir privers Europos pramonę nutraukti veiklą, taip susilpnindama žemyno paramą Ukrainai.\n\nEuropos politikos formuotojai didina tempą ruošdamiesi žiemai. Jie jau skuba pildyti dujų saugyklas, ir tokios pastangos jau pradeda duoti vaisių. Jau pasiektas užsibrėžtas tikslas: iki lapkričio 1 dienos sukaupti 80 proc. dujų atsargų.\n\nU. von der Leyen nepateikė detalesnės informacijos, bet vis daugiau ES valstybių narių ragina nustatyti viršutinę kainų ribą. Šiuo metu Europos Sąjungai pirmininkaujanti Čekija planuoja rugsėjo 9 dieną sušaukti neeilinį energetikos ministrų susitikimą.\n\nAnot ES diplomatų",
    "Mėnuo iki istorinio starto pasaulio taurės finaluose: Lietuvos buriavimo rinktinė – intensyviose treniruotėse Kroatijoje": "Visą savaitę nuo rugsėjo 23 d. Lietuvos buriavimo rinktinė nuo ryto iki vakaro intensyviai treniruojasi ant vandens Splite, Kroatijoje. Čia, padedama profesionalaus trenerio, komanda ruošiasi spalio pabaigoje laukiančiam pirmajam istorijoje startui \"SSL Gold Cup\" pasaulio taurės finaluose. Pasak komandos, progresas, derinant komandinį darbą manevruose ir ieškant kuo didesnio greičio – puikus ir, nors laukia dar ilgas sportinio ir organizacinio pasiruošimo procesas, visos galimybės – jų pačių rankose, rašoma pranešime žiniasklaidai.\n\nMilevičius: jaučiasi komandos progresas\n\n„Pasiruošimas įvairiais frontais vyksta jau kurį laiką – užsiimame individualiomis treniruotėmis ir fiziniu pasirengimu, visą vasarą buriavome kitomis jachtomis, studijuojame turimą savo ir konkurentų vaizdo medžiagą iš varžybų, mąstome bei diskutuojame apie taktinius bei techninius įvairių situacijų lenktynių distancijoje sprendimus.\n\nTačiau artėjant startui ypač svarbu iš naujo „prisijaukinti“ jachtą, bei „apšilti“ ant denio kaip komandai būtent ant šio laivo. Čia turime realią progą išbandyti viską, ką buvom sugalvoję analizuodami savo ir kitų komandų darbą. Labai didelis iššūkis yra tai, jog Europoje beveik nėra galimybių treniruotis su tokiais laivais, kuriais varžysimės Bahreine. Todėl šios kelios treniruočių stovyklos yra be galo vertingos.“, – teigė komandos vadovas, olimpietis Rokas Milevičius.\n\nTai – jau penktoji Lietuvos buriavimo rinktinės treniruočių stovykla, tiesa, šioje jiems ruoštis vos už mėnesio laukiančiam istoriniam startui padeda profesionalus treneris, išmanantis SSL47 klasės jachtą bei galintis pasiūlyti techninių bei taktinių įžvalgų, kaip dar labiau padidinti komandos progresą, pasiekti geresnį greitį ar sklandesnį manevrų atlikimą.\n\nRokas Milevičius / Aistės Noreikaitės nuotr.\n\nPasak R. Milevičiaus, ieškoti pagalbos – trenerio iš šono – komanda pradėjo po atrankos Šveicarijoje. Ten, varžydamiesi su Slovėnijos komanda, kuri turi būtent tokį patį laivą, mūsiškiai pamatė, jog konkurentai, geriau išmanydami šio laivo specifiką, tam tikromis sąlygomis geba plaukti labai greitai.\n\n„Šiandien ant vandens praleidom kone 6 valandas ir dabar skubam namo drauge su treneriu peržiūrėti filmuotą medžiagą. Čia atvykdami labai konkrečiai žinojome, ties kuriomis vietomis mes norime padirbėti su treneriu, tad tikrai džiaugiamės, kad turime progą su profesionalo pagalba išmėginti įvairius sprendimus. Šiandien buvo labai produktyvi diena ant vandens, gavome daug naudingos informacijos, kuri mums padės tiksliau ir efektyviau reguliuoti bures, kad galėtume plaukti greičiau. Taigi treniruočių progresas labai geras“, – teigė R. Milevičius.\n\nPasak olimpiečio, finaluose Lietuvai susitiks su pasaulio geriausiais – ten mažiausia klaida, netikslumas ar suvėluota sekundė lems pergalę arba pralaimėjimą, todėl komanda nori būti pasiruošusi maksimaliai gerai.\n\nPlanuose – ir tiesioginė „SSL Gold Cup“ finalų transliacija\n\nTiesa, pasiruošimas intensyviai vyksta ne tik ant vandens, bet ir krante.\n\n„Yra daugybė organizacinių, administracinių darbų, kurie jau kuris laikas verda ant kranto. Šiuo metu intensyviai kalbamės su potencialiais partneriais, taip pat ir informaciniais partneriais. Mūsų tikslas yra, kad „SSL Gold Cup“\n\nfinalai iš Bahreino būtų tiesiogiai transliuojami Lietuvoje su lietuvišku komentavimu, taigi, kad šios įspūdingos varžybos būtų prieinamos ir suprantamos kuo didesnei auditorijai. Darbų tikrai labai daug, tačiau jaučiame palaikymą iš įvairių Lietuvos organizacijų, judame į priekį su motyvacija. Iš esmės – viskas mūsų rankose“, – dalinosi „SSL Lietuva“ organizacijos vadovas Kristoforas Akromas.\n\nPasak jo, komandos planuose – ir dar viena treniruočių stovykla prieš pat startą „SSL Gold Cup“ finaluose Bahreine. Ji padėtų į lemiamą kovą stoti su maksimalia koncentracija ir pasiruošimu.\n\nKristoforas Akromas / Aistės Noreikaitės nuotr.\n\n„SSL Gold Cup“ Pasaulio taurėje Lietuvos rinktinę sudarys kapitonė Gintarė Volungevičiūtė Scheidt, Rokas Milevičius, Raimondas Šiugždinis, Linas Felenderis, Kristoforas Akromas, Martinas Volovicki, Algirdas Žižys, Emilis Valentinaitis, Andrius Ramonaitis, Karolis Janulionis, Klaudio Kliučinskas.\n\nIstoriniame starte susirungs 40 stipriausių pasaulio buriavimo valstybių\n\nSpalio 29 startuosiantys „SSL Gold Cup“ finalai į Bahreino sostinę Menamą sutrauks 40 pasaulio valstybių rinktines, kurių sudėtyje – tikros buriavimo žvaigždės, olimpiniai čempionai, America‘s Cup ir The Ocean Race lenktynių dalyviai.\n\nPirmajame finalų etape, kuris vyks spalio 29-lapkričio 2 d. tarpusavyje dar kartą susirungs 16 komandų, kurios teisę dalyvauti finaluose iškovojo vasarą vykusio kvalifikacinio etapo metu. Tarp šių komandų – Lietuva, Antigva ir Barbuda, Taitis, Estija, Airija, Slovėnija, Lietuva, Portugalija Čekija, Peru, Šilė, Omanas, Kuba, Pietų Afrika, Malaizija, Ukraina, Tailandas. Į antrąjį finalų etapą iš šių valstybių pateks tik 8.\n\nKomandos varžysis keturiuose pogrupiuose po keturias komandas. Su kuriomis iš šių komandų konkrečiai teks kovoti Lietuvos rinktinei paaiškės spalio 28 dieną burtų traukimo ceremonijos metu.\n\nTolimesniuose finalų etapuose prie šių 8 valstybių į kovą įsijungs ir 24 aukštesnę poziciją globaliame SSL reitinge užimančios valstybės, kurios kovą dėl Pasaulio taurės pradės tiesiai finaluose.\n\n„SSL Gold Cup“ Pasaulio taurės finalinės lenktynės numatomos lapkričio 20 d.",
    "Pasaulio sporto savaitė: futbolo Tautų lygos atomazga, naujas maratono pasaulio rekordas ir R. Evenepoelio pergalė Australijoje": "Tai buvo įdomiausi praėjusios savaitės pasaulio sporto įvykiai.\n\nSvarbiausi savaitės įvykiai\n\nRugsėjo 22 d. Sidnėjuje prasidėjo pasaulio moterų krepšinio čempionatas. Jame dalyvauja 12 komandų, čempionės vardą gina JAV.\n\nRugsėjo 23 d. Lenkijoje ir Nyderlanduose prasidėjo pasaulio moterų tinklinio čempionatas. Jame dalyvauja 24 komandos, čempionės vardą gina Serbija).\n\nRugsėjo 24 d. Mančesteryje profesionalų bokso mače dėl sunkaus svorio laikinojo čempiono vardo pagal WBO versiją britas Joy Joyce‘as nugalėjo naujazelandietį Josephą Parkerį. 37 metų J.Joyce‘as per profesionalo karjerą laimėjo visus 15 mačų.\n\nRugsėjo 24 d. Baigėsi regbio Čempionatas (Pietų pusrutulio keturių šalių turnyras). Jo nugalėtoja tapo Naujoji Zelandija (19 tšk. per 6 rungt.), antrąją vietą užėmė Pietų Afrika (18), trečiąją – Australija (10). Naujoji Zelandija nugalėjo 23-iąjį kartą per 27 turnyrus.\n\nRugsėjo 25 d. Motegyje (Japonija) motociklų lenktynių Didžiojo prizo etapo nugalėtoju tapo australas Jackas Milleris („Ducati“), antrąją vietą užėmė Bradas Binderis iš Pietų Afrikos (KTM), trečiąją – ispanas Jorge Martinas („Ducati“). Bendrojoje įskaitoje po 16 etapų pirmauja prancūzas Fabio Quartararo („Yamaha“, 219 tšk.), italas Francesco Bagnaia („Ducati“, 201) ir ispanas Aleixas Espargaro („Aprilia“, 194).\n\nRugsėjo 25 d. Vulogonge (Naujasis Pietų Velsas, Australija) pasaulio dviračių plento čempionate vyrų grupinių lenktynių nugalėtoju tapo belgas Remco Evenepoelas, antrąją vietą užėmė prancūzas Christophe‘as Laporte‘as, trečiąją – australas Michaelas Matthewsas. 22 metų R.Evenepoelas pirmą kartą tapo pasaulio čempionu. Moterų grupines lenktynes laimėjo olandė Annemiek van Vleuten. 39 metų A.Van Vleuten šios rungties pasaulio čempione tapo antrą kartą.\n\nRugsėjo 25 d. Futbolo Europos Tautų lygos A lygoje baigėsi dviejų grupių varžybos. Jų nugalėtojomis tapo ir kelialapius į finalo ketvertą iškovojo Kroatija (13 tšk.; 1-oji grupė) ir Nyderlandai (16 tšk.; 4-oji grupė). Kitose dviejose grupėse paskutiniame ture dėl pirmosios vietos žais Portugalija (10 tšk.) – Ispanija (8) ir Vengrija (10) – Italija (8). Paskutines vietas grupėse užėmė ir į B lygą iškrito Austrija, Velsas ir Anglija (likus vienam turui prarado galimybę pakilti į trečiąją vietą). Kitoje A lygos grupėje dėl išlikimo žais Šveicarija (6) – Čekija (4). Dviejose iš keturių B lygos grupių pirmąją vietą ir kelialapį į A lygą užsitikrino Izraelis bei Bosnija ir Hercegovina.\n\nRugsėjo 25 d. Teniso turnyro Tokijuje („WTA 500“) finale rusė Liudmila Samsonova nugalėjo kinę Zhang Qinwen 7:5, 7:5. 23 metų L.Samsonova iškovojo ketvirtąjį titulą profesionalės karjeroje, tarp jų – trečiąjį šiais metais. 19-metė Zhang Qinwen pirmą kartą žaidė WTA turnyro finale. Turnyro Seule („WTA 250“) nugalėtoja tapo rusė Jekaterina Aleksandrova (trečiasis titulas). Turnyro Mece (Prancūzija; „ATP 250“) nugalėtoju tapo italas Lorenzo Sonego (trečiasis titulas), turnyro San Diege (Kalifornija, JAV; „ATP 250“) – amerikietis Brandonas Nakashima (pirmasis titulas).\n\nRugsėjo 25 d. Londone vyrų teniso Laverio taurės mače Pasaulis nugalėjo Europą 13:8. Pasaulio komandoje žaidė kanadietis Felixas Auger-Aliassime, argentinietis Diego Schwartzmanas, australas Alexas de Minauras, amerikiečiai Tayloras Fritzas, Jackas Sockas ir Francesas Tiafoe. Europos komandai rugsėjo 23 d. per dvejetų mačą atstovavo karjerą baigęs šveicaras Rogeris Federeris ir ispanas Rafaelis Nadalis (jie pralaimėjo J.Sockui ir F.Tiafoe).\n\nRugsėjo 25 d. Montesilvane (Abrucas, Italija) Europos vaikinų (iki 20 m.) tinklinio čempionato finale Italija nugalėjo Lenkiją 3:2. Bronzos medalius laimėjo Bulgarija. Italai šios amžiaus grupės Europos čempionais tapo ketvirtąjį kartą.\n\nRugsėjo 25 d. Račicuose (Čekija) baigėsi pasaulio irklavimo čempionatas. Daugiausiai medalių iškovojo Didžioji Britanija (7 aukso, 1 sidabro, 4 bronzos). Vienviečių valčių čempionais tapo vokietis Oliveris Zeidleris (antrą kartą) ir olandė Karolien Florijn (pirmą kartą), aštuonviečių – Didžiosios Britanijos vyrai ir Rumunijos moterys.\n\nRugsėjo 25 d. Berlyno maratono nugalėtojais tapo Eliudas Kipchoge iš Kenijos ir etiopė Tigist Assefa. 37-erių E.Kipchoge ketvirtąjį kartą tapo Berlyno maratono nugalėtoju ir pagerino maratono bėgimo pasaulio rekordą (2 val. 1 min. 9 sek.). Iki tol rekordas taip pat priklausė E.Kipchoge ir buvo pasiektas 2018 m. Berlyno maratone. 28-erių T.Assefa pirmą kartą tapo vieno iš didžiųjų maratonų nugalėtoja.",
    "Aštuntoji Europos čempionato diena: laimingi į traukinį įšokę čekai, kroatų skaičiavimai bijant slovėnų ir beviltiški britai": "Poros\n\nKetvirtadienį C ir D grupių komandoms sužaidus penktojo turo rungtynes ir Čekijos rinktinei iškovojus paskutinį kelialapį į atkrintamąsias varžybas, paaiškėjo likusios keturios aštuntfinalio poros.\n\nSekmadienį dėl teisės žaisti ketvirtfinalyje grumsis Graikija – Čekija, Serbija – Italija, Suomija – Kroatija ir Ukraina – Lenkija.\n\nKitos ketverios aštuntfinalio rungtynės vyks šeštadienį. Jose susitiks Ispanija – Lietuva, Slovėnija – Belgija, Vokietija – Juodkalnija ir Turkija – Prancūzija.\n\nJei lietuviai nugalės ispanus, jie ketvirtfinalyje žais su Suomijos ir Kroatijos rungtynių nugalėtojais.\n\nVisos atkrintamosios varžybos vyks Berlyne. Ketvirtfinalio rungtynės bus žaidžiamos rugsėjo 13–14 dienomis, pusfinalio – rugsėjo 16 dieną (penktadienį), finalo – rugsėjo 18 dieną (sekmadienį).\n\nLyderiai\n\nPirmajame etape visas penkerias rungtynes laimėjo tik Serbijos ir Graikijos rinktinės. Po keturias pergales iškovojo Ispanijos, Slovėnijos ir Vokietijos krepšininkai.\n\nGalingiausiai žaidusi Serbijos komanda pelnė daugiausiai taškų (466) ir praleido mažiausiai taškų (361). Serbai varžovus įveikdavo vidutiniškai 21 taško skirtumu.\n\nPagal pelnytus taškus už Serbijos rinktinės išsirikiavo Slovėnija (464), Vokietija (463), Graikija (456), Lietuva (439), Suomija (432), Ispanija (431) ir Bulgarija (427).\n\nMažiausiai taškų praleidusių komandų lentelėje paskui serbus rikiuojasi Italija (363), Ispanija (368), Turkija (378), Juodkalnija (378), Prancūzija (379), Estija (382) ir Belgija (383).\n\nAutsaideriai\n\nNė vienos pergalės neiškovojo Vengrijos, Didžiosios Britanijos ir Nyderlandų krepšininkai. Po vieną pergalę pasiekė Bulgarijos, Gruzijos ir Estijos komandos.\n\nBritai be pergalių liko antrose iš eilės Europos pirmenybėse. Maža to, šiais metais Didžiosios Britanijos krepšininkai visas rungtynes pralaimėjo dviženkliu skirtumu, pelnė mažiausiai taškų (321) ir varžovams nusileisdavo vidutiniškai 26,4 taško skirtumu.\n\nPer paskutinį turnyro kėlinį (ketvirtadienį vykusių rungtynių su italais ketvirtąjį kėlinį) Didžiosios Britanijos rinktinė pelnė vos 2 taškus.\n\nLabai mažai taškų pirmajame etape taip pat pelnydavo Nyderlandai (359) ir Estija (368).\n\nDaugiausiai taškų praleido Bulgarija (475), Vengrija (469) ir Didžioji Britanija (453).\n\nTaškai\n\nRezultatyviausias pirmojo etapo krepšininkas buvo graikas Giannis Antetokounmpo. Jis pelnydavo 29,5 taško.\n\nBulgaras Aleksandras Vezenkovas įmesdavo 26,8 taško, slovėnas Luka Dončičius – 26,6 taško, suomis Lauri Markkanenas – 24,8 taško, bosnis Džananas Musa – 21,4 taško.\n\nKitų krepšininkų vidurkis buvo mažesnis negu 20 taškų.\n\nJonas Valančiūnas pelnydavo 18,4 taško ir dalinasi aštuntąją vietą su kroatu Bojanu Bogdanovičiumi.\n\nStatistika\n\nJ.Valančiūnas yra antras pagal atkovotus kamuolius (vid. 11,4). Pagal šį statistikos rodiklį Lietuvos rinktinės lyderį lenkia tik namo jau išvažiavęs A.Vezenkovas (vid. 12,2).\n\nDaugiau nei dešimt kamuolių taip pat atkovodavo gruzinas Sandro Mamukelašvilis (vid. 11).\n\nPagal rezultatyvius perdavimus pirmauja čekas Tomašas Satoransky (vid. 9), Bulgarijos amerikietis Dee Bostas (vid. 8,4), serbas Vasilije Micičius ir Juodkalnijos amerikietis Kendrickas Perry (po vid. 7,4).\n\nDaugiausiai metimų pirmajame etape blokavo bosnis Jusufas Nurkičius (vid. 2), daugiausiai kamuolių perėmė Juodkalnijos amerikietis Kendrickas Perry ir prancūzas Terry Tarpey (po vid. 2,2), dažniausiai klysdavo slovėnas Luka Dončičius (vid. 4,6).\n\nIš turnyro iškritę gruzinas Sandro Mamukelašvilis ir bulgaras Aleksandras Vezenkovas pasiekė po keturis dvigubus dviženklius.\n\nPermainos\n\nPer penkerius metus Europos krepšinio paveikslas beveik nepasikeitė. Net trylika komandų, kurios žaidė 2017 metų Europos pirmenybių atkrintamosiose varžybose, pateko į aštuntfinalį ir šiais metais.\n\nTai – Slovėnija, Serbija, Ispanija, Vokietija, Italija, Graikija, Lietuva, Kroatija, Suomija, Prancūzija, Juodkalnija, Turkija ir Ukraina.\n\nPrieš penkerius metus aštuntfinalyje žaidė Rusija, Latvija ir Vengrija. Šias tris komandas 2022 metų čempionato atkrintamosiose varžybose pakeitė Belgija, Lenkija ir Čekija.\n\nVisos trys permainos buvo neišvengiamos. Prieš penkerius metus į aštuntfinalį patekusios Rusijos ir Latvijos rinktinės visai nedalyvavo šių metų Europos pirmenybėse. Latviai krito atrankos varžybose, o rusai buvo pašalinti iš visų FIBA turnyrų.\n\nVengrai šiais metais pateko į vieną grupę su keturiomis kitomis komandomis, kurios 2017 metais žaidė atkrintamosiose varžybose. Tad viena iš buvusių aštuntfinalio dalyvių bet kuriuo atveju turėjo likti už borto.\n\nBelgijos, Lenkijos ir Čekijos rinktinės į atkrintamąsias varžybas grįžo po trumpos pertraukos. Šios trys komandos rungtyniavo 2015 metų Europos pirmenybių aštuntfinalyje.\n\nPažanga\n\nKroatijos ir Lenkijos rinktinės vasaros pradžioje patyrė fiasko pasaulio pirmenybių atrankos turnyre. Šios dvi komandos nepateko į atrankos antrąjį etapą, kuriame varžosi 24 rinktinės, ir jau prarado galimybę nukeliauti į 2023 metų pasaulio pirmenybes.\n\nMaža to, kroatams ir lenkams 2025 metų Europos pirmenybių atrankos turnyrą reikėjo pradėti preliminariame etape, kurio pirmosios rungtynės vyko rugpjūčio mėnesį.\n\nVis dėlto Kroatijos ir Lenkijos komandos spėjo per trumpą dviejų mėnesių laikotarpį padaryti išvadas ir dabar tęsia kovą dėl Europos pirmenybių medalių.\n\nŠeimininkai\n\nEuropos pirmenybėse keturiose šalyse rengiamos trečią kartą.\n\n2015 metais per grupės varžybas namie žaidė Prancūzija, Kroatija, Vokietija ir Latvija, 2017 metais – Turkija, Suomija, Izraelis ir Rumunija.\n\nŠiais metais turnyrą priėmė Vokietija, Gruzija, Čekija ir Italija.\n\nNamų sienos padėjo ne visoms komandoms. 2015 metais per grupės varžybas žaisdami savo šalyje į atkrintamąsias varžybas nepateko vokiečiai, 2017 metais – izraeliečiai ir rumunai, o šiais metais pranašumu nepasinaudojo gruzinai.\n\nKelialapis\n\nKetvirtadienį Europos pirmenybėse vyko tik vienerios išlikimo rungtynės. Dėl paskutiniojo kelialapio į atkrintamąsias varžybas D grupėje akis į akį kovojo Čekijos ir Izraelio krepšininkai.\n\nGrupės šeimininkai čekai beveik visas rungtynes pirmavo ir nugalėjo 88:77.\n\nPirmoje rungtynių pusėje netgi atrodė, kad Čekijos krepšininkai sutriuškins varžovus – šeimininkų pranašumas buvo pasiekęs 19 taškų.\n\nTačiau po pertraukos Izraelio rinktinė pavojingai priartėjo, ir ketvirtojo kėlinio pradžioje komandas skyrė tik du taškai. Vos tik varžovai pradėjo minti ant kulnų, Čekijos krepšininkai sužaidė dar vieną puikų tarpsnį. Jie pelnė 13 taškų be atsako, vėl nutolo (80:65) ir daugiau su ugnimi nebežaidė.\n\nSkaičiavimai\n\nKroatijos rinktinė nenorėjo C grupėje užimti antrosios vietos.\n\nKroatai būtų užsitikrinę antrąją vietą, jei būtų ketvirtadienį nugalėję ukrainiečius 8 taškų ar didesniu skirtumu. Tačiau paskutinę minutę kroatams pirmaujant 7 taškais, Bojanas Bogdanovičius tyčia nepataikė baudos metimo, o ukrainiečiams sumažinus skirtumą iki penkių taškų, Kroatijos rinktinė neberengė paskutinės atakos.\n\nPo finalo sirenos Kroatijos rinktinės treneris Damiras Mulaomerovičius turėjo paaiškinti savo motyvus nustebusiam kolegai iš Ukrainos rinktinės Ainarui Bagatskiui.\n\nAiškinti Kroatijos žurnalistams nereikėjo, nes Kroatijoje vyravo nuomonė, kad užimti trečiąją vietą geriau negu antrąją.\n\nKroatai po visų skaičiavimų aštuntfinalyje žais su suomiais, o šios dvikovos nugalėtojai ketvirtfinalyje susitiks su lietuviais arba ispanais.\n\nAntrąją vietą C grupėje užėmę ukrainiečiai aštuntfinalyje žais su lenkais. Šių rungtynių nugalėtojų ketvirtfinalyje lauks slovėnai arba belgai.\n\nBūtent Slovėnijos rinktinė buvo ta komanda, kurios norėjo išvengti kroatai.\n\nDienos penketas\n\nTomašas Satoransky (Čekija). Per lemiamas rungtynes čekų žvaigždė sukaupė visas jėgas – ir fizines, ir dvasines. Rungtynių pradžioje jis dažnai klydo, bet net tada nuveikė daug gero pjaustydamas izraeliečių gynybą aštriais perdavimais. Paskui T.Satoransky pajautė žaidimo ritmą ir Čekijos rinktinei buvo daug paprasčiau. T.Satoransky žaidė net 32,5 min., pelnė 14 taškų (2/7 dvitaškių, 3/4 tritaškių, 1/2 baudų), atliko 11 rezultatyvių perdavimų ir atkovojo 8 kamuolius.\n\nBojanas Bogdanovičius (Kroatija). Geriausias Kroatijos krepšininkas buvo nepakeičiamas visose aikštės vietose. Jis pataikė iš toli, pavojingai verždavosi ir gindamasis spėdavo užtverti kelią ukrainiečiams. B.Bogdanovičius per 36 min. pelnė 27 taškus (4/11 dvitaškių, 4/5 tritaškių, 7/9 baudų) ir atkovojo 7 kamuolius.\n\nGiannis Antetokounmpo (Graikija). Per nieko nelėmusias rungtynes su daug silpnesniais varžovais graikų lyderis vis tiek ėjo į aikštę ir džiugino sirgalius skrydžiais virš estų krepšio. G.Antetokounmpo per 19,5 min. pelnė 25 taškus (8/9 dvitaškių, 1/1 tritaškio, 6/7 baudų), atkovojo 5 kamuolius ir atliko 4 rezultatyvius perdavimus.\n\nVojtechas Hrubanas (Čekija). Janas Vesely nukreipdavo varžovų dėmesį, todėl V.Hrubanas ne kartą metė būdamas visiškai laisvas. Tačiau puolėjas pataikė ir kelis sudėtingus metimus, bet svarbiausia – tinkamai užsiimdavo padėtį, kad sulauktų J.Vesely ar T.Satoransky perdavimo. V.Hrubanas žaidė 28,5 min. ir pelnė 25 taškus (4/7 dvitaškių, 5/6 tritaškių, 2/3 baudų).\n\nLauri Markkanenas (Suomija). Suomių žvaigždė per paskutines grupės rungtynes galėjo pailsėti, nes jo komanda olandus įveikė be didelio vargo. Tačiau būdamas aikštėje jis nesiilsėjo ir per 18 min. pelnė 22 taškus (3/5 dvitaškių, 4/6 tritaškių, 4/4 baudų).\n\nDienos treneris\n\nRonenas Ginzburgas (Čekija). R.Ginzburgas ketvirtadienį atsidūrė nepatogioje padėtyje. Čekijos rinktinę treniruojantis izraelietis lemiamose rungtynėse kovojo su gimtosios šalies komanda. Tačiau jokių sentimentų negalėjo būti – R.Ginzburgas atskleidė Čekijos rinktinės lyderių geriausias savybes ir išsiuntė Izraelio krepšininkus namo.\n\nDienos nusivylimas\n\nDario Šaričius (Kroatija). Visą praėjusį sezoną dėl sunkios traumos nežaidusį D.Šaričių krečia karštinė. Nors per rungtynes su silpnesniais varžovais jis buvo atsigavęs, ketvirtadienį žaidžiant su ukrainiečiais kamuolys vėl krito iš patyrusio kroato rankų. D.Šaričius per 22 min. pelnė 3 taškus (0/2 dvitaškių, 1/5 tritaškių).\n\n5 turas\n\nC grupė (Milanas)\n\nKroatija – Ukraina 90:85. Boj.Bogdanovičius 27, D.Mavra 13, K.Simonas 11, I.Zubacas ir K.Matkovičius po 10 / V.Herunas 21, B.Blizniukas 16, S.Mychailiukas 14, I.Sanonas 11.\n\nEstija – Graikija 69:90. S.S.Vene 19, J.Joesaaras ir K.Kriisa po 12, K.Kitsingas 10 / G.Antetokounmpo 25, K.Sloukas 11.\n\nDidžioji Britanija – Italija 56:90. M.Hessonas 18, C.Wheatle‘as 12 / S.Fontecchio 18, L.Datome 13, N.Melli 11, G.Ricci 10.\n\nLentelė: Graikija – 5, Ukraina – 3, Kroatija – 3, Italija – 3, Estija – 1, Didžioji Britanija – 0.\n\nD grupė (Praha)\n\nSuomija – Nyderlandai 88:67. L.Markkanenas 22, Sh.Huffas 14 / W.De Jongas 21.\n\nČekija – Izraelis 88:77. V.Hrubanas 25, J.Vesely 16, T.Satoransky 14, 11 rez.perd. / J.Madaras 16, T.Ginatas 15, D.Avdija 12, 11 rez.perd., R.Menco 12.\n\nSerbija – Lenkija 96:69. N.Jokičius 19, N.Milutinovas 16, M.Guduričius 15, V.Micičius 12, N.Kaliničius 11, D.Davidovacas 10 / M.Michalakas 17, L.Kolenda 10.\n\nLentelė: Serbija – 5, Suomija – 3, Lenkija – 3, Čekija – 2, Izraelis – 2, Nyderlandai – 0.",
    "Protestas prieš lenkų švietimo Lietuvoje diskriminavimą": "Dėl dabartinės šalies liberalnacionalistinės valdžios vykdomo ir precedento neturinčio išpuolio prieš lenkų mokyklas Lietuvoje, kuriuo siekiama sunaikinti arba sumenkinti keliolikos lenkų mokyklų Vilniaus, Šalčininkų ir Trakų rajonuose statusą, įskaitant 8 gimnazijas: Medininkų šv. Kazimiero, Buivydžių Tadeušo Konvickio, Egliškių šv. Jono Bosko, Juodšilių šv. Uršulės Leduchovskos, Turgelių Povilo Ksavero Bžostovskio, Dieveniškių Adomo Mickevičiaus, Butrimonių Anos Krepštul bei Paluknio Longino Komolovskio, Vilniaus krašto švietimo bendruomenės rengia prie Čekijos Respublikos ambasados Vilniuje protesto ir paramos lenkų mokykloms akciją.\n\nNuo liepos 1 d. iki šių metų pabaigos Čekijos Respublika pirmininkauja ES Tarybai, koordinuodama įvairų užduočių vykdymą ir potencialių problemų sprendimą. Todėl ES Tarybos pirmininkės Čekijos balsas yra labai svarbus sprendžiant aktualius klausimus. Juolab kad Čekijos Respublika yra laikoma pavyzdžiu kalbant apie autochtoninių tautinių mažumų teisių užtikrinimą. Šioje šalyje tautinių bendrijų teisės yra pavyzdingai įgyvendinamos ir jų yra iš tikrųjų paisoma visose srityse, įskaitant švietimą, kultūrą, visuomeninį ir politinį gyvenimą.\n\n\n\nČekija užtikrina visas lenkų mažumos, tankiai gyvenančios Zaolzės rajone, teises, lenkų bendruomenė naudojasi gerai išvystyta švietimo lenkų kalba sistema ir yra geras pavyzdys, kaip Čekijos Respublika užtikrina tautinių mažumų teises ir pavyzdingai jas traktuoja.\n\n\n\nTodėl labai tikėtina, kad ES Tarybai pirmininkaujanti Čekijos Respublika pateiks Lietuvos Respublikos Vyriausybei savo teigiamus sprendimus dėl tautinių mažumų teisių užtikrinimo, tuo pačiu apgins Lietuvos lenkus nuo diskriminacijos, įskaitant švietimo sritį.\n\n\n\nProtesto ir paramos lenkų mokykloms akcija vyks ketvirtadienį, rugsėjo 15 d., 15.00 val. prie Čekijos Respublikos ambasados (Birutės g. 16, Žvėryno mikrorajonas Vilniuje).\n\n\n\nOficialų prašymą surengti 300 asmenų protesto akciją prie Čekijos Respublikos ambasados lenkų švietimo bendruomenės pateikė Vilniaus m. savivaldybei rugsėjo 7 d.\n\n\n\nOrganizatoriai pranešė, kad Vilniaus m. savivaldybė rugsėjo 8 d. išdavė oficialų leidimą surengti paramos lenkų mokykloms akciją rugsėjo 15 dieną 15.00-16.00 val. prie Čekijos Respublikos ambasados Žvėryne.",
    "Vidutinis atlyginimas Lietuvoje ir Europoje: atotrūkis nuo Vokietijos mažėja sparčiai, bet kiek dar laiko reikės pasivyti?": "Vidutiniai atlyginimai Lietuvoje per pastaruosius dešimtmečius sparčiai vijosi Vokietiją – didžiausią Europos ekonomiką. Visgi atotrūkis, nors ir tirpsta, išlieka nemažas. Tad kada vidutinio lietuvio pajamos susilygins su Vakarų Europos gyventojų?\n\nSusiję straipsniai Ekonomikos indikatoriumi vadinamas sektorius: rankinis stabdis dar neužtrauktas, bet lėtėjimas matyti Kokie maisto produktai per metus pabrango labiausiai: kai kurios kainos iša",
    "Žiūrėkite Liuksemburgą ir Lietuvą: UEFA Tautų lygos tiesioginė transliacija – kaip žiūrėti ir transliuoti pagrindines lygas ir universitetinį sportą": "Liuksemburgo stadione „Stade Luxembourg“ sekmadienį vyks paskutinis UEFA Tautų lygos grupių etapo etapas, kai Liuksemburgo rinktinė Liuksemburgo mieste pasitiks Lietuvos vizitą. Šeimininkė šiuo metu yra antra grupės įskaitoje su aštuoniais taškais po penkerių rungtynių pirmajame varžybų etape. Tuo tarpu lietuviai grupės lentelės apačioje su vos vienu tašku per pirmąsias penkerias sezono rungtynes. Po keturių iš eilės pralaimėjimų grupių etape, Lietuvos rinktinė ketvirtadienį iškovojo pirmąjį savo sezono tašką.\n\nkaip žiūrėti Liuksemburgas prieš Lietuvą šiandien:\n\nRungtynių data: 2022 m. rugsėjo 25 d\n\nRungtynių laikas: 14:35 ET\n\nTelevizijos kanalas: Fubo sporto tinklas 8\n\nTiesioginė transliacija Liuksemburgas prieš Lietuvą „FuboTV“: Pradėkite nuo nemokamos bandomosios versijos šiandien!\n\nPaskutinėse grupių etapo rungtynėse lietuviai ketvirtadienį LFF stadione susitiko su Farerų salomis ir sužaidė lygiosiomis 1:1. Vienintelį komandos įvartį per lyginamąjį įvartį pelnė Vikintas Silivka.\n\nTuo tarpu Liuksemburgas baigia antrąsias lygiąsias iš eilės, o „Basaksehir Fatih Terim“ stadione 3:3 įveikė Turkiją. Lygiosiose komandos įvarčius pelnė Marvinas da Graca, Danielis Sinani ir Gersonas Rodriguezas.\n\nGali būti taikomi regioniniai apribojimai.",
    "ES nepripažins Rusijos išduotų pasų ukrainiečiams; JAV Kyjivui žada naują pagalbos paketą": "Antradienio įvykius galite rasti čia.\n\n22:00 Baigiame pildyti trečiadienio naujienų juostą\n\nNaujausias žinias pranešime ketvirtadienį 7 val.\n\n21:48 Ukraina siūlo ES šalims savo elektrą\n\nVolodymyras Zelenskis, Ukrainos prezidentas, kreipdamasis į Prahoje vykstančios konferencijos „Forum 2000“ dalyvius, pasiūlė Europos Sąjungos šalims pirkti ukrainietišką elektrą.\n\nNemokami naujienlaiškiai į savo el. pašto dėžutę: Verslo valdymas\n\nRinkodara\n\nFinansai ir apskaita\n\nRinkos\n\nMano verslas\n\nPrekyba\n\nStatyba ir NT\n\nPramonė\n\nTransportas\n\nTechnologijos\n\nLaisvalaikis\n\nMano pinigai\n\nSvarbiausios dienos naujienos trumpai: Verslo naujienos\n\nVŽ Premium naujienos\n\n\n\n„Ukraina prisijungė prie vieningos žemyno energetikos sistemos. Mes galime eksportuoti daug kartų daugiau elektros energijos nei dabar. Dėl to Ukraina gali padėti įveikti elektros kainų krizę bent jau savo kaimynams Europos Sąjungoje, o tai neabejotinai sumažins sunkumus visoje Europoje“, – sakė jis.\n\nV. Zelenskis pabrėžė, kad, atsižvelgiant į padėtį dujų rinkoje, būtina visiems kartu galvoti, kaip išgyventi šią žiemą.\n\n„Nė viena Europos šalis – nei Ukraina, nei Čekija, nei kas nors kitas – neturėtų būti palikta viena su dujų problema, nes būtent to siekia Rusija. Privalome padėti vieni kitiems“, – aiškino Ukrainos prezidentas.\n\n21:15 Rusija grasina atsaku dėl vizų\n\nAleksandras Gruško, Rusijos užsienio reikalų viceministras, pareiškė, kad ES sprendimas sustabdyti vizų režimo supaprastinimą Rusijai buvo „šūvis sau į koją“ ir neliks be atsako.\n\n„Susitarimo dėl vizų režimo supaprastinimo su Rusija pažeidimas, apėjimas ar pasitraukimas iš jo neliks be pasekmių. Mes patys nuspręsime, ar priemonės bus simetrinės, asimetrinės ar kokios nors kitos, kurių ES nesitiki“, – sakė A. Gruško, kurį citavo Rusijos valstybinė naujienų agentūra „RIA Novosti“.\n\nJis aiškino, kad ES šalys, nepalaikydamos ryšių su Rusija, „baudžia savo pačių piliečius“. Anot A. Gruško, tokios priemonės tapo „apšviestos Europos laukinumu ir gėda“.\n\n„Įdomu, ar suomiai išardys Sankt Peterburgo–Helsinkio geležinkelį metalo laužui? Vakarų šalys reikalavo, kad į Helsinkio baigiamąjį aktą būtų įtrauktą nuostata dėl judėjimo laisvės. „Autoritarinė SSRS“ su tuo sutiko. Kaip ir dėl informacijos laisvės. Dabar ES užsiima tvorų statyba“, – teigė rusų užsienio reikalų viceministras.\n\n21:06 M. Podoliakas: mažiausia, ką galima padaryti\n\nMychailo Podoliakas, Ukrainos prezidento patarėjas, sureagavo į Europos Sąjungos sprendimą panaikinti vizų lengvatas Rusijos piliečiams.\n\n„Ukraina moka itin didelę kainą už Rusijos sukeltą karą – dešimtis tūkstančių gyvybių. Europa moka savo kainą – taiko sankcijas ir priima pabėgėlius. Vizų režimo apsunkinimas – tai mažiausia, ką galima padaryti, kad rusai pajustų savo dalyvavimą šiame kare“, – rašė M. Podoliakas savo „Twitter“.\n\n20:18 Ukraina prašo Krymo gyventojų pateikti informaciją apie Rusijos bazes\n\nUkrainos gynybos ministerija kreipėsi į Krymo gyventojus, prašydama perduoti informaciją apie Rusijos pajėgų judėjimą.\n\nGynybos žvalgybos padalinys savo „Telegram“ kanale pranešė, kad nori, jog Krymo gyventojai pateiktų „tikslią okupacinių pajėgų dislokacijos punktų vietą ir gyvenamųjų vietų adresus (pageidautina georeferencinė nuoroda su koordinatėmis)“, taip pat duomenis apie tai, kur gyvena aukšto rango karininkai.\n\nJis taip pat prašė žmonių nurodyti karinės technikos judėjimo vietas ir maršrutus ir tikslius duomenis apie vietinius kolaborantus, perėjusius į priešo pusę, skelbia CNN.\n\nUkraina nėra pripažinusi jokių išpuolių prieš Rusijos karinius objektus ir įrangą Kryme.\n\n19:42 Melitopolyje užfiksuota apie 10 sprogimų\n\nĮ pietus nuo Melitopolio, kur Rusijos pajėgos atgabeno savo karinę techniką, užfiksuota apie 10 sprogimų, praneša Ivanas Fiodorovas, Melitopolio meras.\n\nJis taip pat praneša, kad „sprogimų vis daugėjo: iš pradžių juos girdėjo pietinių gatvių gyventojai, paskui – visas miestas“.\n\nI. Fiodorovas pažymėjo, kad šiuo metu renkama informacija apie padarinius.\n\n19:16 ES nepripažins Rusijos išduotų pasų ukrainiečiams\n\nPasak Josepo Borrellio, ES užsienio politikos vadovo, Bendrija nepripažins Rusijos pasų, išduotų Ukrainos piliečiams Rusijos kariuomenės okupuotose Ukrainos teritorijose.\n\n18:51 G. Landsbergis per kelias savaites žada Baltijos šalių ir Lenkijos sprendimą, kaip riboti rusų srautus\n\nEuropos Sąjungai (ES) apsisprendus stabdyti susitarimą, lengvinantį vizų išdavimą Rusijos piliečiams, Baltijos šalys su Lenkija sieks atskirų sprendimų reikšmingai riboti rusų turistų srautus, sako Gabrielius Landsbergis, užsienio reikalų ministras.\n\nJis pabrėžė, jog diskusijų neformaliame ES diplomatijos vadovų susitikime Prahoje „pavyko įtikinti visas ES šalis, kad milijonai Šengeno vizas turinčių Rusijos piliečių yra problema ne tik su Rusija besiribojančioms šalims, bet ir ES regioniniam saugumui“.\n\nPlačiau skaitykite čia.\n\n18:21 JAV apie papildomą pagalbą Ukrainai žada paskelbti artimiausiomis dienomis\n\nJoe Bideno, JAV prezidento, administracija netrukus paskelbs apie papildomą pagalbą Ukrainai, trečiadienį sakė Johnas Kirby, Baltųjų rūmų nacionalinio saugumo atstovas spaudai.\n\n„Artimiausiomis dienomis bus paskelbta apie būsimą pagalbą“, – sakė J. Kirby per spaudos konferenciją, praneša „Reuters“.\n\n18:07 TATENA nori nuolatinio agentūros atstovų buvimo Zaporižios AE\n\nTarptautinės atominės energijos agentūros (TATENA) inspektoriai ketvirtadienį galės patekti į Rusijos kontroliuojamą Zaporižios branduolinę elektrinę, esančią kovų fronto linijoje pietų Ukrainoje, ir bandys pasiekti „nuolatinį buvimą“ šiame objekte, sakė agentūros vadovas.\n\n„Ruošiamės realiam darbui, kuris prasideda rytoj“, – trečiadienį sakė TATENA generalinis direktorius Rafaelis Grossi.\n\n„Nuo to laiko stengsimės pradėti nuolatinį agentūros atstovų buvimą objekte“, – pridūrė jis.\n\n17:46 Vokietijos generolas ragina nenuvertinti rusų karinės galios\n\nGenerolas Eberhardas Zornas, Vokietijos gynybos vadovas, perspėjo, kad Vakarai neturėtų nuvertinti Maskvos karinės jėgos, ir teigė, kad Rusija gali atidaryti antrąjį frontą, jei tik nuspręstų tai padaryti.\n\nBe kariuomenės, Rusija taip pat disponuoja laivynu ir oro pajėgomis, sakė jis agentūrai „Reuters“.\n\n„Didžioji dalis Rusijos karinio jūrų laivyno dar nebuvo panaudota kare su Ukraina, o Rusijos karinės oro pajėgos taip pat dar turi didelį potencialą, kuris kelia grėsmę ir NATO“, – teigė E. Zornas.\n\nKalbėdamas apie karo padėtį Ukrainoje, E. Zornas tikino, kad Rusijos puolimo dinamika sulėtėjo, tačiau Rusija vis dar nuosekliai veržiasi į priekį.\n\n„Palaikomi didžiulės artilerijos ugnies, jie veržiasi į priekį – nepaisydami civilių ukrainiečių aukų“, – sakė jis.\n\n„Rusai disponuoja milžiniškais amunicijos kiekiais, – teigė generolas. – Ši amunicija iš dalies yra sena ir labai netiksli, tačiau būtent ji sukelia didelius civilinės infrastruktūros nuostolius. Per dieną jie iššaudo apie 40.000–60.000 šaudmenų.“\n\nE. Zornas aiškino, kad vis dėlto šiuo metu nenumato jokių puolimų gilyn į Ukrainos teritoriją.\n\n17:09 TATENA vadovas: Zaporižios AE būsime kelias dienas\n\nRafaelis Grossi, Tarptautinės atominės energijos agentūros (TATENA) vadovas, patikino, kad misija į Ukrainos Zaporižios atominę elektrinę (AE) truks kelias dienas.\n\n12:42 val. pranešėme, kad Jevgenijus Balickis, Rusijos primestos Zaporižios srities administracijos vadovas, aiškino, jog misija, vykstanti į Zaporožios AE, „turi pamatyti elektrinės darbą per vieną dieną“.\n\n„Misija truks kelias dienas. Jei mums pavyks įtvirtinti nuolatinį ar laikiną TATENA buvimą Zaporižios AE, tada ji bus pratęsta. Tačiau šis pirmasis vizitas užtruks kelias dienas“, – žurnalistams Zaporižioje sakė TATENA vadovas.\n\n16:25 Ukrainos ministras: TATENA misija padės deokupuoti ir demilitarizuoti Zaporižios AE\n\nTATENA misija Rusijos kontroliuojamoje Zaporižios atominėje elektrinėje (AE) yra žingsnis siekiant „deokupuoti ir demilitarizuoti“ objektą, trečiadienį interviu agentūrai „Reuters“ sakė Hermanas Haluščenka, Ukrainos energetikos ministras.\n\nJis pabrėžė, jog labai svarbu yra tai, kad misijai būtų leista pasikalbėti su elektrinės darbuotojais. Taip, anot ministro, būtų gauta tikra, o ne rusiška „informacija“.\n\n16:08 R. Grossi: TATENA siekia užkirsti kelią branduolinei avarijai Zaporižios AE\n\nTarptautinės atominės energijos agentūros (TATENA) inspektoriai, vykstantys į Rusijos kontroliuojamą elektrinę, esančią kovų fronto linijoje Pietų Ukrainoje, siekia užkirsti kelią branduolinei avarijai, trečiadienį pareiškė Rafaelis Grossi, agentūros vadovas.\n\n„Mano misija yra... užkirsti kelią branduolinei avarijai ir išsaugoti didžiausią Europos atominę elektrinę“, – sakė R. Grossi, kurio vadovaujama komanda į pietinį Zaporižios miestą atvyko apie 14 valandą (išsamiau 14:34 val. naujienoje).\n\n15:21 ES stabdo susitarimą, palengvinantį vizų išdavimą rusams\n\nES sustabdys susitarimo, kuriuo rusams palengvinamas kelias prašyti vizų kelionėms į bendriją, galiojimą, trečiadienį pranešė Peteris Szijjarto, vengrų diplomatijos vadovas.\n\nŠi priemonė nereiškia oficialaus turizmo vizų draudimo, kurį ragina paskelbti kai kurios ES priklausančios Rusijos kaimynės. Tačiau ji apsunkins vizų gavimo procesą ir gali sulėtinti į Europą vykstančių rusų srautą, o tai padidintų Maskvos tarptautinę izoliaciją.\n\nIšsamiau skaitykite čia.\n\n14:50 Po Rusijos apšaudymo Mykolajive dega grūdų sandėliai\n\nDėl Rusijos apšaudymo Mykolajive užsidegė grūdų sandėlis, praneša Ukrainos nepaprastųjų situacijų tarnyba.\n\nGaisro gesinimo darbai vis dar tęsiasi, todėl konkretūs nuostoliai nebuvo pateikti.\n\n14:34 TATENA misija pasiekė Zaporižią\n\n15:43 Papildyta vaizdo įrašu\n\nTarptautinės atominės energijos agentūros (TATENA) inspektorių grupė trečiadienį atvyko į pietinį Ukrainos Zaporižios miestą prieš apsilankymą Rusijos kontroliuojamoje atominėje elektrinėje šalia fronto linijos, pranešė naujienų agentūros AFP korespondentas.\n\nKorespondentas teigė, kad maždaug 19 automobilių kolona, tarp kurių buvo mažiausiai 10 baltų automobilių su užrašu „JT“ ant šono, įvažiavo į Zaporižią prieš 14 val. (vietos ir Lietuvos laiku).\n\n14:32 Lenkija ir Baltijos šalys svarsto nebeįsileisti rusų\n\nLenkija ir trys Baltijos šalys trečiadienį pareiškė svarstančios galimybę nebeįsileisti Rusijos piliečių, jei to nepadarys visa Europos Sąjunga (ES).\n\nLenkija, Estija, Latvija ir Lietuva nurodė, kad ES pirmininkaujančios šalies siūlymas sustabdyti 2007 metų susitarimo dėl vizų režimo supaprastinimo tarp ES ir Rusijos galiojimą yra „būtinas pirmas žingsnis“.\n\nŠiam žingsniui pritaria daugelis Bendrijos narių, įskaitant Vokietiją. Sustabdžius susitarimo galiojimą, Rusijos piliečiai už ES vizas turėtų mokėti brangiau, taip pat būtų panaikintas vizų išdavimo terminas.\n\n„Tačiau turime drastiškai apriboti išduodamų vizų, pirmiausia turistinių, skaičių, kad sumažintume Rusijos piliečių srautą į Europos Sąjungą ir Šengeno erdvę“, – rašoma bendrame keturių šalių pareiškime.\n\nAnot jų, žengiant šį žingsnį turėtų būti numatytos išimtys „disidentams ir kitiems humanitariniams atvejams“.\n\n„Kol tokios priemonės neįvestos ES lygmeniu, mes... svarstysime galimybę nacionaliniu lygmeniu įvesti laikinas vizų draudimo priemones arba apriboti sienos kirtimą Rusijos piliečiams, turintiems ES vizas“, – sakoma pareiškime anglų kalba.\n\n14:09 Kyjivas kaltina Rusiją apšaudant Enerhodarą\n\nRusijos pajėgos apšaudo Enerhodarą, miestą prie Zaporižios atominės elektrinės (AE), kurios patikrinti vyksta Tarptautinės atominės energijos agentūros (TATENA) inspektoriai, sako Jevhenas Jevtušenka, Nikopolio rajono karinės administracijos vadovas.\n\n„Šios provokacijos yra pavojingos“, – pridūrė jis.\n\nVienas iš sviedinių pataikė į pastatą, kuriame įsikūrusi Enerhodaro miesto taryba, platformoje „Telegram“ parašė Dmytro Orlovas, meras, paskelbęs nuotraukas, kuriose matyti apgadintas daugiaaukštis pastatas su skyle šone ir nuolaužomis ant žemės.\n\n13:42 Ukrainos pareigūnas: pasiekta laimėjimų trijuose Chersono srities rajonuose\n\nUkrainos pajėgos pasiekė laimėjimų trijuose rajonuose Rusijos okupuotoje Chersono srityje, pranešė Jurijus Sobolevskis, Chersono regiono tarybos vadovo pavaduotojas, praėjus porai dienų po to, kai Kyjivas paskelbė apie kontrpuolimą šalies pietuose.\n\nJ. Sobolevskis Ukrainos nacionaliniam transliuotojui sakė, kad Ukrainos pajėgos pasiekė laimėjimų Chersono, Beryslavo ir Kachovkos rajonuose, tačiau atsisakė pateikti detalių.\n\n13:36 Ministras: per Lietuvą iki kovo vežtas rusiškas kuras, karinis tranzitas nevyko\n\nKrašto apsaugos ministras Arvydas Anušauskas teigia, kad iki kovo 28-osios per Lietuvą vyko rusiško kuro pervežimai, tačiau tai nebuvo karinis tranzitas.\n\nAnot jo, karinis tranzitas „nuo 2014 metų, vežant karinės paskirties priemones, įrangą, nevyko“, tačiau pagal 1993 metų susitarimą buvo leidžiama pervežti kurą per Lietuvos teritoriją.\n\n„Kiekvienais metais 400–500 cisternų pervažiuodavo. Nesakyčiau, kiek iš jų buvo pilnos, nes judėjimas pirmyn–atgal tuščių cisternų taip pat buvo. Dėl to nepasakysiu, koks ten kiekis konkrečiai“, – žurnalistams trečiadienį sakė ministras.\n\nTaip A. Anušauskas reagavo į Seimo Ateities komiteto vadovo, liberalo Raimundo Lopatos teiginius „Facebook“ paskyroje, jog Lietuva karinį tranzitą į Kaliningradą uždraudė tik kovo pabaigoje.\n\nKrašto apsaugos ministras patvirtino, kad kuro pervežimas išties buvo nutrauktas tik kovo 28 dieną, pasikonsultavus su „mūsų strateginiais sąjungininkais“.\n\n13:01 FNTT: kiekvienas mokėjimas už Kaliningrado tranzitą bus vertinamas atskirai\n\nNuo rugsėjo 1-osios visiems Lietuvos bankams atsisakant aptarnauti mokėjimus su Rusijos ir Baltarusijos įmonėmis, Finansinių nusikaltimų tyrimo tarnyba (FNTT) atsisakė „Lietuvos geležinkeliams“ suteikti bendrą leidimą gauti mokėjimus už sankcionuotų prekių tranzitą tarp Rusijos ir Kaliningrado, tačiau kiekvieną prašymą tarnyba vertins atskirai. Plačiau skaitykite čia.\n\n12:42 Okupacinė valdžia: TATENA inspektoriai Zaporižios AE turės apžiūrėti per vieną dieną\n\nTarptautinės atominės energijos agentūros (TATENA) komanda, vykstanti į Zaporožios AE, „turi pamatyti elektrinės darbą per vieną dieną“, naujienų agentūrai „Interfax“ sakė Rusijos primestos Zaporižios srities administracijos vadovas Jevgenijus Balickis.\n\n„Vizito programa sudaryta vienai dienai. Per vieną dieną jie turi pamatyti elektrinės darbą“, – kalbėjo J. Balickis.\n\nJis sakė, kad didelių vilčių dėl TATENA misijos rezultatų nepuoselėja. J. Balickis teigė nesusisiekęs su delegacija, bet su ja susitiks ir parodys šrapnelius iš atakų prieš elektrinę, dėl kurių Rusija kaltina Ukrainos ginkluotąsias pajėgas.\n\nTATENA delegacija anksti trečiadienį iš Kyjivo išvyko į Zaporižią pietryčių Ukrainoje. Jos vadovas anksčiau teigė, kad tikisi elektrinėje lankytis nuo trečiadienio iki šeštadienio.\n\nSu TATENA komanda keliaujantis „Reuters“ reporteris praneša, kad dabar tikimasi patekti į elektrinę ketvirtadienį, o artėjančią naktį inspektoriai greičiausiai praleis Zaporižios mieste.\n\n12:20 TATENA misija įvažiuoti į rusų kontroliuojamą teritoriją turės laukti bendroje eilėje\n\nRusijos primestos Zaporižios srities administracijos narys Volodymyras Rogovas pareiškė, kad Tarptautinės atominės energijos agentūros (TATENA) misijai, vykstančiai į Zaporižios atominę elektrinę, nebus išduodami specialūs leidimai. Misija stovės bendroje eilėje, laukiančioje įvažiuoti į Rusijos kontroliuojamą regiono dalį.\n\n„Jiems specialaus praleidimo nebus. Tačiau jie galėjo saugiai, greitai ir be kliūčių patekti iš Rusijos per išlaisvintą teritoriją“, – savo „Telegram“ kanale aiškino A. Rogovas.\n\nRugpjūtį Natalija Romaničenko, kuri save vadina Vasiljevkos miesto vadove, agentūrai „RIA Novosti“ sakė, kad per Zaporižios kontrolės punktą kasdien pravažiuoja iki 700 automobilių. Ji pabrėžė, kad žmonėms tenka labai ilgai laukti, kol pateks į Rusijos kontroliuojamą regiono teritoriją.\n\n11:47 Apšaudytas Charkivas, Dniepropetrovsko sritis\n\nRusams naktį apšaudžius Charkivą, sužeisti du žmonės, pranešė Charkivo srities gubernatorius Olehas Synehubovas. Per ataką apgadinti gyvenamieji namai ir biurų patalpos. Jis pridūrė, kad taip pat buvo atakuotas Zoločivo kaimas.\n\nDniepropetrovsko srities gubernatorius Valentinas Rezničenka sako, kad per Rusijos puolimą Nikopolyje sužeistas 1 žmogus. Jo teigimu, apgadinta 12 daugiaaukščių pastatų, kelios parduotuvės, vaistinės, koledžas, vaikų sporto mokykla, kultūros ir sporto kompleksas.\n\n11:27 Pranešama apie Kryme degančią naftos saugyklą\n\nSocialinėje žiniasklaidoje plinta vaizdo įrašai ir pranešimai, kad Rusijos aneksuotame Kryme, netoli Džankojaus miesto esančiame Krasnohvardisko kaime, dega naftos saugykla. Valdžios institucijos jų kol kas nekomentavo.\n\nLocal Telgeram channels report that explosions could be heard in occupied #Krasnohvardiiske, #Crimea. pic.twitter.com/wPGd385shJ— NEXTA (@nexta_tv) August 31, 2022\n\n11:15 M. Podoliakas: okupuotose teritorijose suintensyvėjo rusų vykdomi plėšimai\n\nPrezidento Volodymyro Zelenskio patarėjas Mychailo Podoliakas pareiškė, kad nusikalstamos grupės iš Rusijos kariuomenės ir kriminalinės sferos pastarosiomis savaitėmis tapo „aktyvesnės okupuotose teritorijose“.\n\nĮraše tviteryje jis teigė, kad jos plėšia įmones, ūkininkus, ardo gamyklas, o grobį gabena į Rusiją.\n\nIn recent weeks, criminal groups from ru-military and criminal sphere have become more active in the occupied territories. They rob businesses, farmers and dismantling factories , taking the loot to . Special police operation and inevitable responsibility awaits the looters.— ??????? ??????? (@Podolyak_M) August 31, 2022\n\n10:27 Naktį rusai atakavo keletą miestų Donecko srityje\n\nDonecko srities gubernatorius Pavlo Kyrylenka pranešė, kad Rusijos pajėgos naktį apšaudė Kramatorską ir Slovjanską. Jo teigimu, taip pat atakuoti gyvenamieji rajonai Časiv Jarų ir Kurachovės miestuose.\n\nKramatorsko meras Oleksandras Hončarenka pranešė, kad per apšaudymą buvo sužeisti civiliai gyventojai, tačiau detalesnės informacijos nepateikė.\n\n10:16 JK: Ukraina vietomis pastūmė fronto liniją į pietus\n\nUkraina tęsia puolimą prieš Rusijos pajėgas Pietų Ukrainoje ir vietomis nustūmė fronto liniją „tam tikru atstumu atgal“, išnaudodama palyginti menkai išsilaikiusią Rusijos gynybą, teigiama Jungtinės Karalystės (JK) Gynybos ministerijos pateiktoje atnaujintoje žvalgybos informacijoje.\n\n„Vadovaudamasi savo doktrina, Rusija dabar tikriausiai bandys užkamšyti spragas savo linijoje naudodama iš anksto paskirtus mobiliuosius rezervo dalinius. Tikėtina, kad tarp jų bus ir kai kurie Rytų pajėgų grupės daliniai“, – rašoma pranešime.\n\n09:58 Ukraina skelbia naujus rusų nuostolius\n\nPer praėjusią parą ukrainiečiai iš viso nukovė 350 Rusijos karių, o nuo invazijos pradžios – beveik 47.900, pranešė Ukrainos kariuomenės Generalinis štabas.\n\nJo teigimu, per parą taip pat sunaikinta 20 tankų, 18 šarvuočių, 12 artilerijos sistemų ir kt.\n\n09:31 ES nesutaria dėl draudimo atvykti Rusijos piliečiams\n\nŠį pusmetį rotacine tvarka Europos Sąjungai pirmininkaujanti Čekija antradienį susidūrė su griežtu kai kurių valstybių narių pasipriešinimu siūlymui uždrausti Rusijos turistams lankytis Bendrijoje dėl Maskvos agresijos prieš Ukrainą.\n\nČekija nori sustabdyti 2007 metų susitarimo, kuriuo buvo palengvintas vizų išdavimas Rusijos turistams, galiojimą, o kai kurios ES narės ragina visiškai uždrausti išduoti vizas.\n\nTačiau kai kurios šalys, tarp jų didžiosios ES valstybės Vokietija ir Prancūzija, taip pat Vengrija, Liuksemburgas ir Austrija, tam prieštarauja. Plačiau skaitykite čia.\n\n09:25 UNESCO remia Odesos įtraukimą į pasaulio paveldo sąrašą\n\nJT kultūros agentūra pareiškė, kad remia Ukrainos prašymą įtraukti Odesos uostamiestį į UNESCO saugomų pasaulio paveldo objektų sąrašą.\n\nIstorinis Odesos centras jau „nukentėjo nuo artilerijos ugnies“ ir yra „vos už kelių dešimčių kilometrų nuo fronto linijos“, sakoma UNESCO pareiškime.\n\nPareiškimas paskelbtas po agentūros direktorės Audrey Azoulay ir Ukrainos kultūros ministro Oleksandro Tkačenkos susitikimo Paryžiuje.\n\nUNESCO teigia sutelkusi ekspertus, kurie padės Ukrainai, kad Pasaulio paveldo komiteto valstybės narės galėtų skubiai išnagrinėti paraišką.\n\nJT agentūra taip pat pareiškė, kad nori įtraukti Odesą, Kyjivą ir Lvivą į pavojuje esančių pasaulio paveldo objektų sąrašą.\n\n08:44 Ukrainos kariuomenė: įnirtingos kovos tęsiasi Bachmuto ir Avdijivkos kryptimis\n\nUkrainos ginkluotųjų pajėgų Generalinis štabas rytinėje suvestinėje rašo, kad tęsiasi įnirtingos kovos Bachmuto ir Avdijivkos kryptimis.\n\n„Donecko kryptimi priešas neatsisako bandymų pasiekti Donecko srities administracinę sieną. Šiuo metu įnirtingos kovos tęsiasi Bachmuto ir Avdijivkos kryptimis, Kodemos, Zaicevės, Peskų, Pervomaisko ir Marinkos rajonuose“, – rašoma štabo pranešime.\n\n08:30 Karo studijų institutas: Rusija koreguoja savo kariuomenės pozicijas\n\nRusija ruošiasi platesnio masto Ukrainos pajėgų puolimui ir koreguoja savo pozicijas, teigia JAV įsikūręs Karo studijų institutas.\n\nPavyzdžiui, Rusija ruošiasi Melitopolio gynybai, nes per jį eina svarbus logistikos kelias tarp Rostovo srities ir Pietų Ukrainos.\n\nTuo pat metu Rusija stiprina pajėgas, veikiančias į vakarus nuo Donecko miesto, Centrinės karinės apygardos daliniais. Šios apygardos daliniai anksčiau veikė Lysyčansko-Seversko zonoje ir rugpjūčio viduryje nutraukė „operatyvinę pauzę“.\n\nAnot ekspertų, šis dalinių perkėlimas rodo, kad Rusija neteikia pirmenybės Siversko puolimui ir stengiasi išlaikyti pagreitį aplink Donecko miesto zoną.\n\n07:44 TATENA inspektoriai išvyko į Zaporižios AE\n\nTarptautinės atominės energijos agentūros (TATENA) inspektorių komanda vyksta į Rusijos pajėgų užimtą Zaporižios atominę elektrinę pietryčių Ukrainoje, trečiadienį pranešė ši Jungtinių Tautų institucija.\n\n„Pagaliau išvykstame po šešių mėnesių... pastangų. TATENA vyksta į Zaporižios atominę elektrinę“, – agentūros vadovas Rafaelis Grossi sakė žurnalistams Kyjive prieš išvažiuodamas.\n\nR. Grossi sakė, jog tikisi Ukrainoje įsteigti nuolatinę misiją, kuri stebėtų didžiausią Europos branduolinę jėgainę.\n\n„Šios operacijos yra labai sudėtingos. Vykstame į karo zoną. Vykstame į okupuotą teritoriją. Ir tam reikia aiškių garantijų ne tik iš rusų, bet ir iš Ukrainos“, – sakė TATENA vadovas.\n\n„Mums pavyko tai užsitikrinti. Taigi, dabar judame pirmyn“, – pridūrė jis.\n\n07:41 „Gazprom“ sustabdė dujų tiekimą Europai vamzdynu „Nord Stream 1“\n\nRusijos energetikos milžinė „Gazprom“ trečiadienį sustabdė dujų tiekimą Vokietijai vamzdynu „Nord Stream 1“, kad atliktų techninės priežiūros darbus, dar labiau padidindama įtampą sąmyšio apimtoje Europos elektros rinkoje.\n\n„Gazprom“ nurodė, kad „būtini“ darbai dujotiekio kompresorių stotyje truks tris dienas ir kad jie turi būti atliekami po „kiekvieno 1.000 veikimo valandų“.\n\nTačiau Vokietijos federalinių tinklų agentūros vadovas Klausas Muelleris šį sprendimą vadino „techniškai nesuvokiamu“ ir perspėjo, kad tai atrodo kaip Maskvos pretekstas šantažuoti grėsme energijos išteklių tiekimui. Plačiau skaitykite čia.\n\n07:32 JAV: pseudoreferendumų rengimui vadovauja S. Kirijenka\n\nRusijos pastangoms surengti fiktyvius referendumus okupuotose Ukrainos dalyse vadovauja Rusijos prezidento administracijos vadovo pirmasis pavaduotojas Sergejus Kirijenka, antradienį pareiškė JAV valstybės departamento atstovas Vedantas Patelis.\n\nJis taip pat sakė, kad „S. Kirijenka yra atsakingas už Rusijos valdomų teritorijų priežiūrą prieš bandant jas inkorporuoti į Rusiją, kas būtų neteisėta, jei būtų įvykdyta“.\n\n07:15 Ukrainos kariuomenė: Rusijos pajėgos patyrė didelių nuostolių šalies pietuose\n\nUkrainos kariuomenės operatyvinė vadovybė „Pietūs“ naktį feisbuke pranešė, kad per parą šalies pietuose nukauta 117 Rusijos karių ir sunaikinta per 30 karinės technikos vienetų, įskaitant devynis tankus T-72, tris „Grad“ sistemas, vieną savaeigę patranką „Giatsint-S“, vieną savaeigę haubicą „Msta“, 18 šarvuočių, taip pat keturi šaudmenų sandėliai. Ukrainos kariuomenė taip pat pranešė, kad smogė keturiems Rusijos kontrolės punktams ir keturiems transporto keliams, įskaitant du smūgius Antonovskio tiltui.\n\n07:06 V. Zelenskis kaltina Rusiją naujais smūgiais prie Zaporižios AE\n\nUkrainos prezidentas Volodymyras Zelenskis antradienį apkaltino Rusiją naujais smūgiais teritorijoje šalia didžiausios Europoje atominės elektrinės, kurią ruošiasi aplankyti grupė Jungtinių Tautų inspektorių.\n\nTarptautinės atominės energijos agentūros (TATENA) vadovas Rafaelis Grossi pirmadienį vakare atvyko į Kyjivą su 13 ekspertų grupe ir išvyko į Zaporižios atominę elektrinę, kuri yra užimta Rusijos pajėgų nuo kovo pradžios.\n\n„Deja, Rusija nestabdo savo provokacijų būtent tomis kryptimis, kuriomis ši misija turi vykti, kad pasiektų elektrinę“, – savo kasdieniame vaizdo kreipimesi į tautą sakė V. Zelenskis.\n\n„Tikiuosi, kad TATENA komanda galės pradėti savo darbą“, – pažymėjo prezidentas ir pridūrė, kad padėtis jėgainėje „nepaprastai grėsminga“.\n\n„Okupantai nepasitraukė iš elektrinės, jie tęsia bombardavimus ir neatitraukia ginklų ir šaudmenų iš šio komplekso. Jie baugina mūsų darbuotojus. Branduolinės katastrofos dėl Rusijos veiksmų rizika nesumažėjo nė valandai“, – pridūrė V. Zelenskis.\n\n„Būtina nedelsiama ir visiška Zaporižios demilitarizacija“, – kalbėjo jis.\n\n07:03 Vilniuje prasideda „Laisvosios Rusijos kongresas“\n\nVilniuje trečiadienį prasideda „Laisvosios Rusijos kongresas“. Kaip teigia renginį organizuojantis „Rusijos veiksmų komitetas“, į konferenciją „susirinks rusai, atvirai pasisakantys prieš Rusijos karinę agresiją Ukrainoje, taip pat Europos šalių ir tarptautinių organizacijų, remiančių Ukrainos žmones, besipriešinančius Vladimiro Putino diktatūrai, atstovai“.\n\nNurodoma, jog diskusijose turėtų dalyvauti Rusijos opozicijos politikai, žmogaus teisių aktyvistai, ekspertai, žurnalistai.\n\nTaip pat į jį atvyks Latvijos gynybos ministras Artis Pabrikas, buvęs Estijos prezidentas Toomas Hendrikas Ilvesas, Ukrainos prezidento Volodymyro Zelenskio patarėjas Oleksejus Arestovyčius. Renginyje dalyvaus ir Lietuvos užsienio reikalų viceministras Mantas Adomėnas, europarlamentaras Andrius Kubilius.\n\nOrganizatorių teigimu, kongreso tikslas – suvienyti Rusijos visuomenės dalį, kuri aktyviausiai pasisako prieš šalies karinę agresiją Ukrainoje ir Vakarų pasaulio pastangas remiant Ukrainą, pasipriešinant Vladimiro Putino režimui.\n\n„Scanpix“ nuotr.",
    "Maikštėnas apie elektros kainų suvaldymo planus: Lietuva gali nukentėti labiausiai visoje ES": "Valstybės kontroliuojamos „Ignitis grupės“ vadovas ir valdybos pirmininkas Darius Maikštėnas laidoje „Delfi Interviu“ pasakojo, ką „Ignitis“ daro, kad elektros kainos būtų žemesnės.\n\n„Nuo pat veiklos pradžios, kai prasidėjo liberalizacija, stengiamės kuo labiau apdrausti visas vartotojų kainas, kurios buvo pasirašomos, pasirenkant nepriklausomą tiekėją „Ignitis“. Jei pasižiūrėtume į tuos tarifus, kuriuos turi nepriklausomo tiekėjo klientai mūsų bendrovėje, iš pirmojo etapo vidutiniška tarifo kaina – 17 centų, antrojo – apie 24-25 centus“, – sako jis.\n\nFiksuotų kainų tarifus esą turi per 800 tūkst. buitinių vartotojų. Dauguma jų fiksavo kainas vidutiniškai dvejiems metams.\n\nKalbant apie privačius vartotojus, anot jo, galvą skauda tik garantiniame tiekime pasilikusiems vartotojams, kurie nepasirinko nepriklausomo tiekėjo. Visuomeniname tiekime pasilikę vartotojai moka 24 centus už kilovatvalandę.\n\nVis dėlto, kaip pastebi D. Maikštėnas, didžiausias galvos skausmas ir problema, kurią šalia buitinių vartotojų reikia spręsti šiemet, yra pramonė ir verslas.\n\n„Jie visai moka kitą kainą, tai visiškai nepagrįsta ir turi būti sprendžiama. Didžioji dauguma pramonės moka biržos kainą, kuri kinta kasdien. Tai yra visiškai nesąžininga“, – pabrėžia „Ignitis grupės“ vadovas.\n\nJo vertinimu, verslo kompensacijoms gali reikėti kelių milijardų eurų.\n\n„Kitiems metams reikės milijardo ar daugiau buitinių vartotojų kompensacijoms, tai jei analogiškos kompensacijos būtų pritaikomos verslui, reikėtų dar 3 ar 4 milijardų eurų. Natūralu, kad Lietuva tokių biudžetų neturi ir negali sau leisti. Bet pati kainų problema yra europinė, jei ji nebus išspręsta, tai ne tik Lietuvos verslas, bet ir Europos pramonė pradės bankrutuoti, ir turėsime labai didžiulių ekonominių problemų“, – akcentuoja D. Maikštėnas.\n\n„Delfi Interviu“ pašnekovas įvardijo du visiškai skirtingus pasiūlymus, kurie šiuo metu diskutuojami Europoje.\n\n„Dabar Europos Komisijoje (EK) vyksta diskusijos ir derybos, vėliau tai pereis į Europos Tarybą. Šiuo metu pasiūlytos dvi radikaliai besiskiriančios alternatyvos: vieną pasiūlė EK, kitą – pirmininkaujanti šalis Čekija.\n\nPastarosios pasiūlymas sutampa su dideliu kiekiu šalių narių, įskaitant ir Lietuvos poziciją: vienintelis efektyvus būdas suvaldyti kainas biržoje – limituoti dujinės generacijos kainą. Nustatant tam tikrą kainą, už kurią gaminama dujinė generacija, ji natūraliai nuleis visą biržos kainą visiems vartotojams – ir privatiems, ir verslams, ir didžiajai pramonei.\n\nAlternatyvus modelis siūlo apriboti konkurencingų generacijos šaltinių pelnus. Šalys, kurios turi daug atominės energijos, hidroenergijos arba jų vėjo parkai išvystyti, sugebės paimti tam tikrą sumą iš elektros gamintojų ir panaudoti per nacionalinius biudžetus persiskirstymui. Vokiečiai, švedai, suomiai turės tam tikrą pinigų kiekį, kurį galės perskirstyti. Importuodama (elektrą – red.) Lietuva mokės tas pačias didžiąsias kainas, visa našta bus Lietuvos verslui, gyventojams, vyriausybei ir energetikos įmonėms“, – pasakoja D. Maikštėnas.\n\nAnot jo, jei nelaimės Čekijos pasiūlymas, labiausiai ES nukentėjusi šalis bus Lietuva, mat mes turime didžiausią kiekį elektros importo.\n\n„Todėl jas reikia dabar greitai spręsti ir konsoliduotai visoje Europoje. Lietuvos vyriausybė viena nieko nepadarys“, – sako „Ignitis grupės“ valdybos pirmininkas.\n\nJeigu situacija neišsprendžiama europiniu lygiu ir Lietuvoje turėsime itin aukštą biržos kainą, Lietuvos ekonomika esą galėtų kristi dviženkliu tempu.\n\n„Manau, kad gali būti dviženkliai skaičiai. Situacija – labai rimta. Jei neturėsime europinio sprendimo, labiausiai nuo to nukentės Lietuva. Laukia labai intensyvios savaitės, visiems Lietuvos diplomatams linkiu dėti visas pastangas, kad pavyktų užsitikrinti Čekijos, o ne Europos Komisijos, modelį“, – priduria jis.",
    "Dulkys ragina nesustoti, kovojant su COVID-19: siūlo tobulinti vakcinų įsigijimo procedūrą": "Kalbėdamas su ES sveikatos apsaugos ministrais A. Dulkys akcentavo, kad bendrus ES vakcinų pirkimus galime vadinti sėkmės istorija, tačiau reikia nesustoti ir toliau tobulinti procesus. Pakeitimai padėtų lanksčiau reaguoti į besikeičiančią COVID-19 situaciją.\n\n„Bendri vakcinų pirkimai yra sėkmės istorija, todėl svarbu ir toliau juos užtikrinti ES lygmeniu. Tačiau jie reikalauja ir kai kurių pakeitimų. Reikia taip diversifikuoti perkamų vakcinų kiekius, kad jie nesukurtų pertekliaus. Valstybės narės turėtų galimybę rezervuoti kiekius, o ne įsipareigotų juos pirkti“, – siūlė ministras.\n\nArūnas Dulkys ES susitikime. © SAM nuotr.\n\nIš A. Dulkio lūpų nuskambėjo ir siūlymas valstybėms narėms turėti galimybę paskirstyti vakcinų atsargas ilgesniam laikotarpiui. Taip pat įtraukti į sutartis su gamintojais nuostatas, kuriose būtų aiškiai apibrėžtas jų įsipareigojimas kurti adaptuotas vakcinas. Taip būtų galima lanksčiau reaguoti į pasikeitusią epidemiologinę situaciją konkrečioje valstybėje.\n\nMinistras dalyvavo ir bendrame susitikime su kolegomis iš Latvijos ir Estijos – Daniels Pavluts ir Peep Peterson. Ministrai pasidalino patirtimi, kaip yra pasiruošta COVID-19 plitimo sustabdymui ir vakcinacijai Lietuvoje, Latvijoje ir Estijoje. Taip pat buvo aptartos galimybės bendradarbiauti, rengiant mokymus ir dalinantis sveikatos apsaugos infrastruktūra, iškilus ekstremalioms aplinkybėms. Buvo paliestas ir pacientų iš Ukrainos gydymo klausimas.\n\nArūnas Dulkys su kolegomis iš Latvijos ir Estijos © SAM nuotr.\n\nSusitikęs su Norvegijos sveikatos apsaugos ministre Ingvild Kjerkol, A. Dulkys pristatė Lietuvos pagalbą pabėgėliams iš Ukrainos. Iš viso Lietuva yra priėmusi 63 tūkstančius ukrainiečių, iš kurių trečdalį sudaro vaikai. Besirūpinant pabėgėlių fizine ir emocine būsena, gydymo įstaigos Lietuvoje jiems kas mėnesį suteikia apie 15 tūkstančių sveikatos priežiūros paslaugų. Daugiau nei 110 pareigūnų ir kariškių suteikta galimybė reabilitacijai Lietuvoje.\n\n„Turime padėti Ukrainai ir jos žmonėms visais įmanomais būdais, nes Rusijos agresija prieš šią suverenią šalį tęsiasi. Tai mūsų moralinė pareiga. Juk Ukraina kovoja ne tik už savo, bet ir už mūsų laisvę, vakarietiškas vertybes“, – akcentavo A. Dulkys.\n\nArūnas Dulkys © SAM nuotr.\n\nPrimename, kad rugsėjo 6–7 dienomis Prahoje (Čekija) vyksta neformalus ES sveikatos ministrų susitikimas. Susitikimo metu ES sveikatos ministrai aptaria pasiruošimą COVID-19 valdymui rudens-žiemos sezonu, taip pat darbotvarkėje – kovos su vėžiu ir retomis ligomis, vaistų prieinamumo klausimai.",
    "Europos krepšinio elite per penkerius metus sensacijomis nekvepėjo: rusus išmetė, latviai nepateko, o vengrai kovojo tragiškai": "Per penkerius metus Europos krepšinio paveikslas beveik nepasikeitė. Net trylika komandų, kurios žaidė 2017 metų Europos pirmenybių atkrintamosiose varžybose, pateko į aštuntfinalį ir šiais metais.\n\nTai – Slovėnija, Serbija, Ispanija, Vokietija, Italija, Graikija, Lietuva, Kroatija, Suomija, Prancūzija, Juodkalnija, Turkija ir Ukraina.\n\nPrieš penkerius metus aštuntfinalyje žaidė Rusija, Latvija ir Vengrija. Šias tris komandas 2022 metų čempionato atkrintamosiose varžybose pakeitė Belgija, Lenkija ir Čekija.\n\nVisos trys permainos buvo neišvengiamos. Prieš penkerius metus į aštuntfinalį patekusios Rusijos ir Latvijos rinktinės visai nedalyvavo šių metų Europos pirmenybėse. Latviai krito atrankos varžybose, o rusai buvo pašalinti iš visų FIBA turnyrų.\n\nVengrai šiais metais pateko į vieną grupę su keturiomis kitomis komandomis, kurios 2017 metais žaidė atkrintamosiose varžybose. Tad viena iš buvusių aštuntfinalio dalyvių bet kuriuo atveju turėjo likti už borto.\n\nBelgijos, Lenkijos ir Čekijos rinktinės į atkrintamąsias varžybas grįžo po trumpos pertraukos. Šios trys komandos rungtyniavo 2015 metų Europos pirmenybių aštuntfinalyje.\n\nKroatams ir lenkams šių metų Europos pirmenybės padėjo pataisyti reputaciją po vasaros pradžioje patirto fiasko pasaulio pirmenybių atrankos turnyre.\n\nKroatijos ir Lenkijos krepšininkai nepateko į atrankos antrąjį etapą, kuriame varžosi 24 rinktinės, ir jau prarado galimybę nukeliauti į 2023 metų pasaulio pirmenybes.\n\nMaža to, kroatams ir lenkams 2025 metų Europos pirmenybių atrankos turnyrą reikėjo pradėti preliminariame etape, kurio pirmosios rungtynės vyko rugpjūčio mėnesį.\n\nVis dėlto Kroatijos ir Lenkijos komandos spėjo per trumpą dviejų mėnesių laikotarpį padaryti išvadas ir dabar tęsia kovą dėl Europos pirmenybių medalių.",
    "Algimantas RUSTEIKA: Totalitarizmas - jau greitai": "Nuoduose pelytėms 99 proc. produkto yra labai skanūs - tam, kad jos suėstų jauką. Taip buvo su \"Matuko reforma\": kas gi prieštaraus, kad niekšai vaikučių nekankintų? - tačiau realybėje vaikų nemušimo įstatymas bemat virto vaikų atiminėjimo praktika.\n\nNuoduose pelytėms 99 proc. produkto yra labai skanūs - tam, kad jos suėstų jauką. Taip buvo su \"Matuko reforma\": kas gi prieštaraus, kad niekšai vaikučių nekankintų? - tačiau realybėje vaikų nemušimo įstatymas bemat virto vaikų atiminėjimo praktika.\n\nLygiai taip pat sugalvota ir Stambulo konvencija, \"kovojanti su smurtu prieš moteris\", kuri iš tikrųjų skirta vieninteliam tikslui - vienalytėms ir translytėms santuokoms, jų \"šeimų\" įsivaikinimui įteisinti ir įvedanti visų kitaip manančių teisinio persekiojimo įrankį - \"neapykantos kalbos\" nusikaltimo sąvoką.\n\nŠis liberalaus marksizmo produktas yra didžiojo Vakarų civilizacijos sunaikinimo projekto, paverčiant žmones bailia, paklusnia ir buka vartotojų biomase, dalis. Tam tikslui reikia supriešinti ir suskaldyti visuomenes ir sunaikinti pagrindines kliūtis šiame kelyje - prigimtinę šeimą, per šimtmečius susiklosčiusias tautų tradicines vertybes bei krikščionių tikėjimą.\n\nStambulo Konvencija prieštarauja Lietuvos Respublikos Konstitucijoje įtvirtintoms prigimtinėms žmogaus teisėms ir laisvėms ir nesuderinama konstitucine šeimos samprata. Šios konvencijos ratifikavimui prieštarauja didžioji dauguma Lietuvos Respublikos piliečių.\n\nKonvencijos neratifikavo ne tik Lietuva, bet ir Bulgarija, Vengrija, Čekija, Slovakija, Latvija, iš jos pasitraukė Turkija. Nepavykstant priversti visų valstybių ir visuomenių sutikti Konvencija, Briuselio biurokratai centralizuotai ėmėsi teisinės prievartos priemonių tą padaryti visos Europos Sąjungos mastu.\n\nŠ.m. kovo 9 d. pateiktas Europos Parlamento ir Tarybos direktyvos „Dėl kovos su smurtu prieš moteris ir smurtu šeimoje\" projektas, dėl kurio greitai bus balsuojama. Šioje direktyvoje aiškiai ir atvirai nurodoma, kad ji skirta Stambulo Konvencijos įgyvendinimui. Nustatoma, kad „veiksmų reikia imtis ir Stambulo konvenciją ratifikavusiose valstybėse narėse, ir valstybėse narėse, kurios to nepadarė.\n\nIš tikrųjų, prisidengiant karo sąlygomis, siūlomoje ES direktyvoje bandoma įteisinti skirtingas nuo biologinės lytis Lietuvos ir kitų valstybių teisinėse sistemose, nustatyti seksualinių mažumų teisių diktatūrą ir visuomenės nuomonės cenzūrą, faktiškai kriminalizuojant tradicinių ir prigimtinių pažiūrų reiškimą lyties tapatumo klausimais. Jeigu skiepų (\"galimybių\") pasai įveda diktatūrą tik epidemijų metu, tai ši direktyva įveda diktatūrą visiems laikams.\n\nDirektyva buvo rengiama nuo kovo mėnesio, bet MŪSŲ VALDŽIA TAI NUO ŽMONIŲ NUSLĖPĖ, nors dalyvavo rengiant projektą. Komiteto pirmininkas T.V. Raskevičius pateikė ir slaptai apsvarstė direktyvą UŽDARAME Seimo Žmogaus teisių komiteto posėdyje, kuris jai pritarė. Tai vienareikšmiškai galima vertinti kaip klastą ir apgaulę savo valstybės žmonių atžvilgiu.\n\nApie šią direktyvą žinojo opozicija, kuri turi atstovus Žmogaus teisių komitete, rengiančiame slaptus nuo visuomenės posėdžius visuomenei nepriimtiniems sprendimams priimti. Viską žinojo ir didieji etatiniai visuomenininkai, \"kovotojai už prigimtines šeimas\", ką patys ir prisipažino. Ir visi tylėjo, kad tik žmonės nieko nesužinotų.\n\nDirektyva bus priiminėjama ES Parlamente ir ES Taryboje. Parlamente balsavimas bus į vienus - mūsų - vartus. ES Taryboje iš 27 šalių tam, kad sprendimas būtų nepriimtas, būtina balsavime \"blokuojanti mažuma\". Reikia 4 ES narių balsų prieš - tą galime surinkti. Bet kita būtina sąlyga - balsuojančių PRIEŠ valstybių gyventojų skaičius turi būti 35 % viso ES gyventojų skaičiaus, t.y. nuo 447 mln. tai būtų 156 mln. Net jei PRIEŠ balsuotų visa prieš Stambulo konvenciją pasisakanti Vidurio ir Rytų Europa, t.y. Lietuva (2,5 mln.), Vengrija (9,5 mln.), Lenkija (38 mln.), Čekija (10,7 mln.), Slovakija (5,5 mln.), Bulgarija (7 mln.), net Latvija ( 2mln.), turėtume tik vos per 70mln. PRIEŠ pasisakančių ES gyventojų, t.y. nei pusės reikalingo 156 mln. skaučiaus.\n\nTaigi, direktyvos priėmimas yra tik laiko klausimas ir ji tikrai bus priimta.Tą rašau tam, kad suvoktumėte realybę, neturėtumėte absoliučiai jokių iliuzijų ir suprastumėte padėties rimtumą. Žaidimai baigėsi, liberalmarksistai žaidžia Va Bank ir eis iki galo.\n\nKas laukia? TOTALITARIZMAS.\n\nDirektyvoje numatyta į nacionalinę teisę įvesti pasirenkamos „socialinės lyties\" (gender) ir „smurto pagal lytį\" sąvoka, kuri bus taikoma ir \"socialinėms\" lytims. Joje nustatomi ir prioritetai - \"didesnė rizika patirti smurtą dėl lyties visų pirma kyla lesbietėms, biseksualioms, translytėms, nebinarinio seksualumo, interseksualioms ir queer (LBTIQ) moterims \".\n\nDirektyvoje numatyti ir bus privalomai įteisinti tokie nusikaltimai, kaip \"priekabiavimas kibernetinėje erdvėje\", kas reiškia bet kokią paskelbtą \"įžeidžiamą medžiagą\", darančią \"psichologinę žalą\". Kitas privalomai įteisinamas nusikaltimas - \"neapykantos kurstymas kibernetinėje erdvėje\", kada \"viešai platinama kurstomoji medžiaga\". Už šias \"veikas\" bus baudžiama realiu laisvės atėmimu atitinkamai 1 arba 2 metams. Įvedama senatis 5 ir 7 metams, t.y. mus pasodins atgaline data už praeityje pasakytus ar parašytus žodžius.\n\nIr ne tik už pasakytus, bet ir už nepasakytus, nes (citata): \" kurstymui vartojama kalba ne visada susijusi su asmens biologine ar socialine lytimi, tačiau apie šališką motyvaciją galima spręsti iš kurstymo bendro turinio ir konteksto\". Išverčiu į lietuvių kalbą - mus pasodins net ne už tai, ką pasakėm, o už tai, kas \"yra kontekste\" ir pasivaideno įsižeisti užsimaniusiam asmeniui.\n\nDirektyvos 39 straipsnyje nustatytas reikalavimas valstybėms narėms paskirti arba įsteigti oficialią įstaigą, kuri koordinuotų ir prižiūrėtų šios srities politiką. Reikalaujama, kad pagrindinę veiklą pagal šią direktyvą vykdytų nevyriausybinės organizacijos, kurios Lietuvoje daugiausia finansuojamos ir jų veikla kontroliuojama iš užsienio valstybių. Lygių galimybių institucijoms numatoma suteikti teisę veikti fizinių asmenų vardu ir juos remti teismo procese, teikti prašymus atlyginti žalą ir pašalinti turinį internete.\n\nKad šios įstaigos galėtų veiksmingai vykdyti užduotis, valstybės narės įpareigojamos skirti joms „pakankamai žmogiškųjų ir finansinių išteklių\". Bus steigiamos \"tarpininkavimo\" firmos, skundimo linijos, \"įsižeidusiems\" net nereikės patiems ką nors daryti - šios \"lygių galimybių įstaigos\" imsis sankcijų jų vardu ir už juos.\n\nBus blokuojamas ir trinamas turinys internete. Nurodymai blokuoti ir trinti įrašus internete būs teikiami „gavus pakankamai motyvuotą ir pagrįstą aukos prašymą ir net nelaukiant tyrimo užbaigimo\", t.y., net jei skundas nepagrįstas ir bus vėliau atmestas. „Įsižeidusieji\" taip pat galės gauti žalos atlyginimą be teismo sprendimo, dar baudžiamojo proceso metu, o mokamas žalos atlyginimas „neturėtų būti ribojamas nustatant maksimalią ribą\".\n\nNustatoma, kad „ES prisijungimo prie Stambulo Konvencijos proceso užbaigimas tebėra Komisijos prioritetas ir numatoma griežtai kontroliuoti, kaip šalys vykdys šią direktyvą. „Valstybės narės turės perkelti direktyvą į nacionalinę teisę praėjus dvejiems metams nuo jos įsigaliojimo. Jos turės pranešti Komisijai apie nacionalines įgyvendinimo priemones. Be to, praėjus 7 metams nuo direktyvos įsigaliojimo, valstybės narės turės pateikti Komisijai jos įgyvendinimo ataskaitas. Pasibaigus šiam laikotarpiui, ataskaitos turi būti teikiamos reguliariai, pateikiant valstybėms narėms klausimyną.\"\n\nŠeimos santykiai pagal Stojimo į Europos Sąjungą sutartį yra šalies narės prerogatyva ir negali būti reguliuojami Europos Sąjungos institucijų, todėl ši direktyva, kuria siekiama įteisinti Stambulo konvenciją be pačių valstybių konstitucinių valdžios organų sprendimo, yra neteisėta. Visi tikrojo smurto prieš moteris klausimai yra išspręsti nacionalinėje teisėje ir esant būtinybei ją galima papildyti reikalingomis nuostatomis.\n\nTačiau ar valdžiai rūpi, kad Lietuvos Respublikos Konstitucijos, priimtos Tautos referendumu, pagrindinės nuostatos dėl šeimos ir žmogaus teisių turėtų būti keičiamos tik referendumu? Ir ar patys Lietuvos piliečiai, turintys konstitucinę teisę ir pareigą ginti Konstituciją, ją gins, ar susitaikys su Europos Sąjungos biurokratų peršama diktatūra?\n\nAr Lietuvos Respublikos Prezidentas, Seimas ir Vyriausybė užtikrins, kad Lietuvos atstovai Europos Sąjungoje balsuotų PRIEŠ totalitaristinę Europos parlamento ir Tarybos direktyvą? Ar savivaldybių tarybos, šeimų ir žmogaus teisių organizacijos, politinės partijos, pilietinė visuomenė kreipsis į valdžios institucijas, reikalaudamos padaryti viską, kad minėta Direktyva nebūtų priimta?\n\nVakarų Europa šiuo požiūriu jau yra prarasta, pasidavusi, atsidavusi barbarų antplūdžiui ir dvasiškai numirusi. Šį košmarą galime sustabdyti tik veikdami kartu su Rytų ir Vidurio Europos tautomis. Direktyvos įgyvendinimui skirti dveji metai, dar galime išsirinkti ne bepročių ir ne bukalaurų Seimą. Dar yra didelė galimybė, kad Italija išsirinks ne liberalmarksistus ir prisijungs prie laisvės neatsisakiusių tautų. Dar yra tikimybė Amerikai nebeišsirinkti demokratinių bepročių, vedančių į Vakarų civilizacijos susinaikinimą ir pasaulinis procesas dar gali pasisukti kitaip.\n\nTik žinokim viena - niekam mes pasaulyje nerūpim, išskyrus mus pačius. Niekas neišgelbės ir negelbės, jei patys tylėsim. Darykim, ką galim - rašykim, kalbėkim, reikalaukim, rėkim. Nėra nieko, ko negalima pakeisti ir nugalėti, išskyrus mirtį.",
    "Paaiškėjo galutinė Lietuvos rinktinės vieta: ji – prasčiausia istorijoje": "Dvi pergales iškovojusi ir keturis pralaimėjimus Vokietijoje patyrusi Kazio Maksvyčio kariauna tarp 24 komandų užėmė 15-ąją poziciją.\n\nTai yra prasčiausias visų laikų Lietuvos rinktinės pasirodymas per Europos pirmenybių istoriją.\n\nIki šiol prasčiausiai Lietuva žaidė žemyno čempionate 2001-aisiais, kai Turkijoje vykusiame turnyre liko dvylikta.\n\n2009 m. Lenkijoje lietuviai užėmė 11-ą poziciją.\n\nRikiuotė (pergalės ir pralaimėjimai):\n\n9. Serbija (5:1)\n\n10. Turkija (3:3)\n\n11. Ukraina (3:3)\n\n12. Kroatija (3:3)\n\n13. Juodkalnija (3:3)\n\n14. Belgija (3:3)\n\n15. Lietuva (2:4)\n\n16. Čekija (2:4)\n\n17. Izraelis (2:3)\n\n18. Bosnija ir Hercegovina (2:3)\n\n19. Estija (1:4)\n\n20. Bulgarija (1:4)\n\n21. Sakartvelas (1:4)\n\n22. Nyderlandai (0:5)\n\n23. Vengrija (0:5)\n\n24. Didžioji Britanija (0:5)",
    "Čempionato šeimininkas svečius išlydėjo ironija apie krepšinio realijas Vokietijoje": "Sekmadienį finišavusios Europos pirmenybės Vokietijos krepšiniui suteiks tik tokį postūmį, kokiu pasirūpins pagrindiniai jų organizatoriai. Ar, tiksliau tariant, pasirūpino iš anksto.\n\nNors po 17 metų pertraukos ant prizininkų pakylos finišavusios rinktinės treneris Gordonas Herbertas ir kapitonas Dennisas Schroderis ne kartą vystė mintį, jog jų sėkmė paskatins krepšinio bumą didžiausioje Europos Sąjungos šalyje, I. Weissas nėra naivus.\n\nPaklaustas, ar krepšinis dabar turėtų įsitvirtinti kaip antra pagal populiarumą sporto šaka Vokietijoje, 63-ejų DBB prezidentas privertė žurnalistus nusikvatoti.\n\n„Kalbant apie sportą, Vokietijoje galioja tokia taisyklė: pirmas – futbolas, antras – futbolas, trečias – futbolas, ketvirtas – futbolas. Ir taip toliau iki dešimties.\n\nTik maždaug nuo vienuoliktos vietos prasideda mūsų konkurencija su ledo rituliu, rankiniu, tinkliniu, – iliuzijų neturėjo vokietis. – Paprastai ji priklauso nuo konkrečiu metu vykstančių renginių, tad dabar krepšinis, žinoma, yra pakilime. Viskas praėjo gerai, Vokietijos komanda irgi pasirodė puikiai, demonstravo kovingumą – vokiečių publikai tai patinka. Be abejo, krepšinio akcijos šalyje dabar aukštesnės nei buvo prieš mėnesį. Bet matysime, kaip reikalai klostysis toliau.“\n\nI. Weissas atvirai pripažino, jog 1993 metais, kai organizavo Europos pirmenybes pastarąjį kartą, Vokietija jomis deramai pasinaudoti nesugebėjo – nors tąsyk ėjo iki pat finalo ir pelnė vienintelį savo titulą.\n\n„Tada padarėme klaidą, iš kurios pasimokėme. Dabar esame žymiai labiau pasiruošę išnaudoti čempionato efektą. Dar prieš turnyrą daug nuveikėme edukuodami žmones apie krepšinį. Pavyzdžiui, organizavome trenerių ir teisėjų seminarus, renginius vaikams regionuose. Dabar didžiausią dėmesį ketiname skirti moterų rinktinei – reikia paskatinti ir mergaites žaisti krepšinį, tam irgi ruošiame specialių programų“, – sumanymais dalinosi I. Weissas.\n\nNors Vokietijoje tuščios tribūnos per čempionatą akių nebadydavo, šios pirmenybės netapo gausiausiai lankomomis istorijoje.\n\nPrasčiau prekiauti bilietais sekėsi kituose pirmo etapo miestuose, pirmiausia – Tbilisyje (Gruzija). Čempionatą taip pat priėmė Praha (Čekija) ir Milanas (Italija).\n\nTurnyrui finišuojant Tarptautinė krepšinio federacija (FIBA) tikslių skaičių taip ir nepateikė, tik informavo, jog 2015 metų lankomumo rekordas liko nepagerintas. Tuomet čempionatas taip pat vyko keturiose šalyse, o atkrintamąsias varžybas priėmė Lilis (Prancūzija). Žūtbūtinės kovos vyko ultramoderniame „Stade Pierre-Mauroy“ stadione, kurio tribūnose išsiteko 27 tūkst. žiūrovų.\n\nVis dėlto FIBA Europos padalinio („FIBA Europe“) prezidentas Turgay Demirelis ir šį čempionatą vadino „didele sėkme“.\n\n„Labai aukštas krepšinio lygis, visos komandos, išskyrus gal vieną ar dvi, buvo labai konkurencingos, tad ir varžybos – įtemptos. Dėl šių priežasčių Europos čempionatas yra geriausias krepšinio turnyras pasaulyje“, – pareiškė turkas.\n\nJis taip pat tikino, jog ryškiausias žemyno žvaigždes į pirmenybes padėjo surinkti tarptautinio kalendoriaus pertvarka, konkrečiau, sprendimas organizuoti žemynų čempionatus ne kas dvejus, o kas ketverius metus.\n\n„FIBA Europe“ vykdantysis direktorius Kamilis Novakas buvo įsitikinęs, jog turnyro lygiui teigiamai atsiliepė ir „langų“ sistema vykstančios atrankos varžybos.\n\n„Pavyzdžiui, Lenkija užsigrūdino būtent per šiuos „langus“ ir galiausiai net sugebėjo neturėdama NBA žaidėjų kovoti dėl medalių“, – teigė čekas.\n\nO labiausiai apčiuopiamu čempionato palikimu jis vadino Tbilisyje šiemet iškilusią naują 10 tūkst. vietų areną – nors nežaidžiant šeimininkams joje ir švilpaudavo vėjai.\n\nPrimename, kad prizines vietas Europos pirmenybėse sekmadienį eilės tvarka išsidalino Ispanija, Prancūzija ir Vokietija. Savo ruožtu, Lietuva užėmė žemiausią poziciją istorijoje – 15-ą.",
    "Visas rungtynes laimėję „Žaibo“ vandensvydininkai apgynė Europos Tautų klubų taurės nugalėtojų titulą": "Prahoje (Čekija) surengtas Europos Tautų klubų taurės vandensvydžio turnyras, kuriame 2020 m. iškovotą titulą apgynė Elektrėnų „Žaibo“ klubas.\n\nElektrėniškiai turnyre laimėjo visas žaistas rungtynes. B grupėje „Žaibas“ 21:2 sutriuškino Potsdamo OSC (Vokietija), 19:5 nugalėjo Čekijos rinktinę ir 17:3 pamokė „KVP Kupele Pieštany“ (Slovakija).\n\nPusfinalyje „Žaibas“ 15:9 įrodė pranašumą prieš Mecheleno RSCM (Belgija), o kovoje dėl aukso 23:7 sutriuškino Prahos „UKVP Stepp“ (Čekija).\n\nFinalo rungtynių įrašas:\n\nČempionų komandoje išsiskyrė Janas Bakulo, sumetęs 15 įvarčių. Vienas geriausių pastarojo dešimtmečio Lietuvos vandensvydininkų buvo išrinktas naudingiausiu turnyro žaidėju.\n\nTaip pat 15 įvarčių per turnyrą pelnė Danielius Vitkauskas, 13 – Sergejus Lobovas, 11 – Julius Goštautas, po 10 – Aurimas Jonkus ir Volodymyras Voitenko, po 5 – Gvidas Zurza ir Luka Bosičius, 4 – Viktaras Ivanou, 3 – Pijus Vadvilavičius, po 2 – Jurijus Galinokas ir Rimantas Jakutis, o kiti žaidėjai puolime nepasižymėjo.\n\n„Žaibas“ dabar ruošis LEN vandensvydžio Čempionų lygos atrankai.",
    "Šokio KELIONĖ jaunimui ar / ir dovana A L Y T U I?": "Ką Tu veikei, kai buvai jaunas? Ką Tu, jaunuoli, veiki dabar? Kas gali sukurti tarpusavio bendradarbiavimo ryšį jauniems žmonėms ir emocinį WOW mums, gyvenimo jau, regis, mačiusiems žmonėms?\n\nA T S A K Y M A S: jaunas žmogus. Tas, kuris kuria ieškodamas savęs, atranda kitus. Projektas, kuris įkvepia jaunus žmones, skatina juos būti atvirais bendraujančiais pasaulio piliečiais, kuris mums, gyvenantiems čia, dovanoja ir dovanos U N I K A L I U S šokio spektaklius mūsų miesto erdvėse.\n\nAlytaus miesto teatras gyvena įspūdingo masto projektu, jauniems žmonės atveriančiu neįtikėtinų galimybių. Būti tarptautinio šokio ir teatro projekto „People Power Partnership“ („Žmonių galia partnerystėje“) partneriu – ne tik garbė, bet ir proga augti, tobulėti, įgyti naujų patirčių.\n\nLietuva, Kroatija, Vokietija, Danija, Rumunija, Ispanija, Portugalija, Jungtinė Karalystė, Italija, Čekija, Latvija – šios šalys dalyvauja šokio teatro projekte „Žmonių galia partnerystėje“. Kuriami scenos meno kūriniai skirti unikalios viešosios erdvės socialiai aktualių klausimų atskleidimui.\n\nPirmame etape jauni, gabūs ir entuziastingi žmonės buvo pakviesti į atranką. Suburta aštuonių žmonių komanda tęsia ketverių metų šokio kelionę po įvairias pasaulio valstybes, net dešimt savaičių jaunimas kūrė, tobulėjo, augino save ir stebino žiūrovus.\n\nDar pernai projekto kūrėjai Alytaus miesto gimtadienio metu dovanojo pirmąjį lauko šokio spektaklį „ATSPINDŽIAI“. Dzūkijos sostinė tapo pirmuoju miestu, kur įvyko tarptautinės kūrybinės komandos pasirodymas. Rotušės aikštę – miesto širdį – užliejo garso, šviesos, judesio ir energijos sintezė. Ar Tu ten buvai? Jeigu ne – laikas sekti ALYTAUS MIESTO TEATRO naujienas ir nepraleisti didžiojo pasirodymo jau R U G S Ė J O 30 d. 20 val. Alytaus Rotušės aikštėje.\n\nProjekto naujienomis dalijasi visai neseniai iš Freiburgo (Vokietija) grįžusi Alytaus miesto teatro direktorė Inesa Pilvelytė: „Freiburge vyko didžiojo šokio spektaklio premjera. Žinoma, čia dalyvavo ir mūsų Lietuvos, Alytaus šokėjai. Trisdešimt dviejų žmonių grupė sukūrė įspūdingą šokio spektaklį, kuris nustebino scenografiniais sprendimais, o kvapą gniaužiančios veidrodžių dekoracijos, reflektuojančios su vaizdo projekcijomis, ir judesio sintezė sukūrė išskirtinį nematytą reginį. Šis spektaklis skirtas visiems – jauni žmonės savo akimis pamatys kuriančius bendraamžius, vyresni – aikčioti priversiantį vaizdą.“\n\nPo premjeros Freiburge spektaklis bus rodomas kitose šalyse, prasidės gastrolės.\n\nVokietijoje vyko ir kūrybinės auditorijos plėtros dirbtuvės. Dalytasi patirtimi, ateities planais. Visus projekte dalyvaujančius kūrėjus vienija smalsumas ir noras mokytis vieniems iš kitų, tobulėti kartu su projektu.\n\nPartnerių įvairovė praturtina projektą, kiekvienas į jį atsineša skirtingų kompetencijų, tačiau svarbiausia, jog laimėtojai – visi. Jaunas projekte dalyvaujantis žmogus praplečia karjeros galimybes, skatinamas jo tarptautinis mobilumas ir bendradarbiavimas, o mes, gyvenantys čia, Alytuje, visoje Lietuvoje, turime unikalią galimybę išvysti išskirtinius šokio kelionės po pasaulį rezultatus – lauko spektaklius viešose erdvėse.\n\nSusitikime jau R U G S Ė J O 30 d. 20 val. Rotušės aikštėje!",
    "Gravitaciją paneigiančios kalvos: stebuklas ar optinė iliuzija?": "Pasivažinėkite vienu iš šių kelių ir jums gali kilti noras sustoti bei pasitikrinti regėjimą, rašoma „Euronews“. Tačiau nesijaudinkite – kol kas nereikės atiduoti vairuotojo pažymėjimo. Jūs tiesiog patirsite unikalią optinę iliuziją.\n\nKur rasti stebuklingas kalvas?\n\nMagiškų kalvų, dar vadinamų gravitacinėmis arba magnetinėmis kalvomis, galima rasti visame pasaulyje.\n\nVida Press nuotr. / Magnetinė kalva\n\nVienas iš garsių pavyzdžių – Magiškoji kalva Morno kalnuose Dauno grafystėje, Šiaurės Airijoje, šalia Spelgos užtvankos.\n\nKeliaujantys į Italiją gali rasti „antigravitacinę kalvą“ – trumpą kelio atkarpą netoli Romos.\n\nTaip pat šio paslaptingo reiškinio pavyzdžiais gali pasigirti Graikija, Vokietija, Portugalija, Rumunija, Čekija, Škotija, Lietuva.\n\nUž Europos ribų gausu stebuklingų kalvų. Australijoje yra 4, Brazilijoje – 2, Kanadoje – 10, Jungtinėse Amerikos Valstijose – 27.\n\nDauguma kalvų yra gausiai lankomos smalsių keliautojų.\n\nValdo Kopūsto / 15min nuotr. / Kruonio gravitacinė kalva\n\nNorėdami patirti gravitacijos efektą, nuvažiuokite automobiliu į kalvos apačią ir įjunkite neutralią pavarą. Jis riedės atgal į šlaitą, todėl nepamirškite patikrinti galinio vaizdo lango.\n\nNevairuojantieji gali įpilti šiek tiek vandens ant žemės ir atrodys, kad jis teka į kalną.\n\nKaip veikia stebuklingos kalvos?\n\nStebuklingos kalvos fenomeną aiškina daugybė žmonių, o vietiniai gyventojai ilgai spėliojo apie raganavimą, nerimą keliančias dvasias ir milžiniškus užkastus magnetus.\n\nTikrasis paaiškinimas yra šiek tiek mažiau fantastinis.\n\nKiekvieną vietą supa 360 laipsnių kalvų vaizdai. Atrodo, kad stovite įkalnėje, nors iš tikrųjų stovite nuokalnėje.\n\n„Pylimas nuožulnus taip, kad susidaro įspūdis, jog važiuojate į kalną“, – „2006 m. Atradimams ir mokslo laimėjimams“ sakė fizikas Brockas Weissas iš Pensilvanijos valstybinio universiteto.\n\n„Iš tiesų jūs važiuojate į nuokalnę, nors jūsų smegenys jums sudaro įspūdį, kad važiuojate į kalną.“\n\nNors šie stebuklingi reiškiniai gal ir neprieštarauja gravitacijai, jie tikrai pranoks jūsų lūkesčius.",
    "Juozas Olekas ir Alfonsas Brazas: Ar ES šalys ras kompromisą elektros kainų klausimu?": "Tiesa, Rusija tada gali išvis nutraukti dujų eksportą į ES, todėl Vengrija, Austrija, Čekija, Slovakija, Vokietija, Italija gali šitam žingsniui nepritarti, nes jos importuoja daug rusiškų dujų.\n\nKitas svarbus dalykas, kad ta „kainos kepurė“ rusiškoms dujoms didmeninės elektros prekybos biržų aukštos ribinės kainos problemos nesprendžia, nes tų rusiškų dujų šiemet bebus tik 70÷75 mlrd. m³/metus, o kitąmet dar gerokai mažiau (pernai buvo 155 mlrd. m³), kai tuo tarpu ES suvartoja virš 400 mlrd. m³/metus.\n\nTodėl vis pagalvojama net apie „kainos kepurę“ visoms importuojamoms dujoms. Betgi dujas eksportuojančios šalys žemiau šitos „kainų kepurės“ gali dujų į ES ir nebetiekti, ypač suskystintų gamtinių dujų (SGD)...\n\nTaigi abejojame, ar kokia nors „kainų kepurė“ dujoms apskritai bus nustatyta, nors iš Rusijos importuojamoms dujoms ją nustatyti tikrai reikėtų.\n\nGreičiau reiktų uždėti kainos kepurę dujinei elektros generacijai (pvz. 150÷200 €/MWh) subsidijuojant dujas, vartojamas elektrai gaminti. Taip padarė ispanai ir portugalai, tiesa jie nustatė labai žemą „kepurę“ dujinės generacijos kainai - vos 50 €/MWh, todėl jiems reikia labai daug lėšų dujų kainai subsidijuoti. Iš kur ispanai ir portugalai gauna tas lėšas? Jie tiesiog įvedė drakoniškus mokesčius energetikos kompanijoms.\n\nAlternatyva tam ispaniškam/portugališkam variantui – bendra europinė dujinės generacijos „kainų kepurė“ ir bendras europinis fondas, minimum 200 mlrd. € dujų, naudojamų elektrai gaminti, subsidijavimui. Už tai, atrodo, pasisako Lietuva ir kitos Rytų bei Centrinės Europos šalys, kurios turi mažai saulės, vėjo, hidro, atominės generacijos. Prieš yra ES šalių grupė su Vokietija priešakyje, kurios nenori bendrai skolintis tų 200 mlrd. eurų, kurie būtų išleisti dujų kainos subsidijavimui greičiau kaip per metus.\n\nMums tai būtų peilis po kaklu, nes pas mus mažai saulės, vėjo, hidro bei atliekų kogeneracinių elektrinių, kurios parduoda savo pagamintą elektrą biržoje.\n\nVokietija ir ją remiančios šalys siūlo alternatyvą - uždėti kainos lubas žemų sąnaudų saulės, vėjo, hidro, atominei elektrai, parduodamai biržoje. O iš skirtumo tarp biržos ribinės kainos ir tų kainos lubų dotuoti elektros vartotojus. Bet mums tai būtų peilis po kaklu, nes pas mus mažai saulės, vėjo, hidro bei atliekų kogeneracinių elektrinių, kurios parduoda savo pagamintą elektrą biržoje, kadangi didelė dalis saulės ir vėjo elektrinių operatorių pas mus savo pagamintą elektrą parduoda ne per biržą, o pagal ilgalaikius elektros tiekimo kontraktus, o net 70 proc. elektros mes importuojame.\n\nMums tinka tik bendra europinė „kainų kepurė“ (pvz. 150÷200 €/MWh) dujinei generacijai ir dujų, naudojamų elektrai gaminti, subsidijavimas iš bendro europinio fondo. Šitai, beje, tinka ir verslui visose ES šalyse.\n\nNa, o kompromisas su vokiečiais šalia bendros europinės „kainos kepurės“ dujinei generacijai, galbūt, galėtų būti tos bendros europinės kainos lubos (pvz., 100 €/MWh) žemos savikainos saulės, vėjo, hidro, atominei generacijai ir biomasės/biokuro/atliekų kogeneracijai, tačiau skirtumą tarp biržos ribinės kainos ir šių kainos lubų paimant ne į nacionalinius biudžetus, o į bendrą europinį fondą, iš kurio ir būtų subsidijuojama dujų, naudojamų elektrai gaminti, kaina. Tada ES nereikėtų skolintis šitų 200 mlrd. eurų, kurie būtų išleisti per metus. Bet iki šio kompromiso aptarimo dar neprieita.",
    "Karybos ekspertai: Kremliui reikia apčiuopiamos pergalės": "",
    "Pasigėrėkite: Kauno botanikos sode žydi neįnoringosios ir žaviosios chrizantemos": "Chrizantemų kolekcija Vytauto Didžiojo universiteto (VDU) Botanikos sode Kaune pradėta kaupti prieš keletą metų. Tai lauke žiemojantys daugiamečiai augalai, kurių veislės į Kauną praktiškai visos atkeliavo iš kitų šalių botanikos sodų – buvo padovanotos komandiruočių metu užmezgus tarpasmeninius ir tarpinstitucinius ryšius, rašoma botanikos sodo pranešime žiniasklaidai.\n\n„Nuvažiuoji į, tarkime, Sakartvelo Tbilisio botanikos sodą, žiūrėk, ir grįžti su keletu chrizantemų veislių dovanų“, – šypsosi VDU Botanikos sodo Ekspozicijų ir kolekcijų skyriaus vadovas dr. Arūnas Balsevičius.\n\nKolekcija, kurioje šiuo metu yra apie 30 veislių, surinkta bendradarbiaujant su įvairių šalių botanikos sodais, kolekcininkais. Daugiausia veislių parvežta ir Nacionalinio Kyjivo botanikos sodo (Kyjivas, Ukraina), Centrinio botanikos sodo (Minskas, Baltarusija). Kelios veislės atkeliavo iš Vilniaus universiteto Botanikos sodo (Vilnius), VU Šiaulių akademijos Botanikos sodo (Šiauliai), privačių kolekcininkų, Nacionalinio Sakartvelo botanikos sodo (Tbilisis, Sakartvelas), Prahos botanikos sodo (Praha, Čekija).\n\nVDU botanikos sode – chrizantemų žydėjimas / Pranešimo autorių nuotr.\n\nVisos jos sėkmingai žiemoja lauke, o pirmosios pražysta jau liepos viduryje: anksčiausiai – veislės „Matchsticks“ ir „Osenneye Izobiliye“. Vėlyviausios – „Aisa“, „Herbstbrokat“, „Šlapanická Vladenka“.\n\n„Jei Tbilisyje kažkuri vėlyva veislė puikiausiai žydi lauke, tai Lietuvoje gali ir nespėti pražysti, tad norint pamatyti tokių chrizantemų žiedus, jas tenka pernešti į šiltnamį“, – pasakoja dr. A. Balsevičius.\n\nJis taip pat pastebi, kad ypač chrizantemas mėgsta slavai – šios gėlės be galo populiarios ir kaimyninėje Lenkijoje. Sakartvele, Nacionaliniame šalies botanikos sode Tbilisyje, spalio mėnesį paprastai rengiama didelė chrizantemų šventė – parodyti ir pasididžiuoti išties yra kuo, mat šis sodas turi sukaupęs įspūdingą apie 300 chrizantemų veislių kolekciją.\n\nVDU botanikos sode – chrizantemų žydėjimas / Pranešimo autorių nuotr.\n\nNeįnoringi augalai\n\nLauke žiemojančios chrizantemos nėra įnoringi augalai: jos lengvai dauginamos, gan atsparios ligoms ir kenkėjams, ilgai žydi. Tiesa, kaip pabrėžia VDU Botanikos sodo specialistai, chrizantemoms labai svarbi augimo vieta – joms būtina šviesa. Pasodinus augalus pavėsyje, ypač jeigu ruduo šaltas ir lietingas, yra tikimybė, kad vėlyviausios veislės gali nepražysti arba žydės negausiai. Taip pat augalas nemėgsta užmirkusios dirvos.\n\nNors VDU Botanikos sode Kaune auginamos chrizantemos žiemoja daugiausiai nepridengtos, tačiau auginant jautresnes veisles rekomenduojama jas pridengti, pamulčiuoti lapais ar durpėmis, uždengti eglišakiais, tiesa, reikia žiūrėti, kad pavasarį po durpių sluoksniu augalas nenušustų.\n\nVDU botanikos sode – chrizantemų žydėjimas / Pranešimo autorių nuotr.\n\nIr dar: jei norite, kad jūsų chrizantemos sėkmingai žiemotų, jas persodinti ir dauginti patartina pavasarį.\n\nRudeninių gėlynų puošmena\n\nŠie puošnūs augalai itin dera su daugybe vienmečių ir daugiamečių gėlių, be to, kai kurios veislės – ypač geltonžiedės – maloniai kvepia medumi.\n\nPagal žiedyno formą chrizantemos gali būti tuščiavidurės, pusiau pilnavidurės, pilnavidurės ir vamzdelinės. Pagal aukštį – žemaūgės (25–40 cm), vidutinio aukščio (50–60 cm) ir aukštaūgės (70–100 cm). Tad pasirinkti norimus derinius savo gėlynui tikrai yra iš ko.\n\nVDU botanikos sode – chrizantemų žydėjimas / Pranešimo autorių nuotr.\n\nChrizantemos ypač tinka gėlynuose su krūminiais, šiurkščialapiais ar virgininiais astrais, puikūs jų deriniai šalia rykštenių, saulakių, saulainių, su siauralapiais varpiniais žolynais, rudbekijomis, ežiuolėmis, ožekšniais, raugerškiais.\n\nChrizantemų žydėjimas VDU botanikos sode – nuotraukų galerijoje.",
    "Rusijos ir Baltarusijos invazija. Padėties apžvalga 2022 09 04 11:34": "Politinis strateginis lygmuo\n\nČekijoje pirmosios mūsų vasaros prognozių kregždės. Apie 70 000 žmoniu susirinko Prahos istoriniame centre protestuoti prieš Čekijos vyriausybę, ES ir NATO. Mitinguotojai kaltina šalies valdžią skiriant daugiau lėšų ir dėmesio ukrainiečiams, nei savo šalies piliečiams.\n\nProtesto akcija „Čekija – pirmiausia“ įvyko dėl gerai mums žinomų „problemų“ – COVID-19 ir skiepų, imigrantų, augančių energijos kainų, didėjančių išlaidų pragyvenimui ir bendrai prastėjančios ekonominės situacijos. „Geriausia – ukrainiečiams, o mums – du megztiniai“, – iškeverzota viename iš protestuotojo plakatų, nukreiptų prieš devynis mėnesius dirbančią Petro Fialos centro dešiniųjų vyriausybę. Pasipiktinę čekai reikalauja vyriausybės atsistatydinimo.\n\nNegražu čekams nuolat priminti „Prahos pavasarį“ ir sovietų tankus gatvėse. Tačiau aišku viena – nors Prahos gatvėse sovietų tankų neliko, tačiau liko postsovietinė įtaka, agentūra, kuri jau kursto neramumus šalyje.\n\nKaip anksčiau prognozavome, tokių ir kur kas pavojingesnių mitingų, galimai virstančių riaušėmis, greičiausiai sulauksime šaltuoju metų laiku ir kitose šalyse. Kremliaus smogikai ir „trolių fabrikai“ darys viską, kad destabilizuotų padėtį ekonomiškai ir politiškai lyderiaujančiose ES šalyse.\n\nReikia ruoštis ir numatyti veiksmus, jei kažką panašaus išvysime ir šalia Lietuvos Seimo. Protestų akcijos, riaušės, masinė migracija, ekonominė, energetinė, maisto krizė, branduolinis šantažas – tai įrankiai, kuriais Kremlius šią žiemą spaus ir stengsis destabilizuoti Europą.\n\nTurime parodyti, kad esame šio to verti ir ramiai, kompetentingai, aiškiai nuolat kartoti Vakarų partneriams – jei nustosime remti Ukrainą, mus pačius prie sienos prirems driskių automatai.\n\n„Gazprom“ pareiškė, kad aptikus nuotėkių, neribotam laikui uždaromas gamtinių dujų vamzdynas „Nord Stream 1“.\n\nNuostabu. Maskva daro fantastiškai naudingą darbą – žadina apsnūdusius, wurts und bier komforto nirvanoje levituojančius biurgerius. Gavę spyrį į subinę, klerkai pastarąja judins dar greičiau ir tikslingiau, ieškodami alternatyvų.\n\nSeniai buvo laikas nutraukt tą Lietuvos klerkų tarpe „Berlyno linija“ (paverskime rusus europiečiais) vadinamą bambagyslę.\n\nBeje, Vokietijos gamtinių dujų saugyklos užpildytos 80 %, o galutinis 90 % tikslas bus pasiektas anksčiau laiko – šių metų spalį.\n\nKariaujanti Ukraina pasiūlė Vokietijai, kovojančiai su priklausomybe nuo Rusijos energijos, tiekti perteklinę elektros energiją. Ukraina šiuo metu eksportuoja elektros energiją į Moldovą, Rumuniją, Slovakiją ir Lenkiją, tačiau siūlo išplėsti eksportą į Vokietiją.\n\n„ES gautų daugiau energijos, o mes gautume užsienio valiutos, kurios mums skubiai reikia“, – pareiškė Ukrainos premjeras Denysas Šmyhalis.\n\nUkraina, kuri nezyzia ir net nekalba apie kylančias kainas, o kovoja dėl išlikimo, tiesia pagalbos ranką Europai, kad už gautus pinigus galėtų ją apginti nuo barbarų invazijos. Makabriška, paradoksali XXI amžiaus Europos realybė.\n\nPutlerio kišeninis amsiukas Dmitrijus Medvedevas su jam sugalvotomis, nieko nereiškiančiomis pareigomis režimo aparate, parašė savo profilyje, kad branduolinis arsenalas yra geriausias Rusijos išsaugojimo garantas.\n\n„Jei po Sovietų Sąjungos žlugimo branduoliniai ginklai būtų buvę padalyti tarp naujai susikūrusių valstybių, mūsų mažajai planetai galėjo kilti greitų ir katastrofiškų pasekmių“, – pabrėžė buvęs antiprezidentas, šūdprezidentis. Medvedevas mano, kad bet koks mėginimas suskaldyti Rusiją baigtųsi „žmonijos pražūtimi“.\n\nO, kaip atsikvėptų pasaulis, jei neliktų uoliausių jo branduolinių sargių!\n\nJungtinių Tautų branduolinės priežiūros institucija praneša, kad Rusijos kontroliuojama Zaporožės AE buvo atjungta nuo išorinės elektros energijos tiekimo linijos, nes vietovė buvo nuolat apšaudoma. Tačiau kiti šaltiniai, kurie remiasi Rusijos kanalais tvirtina, kad AE nebuvo atjungta nuo energijos šaltinių.\n\nŠiuo metu pastebime didelį chaosą informacinėje erdvėje, kurį kelia tiek Kremliaus valdomi, tiek kiti su Rusija susiję informaciniai kanalai. Lietuvoje pakankamai daug informacijos, kuri platinama, remiantis TASS, ria.ru, Interfax duomenimis, o tai iš esmės yra priešiškos, su mumis kariaujančios šalies karo, destrukcijos ir dezinformacijos įrankiai.\n\nTokio ir panašaus pobūdžio informacijos platinimas – talkinimas priešui bei okupantui.\n\nVilniuje baigėsi Kremliaus opozicijos suvažiavimas, kuriame dalyvavo apie 500 delegatų iš įvairių pasaulio šalių. Tarp jų – Michailas Chodorkovskis, kuris dviprasmiškai pasisakė apie „Krymo likimą Rusijos sudėtyje dešimtmečiams“.\n\nLaisvosios Rusijos forumo konferencijoje deklaruota labai daug šaunių dalykų: Krymo pripažinimas Ukrainai, horizontalus diasporos kūrimas, tolesnis antikarinio judėjimo kūrimas, Ukrainos rėmimas ir kt.\n\nTačiau kongreso deklaracijoje pasigendame totalitarinės – imperinės Rusijos politikos pasmerkimo: bolševizmo ir komunizmo pripažinimo nusikalstama ideologija, sovietinės sistemos kūrėjų ir puoselėtojų, jų vykdytų karo nusikaltimų pasmerkimo; visų Sovietų Sąjungos ir Rusijos karo nusikaltimų pripažinimo, reikalavimo atsakomybės dėl Sausio 13-osios žudynių Vilniuje, taip pat Gruzijoje, reikalavimo nuteisti karo nusikaltimų Čečėnijoje, Ukrainoje bei kitose šalyse organizatorius, bei pareiškimo apie Rusijos jėgos struktūrų (FSB, GRU, FSR ir kt.) dekonstravimą, šalies demilitrizavimą, branduolinės ginkluotės įšaldymą ir atsisakymą.\n\nKremliaus opozicija turėtų labai aiškiai deklaruoti, jog siekia pakeisti ne Putiną, o sugriauti Kremliaus totalitarinę sistemą iš vidaus, nepaliekant šansų joje atsirasti diktatoriui putinas numeris du.\n\nPriešingu atveju, net ir nuvertus Putiną, o Kremliuje pasodinus „taikos siekiantį gerąjį rusą (carą)“, karas netolimoje ateityje būtų užprogramuotas.\n\nOperacinis lygmuo\n\nPranešama apie intensyvų Rusijos armijos judėjimą į Krymą. Karinė technika gabenama penkias dienas, laikinai uždarant Kerčės tiltą. Į Krymo pusiasalį gabenamas ir karinis personalas.\n\nJau sakėme, kad Rusija ruošiasi užimti visą Donbaso regioną iki Putlerio gimtadienio, spalio septintosios. Todėl netrukus galime vėl matyti labai intensyvius karinius veiksmus, kokie buvo užimant Lysičianską ir Severodonecką.\n\nKremliui reikia apčiuopiamos pergalės.\n\nO Lugansko ir Donecko sričių užėmimas buvo programa minimum, kurios driskiai iki šiol nepasiekė. Mordoras greičiausiai skuba dar ir todėl, kad rugsėjį turėtų imti veikti lendlizo programa – JAV ginklų ir amunicijos tiekimas itin dideliais kiekiais.\n\nTaktinis lygmuo\n\nUkrainiečių aviacija surengė šešias atakas, nukreiptas į okupantų štabus, įrangą bei remiant antžemines operacijas. Sunaikinta daug gyvosios jėgos, kovinės technikos, elektroninės įrangos, priešlėktuvinės gynybos sistemų ir logistinio aprūpinimo objektų.\n\nSkelbiama, kad Putinas įvardino terminą, iki kada turi būti baigta Donbaso okupacija – rugsėjo 15 d.\n\nNaktį intensyviai apšaudytas Charkovas ir Nikopolis.\n\nŠiuo metu driskiai vėl puola Bachmuto ir Avdijevkos kryptimis.\n\nUkrainos pietuose okupantai vykdo intensyvų apšaudymą palei visą fronto liniją.\n\nNaktį Nikolajevas patyrė masinę Rusijos teroristų ataką: apšaudyti gyvenamieji namai, ligoninės, švietimo įstaigos, viešbutis ir muziejus. Regione sutriko elektros ir vandens tiekimas. Žuvo aštuonerių metų vaikas, dar du vaikai buvo sužeisti .\n\nNaktį intensyviau apšaudyta ir Dnepro sritis. Per Rusijos apšaudymą nužudytas 9 metų berniukas, 10 žmonių sužeista.\n\nŽiniasklaidos atstovams ieškant pasiteisinimų ir įrodymų, kaip vyko Ukrainos „kontrpuolimas“, Kremlius skelbia, „kad Ukraina toliau „nesėkmingai“ bando atkovoti teritoriją tarp Nikolajevo ir Krivoj Rogo miestų; neteko 23 tankų ir 27 kovos mašinų, taip pat daugiau kaip 230 karių.\n\nMelagingos, netikslios naujienos iš karo zonos daro didžiulę žalą, tačiau šį žmonių psichologinį fenomeną geriausiai savo laiku įvardino pati naujienų tarnyba CNN: „kol mes apie tai nepranešėme, karas neprasidėjo.”\n\nKontrpuolimai, operatyvinės pauzės, gynybos linijų šturmas ir kiti panašaus pobūdžio veiksmai šiais laikais pirma įvyksta antraštėse. Ir, labai dažnai, jose ir lieka.\n\nRusija kitą savaitę Ženevoje pateiks dokumentuotus įrodymus, kad JAV ir Ukraina pažeidė Biologinių ginklų konvenciją, pareiškė kažkoks psichiatrinės klientas Maskvoje.\n\nLenkijoje rastas moters vampyrės kapas. Radinys buvo aptiktas Penės kaimo kapinėse. Kapas datuojamas XVII amžiumi. Moters kojos surakintos geležine spyna, o galva pritvirtinta ties pjautuvo ašmenimis, įkaltais į žemę lygiai virš gerklės. Kitaip tariant, jei ji prisikeltų iš kapo, pati sau nukirstų galvą.\n\nŠtai koks palaidojimo būdas laukia Maskvos patriarcho Kirilo. Jei tik, žinoma, jis nepavirs į dvyliką kiaulių anksčiau laiko.\n\nNuotrauka: vampyrės kapas.\n\nRUSIJOS IR BALTARUSIJOS INVAZIJA. SITUACIJOS APŽVALGA 2022 09 04 / 11:34 𝘗𝘰𝘭𝘪𝘵𝘪𝘯𝘪𝘴 𝘴𝘵𝘳𝘢𝘵𝘦𝘨𝘪𝘯𝘪𝘴 𝘭𝘺𝘨𝘮𝘶𝘰 Čekijoje… Posted by Aurimas Navys on Sunday, September 4, 2022\n\nDėkojame, kad skaitote ir dalinatės mūsų tekstais bei paremiate mūsų darbą. Tik Jūsų, mielieji, dėka, esame nepriklausomi ir galime sakyti tai, ką iš tiesų galvojame. Juridinius asmenis kviečiame sudaryti paramos sutartis (be jokių įsipareigojimų). VšI Visuomenės informacinio saugumo agentūra, LT447300010172065624",
    "Europos laukia recesija: kurios šalys ir sektoriai patirs didžiausią stagnaciją?": "1\n\n\n\n\n\nVisos įspėjamosios lemputės blyksi raudona spalva. Rusijos karas su Ukraina, nevienodas atsigavimas po COVID-19 pandemijos ir didžiąją žemyno dalį kamuojanti sausra – šios problemos žada rimtą energetikos krizę, aukštą infliaciją, tiekimo sutrikimus ir didžiulį netikrumą dėl Europos ekonomikos ateities. Vyriausybės skuba pamėginti padėti pažeidžiamiausiems sektoriams. Tebesitęsiant sumaiščiai, visi sutinka dėl vieno dalyko – artėja recesija.\n\nJos smarkumas priklausys nuo energetinio sukrėtimo ir politikos formuotojų reakcijos į jį. Neseniai elektros energijos ir dujų kainos Vokietijoje pasiekė nesuvokiamas aukštumas: daugiau nei 290 eurų už gamtinių dujų megavatvalandę (įprastinė priešpandeminė kaina buvo apie 30 eurų) ir daugiau nei 1 200 eurų už elektros megavatvalandę (anksčiau siekė maždaug 60 eurų) ketvirtajam šių metų ketvirčiui. Kadangi gamtinės dujos yra naudojamos elektros energijai gaminti daugelyje Europos elektros rinkų, jos daro įtaką elektros kainai didesniu mastu. Europos ekonomika į krizę įžengė būdama...\n\nVisą straipsnį gali skaityti tik prenumeratoriai Tapdami prenumeratoriais, jūs remiate nepriklausomus autorius ir žurnalistus. Stipri ir laisva žiniasklaida – demokratijos ramstis ir vertybė, kurią būtina puoselėti. Kviečiame prisijungti prie Delfi prenumeratorių bendruomenės.",
    "Prastas Europos čempionatas Lietuvos pozicijai FIBA reitinge nepakenkė": "Pasibaigus visų žemynų čempionatams, FIBA pasiektus rezultatus susumavo tradiciniame savo reitinge.\n\nVos penkioliktąją vietą Europos čempionate užėmusi Lietuvos rinktinė reitinge išlaikė aštuntąją vietą su 673,7 taško. Tiesa, į nugarą jau kvėpuoja Graikija (670,8), Italija (647,6) ir Vokietija (640,6).\n\nPirmąją vietą išlaiko Jungtinių Amerikos Valstijų (JAV) rinktinė (760,7). Tiesa, prie jų itin prisiartino Europos čempionate triumfavę ispanai (758,9), išlaikantys ir pasaulio čempionų titulą.\n\nIspanams padeda ir atmestinas amerikiečių požiūris į pastaruosius mačus. Ne pačią pajėgiausią rinktinę išsiuntę amerikiečiai FIBA Pasaulio taurės atrankoje nusileido Meksikai, o Amerikos čempionate krito prieš Argentiną bei pasidabino bronza.\n\nTrečiąją vietą išlaiko Australija, į ketvirtąją pašoko Argentina, už jų rikiuojasi Prancūzija, Serbija ir Slovėnija.\n\nREKLAMA\n\nFIBA reitingas:\n\n1. JAV – 760,7\n\n2. Ispanija – 758,9\n\n3. Australija – 741,1\n\n4. Argentina – 736,1\n\n5. Prancūzija – 712,9\n\n6. Serbija – 711,5\n\n7. Slovėnija – 703,5\n\n8. Lietuva – 673,7\n\n9. Graikija – 670,8\n\n10. Italija – 647,6\n\n11. Vokietija – 640,6\n\n12. Čekija – 597,7\n\n13. Lenkija – 589,9\n\n14. Brazilija – 574,6\n\n15. Kanada – 559,3\n\n16. Turkija – 516,3\n\n17. Venesuela – 516,3\n\n18. Juodkalnija – 500,6\n\n19. Nigerija – 460,1\n\n20. Tunisas – 447,5\n\nReitingas vedamas aštuonerių metų laikotarpiui. Moterų reitingas bus atnaujintas pasibaigus Australijoje vykstančiai Pasaulio taurei. Pastarąjį kartą lietuvės jame užėmė 34-ąją vietą.\n\n„Ilgoji pertrauka“: privačios treniruotės su Milakniu, natūralizuota žaidėja Lietuvos moterų rinktinei, naujas 3x3 treneris ir „Ryto“ paieškos"
}