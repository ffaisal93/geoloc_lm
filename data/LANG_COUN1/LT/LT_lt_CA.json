{
    "Tęsiantis protestams, Kanada įvedė sankcijas Irano moralės policijai": "Kanada pirmadienį paskelbė sankcijas Irano pareigūnams dėl kruvino susidorojimo su protestais, kuriuos išprovokavo moralės policijos suimtos jaunos moters mirtis.\n\n„Taikysime sankcijas dešimtims asmenų ir subjektų, įskaitant vadinamąją Irano moralės policiją“, – spaudos konferencijoje sakė ministras pirmininkas Justinas Trudeau.\n\n„Su visais kanadiečiais prisijungiame prie milijonų žmonių visame pasaulyje, reikalaujančių, kad Irano vyriausybė įsiklausytų į savo žmones, nutrauktų represijas prieš laisves ir teises ir leistų moterims bei visiems iraniečiams gyventi ir taikiai reikšti savo nuomonę“, – pridūrė jis.\n\nTuo pat metu Kanados užsienio reikalų ministrė Melanie Joly Jungtinių Tautų Generalinėje Asamblėjoje išreiškė paramą Irano moterims sakydama kalboje, kad jų protestai „buvo pasitikti areštais ir kulkomis“.\n\n„Sveikiname jų drąsą ir kartu su jomis siunčiame tvirtą žinią, kad moterų teisės yra žmogaus teisės“, – sakė M. Joly.\n\nNuo kurdės M. Amini mirties areštinėje prieš 10 dienų buvo suimta daugiau kaip 1,2 tūkst. demonstrantų, taip pat reformų šalininkų ir žurnalistų. Remiantis oficialiais duomenimis, žuvo mažiausiai 41 žmogus.\n\nValstybinė televizija parodė filmuotą medžiagą apie „riaušininkus“ šiaurės ir vakarų Teherano bei „kai kurių provincijų“ gatvėse ir sakė, kad jie padeginėjo viešąjį ir privatų turtą.\n\n22 metų M. Amini mirė kelios dienos po to, kai buvo sulaikyta, nes esą pažeidė taisykles, pagal kurias privaloma dėvėti gerai priglundantį hidžabą. Pagal šias taisykles, be kita ko, draudžiama dėvėti suplėšytus džinsus ir ryškiaspalvę aprangą.",
    "Kanada naikina koronaviruso taisykles atvykstantiesiems": "Iš atvykstančiųjų tada nebus reikalaujama vakcinacijos įrodymo, taip pat nereikės karantinuotis. Naikinama ir testų bei kaukių prievolė.\n\nKanados sveikatos institucija šį žingsnį argumentavo „modeliniais skaičiavimais, kurie rodo, kad Kanada peržengė omikron potipių BA.4 ir BA.5 sukeltos bangos piką“. Be to, pasiekti aukšti vakcinacijos rodikliai ir sumažėjęs hospitalizacijų skaičius.\n\n„Galime tai padaryti, nes milijonai kanadiečių atsiraitojo rankoves ir pasiskiepijo“, - žurnalistams sakė transporto ministras Omaras Alghabra. Naujosios įvažiavimo taisyklės galios ir jūrų keliu atvykstantiesiems kruizinių laivų keleiviams.\n\nŠiuo metu visi į Kanadą atvykstantys asmenys nuo 12 metų turi pateikti vakcinacijos įrodymą. Kas nėra pasiskiepiję, atvykę privalo atlikti PGR testą ir tada 14 dienų karantinuotis. Lėktuvuose ir traukiniuose galioja kaukių prievolė.\n\nNepaisant paskelbtų sušvelninimų, sveikatos tarnyba ir toliau pataria dėvėti kokybiškas kaukes, skiepytis ir, esant reikalui, izoliuotis.\n\nOficialiais vyriausybės duomenimis, 90 proc. vyresnių nei 12 metų kanadiečių yra pasiskiepiję bent du kartus. Apie pusė jau yra gavę stiprinančiąją dozę.",
    "Kanada vertina audros „Fiona“ padarytą žalą": "",
    "JK, Kanada: Eritrėja po susirėmimų Tigrėjuje mobilizuoja pajėgas": "Jungtinės Karalystės ir Kanados vyriausybės pranešė, kad Eritrėjos valdžios institucijos paragino savo kariuomenę mobilizuoti pajėgas, reaguodamos į atsinaujinusius susirėmimus Etiopijos šiaurėje.\n\nPraėjusį mėnesį atsinaujinus kovoms žlugo kovo mėnesį pradėtos paliaubos ir buvo palaidotos viltys taikiai išspręsti beveik dvejus metus trunkantį konfliktą tarp Adis Abebos ir Tigrėjaus liaudies išsivadavimo fronto (TPLF).\n\nTigrėjaus valdžios institucijos išreiškė pasirengimą surengti Afrikos Sąjungos (AS) vadovaujamas derybas, tačiau Etiopijos vyriausybė viešai neatsakė į šią iniciatyvą, tik pareiškė, kad ji tebėra „įsipareigojusi“ AS vadovaujamam taikos procesui.\n\nAbi pusės kaltina viena kitą pradėjus šaudymą, o mūšiai išplito iš pietinių Tigrėjaus apylinkių toliau į šiaurę ir vakarus, į juos įsitraukė ir Eritrėjos kariai, kurie remia Etiopijos pajėgas.\n\nVėlų penktadienio vakarą paskelbtose kelionių rekomendacijose Kanados ir Britanijos vyriausybės įspėjo savo piliečius, esančius Eritrėjoje, apriboti savo judėjimą po to, kai buvo paskelbtas raginimas dėl mobilizacijos.\n\n„Vietos valdžios institucijos paskelbė bendrą raginimą mobilizuoti ginkluotąsias pajėgas, reaguojant į konfliktą šiaurės Etiopijoje“, – pranešė Kanados vyriausybė.\n\n„Visoje šalyje gali būti skubiai įvestos papildomos saugumo priemonės“, – teigė ji.\n\nJK vyriausybės pranešime teigiama, kad informacija apie mobilizaciją Eritrėjoje buvo paskelbta trečiadienį.\n\n„Šiuo metu turėtumėte būti itin budrūs“, – sakoma rekomendacijoje.\n\nEritrėja, kuri yra viena uždariausių pasaulio valstybių, šių pranešimų nekomentavo.\n\nNuo pastarųjų susirėmimų pradžios Tigrėjus buvo kelis kartus bombarduojamas, o didžiausios regione ligoninės pareigūnas teigė, kad per antskrydžius žuvo 16 žmonių.\n\nNaujienų agentūra AFP negalėjo nepriklausomai patikrinti šių teiginių. Galimybė patekti į šiaurinę Etiopijos dalį yra labai apribota, o Tigrėjuje jau daugiau nei metus beveik visiškai neveikia komunikacijos.\n\nTPLF dešimtmečius valdė Etiopiją, kol 2018 metais į valdžią atėjo ministras pirmininkas Abiy Ahmedas.\n\nA. Ahmedo vyriausybė paskelbė TPLF teroristine grupuote ir mano, kad jos pretenzijos į valdžią Tigrėjuje yra neteisėtos.\n\nA. Ahmedas, Nobelio taikos premijos laureatas, 2020 metų lapkričio mėnesį pasiuntė karius į Tigrėjų, kad nuverstų TPLF, atsakydamas į, jo teigimu, išpuolius prieš federalinės kariuomenės stovyklas.\n\nTačiau 2021 metais birželį TPLF netikėtai susigrąžino didžiąją Tigrėjaus dalį.\n\nVėliau kovos išsiplėtė į kaimyninius Afaro ir Amharos regionus.",
    "Susisiekimo viceministras J. Skačkauskas Kanadoje dalyvaus ICAO asamblėjos sesijoje, susitiks su Kanados transporto ministerijos vadovais": "Susisiekimo viceministras Julius Skačkauskas šią savaitę su vizitu lankysis Kanadoje, kur dalyvaus Jungtinių Tautų Tarptautinės civilinės aviacijos organizacijos (ICAO) asamblėjos sesijoje, kurioje bus apibrėžiami nauji aviacijos standartai ir keliami aktualūs klausimai dėl skrydžių saugumo, taip pat susitiks su Kanados transporto ministerijos vadovais ir aptars logistikos tiekimo grandinių diversifikavimą bei glaudesnio šalių bendradarbiavimo galimybes.\n\nLabiausiai dominančios bendradarbiavimo su Kanada sritys – aviacija ir jūrų transportas bei partnerystė diversifikuojant logistikos tiekimo grandines. Susitikime su Kanados transporto ministerijos vadovais numatoma aptarti aviacijos sektoriaus atsigavimą po COVID-19 pandemijos, pristatyti strategines Lietuvos oro susisiekimo kryptis ir naujus tiesioginių skrydžių plėtros skatinimo modelius. Taip pat bus siekiama paskatinti abiejų šalių jūrų uostų bendradarbiavimą, kuriant naujas tarptautines laivybos linijas.\n\nRugsėjo 27 d. – spalio 1 d. susisiekimo viceministras J. Skačkauskas dalyvaus ICAO asamblėjos sesijoje, kurioje šios asamblėjos narės – 193 pasaulio valstybės – naujai trejų metų kadencijai rinks ICAO tarybą, tradiciškai sudaromą iš 36 valstybių.\n\nRinkimų metu paaiškės tolesnis Rusijos, šiuo metu priklausančios ICAO tarybai, likimas šioje taryboje, kuri jau du kartus yra oficialiai pasmerkusi Rusiją už esminius oro erdvės suvereniteto principų ir Čikagos konvencijos pažeidimus vykdant karinę invaziją į Ukrainą. Be to, taryba siūlys ICAO asamblėjai patvirtinti Rusiją smerkiančią rezoliuciją, kuri yra griežčiausia galima ICAO pasmerkimo forma.\n\nICAO taryba taip pat siūlys ICAO asamblėjai patvirtinti Baltarusiją smerkiančią rezoliuciją dėl 2021 m. gegužės 23 d. Minske priverstinai nutupdyto tarptautiniu maršrutu į Vilnių skridusio keleivinio „Ryanair“ lėktuvo. Po ICAO tyrėjų komandos atlikto tyrimo, kurio metu buvo artimai bendradarbiaujama su Lietuvos ir Lenkijos institucijomis, Baltarusijos institucijos buvo pripažintos pažeidusios Monrealio ir Čikagos konvencijas ir sukėlusios grėsmę civilinei aviacijai.\n\nPernai spalio mėn. susisiekimo ministras Marius Skuodis, lankydamasis ICAO būstinėje Kanadoje, aptarė tuo metu dar vykdomo „Ryanair“ lėktuvo priverstinio nutupdymo Baltarusijoje tyrimo eigą. Susitikimo metu ministras dar kartą pasiūlė visą šalies pagalbą ir įsitraukimą, kokio tik gali prireikti tyrimui atlikti. Šioje ICAO asamblėjos sesijoje matome Lietuvos įsitraukimo į tyrimą vaisius – pasirengimą tvirtinti rezoliuciją, smerkiančią Baltarusijos institucijas dėl Monrealio ir Čikagos konvencijų pažeidimų.\n\nPraėjusiais metais ministras M. Skuodis, susitikęs su Kanados laivybos federacija, pristatė Klaipėdos jūrų uosto krovos ir logistikos galimybes, Lietuvos susisiekimo mazgo Rytų Europoje privalumus ir plėtros perspektyvas. Taip pat buvo susitikta su Monrealio uosto vadovais, jie labai domėjosi Klaipėdos uosto krova ir infrastruktūra.",
    "AUDRA „FIONA“ DAUGIAU KAIP 0,5 MLN. NAMŲ RYTŲ KANADOJE PALIKO BE ELEKTROS": "Galinga audra „Fiona“, į Rytų Kanadą šeštadienį atnešusi stiprų vėją ir smarkias liūtis, be elektros paliko daugiau kaip 500 tūkst. namų, pranešė elektros energijos tiekėjai.\n\nVien Naujosios Škotijos provincijoje, atslinkus audrai, nutrūko elektros tiekimas mažiausiai 400 tūkst. namų, nurodė energetikos bendrovė „Novia Scotia Power“.\n\nNors uraganas „Fiona“ Kanados rytus pasiekė susilpnėjęs iki atogrąžų audros, jo nešamo vėjo greitis vis vien siekė 137 km per valandą.\n\nKanados uraganų centras (CHC) anksčiau šeštadienį skelbė, kad Naujojoje Škotijoje, Princo Edvardo saloje, Magdalenos salose ir pietvakarių Niufaundlende buvo užfiksuotas smarkus vėjas.\n\nCHC teigė, kad Naujojoje Škotijoje ir Princo Edvardo saloje iškrito iki 125 mm kritulių, ir perspėjo, kad yra „didelė tikimybė“, jog audros sukeltos bangos paveiks Naująją Škotiją, Šventojo Lauryno įlanką ir vakarinę Niufaundlendo dalį.\n\n„Tai neabejotinai bus istorinis, ekstremalus įvykis rytinėje Kanados dalyje“, – prieš audrai pasiekiant sausumą žurnalistams sakė CHC meteorologas Bobas Robichaud (Bobas Robišo).\n\n„Tai didelis uraganas... Visas tas pagreitis yra užstrigęs audroje, todėl tokiam reiškiniui labai sunku nurimti“, – aiškino jis.\n\nNaujosios Škotijos valdžios institucijos gyventojams į telefonus išsiuntė perspėjimą, kuriame teigiama, kad gali sutrikti elektros energijos tiekimas, todėl žmonės turėtų likti namuose ir turėti pakankamai atsargų bent 72 valandoms.\n\nMinistras pirmininkas Justinas Trudeau (Džastinas Triudo) uraganą „Fiona“ pavadino „bloga audra“ ir pridūrė, kad ji „gali turėti didelį poveikį visam regionui“.",
    "Kanadoje po žmogžudysčių virtinės baigta įtariamųjų paieška, abu užpuolikai mirė": "Federalinės policijos komisaro pavaduotoja Rhonda Blackmore spaudos konferencijoje paskelbė, kad Mylesui Sandersonui netrukus po arešto Saskačevano provincijoje nutiko „medicininė nelaimė“ ir kad jis buvo nuvežtas į ligoninę, kur konstatuota jo mirtis.\n\n„Reuters“/„Scanpix“ nuotr./Išpuolis Kanadoje\n\nDaugiau detalių apie įvykio aplinkybes komisaro pavaduotoja nepateikė. Anksčiau vienas pareigūnas sakė, kad įtariamasis mirė dėl sau pačiam padarytų sužeidimų.\n\nPrieš tai policija paskelbė, kad M.Sandersonas maždaug 15 val. 30 min. vietos laiku buvo „surastas ir sulaikytas“ ir kad „pavojaus visuomenės saugumui, susijusio su šiuo tyrimu, nebėra“.\n\nNaujienų agentūros AFP reporteris įvykio vietoje netoli Rosterno matė kelis policijos automobilius, apsupusius baltą pikapą automagistralės šalikelėje.\n\nValanda prieš įtariamojo areštą policija buvo paskelbusi įspėjimą dėl peiliu ginkluoto vyro pavogtame baltame „Chevy Avalanche“, siejamo su mažiausiai 10 žmonių nužudymu sekmadienį atokioje Jameso Smitho kri indėnų bendruomenėje ir netoliese esančiame Veldono mieste.\n\nRh.Blackmore sakė, kad policija, pagalbos telefonu gavusi pranešimą apie automobilio vagystę, pastebėjo dideliu greičiu važiuojantį pikapą ir „nustūmė jį nuo kelio į šalimais esantį griovį“.\n\n„Policija [įtariamąjį] areštavo, – sakė ji. – Transporto priemonėje buvo peilis.“\n\nTaip dramatiškai baigėsi keturias dienas trijose provincijose vykdyta įtariamųjų – M.Sandersono ir jo brolio Damieno – paieška.\n\nPirmadienį 31 metų Damieno „kūnas rastas lauke, žole tankiai apaugusioje teritorijoje“ minėtoje kri bendruomenėje, anksčiau pranešė policija.\n\nPasak pareigūnų, jį tikriausiai nužudė brolis.\n\nM.Sandersonas, remiantis lygtinio paleidimo dokumentais, buvo teistas 59 kartus. Jis buvo paleistas nebaigęs atlikti ketverių metų ir keturių mėnesių laisvės atėmimo bausmės dėl kaltinimų tokiais nusikaltimais, kaip ginkluotas užpuolimas ir apiplėšimas.\n\nPasak Kanados viešojo saugumo ministro Marco Mendicino, bus įvertintas vietos pareigūnų sprendimas lygtinai paleisti M.Sandersoną.\n\nSekmadienį brolių įvykdytų išpuolių motyvai vis dar neaiškūs. Pasak Rh. Blackmore, abiem broliams žuvus motyvai gali niekada ir nepaaiškėti.\n\nKoroneris jau paskelbė nužudytų žmonių – šešių vyrų ir keturių moterų nuo 23 iki 78 metų amžiaus – vardus.\n\nDevynios aukos priklausė kri bendruomenei. Taip pat nužudytas našlys, su savo suaugusiu vaikaičiu gyvenęs Veldone.\n\nPer išpuolius taip pat buvo sužeista 17 suaugusiųjų ir vienas paauglys, pranešė policija.\n\n10 sužeistųjų tebegydomi ligoninėje; dviejų iš jų būklė kritinė.\n\nPolicija mano, jog kai kurios aukos buvo įtariamųjų taikiniai, o kitos buvo užpultos atsitiktinai.",
    "ETA Kanada siūlo panašius privalumus kaip ir Kanados pilietis": "ETA Canada su malonumu praneša, kad dabar siūlome turistams Kanados vizą! Su šia nauja programa keliautojai iš viso pasaulio dabar gali lengvai ir greitai gauti Kanados vizą. Nesvarbu, ar norite apžiūrėti mūsų nuostabią šalį, ar tiesiog norite aplankyti šeimą ir draugus, „eTA Canada“ palengvina Kanados vizos gavimą. Pateikite paraišką šiandien ir pradėkite planuoti kitą puikų nuotykį!\n\nKanados turistinė viza\n\neTA Canada džiaugiasi galėdami pranešti, kad dabar siūlome Kanados vizą turistams! Ši nauja paslauga supaprastins prašymo išduoti Kanados vizą procesą, todėl turistams bus lengviau nei bet kada atvykti į mūsų nuostabią šalį. Naudodami eTA Canada galite būti tikri, kad gausite supaprastintą ir efektyviausią paslaugą. Mūsų ekspertų komanda padės jums per visą procesą nuo pradžios iki pabaigos, užtikrindami, kad jūsų programa būtų kuo patikimesnė. Žinome, kad naršymas vizų pasaulyje gali būti painus ir varginantis, todėl esame įsipareigoję, kad procesas būtų kuo paprastesnis ir aiškesnis mūsų klientams. Mes tikime, kad kiekvienas nusipelnė galimybės patirti viską, ką Kanada gali pasiūlyti, ir didžiuojamės savo sugebėjimu suteikti šią paslaugą tiems, kurie nori aplankyti mūsų didžiąją šalį.\n\n„eTA Canada“ didžiuojasi galėdama pranešti, kad Čilės piliečiai dabar gali gauti Kanados vizą internetu. Šis naujas procesas yra greitas, efektyvus ir saugus, todėl Čilės piliečiams lengviau nei bet kada anksčiau keliauti į Kanadą, naudodamiesi programa eTA Canada, Čilės piliečiai gali kreiptis dėl Kanados vizos tiesiai iš savo namų. Norint apsilankyti Kanados ambasadoje ar konsulate, nereikia kreiptis į trečiosios šalies paslaugų teikėją ar atostogauti, nes eTA Kanada yra greita ir paprasta naudoti. Tiesiog užpildykite internetinę paraiškos formą ir pateikite reikiamus patvirtinamuosius dokumentus. Kai jūsų paraiška bus patvirtinta, gausite patvirtinimą el. paštu ir jūsų eTA galios penkerius metus, o mes įsipareigojame padaryti Kanados vizų išdavimo procesą kiek įmanoma paprastesnį ir patogesnį visiems reikalavimus atitinkantiems pareiškėjams. „eTA Canada“ programos čiliečiams paleidimas yra dar vienas žingsnis siekiant supaprastinti vizų išdavimo procesą ir padaryti keliavimą į Kanadą lengvesnį ir prieinamesnį.\n\nKanados viza Čilės piliečiams\n\n„eTA Canada“ didžiuojasi galėdama pranešti, kad Čilės piliečiai dabar gali gauti Kanados vizą internetu. Dėl šios naujos plėtros Čilės piliečiams keliauti į Kanadą tampa lengviau ir patogiau, pagal naują sistemą Čilės piliečiai gali kreiptis dėl Kanados vizos internetu ir gauti kelionės leidimą el. Nereikia asmeniškai lankytis Kanados konsulate ar ambasadoje. Visas procesas yra nesudėtingas ir gali būti baigtas vos per kelias minutes. Ši nauja sistema yra prieinama visų tipų Kanados vizoms, įskaitant turistines, darbo ir studentų vizas. Norėdami gauti daugiau informacijos, apsilankykite mūsų svetainėje arba susisiekite su mumis el [insert contact information].\n\nLietuvos piliečiai galės kreiptis dėl Kanados vizos Kanados konsulate Vilniuje Šis pakeitimas yra dalis Kanados vyriausybės įsipareigojimo palengvinti lietuvių lankymąsi Kanadoje, o Kanados konsulatas Vilniuje nuo šiol priims prašymus dėl visų rūšių Kanados vizos, įskaitant turistines, verslo vizas ir studentų vizas. Taip pat sutrumpės Kanados vizų išdavimo laikas, todėl lietuviams bus lengviau planuoti savo keliones į Kanadą, o tai gera žinia tiek Lietuvos piliečiams, tiek Kanados ekonomikai.\n\nKanados viza Lietuvos piliečiams\n\nNuo rugsėjo 14 dienos Lietuvos piliečiai galės kreiptis dėl Kanados vizos Kanados konsulate Vilniuje. Naujasis prašymų teikimo procesas supaprastins Lietuvos piliečiams ir palengvins Kanados vizos gavimą.\n\nKanados vyriausybė Nyderlandų piliečiams pradėjo išduoti elektroninius kelionių leidimus (ETA). Dėl šio naujo proceso Nyderlandų piliečiams bus lengviau ir greičiau apsilankyti Kanadoje. ETA yra paprasta internetinė programa, kurią užpildyti užtrunka vos kelias minutes. Tam nereikia jokių popierinių dokumentų ir nereikia lankytis vizų biure. Patvirtinus ETA, jis galioja penkerius metus arba tol, kol baigsis pareiškėjo paso galiojimo laikas, atsižvelgiant į tai, kas įvyks anksčiau, ir mes džiaugiamės galėdami pasiūlyti šią naują paslaugą savo klientams Nyderlanduose ir raginame visus reikalavimus atitinkančius keliautojus kreiptis dėl ETA iki kito kelionė į Kanadą.\n\nKanados viza Nyderlandų piliečiams\n\nDžiaugiamės galėdami pranešti, kad Kanados vyriausybė Nyderlandų piliečiams pradėjo išduoti elektroninius kelionių leidimus (ETA). Nuo šiandien reikalavimus atitinkantys keliautojai gali kreiptis dėl ETA internetu per mūsų svetainę. Šis naujas procesas supaprastins keliones į Kanadą verslo ir pramogų tikslais, todėl raginame visus reikalavimus atitinkančius keliautojus juo pasinaudoti.\n\nŽiniasklaidos ryšys\n\nĮmonės pavadinimas: Kanados viza internetu\n\nkontaktinis asmuo: Bagassu Thompson Bindra\n\nEl. paštas: Siųsti el. laišką\n\ntauta: Kanada\n\nInterneto svetainė: https://www.canada-visa-online.org/bg/visa/",
    "Kanada pažymėjo karalienės Elizabeth II gyvenimo metus – 96 kartus aidėjo bažnyčių varpai": "Pirmadienį (rugsėjo 19 d.) baigiantis karalienės Elizabeth II laidotuvių ceremonijai, Otavo gatvėmis žygiavo karių kolona. Kanados ginkluotosios pajėgos naudojo keturias C3 haubicas ir iššovė 96 tuščius šovinius, kas 10 sekundžių. Taip pažymėjo karalienės gyvenimo metus. Toronte bažnyčių varpai taip pat skambėjo 96 kartus, o miesto rotušės darbuotojai „Peace Garden“ teritorijoje tylos minute pagerbė karalienę Elziabeth II.",
    "Puikiai žaidęs Pangosas kartu su Kanada nupūtė varžovus": "Naudingiausiai žaidęs Kevinas Pangosas per 22 minutes surinko 17 taškų (1/1 dvit., 5/7 trit.), atkovojo 5 kamuolius ir atliko 5 rezultatyvius perdavimus bei surinko 25 naudingumo balus.\n\nNuotr.: FIBA\n\nKevinas Pangosas buvo naudingiausias komandoje, o Kanados rinktinė (8-0) pasaulio čempionato atrankoje ir toliau išlieka be pralaimėjimų.\n\n\n\nPanamos mieste vykusiame mače kanadiečiai 106:50 (33:7, 31:18, 28:14, 14:14) nepasigailėjo Panamos krepšininkų (2-6).\n\n\n\nBuvęs „Žalgirio“ įžaidėjas per 22 minutes surinko 17 taškų (1/1 dvit., 5/7 trit.), atkovojo 5 kamuolius ir atliko 5 rezultatyvius perdavimus bei įsirašė 25 naudingumo balus.\n\n\n\nKanadiečiai varžovus triuškino jau pirmoje rungtynių pusėje. Po dviejų kėlinių Panama turėjo 39 tašku deficitą (25:64).\n\nKevin Pangos Komanda: Milano Armani Exchange\n\nPozicija: PG Amžius: 29 Ūgis: 189 cm Svoris: 82 kg Gimimo vieta: Kanada\n\nPanamos rinktinėje rezultatyviausias buvo Jhivannas Jacksonas, pelnęs 16 taškų (5/9 dvit., 1/5 trit., 3/4 baud. met.), atkovojęs 3 kamuolius ir atlikęs po 3 rezultatyvius perdavimus bei 3 perimtus kamuolius.\n\n\n\nKanada išliko vienvaldė E grupės lyderė ir vienintelė nepralaimėjusia komanda Amerikos regiono pasaulio čempionato atrankoje. Panamos rinktinė dalinasi paskutine E grupės vieta.\n\nKanada: Kelly Olynykas 18 (6 atk. kam., 5 rez. perd.), Kevinas Pangosas 17 (5/7 trit., 5 atk. kam., 5 rez. perd.), Zachas Eday ir Melvinas Ejimas po 15.\n\nPanama: Jhivannas Jacksonas 16 (5/9 dvit.), Ericas Alexanderis Romero Jamesas 10, Trevoras Gaskinsas 7."
}