{
    "Putinui – šaltas partnerių dušas: Kinija ir Indija ragina pradėti derybas dėl karo Ukrainoje nutraukimo": "Ukrainos frontuose vieną po kito pralaimėjimus patiriančiam Rusijos prezidentui ne geriau sekasi ir diplomatiniame fronte. Stengdamasis parodyti, kad neliko izoliuotas ir pasirengęs stiprinti ryšius su Azijos valstybėmis, iš praėjusią savaitę vykusio Šanchajaus bendradarbiavimo organizacijos viršūnių susitikimo Vladimiras Putinas išėjo kaip po šalto dušo. Susitikime su Kinijos lyderiu Putinui teko gėdingai pripažinti, kad jo kolega nėra patenkintas karo Ukrainoje eiga. Kito antausio sulaukė iš svarbios ekonominės partnerės Indijos, kurios premjeras, iki šiol susilaikęs nuo tiesioginės kritikos, tiesiai išrėžė, kad ši era skirta ne karui, o diplomatijai. Įtaka iš rankų slysta ir kitur – susirišęs sau rankas Ukrainoje Kremlius, daugelio stebėtojų manymu, nebepajėgia užtikrinti stabilumo Kaukazo ir Vidurio Azijos regionuose. Tą patvirtina stipriau nei bet kada anksčiau sukibirkščiavę konfliktai regionuose, kuriuos Maskva laiko savo įtakos zona.",
    "Rusijos sąjungininkės Kinija ir Indija ragina pradėti derybas dėl karo Ukrainoje nutraukimo": "Po savaitę trukusio spaudimo Jungtinių Tautų Generalinėje Asamblėjoje Rusijos užsienio reikalų ministras išėjo į Generalinės Asamblėjos tribūną ir išsakė ugningą priekaištą Vakarų valstybėms dėl, jo žodžiais tariant, „groteskiškos“ kampanijos prieš rusus.\n\nTačiau nė viena didžioji valstybė nepuolė palaikyti Rusijos, įskaitant Kiniją, kuri likus kelioms dienoms iki vasario mėnesį prasidėjusios invazijos į Ukrainą pažadėjo palaikyti „nenutraukiamą“ ryšį su prezidentu Vladimiru Putinu.\n\nKinijos užsienio reikalų ministras Wang Yi paragino Rusiją ir Ukrainą „neleisti, kad krizė išsiplėstų“ ir paveiktų besivystančias šalis.\n\n„Kinija remia visas pastangas, kuriomis siekiama taikiai išspręsti Ukrainos krizę. Neatidėliotinas prioritetas – sudaryti palankesnes sąlygas deryboms dėl taikos“, – šeštadienį sakė Wangas.\n\n„Esminis sprendimas – spręsti teisėtus visų šalių saugumo klausimus ir kurti subalansuotą, veiksmingą ir tvarią saugumo architektūrą.“\n\nVizito Jungtinėse Tautose metu Wang Yi susitiko su Ukrainos užsienio reikalų ministru Dmytro Kuleba per pirmąsias jų derybas nuo karo pradžios.\n\nAnksčiau šį mėnesį per susitikimą su savo kolega Xi Jinpingu V.Putinas pripažino Kinijos „susirūpinimą“ dėl Ukrainos.\n\nJAV pareigūnus nuramino tai, ką jie laiko Kinijos konkrečios paramos karui trūkumu, ir sakė, kad Pekinas atsisakė prašymų atsiųsti karinės įrangos, todėl Rusija priversta pasikliauti Šiaurės Korėja ir Iranu, nes jos pačios atsargos mažėja.\n\nKinijos reakcija į Rusijos veiksmus atidžiai stebima, siekiant išsiaiškinti jos požiūrį į Taivaną – savivaldžią demokratinę šalį, į kurią Pekinas pretenduoja kaip į savo teritoriją.\n\nWang Yi tvirtai teigė, kad Kinija imsis „ryžtingų veiksmų“ prieš bet kokį kišimąsi, ir primygtinai tvirtino, kad pastangos sutrukdyti Taivano susivienijimui bus „sutraiškytos istorijos ratais“.\n\nIndija, priešingai nei Kinija, palaiko šiltus santykius su Jungtinėmis Valstijomis, tačiau ją sieja istoriniai ryšiai su Rusija, kuri yra tradicinė jos gynybos tiekėja.\n\n„Ukrainoje tebesitęsiant konfliktui, mūsų dažnai klausia, kieno pusėje esame“, – sakė Indijos užsienio reikalų ministras Subrahmanyamas Jaishankaras.\n\n„Kiekvieną kartą mūsų atsakymas yra tiesus ir sąžiningas – Indija yra taikos pusėje ir tvirtai joje liks, – sakė jis. - Esame toje pusėje, kuri ragina dialogą ir diplomatiją kaip vienintelę išeitį“.\n\nRusijos užsienio reikalų ministras Sergejus Lavrovas per spaudos konferenciją atsisakė atsakyti, ar Kinija darė kokį nors spaudimą. Savo kalboje jis stengėsi kaltę suversti Vakarams.\n\n„Oficiali rusofobija Vakaruose neturi precedento. Dabar jos mastas yra groteskiškas“, – generalinėje asamblėjoje sakė S.Lavrovas.\n\n„Jie nevengia pareikšti ketinimų ne tik sukelti mūsų šaliai karinį pralaimėjimą, bet ir sunaikinti bei suskaldyti Rusiją.“\n\nPasak jo, Jungtinės Valstijos nuo pat Šaltojo karo pabaigos elgėsi taip, tarsi būtų „Dievo pasiuntinys žemėje, turintis šventą teisę nebaudžiamai veikti kur nori ir kada nori“, sakė S.Lavrovas.\n\nJis taip pat peikė Europos Sąjungą kaip „autoritarinį, griežtą, diktatorišką darinį“ ir sakė, kad bloko vadovybė privertė vienos valstybės narės vadovą – Kipro prezidentą Nicosą Anastasiadesą – atšaukti planuotą susitikimą su juo.\n\nS.Lavrovas kritikavo Vakarus už tai, kad jie nebendrauja su Rusija, sakydamas, kad „mes niekada neatsitraukėme nuo kontaktų palaikymo“.\n\nVakarų valstybės svarsto galimybę taikyti tolesnes sankcijas po to, kai V.Putinas sušaukė rezervistus ir išsakė užslėptą grasinimą panaudoti branduolinį ginklą. Vakarai taip pat atsisakė pripažinti okupuotose teritorijose vykstančių referendumų dėl Rusijos aneksijos rezultatus.\n\nVakarų valstybės atkreipdamos dėmesį į tai, kad ketvirtadienį saugumo tarybos posėdyje jis pasirodė tik tam, kad pasakytų pastabas, o ne tam, kad išklausytų kitus.\n\nŠeštadienį Generalinėje Asamblėjoje Rusija sulaukė vos vieno palaikymo balso. Malio laikinasis ministras pirmininkas pulkininkas Abdoulaye Maïga, paskirtas perversmo vadovų, pasveikino „pavyzdingą ir vaisingą bendradarbiavimą“ su Maskva.\n\nMalio chunta palankiai įvertino Rusijos saugumo įmonę „Wagner Group“, nepaisant Vakarų kaltinimų dėl teisių pažeidimų, Prancūzijai išvedus karius, kuriems sunkiai sekėsi suvaldyti džihadistų sukilimą.",
    "Leon Somov ir Dileta išvyksta koncertuoti į Indiją": "„Smagu sugrįžti į Indiją jau nebe kaip keliauninkui, o pristatant savo muziką“, – pasakoja Leon Somov. „Be jokios abejonės, labai džiaugiamės šiuo kvietimu ir galimybe parodyti savo muziką naujai auditorijai.“\n\n„O kur dar įkvėpimas! Niekas nesuteikia tokio impulso kūrybai kaip nauji potyriai, kelionės, ypač po tolimesnes ir mažiau pažįstamas šalis, ir pažintis su vietine muzika. Kas žino, gal Indijoje gims naujos dainos ar bendras darbas su vietiniais atlikėjais“, – šypsosi muzikos kūrėjas.\n\nRugsėjo 28 dieną Leon Somov ir Dileta surengs koncertą Naujame Delyje, klube „Depot48“, o spalio 1 dieną pasirodys Ziro festivalio scenoje, rašoma spaudos pranešime. Dieną prieš šį pasirodymą, rugsėjo 30-ą, Leon Somov taip pat sugros savo DJ programą Ziro festivalio atidarymui skirtame vakarėlyje, kuriame taip pat nuskambės ir soliniai muzikos kūriniai bei keli bendri darbai su kitais Lietuvos atlikėjais.\n\nDiletai taip pat yra tekę anksčiau turistauti Indijoje, bet „keliauti ir dalintis savo muzika taip toli nuo namų skamba kaip dar geresnis planas“.\n\n„Festivalyje dalyvaus daug grupių su skirtingais žanrais, tad bus labai įdomu įsilieti su savo spalva į visą paletę. O dar kokia kelionė laukia… Į slėnį, kuriame vyksta festivalis, nėra skrydžių, tad dalį kelionės vyksime vietiniais traukiniais ir džipais, kurie veš kalnų keliais. Neabejoju, kad tai bus įspūdžių kupina savaitė“, – sako Dileta.\n\nZiro festivalis vyksta unikalioje Indijos vietoje šalies Šiaurės Rytuose, Arunačal Pradešo provincijoje, esančioje tarp Butano, Tibeto, Kinijos ir Mianmaro, turtingoje gamta ir teritoriją supančiais kalnais. Provincijos pavadinimas reiškia aušros apšviestų kalnų teritoriją. Festivalis puikiai žinomas šalyje ne tik dėl išskirtinės lokacijos, bet ir kasmet gausiu muzikos atlikėjų ir grupių ne tik iš Indijos, bet ir užsienio sąstatu.\n\nLeon Somov ir Dileta ne pirmieji svečiai iš Lietuvos koncertuosiantys šio festivalio scenoje. 2019 metais Ziro festivalyje pasirodymą surengė „Antikvariniai Kašpirovskio dantys“. Įspūdingą koncertą, kuris tąkart vainikavo visą festivalio programą, sugroję muzikantai privertė šokti gausiai susirinkusią klausytojų minią.",
    "Indija reintrodukuoja prieš 70 metų jos teritorijoje išnykusius gepardus": "Aštuoni gepardai iš Namibijos šeštadienį buvo atgabenti į Indiją pagal ambicingą projektą reintrodukuoti šiuos prieš dešimtmečius šalyje išnykusius plėšrūnus.\n\nPareigūnai sako, kad taip pirmas pasaulyje gepardų – greičiausių sausumos gyvūnų – perkėlimas į kitą žemyną, o ekspertai nesutaria dėl projekto sėkmės galimybių.\n\nPenkios patelės ir trys patinai „kačių lėktuvu“ pramintu užsakytu „Boeing 747“ buvo atskraidinti iš gamtos parko, esančio į šiaurę nuo Namibijos sostinės Vindhuko. Skrydis truko 11 valandų.\n\nGepardų, kurių amžius – nuo dvejų iki pusšeštų metų, paleidimą Kuno nacionaliniame parke 320 km į pietus nuo Delio prižiūrėjo gimtadienį švenčiantis Indijos ministras pirmininkas Narendra Modi.\n\nGyvūnai, kuriems uždėti antkakliai su jų judėjimą seksiančiais prietaisais, iš pradžių maždaug mėnesį bus karantinuojami apvare, o vėliau bus paleisti į nacionalinio parko teritoriją.\n\nKritikai įspėja, kad gepardams gali būti sunku prisitaikyti prie buveinių Indijoje.\n\nGepardas Indijoje / AP nuotr.\n\nŠalyje kažkada gyveno azijiniai gepardai, bet 1952-aisiais jie čia buvo paskelbti išnykusiais. Šiuo metu šio itin reto porūšio atstovų sutinkama tik Irane.\n\nPastangos reintrodukuoti gepardus Indijoje įsibėgėjo 2020 metais, kai Aukščiausiasis Teismas nusprendė, kad Indijoje, „atidžiai parinktoje vietoje“, gali būti vykdomas afrikinio porūšio gepardų perkėlimo eksperimentas.\n\nPerkeliami gyvūnai yra Namibijos – vienos iš nedaugelio Afrikos valstybių, kur dar yra laisvėje gyvenančių gepardų – vyriausybės dovana.\n\nIndijoje gepardai išnyko pirmiausia dėl buveinių nykimo ir medžioklės.",
    "Indija įvedė papildomus muitus ryžiams": "Manjunatho Kirano (AFP / „Scanpix“) nuotr.\n\nIndijos, vienos iš didžiausių ryžių eksportuotojų, vyriausybė penktadienį dėl išaugusių žaliavų kainų nusprendė apriboti šių kruopų eksportą.\n\nŠalis, užimanti apie 40% pasaulinės ryžių rinkos, nustatė 20% muitą nelukštentiems baltiesiems, lukštentiems rudiesiems ir iš dalies arba visiškai lukštentiems ryžiams, skelbia „Financial Times“.\n\nApribojimai netaikomi basmati ryžiams – geriausiai žinomai Indijos grūdų rūšiai.\n\nAshokas Gulati, Indijos tarptautinių ekonominių santykių tyrimų tarybos profesorius, sakė, kad eksporto apribojimai „padės sutramdyti grūdų vidaus infliaciją“.\n\nNemokami naujienlaiškiai į savo el. pašto dėžutę: Verslo valdymas\n\nRinkodara\n\nFinansai ir apskaita\n\nRinkos\n\nMano verslas\n\nPrekyba\n\nStatyba ir NT\n\nPramonė\n\nTransportas\n\nTechnologijos\n\nLaisvalaikis\n\nMano pinigai\n\nSvarbiausios dienos naujienos trumpai: Verslo naujienos\n\nVŽ Premium naujienos\n\n\n\nŠiais metais Indijos lietūs buvo nepastovūs, todėl kyla susirūpinimas dėl sumažėjusio ryžių derliaus ir didesnių maisto produktų kainų tuo metu, kai importuojamų maisto produktų kainos auga dėl Rusijos sukelto karo ir COVID-19 pandemijos.\n\nInfliacija šiuo metu Indijoje siekia apie 7% ir viršija centrinio banko nustatytą 4–6% tikslinę ribą, kuris, siekdamas prie jos sugrįžti, kelissyk kėlė palūkanų normą.\n\nIndija pernai eksportavo ryžių už 8,8 mlrd. USD.\n\nŠiais metais Indija jau įvedė kviečių ir cukraus eksporto apribojimus.\n\nVietnamas ir Tailandas yra kitos didžiausios ryžių eksportuotojos, todėl tikimasi, kad jos pačios padidins šių kruopų eksportą, jog nekiltų didesnė maisto krizė, nei kilusi dėl Rusijos karo Ukrainoje.\n\nManjunatho Kirano (AFP / „Scanpix“) nuotr.",
    "Indija pristatė pirmąjį savos gamybos lėktuvnešį": "Po 17 metų trukusių statybų ir bandymų tarnybą oficialiai pradės „INS Vikrant“, vienas didžiausių pasaulyje – 262 metrų ilgio – karinis laivas.\n\nJis paveldėjo pavadinimą iš atitarnavusio lėktuvnešio, kuris išgarsėjo tuo, kad 1971 metais Bangladešo nepriklausomybės karo metu vykdė Pakistano karinių jūrų pajėgų blokadą.\n\n„Šiandien „INS Vikrant“ suteikė šaliai naujo pasitikėjimo savimi ir sukūrė naują pasitikėjimą mūsų šalimi“, – sakė ministras pirmininkas Narendra Modis per laivo inauguracijos ceremoniją pietinėje Keralos valstijoje.\n\n„Prisijungėme prie tų išskirtinių valstybių, kurios gali pasistatyti tokius didelius lėktuvnešius pačios“, – pridūrė jis.\n\nLaivo įgulą sudarys 1 600 jūreivių, jis iš pradžių aptarnaus naikintuvus, kurie bus perkelti iš kito vienintelio Indijos lėktuvnešio. Šis laivas jau naudotas buvo nupirktas iš Rusijos, kuri ilgą laiką yra pagrindinė ginklų tiekėja Naujajam Deliui.",
    "Indijos premjeras Putinui: dabar ne laikas karui": "Regioninio viršūnių susitikimo metu Indijos ministras pirmininkas Narendra Modi Rusijos prezidentui Vladimirui Putinui penktadienį pasakė, kad dabar ne laikas karui.\n\nNaująjį Delį ir Maskvą sieja ilgalaikiai ryšiai, užsimezgę dar Šaltojo karo metais, o Rusija išlieka didžiausia Indijos ginklų tiekėja.\n\nTačiau abiem lyderiams pradėjus savo pirmąjį susitikimą akis į akį nuo Rusijos karo Ukrainoje pradžios, N. Modi V. Putinui Samarkande pareiškė:„Ekscelencija, žinau, kad šiandien ne laikas karui.“\n\nFilmuotą medžiagą iš jųdviejų derybų Uzbekistano mieste Samarkande vykstančio Šanchajaus bendradarbiavimo organizacijos (ŠBO) viršūnių susitikimo kuluaruose parodė Indijos visuomeninis transliuotojas „Doordashan“.\n\nIndija vengė aiškiai pasmerkti Rusiją dėl invazijos, dėl kurios smarkiai pakilo naftos ir kitų prekių kainos.\n\nTačiau N. Modi penktadienį pabrėžė „demokratijos, diplomatijos ir dialogo“ svarbą.\n\nIndų premjeras pridūrė, kad jie aptars, „kaip judėti pirmyn taikos keliu“.\n\nV. Putinas savo ruožtu N. Modi pareiškė norintis, kad karas Ukrainoje baigtųsi kaip galima greičiau, ir suprantantis, kad Indija nerimauja dėl kovų.\n\n„Žinau jūsų poziciją dėl konflikto Ukrainoje, jūsų susirūpinimą... Padarysime viską, kad jis kuo greičiau baigtųsi“, – sakė V. Putinas.\n\n„Deja, kaip tik priešinga pusė, Ukrainos vadovybė, paskelbė atmetanti derybų procesą ir pareiškė, kad savo tikslų nori siekti karinėmis priemonėmis, mūšio lauke“, – sakė V. Putinas.\n\nUkrainos prezidentas Volodymyras Zelenskis per 17-ojo Jaltos europinės strategijos susitikimo (YES) organizuotą diskusiją praėjusią savaitę pabrėžė, kad šiuo metu jokios derybos su Rusija dėl karo pabaigos nėra įmanomos, nes Maskva negali suformuluoti adekvačių pozicijų.",
    "Indija registravo COVID-19 vakciną nosies purškalo forma": "Tai pirmoji Indijos vakcina nosies purškalo forma, pranešė Indijos naujienų agentūra ANI. „Bharat Biotech“ gamina ir Indijoje bei kai kuriose kitose šalyse plačiai naudojamą „Covaxin“ vakciną nuo koronaviruso.\n\nIndija vadinama pasaulio vaistine ir gamina didelę pasaulio vakcinų dalį – ypač skurdesnėms šalims. Nuo pandemijos šalis, be kita ko, gamina „Astrazeneca“ vakciną bei savo kurtas vakcinas nuo COVID-19.\n\n„Bharat Biotech“ duomenimis, vakcina nosies purškalo forma bus nebrangi ir todėl tinkama naudoti žemų ir vidutinių pajamų šalyse.",
    "Žinios. Blinkenas paragino Kiniją ir Indiją daryti spaudimą Putinui dėl agresijos nutraukimo Ukrainoje": "Ukrainos prezidentas patvirtino, kad dalis masinėje kapavietėje aptiktų kūnų turi kankinimo žymių. Volodymyro Zelenskio teigimu, tai patvirtina ir vietoje dirbantys ekspertai. Masinė kapavietė šalia šiaurės rytuose esančio neseniai atkovoto Iziumo yra didžiausia rasta nuo karo pradžios. Prezidento teigimu, čia palaidota apie puspenkto šimto žmonių. Tačiau, pasak Zelenskio, tai tik pradžia to, ką Rusijos pajėgos paliko okupuotose teritorijose.\n\nJAV sekretorius teigia, kad Iziume aptikta masinė kapavietė yra dalis siaubingos ir besitęsiančios istorijos, kuri matoma Rusijos pajėgoms atsitraukus iš okupuotų teritorijų. Pasak Blinkeno, už šiuos veiksmus privalo atsakyti tiek tai vykdę, tiek tai daryti liepę asmenys. Jis teigia, kad Rusijos veiksmai greičiausiai gali būti laikomi karo nusikaltimais. Valstybės sekretorius paragino Kiniją ir Indiją daryti spaudimą Putinui nutraukti agresiją.\n\nTaivane šią savaitę viešėję Lietuvos verslininkai bei Ekonomikos ir inovacijų ministerijos atstovai grįžta į Lietuvą su viltimi, kad pernai pasirašyti memorandumai pagaliau virs realiais darbais. Maisto ir veterinarijos tarnyba teigia, kad netrukus atsidarys durys eksportuoti kiaušinius, žuvį, pieno produktus, o kitą mėnesį bus vertinama ir jautiena.\n\nPrancūzijos prezidentui iškėlus tikslą dešimtadaliu sumažinti savivaldybių elektros suvartojimą, Paryžius imasi sprendimų. Miesto meras praneša, kad bus nukeltas šildymo sezonas, mažiau šildomi ir baseinai, o Eifelio bokšto šviesos išjungimo valanda bus ankstesnė nei įprastai.\n\nIndija rengiasi atkurti prieš septynis dešimtmečius išnykusią gepardų populiaciją. Šiandien į šalį iš Namibijos atgabenti pirmieji trys gyvūnai. Prieš išleidžiant juos į nacionalinį parką, gepardai mėnesį praleis karantine.\n\nVed. Eglė Matonienė.",
    "Kare su Ukraina Rusijai trūksta ginklų – dėl raketų bando tartis su Indija": "„PJ-10 BrahMos“ – viršgarsinė prieštankinė sparnuotoji raketa galinti nuskristi 300–450 km, jos kovinės galvutės sveria 200–450 kg, o pati raketa – net 3 tonas . Ją galima paleisti iš antžeminės paleidimo sistemos, vertikalios jūrinės paleidimo sistemos arba naikintuvo „Su-30“. Pagamintų raketų skaičius neatskleidžiamas.\n\nRusijai „P-800“ tipo raketų trūksta. Net 40-imt jų šalis panaudojo atakuodama teritorijas Ukrainos pietuose. Pasak karinės-politinės grupės „Informational resistance“ karinio-politinio apžvalgininko Oleksandro Kovalenkos, tai sudaro 10 proc. prieškarinio 400 vienetų rezervo. „Informational resistance“ – Ukrainos nevyriausybinis projektas, kurio pagrindinė užduotis – atremti išorės grėsmes informacinėje sferoje.\n\nYra ir kita priežastis – Rusija didžiausiu pajėgumu galėjo pagaminti ne daugiau kaip 55 tokias raketas. Nepaisant to, raketas „Oniks“ Juodosios jūros laivyne naudoja ne tik pakrančių gynybos pajėgų junginiai (11-oji ir 15-oji pakrančių gynybos brigados) ir „Object-100“ (20 nešiojamų ir stacionarių paleidimo įrenginių), bet ir keturios karinio jūrų laivyno „Buyan-M“ klasės korvetės (pr. 21631), kurių kiekviena turi po 8 daugiafunkcinius paleidimo įrenginius. Teigiama, kad rusų „P-800“ susiduria su tam tikromis techninėmis problemomis, dėl kurių raketų negalima aktyviai naudoti.\n\nTaigi, tikėtina, kad dėl susidariusios situacijos Kremlius nusprendė „PJ-10“ raketas įsigyti Indijoje. Tačiau greičiausiai tai nepavyks. Indija jas naudoja gynybinėms reikmėms konfrontacijoje su Kinija. Be to, Indija turi įvykdyti eksporto užsakymus.\n\nParengta pagal „Defense Express“.",
    "Indijos premjeras dalyvaus forume, kur tikimasi Putino ir Xi Jinpingo susitikimo": "Rugsėjo 15–16 dieną Samarkando mieste rengs forumą Šanchajaus bendradarbiavimo organizacija (ŠBO), vienijanti Kiniją, Rusiją, Indiją, Pakistaną ir keturias Centrinės Azijos valstybes – Kazachstaną, Kirgiziją, Uzbekistaną ir Tadžikistaną.\n\nTrečiadienį Rusijos ambasadorius Kinijoje pranešė, kad per šį renginį V. Putinas susitiks su Xi Jinpingu, pirmą kartą nuo koronaviruso pandemijos pradžios keliausiančiu į užsienį.\n\nPekinas susitikimo kol kas nepatvirtino, o Kinijos užsienio reikalų ministerijos atstovas per eilinę spaudos konferenciją negalėjo pateikti informacijos šiuo klausimu.\n\nSekmadienį paskelbtame Indijos vyriausybės pranešime nenurodoma, ar N. Modi dalyvaus dvišalėse derybose su V. Putinu, Xi Jinpingu ar Shehbazu Sharifu, balandį tapusiu Pakistano ministru pirmininku.\n\nIndija, kaip ir Kinija, didžiąją dalį karinės įrangos perkanti iš Rusijos, atsisakė pasmerkti Maskvos invaziją į Ukrainą, o pastaruoju metu įsigyja daugiau rusiškos naftos.\n\nTuo metu Delio ir Pekino santykiai pašlijo 2020 metais, kai ginčytiname pasienyje Himalajuose įsiplieskė kautynės, pareikalavusios mažiausiai 20 indų ir keturių Kinijos karių gyvybių. N. Modi ir Xi Jinpingas dvišalių derybų nerengė nuo 2019 metų.\n\nIndija kartu su JAV, Japonija ir Australija taip pat priklauso Ketverto (angl. The Quad) aljansui, laikomam atsvara Kinijos įtakai regione.",
    "VPT teikėjai bėga iš Indijos, nes galioja naujas duomenų įstatymas": "Prieš terminą įvykdyti Indijos vyriausybės naujos duomenų rinkimo taisyklėsVPT įmonės iš viso pasaulio ištraukė savo serverius iš šalies, siekdamos apsaugoti savo vartotojų privatumą.\n\nNuo šiandien Indijos kompiuterinių avarijų reagavimo komanda arba CERT – Indijos vyriausybės paskirta institucija, sprendžianti kibernetinio saugumo ir grėsmių problemą – reikalaus, kad VPN operatoriai rinktų ir saugotų klientų informaciją, įskaitant vardus, el. pašto adresus ir IP adresus bent penkerius metus. net ir po to turėti atšauktas jų prenumerata ar paskyra.\n\nBalandį CERT Jis pasakė Jai prireikė įgyvendinti šias taisykles, nes „prašytos informacijos nėra“ su saugos teikėju atliekant kibernetinio saugumo grėsmių tyrimus, taip trukdant užklausoms. CERT teigia, kad naujosios taisyklės „padidins kibernetinį saugumą Indijoje“ ir „atitinka Indijos suverenitetą ar vientisumą“.\n\nVPT įmonės ir privatumo ekspertai mano, kad šis žingsnis paveikia vartotojų privatumą ir saviraiškos laisvę bei pažeidžia vienintelį VPN naudojimo tikslą, kuris šifruoja vartotojų veiklą internete ir užmaskuoja jų buvimo vietą bei tapatybę.\n\n„Kaip skaitmeninio privatumo ir saugumo šalininkai, esame susirūpinę dėl galimo poveikio, kurį šis reglamentas gali turėti ne tik mūsų vartotojams, bet ir žmonių duomenims apskritai“, – sako „NordVPN“ atstovė Laura Tyrylytė. „Akivaizdu, kad saugomos privačios informacijos kiekis eksponentiškai padidės šimtuose ar galbūt tūkstančiuose skirtingų įmonių. Ji priduria, kad panašias taisykles „paprastai įveda autoritarinės vyriausybės, siekdamos labiau kontroliuoti savo piliečius“.\n\nPraėjusiais metais Indija tapo šalimi, kurioje VPN paslaugų naudojimas sparčiausiai auga visame pasaulyje. Remiantis duomenimis, per pirmąjį 2021 m. pusmetį buvo įdiegta 348,7 mln. VPN, o tai rodo 671 proc. augimą, palyginti su tuo pačiu 2020 m. 2021 m. Atlas VPN analizė. Šis didžiulis augimas gali būti siejamas su nuolatiniu interneto išjungimu, didėjančiu skaitmeninių sukčiavimu ir poreikiu indams apsisaugoti internete.\n\n„VPN pagal savo pobūdį gali būti privatumą gerinantis įrankis ir gali įvairiais būdais apsaugoti informacijos saugumą, nes juos naudoja asmenys ir įmonės, siekdami apsaugoti konfidencialią informaciją“, – sako Tejasey Bangiar, Interneto laisvės fondo patarėjas politikos klausimais. . „Tai taip pat padeda apsaugoti skaitmenines teises pagal Konstituciją, ypač žurnalistams ir pranešėjams, nes per VPN perduodama informacija pirmiausia yra užšifruota, todėl jie gali ne tik apsaugoti konfidencialią informaciją, bet ir apsaugoti savo tapatybę bei apsaugoti juos nuo sekimo ir cenzūra“.\n\nVyriausybė ginti Jo taisyklės, kuriose teigiama, kad tai nepažeis vartotojo privatumo, nes informacijos bus ieškoma tik kiekvienu konkrečiu atveju. Šis teiginys nepaiso Indijos vyriausybės kritikų, politikų ir aktyvistų stebėjimo. Rugpjūčio mėn. oficialus tyrimas, ar vyriausybė šnipinėjo indėnus naudodama Izraelio šnipinėjimo programą „Pegasus“, atskleidė, kad Bent penki telefonai Iš aukų jame buvo kenkėjiškų programų, tačiau jie atsisakė atskleisti pranešimą. Vietoj to, šalies Aukščiausiasis Teismas rekomendavo į esamus sekimo įstatymus įtraukti teisę į privatumą ir piliečiams įvesti mechanizmus. Pateikite skundus dėl neteisėto sekimo.\n\nCERT neatsakė į WIRED prašymą pakomentuoti.",
    "INDIJOS SOSTINĖJE NUGRIAUTI NELEGALŪS 100 METRŲ AUKŠČIO „BOKŠTAI DVYNIAI“": "Sekmadienį Indijoje buvo nugriauti du gyvenamieji daugiaaukščiai pastatai netoli Naujojo Delio, o dramatišką reginį po kelias dienas trukusių žiniasklaidos anonsų tiesiogiai transliavo televizijos kanalai.\n\n100 metrų aukščio „bokštų dvynių“ nugriovimas Noidos mieste, kur stūkso betoninis panašių statinių miškas, taip pat buvo retas pavyzdys, demonstruojantis kaip Indija stengiasi griežtai kovoti su korumpuotais vystytojais ir pareigūnais.\n\n32 aukštų „Apex“ ir 29 aukštų „Ceyane“ pastatai, kuriuose buvo beveik 1 000 butų, taip ir nesulaukusių gyventojų per devynerius metus, kol truko teisiniai ginčai, buvo nušluoti per kelias sekundes, sukeldami didžiulį dulkių ir nuolaužų debesį.\n\nKontroliuojami sprogimai, kuriems panaudota 3 700 kg sprogmenų, buvo didžiausias iki šiol Indijoje įvykdytas pastatų griovimas, pranešė vietos žiniasklaida.\n\nPrieš sprogimą teko evakuoti tūkstančius žmonių iš aplinkinių daugiaaukščių namų, kurių vienas, kaip pranešama, stovi vos už devynių metrų, taip pat benamius šunis.\n\nPranešimų apie sužeistuosius ar žalą netoliese esantiems pastatams kol kas negauta, tačiau vietos pareigūnas žurnalistams sakė, kad operacija vyko „iš esmės pagal planą“.\n\nIndijos žiniasklaida pranešė smulkiausias griovimo detales, įskaitant užtaisams išgręžtų skylių skaičių (9 642) ir susidariusių nuolaužų kiekį (80 tūkst. tonų).\n\nTelevizijos naujienų kanalas „Times Now“, kuris, kaip ir kiti kanalai, sekmadienio rytą rodė atgalinio skaičiavimo laikmatį ir beveik nieko daugiau nerodė, pavadino tai „gėdos bokštų“ griovimu.\n\nPolicija uždarė judrų greta esantį greitkelį, kur šeštadienį vairuotojai stojo pasidaryti paskutinės asmenukės su bokštais fone.",
    "JAV paklausa Indijos laboratorijoje pagamintų deimantų eksportą padidins iki 8 mlrd. dolerių": "deimantai © Scanpic / AFP\n\nIndija, kuri pjausto ar šlifuoja apie 90 proc. pasaulyje parduodamų deimantų, didina laboratorijoje pagamintų brangakmenių pardavimus, nes Jungtinėse Valstijose paklausa auga, o ir kitose rinkose jie tampa vis labiau priimtini.\n\nPer šiuos finansinius metus, prasidėjusius balandžio 1 dieną, nupoliruotų laboratorijose išaugintų deimantų eksporto vertė gali padidėti dvigubai nuo 1,3 mlrd. dolerių ankstesniais metais, interviu sakė Vipulas Shahas, vyriausybinės agentūros „Gem & Jewellery Export Promotion",
    "Karybos ekspertai apie skerdynes Rusijos mokykloje: atrodo kaip tipinė FSB operacija. Gaila vaikų": "",
    "Rusija pradėjo didelio masto karines pratybas Tolimuosiuose Rytuose: įtraukė Kiniją ir Indiją": "",
    "Indija ir Islandija renkasi Oskaro žirgus, bet nesirenka Oskaro žirgų – Tinklaraštis": "pateikė Nathaniel R.\n\nIndija ir Islandija nominavosi „Oskarams“. Žiūrėti paskutinį filmą Ir gražūs padarai Tiesiai. Nė vienas adresas nebuvo geriausias profilio pasirinkimas. Šiais metais Indija padarė labai mėgstamą krosoverio hitą JAV $$$$ (Dabar jis transliuojamas per „Netflix“) perkelia Bolivudo sceną ir kvailas atmosferas (smagiai) dideliame ekrane. Ji JAV uždirbo beveik 12 milijonų dolerių, o tai yra daugiau nei kai kurios pastaruoju metu Anglijos akademijos apdovanojimą laimėjusios nuotraukos! Paskutinė Indijos nominacija buvo 2001 m Laganas kuris, kaip $$$$, Tai buvo labai populiarus epas su muzikiniais numeriais…\n\nKad ir kaip būtų keista, Indija neatlieka savo populistinės galios, kai kalbama apie „Oskarų“ įteikimą, nes ne kiekviena šalis kuria tokius filmus, kuriais Indija garsėja tarptautiniu mastu…\n\nTai nereiškia, kad viskas turi šaukti „Bolivudas!“ Kadangi hindi kinas yra daug platesnis, bet atrodo, kad jau seniai jie sukūrė filmą, kuris buvo rodomas tokiuose, kuriais jie garsiausi visame pasaulyje.\n\nTuo tarpu Islandija pasirinko gražūs padarai (Jis įtrauktas į ilgą Europos kino apdovanojimų sąrašą) Kai daugelis manė, kad atsiųs Goodland kuri sulaukė stiprių atsiliepimų ir daugiausia dėmesio skiria Islandijoje gyvenančiam danų kunigui. Moralas toks: niekada nežinai, kokios šalys bus pavaldios!\n\nTaip pat paskelbti dar septyni pavadinimai…\n\n\n\n\n\nSu važiavau į Lietuvą piligrimai\n\nMoldova siunčia anglies\n\nJi pasirinko Naująją Zelandiją Moro Kurios žvaigždės Cliffas Curtisas (Vaikščiojančių numirėlių baimė, Avataro vandens kelias)\n\nJis išvyko kartu su Palestina Viduržemio jūros karštligė kaip tikėjomės\n\nSerbija pasirinko tamsa\n\nTanzanija ir Uganda, abi ketinančios teikti paraiškas pirmą kartą, dalyvaus virvės traukimas Ir tempili Tiesiai.\n\nInformacija yra Oskarų sąrašuose!",
    "JAV technologijų milžinai mokys moteris Indijos ir Ramiojo vandenyno regionuose: prezidento Bideno plane – abipusė nauda": "Keturiolika JAV kompanijų, tarp jų – „Amazon.com” ir „Visa” – įsipareigojo surengti mažiausiai po 500 tūkst. skaitmeninio mokymo ir edukacijos užsiėmimų mergaitėms ir moterims Indijos ir Ramiojo vandenynų regione. Tai – Joe Bideno administracijos iniciatyvos dalis.\n\nSusiję straipsniai „Microsoft“ karpo darbo vietas Branduolinės energijos atgimimas: Azijos šalys keičia kryptį Ši programa, kurią imt",
    "Kinija Marco Polo atėmė žadą: visame pasaulyje nėra buvę karalystės, turėjusios bent pusę visko, kas priklauso šiai": "Marco Polo akimis, XIII amžiaus Kinijos imperija buvo tikrovėje įgyvendinta ateities vizija: joje ne tik kunkuliavo vietinė ir tarptautinė prekyba, bet ir tryško kūrybinio genijaus versmė. Be to, šalis buvo turtinga – ir net labai. Polo per mongolų valdomą Kiniją keliavo tarsi galvą pametęs turistas, neatsigėrėdamas rūmų architektūra, miestais, kuriuose virė gyvenimas, ir nuo prekių lūžtančiomis prekyvietėmis – šiaip ar taip, jis pats buvo pirklys. Tėviškėje jis, kaip ir kiti europiečiai, tiesiog nieko panašaus nebuvo regėjęs. Šio regiono – palyginti su Kinija, dar tik užkampio – valanda kol kas nebuvo išmušusi.\n\nTai yra ištrauka iš Michaelo Schumano knygos „Supervalstybė grįžta. Pasaulio istorija pagal Kiniją“, kurią iš anglų kalbos vertė Vytautas Grenda, išleido leidykla „Kitos knygos“. Ši knyga išleista 2020 m.\n\nPasakojimas apie dvidešimt ketverius metus – nuo 1271 iki 1295-ųjų – trukusią kelionę į Kiniją ir atgal taip panėšėjo į pasaką, kad amo netekę tų laikų Europos skaitytojai Polo praminė Milijono istorijų žmogumi.\n\n\n\nPasakodamas jis nešykštėjo neįtikėtinų detalių: įsismaginęs porino apie visur, kur tik lankėsi, regėtas net svyruojančias šūsnis šilko, aukso, grūdų ir kitų gausių „atsargų“, apie pirklių laivų sausakimšas upių pakrantes, prabangiai išpuoštus rūmus ir dvarus. Pietvakarinės Sičuanio provincijos didmiestyje Čengdu jis išvydo Mindziango upe plaukiant „tiek laivų – tokią daugybę, – kad nepatikėtum nei širdimi, nei, pats nepamatęs, akimis. Šia upe aukštyn ir žemyn pirkliai gabena tokią baisybę, tokią gausybę nuostabių prekių, kad tuo, pats neregėjęs, negalėtų patikėti joks pasaulio žmogus.“ Polo pasakojo keliaudamas po Pekino apylinkes dešimt dienų „visur išvydęs daug gražių miestų ir dailių tvirtovių su klestinčia prekyba ir nuostabiais dirbiniais, gražiais laukais, žaviais vynuogynais ir civilizuotais žmonėmis“. Tačiau tokie vaizdai ten visai įprasti, tad jis pats toliau pareiškė: „Nėra nieko ypatingo ir paminėtino; todėl apie tai nieko nepasakosime.“\n\nBuvusiose Pietų Song imperijos žemėse jam kone užkando žadą.",
    "Legenda apie Elžbietos II karūną puošiantį prakeiktą deimantą: teises į jį reiškia net kelios šalys": "Šiuo metu karūna su deimantu, kaip ir visa karališkųjų brangenybių kolekcija, saugoma Londono Taueryje, o teises į jį reiškia net kelios šalys. Sklando gandai, kad per karaliaus Karolio III karūnavimą karūna pasipuoš karaliene konsorte tapusi Camilla, skelbia nypost.com.\n\nManoma, kad 186 karatų deimantas, kurio pavadinimas reiškia „Šviesos kalnas“, iškastas XIII a. Pietų Indijoje, deimantų kasykloje.\n\nKai prašoma portale „Smithsonian Magazine“, deimantas pirmą kartą paminėtas rašytiniuose šaltiniuose 1928 m. – jis puošė garsųjį povo sostą, priklausiusi mogolų šachui Džahanui.\n\nPo šimtmečio deimantas priklausė persų ir afganų monarchams. 1913 m. Maharadža Randžitas Singhas pargabeno deimantą atgal į Indiją. Knygos „Koh i nooras: Liūdniausiai pagarsėjusių pasaulio deimantų istorija“ (angl. „Koh-i-Noor: The History of the World’s Most Infamous Diamond“) autoriai Anita Anand ir Williamas Dalrymple‘as rašo, kad Randžitui Singhui įgijus deimantą įvyko didelis posūkis jo istorijoje.\n\n„Randžitas Singhas ne šiaip mėgo deimantus ir suvokė didelę brangakmenio vertę, deimantas turėjo jam kur kas svarbesnę simbolinę vertę – reiškė Sikhų imperijos Pandžabe pergalę prieš Duranio imperiją“, – rašoma knygoje.\n\n„Koh-i-Noor“ buvo padovanotas karalienei Viktorijai 1850 m. po anglų ir sikhų karų, per kuriuos Britanija perėmė kontrolę Sikhų imperijoje Pandžabe (šis regionas šiuo metu padalytas tarp Indijos ir Pakistano).\n\nIndiją valdęs škotas generalgubernatorius lordas Dalhousie‘as nugabeno deimantą į Angliją, ten 1851 m. jis buvo eksponuojamas parodoje. Parodos lankytojus šokiravo tai, kad deimantas nežėri, todėl karalienės Viktorijos sutuoktinis princas Albertas nurodė jį nušlifuoti.\n\nMaždaug tuo metu ėmė sklisti gandai, kad garsusis deimantas prakeiktas – neva juo pasipuošusį žmogų ištiks didelė nelaimė.\n\nGal gandai turėjo įtakos, kad „Koh i noor“ deimantas taip ir netapo britų karališkosios brangakmenių kolekcijos pažiba. Karalienė Viktorija kartais pasipuošdavo sege su šiuo deimantu, vėliau jis buvo įsodintas į karūną, dėvėtą karalienės Elžbietos II motinos iki pat jos mirties 2002 metais; per karalienės laidotuves karūna buvo uždėta ant karsto – tai buvo paskutinis kartas iki dabar, kai deimantą matė viešumoje.\n\nBeveik visą laiką, kol deimantas yra pas britus, Indija reikalauja jį grąžinti. 1947 m., atgavusi nepriklausomybę, Indija pateikė oficialų skundą, pakartotinai jį pateikė 1953 m., po Elžbietos II karūnavimo. Teises į deimantą reiškia ir Pakistanas, Iranas bei Afganistanas.\n\nBritanijos valdžia nesutiko grąžinti deimanto. 2013 m. tuometinis ministras pirmininkas Davidas Cameronas pareiškė: „Jie jo neatgaus.“ Po trejų metų Indijos Kultūros ministerija pareiškė dėsianti visas įmanomas pastangas, kad deimantas grįžtų į Indiją.\n\nDabar, mirus karalienei Ežbietai II, vėl garsiau skamba kritika britų kolonijiniam valdymui, o socialinėje žiniasklaidoje daugėja raginimų spręsti deimanto klausimą. „Jei karalius nesipuoš „Koh i noor“ deimantu, grąžinkite jį“, – ragino vienas tviterio vartotojas.\n\nKarltono universiteto istorijos profesorė Danielle Kinsey teigė NBC, kad deimanto grąžinimas tėra laiko klausimas. Pasak jos, ateis metas, kai monarchija supras, kad svarbiau rūpintis savo reputacija, nei pasilikti deimantą. „Manau, tai pasakytina apie daugelį pagrobtų brangių dirbinių, šiuo metu esančių Britanijoje, ir apie institucijas, kuriose jos yra“, – sakė ji.\n\n„Koh i noor“ deimantas – toli gražu ne vienintelė iš užsienio parsivežta brangenybė, šiuo metu esanti Britanijos žemėje. Karalienės karūnoje įsodintas rubinas, puošęs minėtą povo sostą, o šalies muziejuose gausu prisigrobtų vertingų dirbinių.\n\nBritų muziejus vis dar vaidijasi su Graikija dėl Elgino marmuro, tiesa, kitos institucijos ima rodyti iniciatyvą grąžinti tai, kas joms nepriklauso. Hornimano muziejus rugpjūtį pažadėjo gražinti 72 Benino bronzos dirbinius Nigerijai.\n\nNepaisant šiokio tokio progreso, britų ir indų kilmės rašytojas Sauruvas Duttas abejoja, kad „Koh i noor“ ar panašūs vertingi brangakmeniai greitu metu parkeliaus į gimtąsias šalis.",
    "Rusija sulaukė retos Sirijos paramos Jungtinėse Tautose": "„Sirija pakartoja savo poziciją dėl Rusijos specialiosios karinės operacijos Ukrainoje ir Rusijos teisės ginti ir saugoti savo teritoriją“, – JT sakė užsienio reikalų ministras Faisalas al Meqdadas, pavartodamas Rusijos naudojamą terminą karui Ukrainoje pavadinti.\n\n„Esame įsitikinę, kad Rusijos Federacija gina ne tik save, bet ir teisingumą bei žmonijos teisę atsisakyti vienpolės hegemonijos“, – teigė jis.\n\nSirija kelis mėnesius palaikė Maskvą pripažindama Rusijos remiamas separatistines „liaudies respublikas“ Rytų Ukrainoje ir siūlydama siųsti savo karius kovoti kartu su Rusija.\n\nRusija nuo 2015 metų teikia plačią karinę paramą Sirijos prezidentui Basharui al Assadui padėdama vyriausybinėms pajėgoms iš opozicijos ir džihadistų atsikovoti didžiąją dalį šalies teritorijos. Per dešimtmetį besitęsiantį žiaurų konfliktą Sirijoje žuvo pusė milijono žmonių.\n\nAukščiausio rango Sirijos diplomato ryžtinga parama invazijai į Ukrainą kontrastavo su kitų nominalių Rusijos partnerių kalbomis per metinę Generalinę Asamblėją, kuri baigiasi pirmadienį.\n\nKinija, kuri prieš karą žadėjo plačiai bendradarbiauti su Rusija, ir Indija, istorinė Maskvos partnerė gynybos srityje, nepaisant šiltėjančių ryšių su Vašingtonu, paragino palaikyti dialogą siekiant užbaigti karą Ukrainoje.\n\nTačiau chuntos paskirtas laikinasis Malio ministras pirmininkas pulkininkas Abdoulaye Maiga pasveikino „pavyzdingą ir vaisingą bendradarbiavimą“ su Rusija, kurios privati karinė bendrovė „Wagner“ dislokavo savo pajėgas šioje Vakarų Afrikos šalyje nepaisydama Vakarų perspėjimų dėl žmogaus teisių pažeidimų.",
    "Kęstutis Girnius. Trys Rusijos karai": "Dalinės mobilizacijos skelbimas yra desperacijos požymis, akivaizdus pripažinimas, kad blogėja padėtis mūšio lauke, kad vadinamoji „specialioji karinė operacija“ yra nesėkminga, kad reikia griebtis kitų priemonių pralaimėjimui išvengti. Įsidėmėtinos ir mobilizacijos paskelbimo aplinkybės.\n\nTai įvyko vos kelios dienas po to, kai per susitikimus su Putinu Kinijos ir Indijos vadovai viešai kritikavo karą, ir kelios dienos prieš Jungtinių Tautų Organizacijos (JTO) Generalinės Asamblėjos metinę sesiją. Taigi nei draugiškų šalių reiškiamos abejonės, nei lengvai numatomi griežtesni JTO šalių vadovų pasmerkimai nepaskatino Putino atidėti paskelbimo.\n\nTai įvyko vos kelios dienos po to, kai per susitikimus su Putinu Kinijos ir Indijos vadovai viešai kritikavo karą, ir kelios dienos prieš Jungtinių Tautų Organizacijos (JTO) Generalinės Asamblėjos metinę sesiją. Taigi nei draugiškų šalių reiškiamos abejonės, nei lengvai numatomi griežtesni JTO šalių vadovų pasmerkimai nepaskatino Putino atidėti paskelbimo. Padėtis turi būti bloga.\n\nPutinas netiesiogiai pripažino, kas buvo visiems aišku, – būtent, kad Rusija kariauja su Ukraina, o karą, skirtingai negu specialiąją karinę operaciją, kurią būtų buvę galima nutraukti, paskelbus, jog pagrindiniai tikslai pasiekti, reikia kovoti ir laimėti, siekiant išvengti gėdingo pažeminimo. Tad sumažėjo tikimybė, kad bus siekiama rasti diplomatinį sprendimą. Didėja ir paties Putino vaidmuo. Atsakingi JAV pareigūnai tvirtina, kad Putinas pranešė kariškiams, kad jis nustato strategiją ir atmetė jų prašymą išvesti karius iš Chersono miesto. Pasitraukimas iš Chersono leistų Rusijos kariuomenei tvarkingai atsitraukti per Dniepro upę, išsaugant savo įrangą ir išgelbėjant karių gyvybes.\n\nUžtruks kurį laiką, kol rezervistai bus apmokyti, apginkluoti ne itin moderniais ginklais ir pasiųsti į frontą. Didesnis karių skaičius iš dalies atsvers Ukrainos karių persvarą, padidins tikimybę atremti naujus ukrainiečių puolimus, gal net atnaujinti ofenzyvą Donecko srityje. Bet didesnių, juolab strateginių pokyčių nelaukiama.\n\nKonvencinis sausumos karas nėra vienintelis karas, kurį Rusija yra pasiryžusi kariauti. Ji pradės energingiau vykdyti tai, ką galima laikyti kolonijinio karo atmaina, kai kovojama su tauta, o ne tik su jos ginkluotosiomis pajėgomis.\n\nKonvencinis sausumos karas nėra vienintelis karas, kurį Rusija yra pasiryžusi kariauti. Ji pradės energingiau vykdyti tai, ką galima laikyti kolonijinio karo atmaina, kai kovojama su tauta, o ne tik su jos ginkluotosiomis pajėgomis. XIX a. Europos valstybių kariškiai įsitikino, kad su Afrikos gentimis negalima kovoti, remiantis Europoje tuo metu plačiai paplitusiu karo supratimu – kaip taisyklėmis grindžiamomis, net ritualinėmis rungtynėmis tarp profesionalių ginkluotųjų pajėgų.\n\nEuropoje buvo siekiama apriboti karo veiksmus bei užtikrinti, kad jie būtų nukreipti prieš priešo ginkluotąsias pajėgas, o ne prieš civilius. Tradiciniuose Europos karuose priešo armija buvo objektas, su kuriuo reikia kovoti, kolonijiniuose karuose kariaujama su visa tauta, tad karai buvo nuožmesni. „Afrikos kare“ esą nebuvo kito pasirinkimo, kaip atimti iš priešo pragyvenimo šaltinį. Todėl reikėjo jo teritoriją nuniokoti, jo kaimus ir pasėlius sudeginti, jo turtą, gyvulius ir maisto atsargas išgrobstyti arba sunaikinti, gyventojus terorizuoti, kad jie nepalaikytų savo karių. Kariavimo būdas buvo veiksmingas. 1876 metais daugiau nei 90 proc. žemyno vis dar valdė afrikiečiai, tačiau 1914 m. – jau tik mažą likutį.\n\nManytina, kad Rusija vis labiau pasitelks kolonijinio karo metodus. Lig šiol smarkiai nukentėjo Ukrainos miestai ir infrastruktūra, sunaikintos ligoninės, mokyklos ir prekybos centrai. Nežinia, kiek iš šių objektų buvo tiesioginiai taikiniai, kiek buvo sunaikinta dėl beatodairiško artilerijos naudojimo arba dėl netinkamo išmaniųjų ginklų veikimo. Jei anksčiau buvo siekiama sunaikinti užtvanką netoli Kryvyj Riho viena galinga raketa, ateityje gal bus smogiama dviem. Viena raketa smarkiai pažeidė Charkivo šiluminę elektrinę, kitą kartą gal bus puolama trimis.\n\nArtėjant žiemai, miestų antpuoliai smarkiai apsunkins gyvenimą vietiniams. Vienas humanitarinės organizacijos pareigūnas apskaičiavo, kad milijonai langų išdužo nuo sprogimų. Stiklo paklausa milžiniška, beveik visas stiklas Ukrainoje yra importuojamas, didžioji jo dalis – iš brangesnių Europos rinkų, kainos didėja, nes stiklo gamyba naudoja itin daug energijos. Sparčiai augančios gamybos sąnaudos, padidėjusi paklausa, tiekimo grandžių sutrikimai paprasto stiklo kainą didina dvigubai, trigubai ar net keturis kartus. Bet be įstiklintų langų beveik neįmanoma išgyventi žiemos Ukrainoje. Rusija tai žino.\n\nTrečiasis karas, trečiasis frontas – kol kas tik žodinis, sukeltas Putino grasinimu panaudoti branduolinius ginklus, jei kiltų pavojus Rusijos nacionaliniam saugumui. Ryški ekspertų dauguma mano, kad Putinas blefuoja.\n\nPasak kai kurių, vien tai, kad Putinas pabrėžia, kad jis neblefuoja, skatina manyti, kad jis kaip tik tą daro. Prisiminus, jog Rusijos karinė doktrina tvirtina, kad branduolinio ginklo naudojimas nebūtinai priveda prie nevaldomo eskalavimo, verta klausti, kokie galėtų būti taikiniai, jei būtų nutarta naudoti branduolinį ginklą.\n\nTikėtiniausi ribotų branduolinių ginklų taikiniai – svarbi infrastruktūra, o ne miestai, – bet jai jau smogiama konvenciniais ginklais. Kitas galimas taikinys – stambūs kariniai daliniai, bet čia ne Antrasis pasaulinis karas. Kad ir kaip būtų, Chersonas puolamas, vyraujančio vaidmens neturės sutelkti masiniai tankų pulkai. Manoma, kad ginklas gali būti susprogdintas ore virš Ukrainos teritorijos, gal bus smogiama į Gyvačių salą ar kitą beveik neapgyvendintą teritoriją.\n\nKiekvienu atveju ginklo panaudojimas Rusijai brangiai kainuotų. Jį griežtai smerktų ir nuo Rusijos nusigręžtų neutralios ar net Kremliui simpatizuojančios šalys kaip Indija, Nigerija, Brazilija. Rusija būtų beveik visiškai izoliuota. Net Kinija gal atsiribotų – jos užsienio reikalų ministras šeštadienį paragino Rusiją ir Ukrainą neleisti savo karui „išplisti“ ir pasiūlė ieškoti diplomatinio sprendimo.\n\nBet jei Ukraina sėkmingai pultų Krymą ir nukariautų didesnę jo dalį, Putinas ir jo aplinka gal ryžtųsi daryti tai, kas būtina Krymui išsaugoti, įsitikinę, kad bus galima atgrasyti „ištižusius“ Vakarus.\n\nVisa tai supranta Putinas ir jo artimieji, kurie neskubės naudoti branduolinio ginklo. Bet jei Ukraina sėkmingai pultų Krymą ir nukariautų didesnę jo dalį, Putinas ir jo aplinka gal ryžtųsi daryti tai, kas būtina Krymui išsaugoti, įsitikinę, kad bus galima atgrasyti „ištižusius“ Vakarus.\n\nValstybė siekia valdyti eskalavimo procesą (angl. escalation dominance), išlaikyti ryškiai pranašesnę poziciją prieš varžovą įvairiuose eskalavimo etapuose, kad varžovas tolesnį eskalavimą visada vertintų kaip pralaimėjimą. Kaip kadaise pastebėjo konfliktų teoretikas, Nobelio laureatas Thomasas Schellingas, dviejų šalių mėginimas valdyti eskalavimą gali reikštis kaip „konkurencija prisiimant riziką“, todėl gali dominuoti ne galingiausia šalis, bet „ryžtingiausia“. Kad tik neprieitume prie tokios padėties.",
    "Slapti Rusijos brangakmenių pardavimai supriešino deimantų pasaulį": "Daugelis pramonės atstovų po invazijos į Ukrainą – ir po to, kai kasybos milžinui „Alrosa PJSC“ buvo paskelbtos JAV sankcijos – atsisakė prekiauti rusiškais brangakmeniais. Tačiau yra keletas Indijos ir Belgijos pirkėjų, kurie pelningomis sąlygomis susišluoja didžiulius jų kiekius, išsirankiodami jiems reikalingus deimantus, kol kiti laikosi atokiau.\n\nŠie sandoriai vykdomi tyliai – net ir paslaptimis garsėjančio deimantų pasaulio standartais.",
    "Tragedija atrakcionų parke: nufilmuota, kaip iš 50 m aukščio krenta žmonės": "Linksmybės atrakcione Indijoje baigėsi siaubinga avarija. Gyventojai fiksuoja, kaip ratu besisukantis atrakcionas krenta iš 50-ies metrų aukščio. Sunku net įsivaizduoti, ką patyrė jame buvę žmonės.\n\nPo šios kraupios avarijos į ligoninę medikai išvežė bent 50 sužeistų žmonių, tarp jų – ir vaikų. Žiniasklaida skelbia, kad vieniems pavyko išsilaisvinti iš kėdžių patiems, kitus, deja, nukritęs atrakcionas prispaudė.\n\nVietos policija jau konstatuoja ir organizatorių aplaidumą – esą mugėje nebuvo nė vieno greitosios pagalbos automobilio. Dėl šio incidento teisėsauga pradėjo tyrimą – aiškinasi ir atrakciono gamintojo atsakomybę.",
    "Lucasas. Po Vladimiro Putino": "Arčiau namų – Samarkande, Uzbekijoje, – vykęs Šanchajaus bendradarbiavimo organizacijos (ŠBO) viršūnių susitikimas atnešė virtinę blogų naujienų. ŠBO turėtų būti autoritarinių režimų bendradarbiavimo kovojant su ekstremizmu, separatizmu ir terorizmu pavyzdys.\n\nKinija pasinaudojo šiuo susitikimu, kad pasiskųstų dėl karo (nors teigė, kad draugystė su Maskva yra „beribė“). Taip pat pasielgė ir Indija. Pax Rossica – Kremliaus hegemonija jam palankiose buvusios imperijos dalyse – traukiasi.\n\nTačiau Kinija pasinaudojo šiuo susitikimu, kad pasiskųstų dėl karo (nors teigė, kad draugystė su Maskva yra „beribė“). Taip pat pasielgė ir Indija. Pax Rossica – Kremliaus hegemonija jam palankiose buvusios imperijos dalyse – traukiasi. Kirgizija ir Tadžikija kovoja tarpusavyje, Azerbaidžanas ką tik užpuolė Armėniją. Sklinda gandai apie Kazachstano pasitraukimą iš Kolektyvinio saugumo sutarties organizacijos – Rusijos vadovaujamo saugumo bloko, kuris turėjo tapti atsvara NATO.\n\nSavo klestėjimo laikais V. Putinas savo nepunktualumą naudojo kaip ginklą. Šio galios žaidimo aukomis tapo popiežius, Amerikos prezidentai ir Britanijos karalienė. Dabar kiti lyderiai (pastaruoju metu – Turkijos, Azerbaidžano ir Kirgizijos) verčia jį laukti.\n\nNepagarba pranašauja pavojų. Rusijos lyderio valdžia remiasi trimis elementais: jo asmeniniu populiarumu, nenugalimumo suvokimu ir opozicijos nebuvimu. Šie veiksniai du dešimtmečius stiprino vienas kitą. Tačiau jiems atsipalaidavus, susidaro užburtas ratas. Sėkmė atneša sėkmę. Tačiau nesėkmė gimdo nesėkmę.\n\nDabar galimybių Rusijai yra nedaug ir jos yra blogos. Karinė eskalacija prieš NATO yra pernelyg rizikinga. Visuotinė mobilizacija būtų žeminantis posūkis. Didžiausio ekonominio ginklo prieš Vakarus – energijos tiekimo nutraukimo – panaudojimas sugriovė Rusijos patikimumo reputaciją, bet europiečių nesugniuždė ir nesuskaldė.\n\nTolesnis Ukrainos elektros, vandens ir dujų tiekimo infrastruktūros puolimas yra siaubingai destruktyvus ir žiaurus, todėl teikia emocinį pasitenkinimą. Tačiau tai nekeičia bendro vaizdo: šaltis ir tamsa yra pakenčiami, kai užuodžiama pergalė.\n\nTolesnis Ukrainos elektros, vandens ir dujų tiekimo infrastruktūros puolimas yra siaubingai destruktyvus ir žiaurus, todėl teikia emocinį pasitenkinimą. Tačiau tai nekeičia bendro vaizdo: šaltis ir tamsa yra pakenčiami, kai užuodžiama pergalė.\n\nV. Putinui prarandant galimybę manevruoti, kiti ją įgyja. Rusijos valdančiojoje mafijoje keičiasi rizikos ir atlygio skaičiavimai. Sistema iš esmės yra nestabili. Kai manai, kad bosas yra pasmerktas, kam rizikuoti jo vardu? Geriau judėti greitai ir atsidurti laimėtojų pusėje. Dėl savo klaidų galite kaltinti pralaimėtojus.\n\nDaugėjant karinių nesėkmių, spaudimas didės. Beldimas į duris gali užklupti smurtingai arba taikiai. Jis gali įvykti po kelių dienų, savaičių ar mėnesių. Tačiau sunku įsivaizduoti, kad V. Putinas išgyvens dar vienus tokius metus.\n\nDaugėjant karinių nesėkmių, spaudimas didės. Beldimas į duris gali užklupti smurtingai arba taikiai. Jis gali įvykti po kelių dienų, savaičių ar mėnesių. Tačiau sunku įsivaizduoti, kad V. Putinas išgyvens dar vienus tokius metus.\n\nLengviau įsivaizduoti jį, gyvenantį kaip Nikita Chruščiovas akylai saugomame vasarnamyje ir niūriai stebintį, kaip pokalbių laidų vedėjai aiškina, kas įvyko: „Vladimiras Vladimirovičius pastaruoju metu padarė rimtų klaidų.\n\nPirmiausia, buvęs prezidentas nepakankamai įvertino NATO pasirengimą remti banderininkus. Mūsų kariai už tai sumokėjo didelę kainą, teko susitaikyti su operatyvine pauze ir kai kurių išlaisvintų teritorijų praradimu.“\n\nŠiuo metu svarbiausias prioritetas yra užtikrinti, kad Ukraina laimėtų, tiekiant daugiau ginklų, mokymų ir pinigų. Naujausios pergalės mūšio lauke patvirtina šią kadaise prieštaringai vertintą strategiją. Jai priešinęsi sprendimų priėmėjai ir ekspertai turėtų susirasti kitą darbą. Ukrainiečiai skaudžiai sumokėjo už jų klaidas.\n\nUkrainos pergalė išspręs vieną problemą. Tačiau ji išryškina kitą – Vakarų ilgalaikės strategijos, kaip elgtis su Rusija, stygių. Režimas po V. Putino nesiruošia pripažinti praeities klaidų ir siekti atpirkimo per susitaikymą su Rusijos kaimynėmis. Jis pyks, laižysis žaizdas ir ieškos atpirkimo ožių, todėl greičiausiai daugelį metų kels grėsmę namuose ir užsienyje.",
    "Prasideda JT Generalinė asamblėja: ar organizacijai pavyks neutralizuoti veto teise piktnaudžiaujančią Rusiją?": "Antradienį Niujorke prasideda 77-oji Jungtinių Tautų (JT) Generalinė Asamblėja. Ją amerikiečių ambasadorė JT pavadino svarbiausia organizacijos istorijoje ir teigia, kad organizacija išgyvena pasitikėjimo krizę. Rusijos karas Ukrainoje ir pasaulinė maisto krizė – svarbiausios temos šią savaitę Niujorke besirenkantiems pasaulio lyderiams. Amerikiečiai žada siūlyti Saugumo tarybos, kurioje yra ir Rusija, reformą.\n\nTai svarbiausia savaitė JT istorijoje, sako JAV ambasadorė JT Linda Thomas-Greenfield. Pasak jos, organizaciją ištiko pasitikėjimo krizė. Jos Saugumo taryba buvo sukurta išsaugoti taiką pasaulyje, bet nuolatinė jos narė Rusija, pradėjusi karą, smogė į pačią JT chartijos širdį, teigia ji.\n\nPo Antrojo pasaulinio karo įkurtų JT sistema braška atėjus tokiai krizei, kokiai ji turėjo užkirsti kelią.\n\n„Metas ginti JT ir parodyti, kad jos vis dar gali tvarkytis su didžiausiais pasaulio iššūkiais“, – ragina JAV ambasadorė.\n\nBet yra kliūtis. Rusija JT Saugumo taryboje neliečiama, apsišarvavusi veto teise. Amerikiečiai siūlo reformą: didinti tarybos narių skaičių.\n\nJungtinės Tautos / AP nuotr.\n\nJT pirmtakė Tautų Lyga iš organizacijos išmetė Sovietų Sąjungą, kai ši 1939 metais užpuolė Suomiją.\n\nSSRS lyderis Josifas Stalinas iš to pasimokė ir kuriant Jungtines Tautas išsiderėjo nuolatinę vietą Saugumo taryboje ir mechanizmą, kai pašalinti narę reikia jos pačios pritarimo.\n\nSSRS subyrėjus, Rusija paveldėjo nuolatinę Saugumo tarybos kėdę, kadangi niekas neprieštaravo. Nusilpusiai Maskvai šitaip liko neproporcinga įtaka.\n\nAmerikiečiai skaičiuoja, kad nuo 2009 metų Rusija taryboje 26 kartus pasinaudojo veto privilegija, kai JAV – vos 4.\n\nŠių metų Generalinė asamblėja – ir kova dėl viešosios likusio pasaulio nuomonės. Rusijos atstovai, vasarą keliavę po Afriką, teigia, kad dėl maisto krizės kaltas ne karas, o Vakarų sankcijos.\n\nJungtinės Tautos / Shutterstock.com nuotr.\n\nDar kovą atrodė, kad pasaulis prieš Rusiją susivienijo, kai jos agresiją prieš Ukrainą pasmerkė 141 JT narė.\n\nBet jau po mėnesio už Rusijos šalinimą iš JT Žmogaus teisių tarybos balsavo tik 93 valstybės. Susilaikė arba prieš – 82.\n\nO pastaruoju metu net ir dėl procedūrų buvo užvirusi užkulisinė kova – ar padaryti išimtį Ukrainai ir leisti jos vadovui Volodymyrui Zelenskiui kreiptis į Generalinę asamblėją kreiptis vaizdo įrašu.\n\nBalsavimo metu penktadienį Rusija tam prieštaravo. Rusijos ambasadoriaus JT pavaduotojas Dmitrijus Polianskis pareiškė, kad Rusija visada pasisakys už „diplomatiją akis į akį“. Kartu su Rusija prieštaravo vos kelios šalys: Baltarusija, Kuba, Šiaurės Korėja, Sirija, bei Nikaragva su Eritrėja.\n\nRusijos ambasadoriaus Jungtinėse Tautose pavaduotojas Dmitrijus Polianskis / AP nuotr.\n\nKinija susilaikė, tačiau Indija, iki šiol irgi visada susilaikydavusi, šįkart balsavime palaikė Ukrainą, ir balsavo prieš Rusiją.\n\nToks signalas jau ne pirmas: Indijos premjeras Vladimirui Putinui buvo pasakęs, kad ši era netinka kariauti. O dar prieš tai V. Putinas prisipažino, kad ir Kinija turi klausimų dėl Rusijos karo.\n\nŽinoma, tai nereiškia Vakarų diplomatinės pergalės: Kinija ir Indija žiūri savų interesų – Rusijos sukeltas karas kainuoja ir joms. Ši Generalinė asamblėja parodys, ar Rusijos izoliacija iš tikrųjų didėja, ir ar taikai išsaugoti sukurta organizacija pajėgi reformuotis.",
    "Turizmo ekspertai įvardijo penkias šalis, kuriose kyla didžiausia rizika būti apgautiems": "Turistai gali būti apgauti visur, net Europoje ar kitose tradiciškai saugiose šalyse, ypač kai į užsienį vykstama pirmą kartą ir dar ne visai susigaudoma „kas ir kaip“. Kita vertus kelionių ekspertai įvardijo penkias pasaulio valstybes, kuriose turistai labiausiai rizikuoja tapti sukčių aukomis, skelbia portalas „Travel off Path“, remdamasi internetinės prekybos platformos „InvestinGoal“ atlikto tyrimo rezultatais.\n\nTurkija\n\nPenktąją šio sąrašo eilutę užimė Turkija – Europos turistų pamėgta šalis, kurioje internetinių sukčių skaičius yra didžiausias pasaulyje. Planuojantiems kelionę į Anatoliją rekomenduojama skrydžius ir laisvalaikio pramogas rezervuoti patikimose svetainėse, nes Turkijoje kredito kortelių klonavimas ir duomenų vagystės, palyginti su kitomis Europos ar Azijos šalimis, yra daug dažnesni.\n\nTurkija / Pexels nuotr.\n\nTurkijoje 2021-aisiais užregistruota 1,939 mln. sukčiavimo atvejų, arba 23 atvejai tūkstančiui gyventojų, tačiau tyrimo autoriai pažymi, kad tai – tik kibernetiniai nusikaltimai. Deja, Turkijoje fiksuojama daug pranešimų ir apie kitokio pobūdžio sukčiavimą, pavyzdžiui, apie draugiškus parduotuvių savininkus, maloniai siūlančius „nemokamus“ pavyzdžius, už kuriuos vėliau tenka pakloti nemažai pinigų, ir taksi vairuotojus, taikančius išpūstus įkainius.\n\nRusija\n\nNors vargiai tikėtina, kad dėl agresijos prieš Ukrainą atvykstantis turizmas Rusijoje artimiausiu metu atsigautų, ši per du žemynus nusidriekusi milžiniška šalis, seniai žavinti lankytojus meno paveldu, yra ketvirta šiame juodajame reitinge.\n\nRusija / Pexels nuotr.\n\nRusijoje pernai tūkstančiui gyventojų teko 37 sukčiavimo atvejai, nuo jų nukentėjo 5,33 mln. pasiskundusių užsieniečių, daugiausia amerikiečių. Populiariausios sukčiavimo schemos Rusijoje yra internetinės pažintys, netikri policijos pareigūnai ir nelicencijuoti kelionių organizatoriai.\n\nMeksika\n\nTuristų bene labiausiai Amerikos žemynuose pamėgta Meksika užima trečiąją šio nepageidaujamo sąrašo eilutę. Nepaisant vyriausybės pažado aktyviau kovoti su nusikalstamumu, per trumpą trejų metų laikotarpį turistų apgavysčių atvejų šioje nuostabiais paplūdimiais garsėjančioje šalyje padaugėjo daugiau kaip tris kartus, o dėl žalos reputacijai labiausiai kaltos netikrus atostogų paketus siūlančios turizmo agentūros-vaiduoklės.\n\nMeksika / Pexels nuotr.\n\nPernai sukčiai Meksikoje apgavo 5,5 mln. žmonių – 42,7 atvejo tūkstančiui gyventojų.\n\nIndija\n\nAntroje vietoje esančioje Indijoje praėjusiais metais užregistruota 120 mln. sukčiavimo atvejų, tačiau tai, atsižvelgiant į tai, kad ji valstybė pagal gyventojų skaičių pasaulyje menkai nusileidžia tik Kinijai, sukčiavimo rodiklis tūkstančiui gyventojų sudaro tik 87. Populiariausios sukčiavimo schemos – neegzistuojančių arba neatitinkančių kainų paslaugų siūlymai internetu, per brangūs taksi arba viešbučių pakeitimai.\n\nIndija / Pexels nuotr.\n\nBe to, užsieniečiai neturėtų itin budrūs vykdami per konfliktų paženklintas teritorijas (pavyzdžiui, per pasienio su Pakistanu teritorijas), ypač didelis pavojus gali kilti moterims, jei jos keliauja vienos.\n\nBrazilija\n\nSu dideliu atotrūkiu „sukčių karalystės“ titulą pelnė Brazilija – 125,4 mln. sukčiavimo atvejų, arba 590 atvejų tūkstančiui gyventojų, 2021 metais.\n\nBrazilija / Pexels nuotr.\n\nDidžiausia valstybė Pietų Amerikoje turi 4650 mylių pakrantės ir daugybę neįtikėtinų tyrinėjimams atokių vietų, tačiau keliones po šią šalį reikia iš anksto kruopščiai suplanuoti ir geriau pažinti Brazilijos kultūrą bei jos gyventojų mentalitetą.\n\nBrazilijoje turistai gali būti apgauti dėl bet ko. Be to, didžiulį susirūpinimą tebekelia plėšimai ir smurtas.",
    "Azijos turizmo mugė 3 dienas nuo rugsėjo 29 d": "Tris dienas truksianti Azijos turizmo mugė (ATF) jau devintą kartą sostinėje vyks nuo rugsėjo 29 d., siekiant paskatinti vietinius ir užsienio turistus keliauti ir tyrinėti Bangladešą.\n\nSekmadienį viename miesto viešbutyje surengtoje spaudos konferencijoje organizatoriai sakė, kad tarptautinė turizmo mugė vyks Bashundhara International Convention City ir baigsis spalio 1 d.\n\nCivilinės aviacijos ir turizmo valstybės ministras Mohamedas Mahboob Ali kalbėjo renginyje kaip pagrindinis svečias ir teigė, kad paroda atliks labai svarbų vaidmenį atsigaunant turizmo pramonei eroje po Covid-19.\n\nVietos ir užsienio turizmo organizacijų dalyvavimas parodoje padidins galimybę reikšmingai reklamuoti turizmo industriją tarptautiniu lygiu.\n\nMuhammad Mohiuddin Hilal, „Pargatan Pechitra“ vyriausiasis redaktorius ir Azijos turizmo mugės vadovas, spaudos konferencijoje pristatė Azijos turizmo mugės detales.\n\nParoda rengiama bendradarbiaujant su Bangladešo Bargatan korporacija ir Bangladešo turizmo valdyba, kurią bendrai prižiūri Civilinės aviacijos ir turizmo ministerija.\n\nRenginį organizuoja Chitra Tourism.\n\nAštuonios šalys jau patvirtino savo dalyvavimą artėjančioje 9-ojoje Azijos turizmo mugėje.\n\nATF dalyvaus apie 130 skirtingų turizmo organizacijų iš Bangladešo, Nepalo, Tailando, Indijos, Butano, Malaizijos, Šri Lankos ir Lietuvos.\n\nTarp jų yra daugiau nei 50 užsienio organizacijų.\n\nParodoje bus eksponuojami įvairūs patrauklūs kelionių pasiūlymai, viešbučių ar kurortų rezervacijos ar paketai su specialiomis nuolaidomis šalies ir užsienio kelionėms artėjantį turizmo sezoną.\n\nTarp parodoje dalyvaujančių organizacijų – viešbučiai, moteliai, kurortai, kruizinės linijos, oro linijos, kelionių organizatoriai, pramogų parkai ir daugelis kitų laisvalaikio įstaigų, spaudos konferencijoje sakė organizatoriai.\n\nBe to, mugėje vyks su turizmu susiję seminarai, vaikų meno konkursas ir verslo įmonių (B2B) susitikimai. Parodoje bus kultūrinės programos iš Šri Lankos ir Bangladešo. Organizatoriai pridūrė, kad per šią parodą lankytojams bus stengiamasi pateikti išsamų turizmo industrijos vaizdą.\n\nŠou turi skraidymo partnerį – „Biman Bangladesh Airlines“, svetingumo partnerius „Intercontinental Dhaka“ ir „Pan Pacific Sonargaon“, nuotykių partnerį „Fly Dining“, kruizų partnerį „Dhaka Dinner Cruise“, pramogų partnerį „Fantasy Kingdom“ ir transporto partnerį „Convoy Service“.\n\nTarp 9-osios Azijos turizmo mugės pagrindinė šalis partnerė yra Nepalas, o šalis partnerė – Tailandas. Pasirinktos šalys yra Indija, Malaizija, Šri Lanka, Lietuva, o priimančioji šalis – Bangladešas.\n\nTurizmo ministerijos sekretorius Muhammadas Muqmalas Hussainas sakė, kad turizmo organizacijos Bangladeše taip pat gaus ypatingą galimybę reklamuotis ir viešinti per šią parodą.",
    "Stebi procesus Rusijoje: tai vyksta nepaprastai greitai, tiesiog sprogstamoji išvykstančiųjų banga": "„Visuomenė, kad ir palaikė šį karą, ir gana aktyviai, bet įsivaizdavo, kad karas vyksta tik televizoriuje, tik tarp tų savanorių, kuriuos dažniau pasiturintys rusai laikė kone idiotais, kad jie žygiuoja į karą. Lyg tai jų nelietė.\n\nBet dabar į kiekvieną šeimą galimai pasibeldė kariniai komisariatai ir šaukimai vykti į kariuomenę. Be jokių sąlygų, be jokių ypatingų garantijų. Jie puikiai supranta, kad tai, ką jie girdėjo – visa tai buvo propaganda. Ir dabar privalo ja patikėti. Pasirodo, kad nelabai nori“, – sakė G. Mažeikis.\n\nJis teigė, jog prieš karą pasisakantys Maskvos ir Sankt Peterburgo gyventojai taikiais protestais nieko pasiekti negali.\n\n„Jau tai matėme ir Baltarusijoje, Rusijoje ne vieną kartą. Šie protestai V. Putinu nekelia jokios grėsmės. Bet grėsmę kelia visai kita grupė, kurią mes vadiname ultra patriotais, arba ultra fašistais. Kurie taip pat piktinasi V. Putinu, tačiau dėl visai kitokių priežasčių – todėl, kad jis vis dar nesugeba laimėti karo, chaosas vyksta visose srityse.\n\nVeikiausiai, kad bus pasipiktinimas ir dėl mobilizacijos chaoso. Ši grupuotė gali kelti didesnį susirūpinimą“, – įžvalgomis dalijosi filosofas G. Mažeikis.\n\nLNK pašnekovo teigimu, pokyčiai Rusijoje gali įvykti, bet jie nebūtinai bus demokratiniai.\n\nFilosofas G. Mažeikis teigė, jog dalinė mobilizacija Rusijoje yra situacijos eskalavimas, jos greitinimas.\n\n„Štai, visos pusės nori pagreitinti šį karą, kad greičiau jis baigtųsi – ir Kinija, Indija, vakarai, JAV. Visi reikalauja šio karo pabaigos. Bet tą karo pabaigą visos pusės: Rusija, Ukraina ir vakarai – visos jos įsivaizduoja skirtingai. Ir V. Putinas veikiausiai suprato šituos reikalavimus, kad kuo greičiau reikia baigti karą ir mobilizuoti maksimumą žmonių. Ne tik 300 tūkst., bet gal ir 600 tūkst., gal ir visą milijoną – kiek reikės tam, kad nedelsiant užbaigti karą.\n\nTuo tikslu taip pat organizuojami ir referendumai, tuo tikslu veikiausiai bus grasinama atominiu ginklu. Tačiau vargu, ar pasirinktas kelias bus šio karo pabaiga. Kol kas ekspertai sako, kad tai bus tik dar didesnis eskalavimas, chaoso augimas, o ne pabaiga“, – sakė G. Mažeikis.\n\nLNK pašnekovas, VDU profesorius G. Mažeikis teigė, jog mobilizacija nebus sklandi, ji ir užtruks kurį laiką. Todėl situacijos fronte, anot jo, šis sprendimas nepagerins, tik pablogins situaciją pačioje Rusijoje.\n\nŠalies politikai labai aiškiai sako, kad bėgimas nuo mobilizacijos nėra priežastis patekti į Lietuvą. Filosofas G. Mažeikis teigė, jog kai kurie skaičiavimai rodo, kad iš Rusijos per pirmą dieną pabėgo apie milijoną gyventojų.\n\n„Rusijos piliečiai, kurie nenori žudyti ukrainiečių, nenori žūti patys – bėga visur, kur tik yra įmanoma. (…) Sunku suskaičiuoti, kiek jų yra. Rusijos įvairios išvykusios opozicinės tarnybos bando juos skaičiuoti, tai trečiadienio vakarą skaičius buvo arti milijono. Tai vyksta nepaprastai greitai, tiesiog sprogstamoji išvykstančiųjų banga. (…) Ko gero, bus tokių bėgančiųjų į Estiją, Latviją, kažkoks kiekis dėl gamtos apribojimų, bėgs ir į Lietuvą“, – sakė G. Mažeikis.\n\nLNK pašnekovas priminė, jog dalis jų, tikėtina, turės užsienio pasus su Šengeno vizomis. Jis LNK eteryje taip pat aptarė ir dilemą Baltijos šalims ir Lenkijai.\n\n„Tačiau didelė dalis neturi nieko kito, tik pasus vidaus naudojimui. Rusijos opozicija kviečia gyventojus pasienius kirsti visur, kur įmanoma – taip pat ir nelegaliai, visais būdais bėgti. Ir dabar štai Baltijos šalys sako, kad nelegalių bėglių nepriims.\n\nIr čia mes susiduriame su tokia moraline dilema – ar Baltijos šalys nori, kad šie asmenys pakliūtų į Rusijos kariuomenę, važiuotų ir žudytų ukrainiečius? Ar mes jaučiame atsakomybę už būsimus nužudytus ukrainiečius būtent dėl to, kad mes kažkurių rusų neįsileidome“, – svarstė VDU profesorius G. Mažeikis.\n\nVisą LNK pokalbį su G. Mažeikiu žiūrėkite čia:",
    "Thomas L.Friedmanas: trys tikėtini karo Ukrainoje baigties scenarijai": "Ukraina ir jos sąjungininkės buvo ką tik privertusios rusų įsibrovėlius chaotiškai trauktis iš didelės teritorijos ir atrodė, jog Kinijos bei Indijos prezidentai Rusijos prezidentui Vladimirui Putinui pasiuntė aiškų įspėjimą, jog maisto ir energijos kainų infliacija, kurią sukėlė jo karas, kenkia 2,7 mlrd. jų šalių gyventojų.\n\nBe viso to, viena garsiausių Rusijos popžvaigždžių savo trims su puse milijono sekėjų instagrame pareiškė, kad šis karas „paverčia mūsų šalį atstumtąja ir blogina mūsų piliečių gyvenimus“.\n\nTrumpai tariant, toji savaitė V.Putinui buvo blogiausia nuo tada, kai jis įsiveržė į Ukrainą – nebuvo išmintingų sprendimų, jam palankių išeičių ar plano B.\n\nVis dėlto, pasak T.L.Friedmano, daugelyje jo pokalbių su Ukrainos sąjungininkais Europoje buvo juntamas tam tikras nerimas.\n\nJis, patyręs užsienio korespondentas, teigia jau seniai supratęs, kad kartais žinių būna triukšme, tame, kas sakoma ir šaukiama, o kartais – tyloje, tame, kas iš viso nepasakoma.\n\nJo interpretacija to, kas praėjusią savaitę nebuvo pasakyta, tokia: žinoma, puiku, kad Ukraina šiek tiek stumia rusus atgal, bet ar kas nors gali atsakyti į klausimą, kabantį mums virš galvų nuo pat kautynių pradžios: ar jau aišku, kada šis karas baigsis stabiliu rezultatu?\n\nTo mes vis dar nežinome. Pokalbiuose su įvairiais ekspertais išryškėjo trys galimi scenarijai, visi turintys sudėtingų ir nenuspėjamų šalutinių poveikių.\n\nPirmasis būtų visiška Ukrainos pergalė. Tokiu atveju yra rizikos, kad V.Putinas padarys ką nors beprotiško, nes pralaimėjimas ir pažeminimas jį labai įskaudins ir įsiutins.\n\nAntrasis scenarijus – koks nors nešvarus susitarimas su V.Putinu, kuriuo užtikrinamos paliaubos ir sustabdoma karo daroma žala, tačiau kyla pavojus suskaldyti Vakarų sąjungininkus ir supykdyti daugybę ukrainiečių.\n\nTrečioji galimybė yra mažiau nešvarus sandoris — grįžtame į linijas, kuriose visi buvo prieš V.Putino įsiveržimą vasarį. Ukraina galbūt ir galėtų su tuo gyventi, gal galėtų net ir Rusijos žmonės, bet pirmiausia tektų nušalinti V.Putiną, nes jis niekada nepatirtų net užuominai, kad jo karas buvo visiškai bergždžias.\n\nŠie scenarijai labai skiriasi, ir daugelis iš mūsų patirs vienokį ar kitokį bet kurio iš jų poveikį. Galbūt jums karas Ukrainoje ir neįdomus, bet karas tikrai domėsis jumis, jūsų degalų ir maisto kainomis, o svarbiausia – jūsų žmogiškumu, ką suprato net „neutralieji“ – Kinija ir Indija.\n\nPanagrinėkime visas tris galimas pabaigas išsamiau.",
    "Xi Jinpingas pagaliau ryžosi vykti į užsienį": "Kitą savaitę Kinijos prezidentas su valstybiniu vizitu lankysis Kazachstane, praneša „Interfax“. Po dvejų su puse metų tai bus pirmas Kinijos prezidento vizitas į užsienį.\n\nKaip skelbia Rusijos naujienų agentūra, cituodama Kazachstano Užsienio reikalų ministerijos atstovo spa",
    "Kęstutis Girnius. Ar keisis pasaulio tvarka?": "Kitos tarptautinės ir regioninės organizacijos irgi nesustabdė karo, tad dar kartą kyla klausimas, ar nereikėtų pergalvoti tarptautinės tvarkos, imtis priemonių sustiprinti JTO galias, kad ji galėtų užtikrinti taiką ir pažaboti agresorius.\n\nO gal ją paleisti ir sukurti naują tarptautinę organizaciją, grindžiamą kokiais nors kitais principais? Idealiomis sąlygomis susirinktų lygiateisių valstybių vadovai, kurie naujo socialinio kontrakto pagrindu stengtųsi sukurti kuo teisingesnę santvarką. Bet XVIII a. filosofų hipotetiniai modeliai negalioja dabartiniame pasaulyje, gyvename ne kokioje nors prigimtinėje būklėje, bet konkrečioje tikrovėje, kur galių pasiskirstymas nėra lygus, o kai kurios šalys nei draugiškos, nei taikios.\n\nJTO jau egzistuoja, Saugumo Tarybos nariai priešinsis pokyčiams, kurie mažintų jų ir Saugumo Tarybos galią. Nei JAV, nei Kinija, juolab nei smarkiai susilpnėjusi Rusija nepritartų pokyčiams, kurie suteiktų kitoms šalims lemiamą balsą JTO.\n\nJTO nepašalins Rusijos (ką padarė Tautų Sąjunga po SSRS antpuolio prieš Suomiją), nes priešintųsi Kinija, nuogąstaudama, kad galėtų sulaukti panašaus likimo. JAV Senatas neratifikuotų jokios sutarties, kuri reikšmingai mažintų JAV įtaką. Naudingiau turėti universalią negu mažesnę ir teoriškai veiksmingesnę organizaciją. Reikia forumo, kuriame dalyvautų visos šalys.\n\nJTO nepašalins Rusijos (ką padarė Tautų Sąjunga po SSRS antpuolio prieš Suomiją), nes priešintųsi Kinija, nuogąstaudama, kad galėtų sulaukti panašaus likimo. JAV Senatas neratifikuotų jokios sutarties, kuri reikšmingai mažintų JAV įtaką. Naudingiau turėti universalią negu mažesnę ir teoriškai veiksmingesnę organizaciją. Reikia forumo, kuriame dalyvautų visos šalys.\n\nGal bus pokyčių, tam tikrų pakeitimų organizacijos periferijoje, bet ne tokių, kurie iš esmės pakeistų procedūras, suteikiančias JT teisę panaudoti karinę jėgą. Gal bus paviršutiniškų pagražinimų, bet jie nepašalins procedūrų ir struktūrų, kurios paralyžiuoja JTO. Lichtenšteinas ragina priversti veto teisę naudojančias Saugumo Tarybos nares pasiaiškinti prieš Generalinę Asamblėją; bet tie paaiškinimai mažai kuo skirtųsi nuo diskusijų Saugumo Taryboje, tik dalyvautų daugiau šalių. Kalbama apie Saugumo Tarybos praplėtimą. Bet kokiu principu?\n\nNatūraliausias pasiūlymas būtų atsižvelgti į gyventojų skaičių. Kinija, Indija, JAV, Indonezija, Pakistanas, Nigerija ir Brazilija yra daugiausia gyventojų turinčios šalys, o išskyrus pačią JAV, jos nėra itin teigiamai nusiteikusios Vakarų šalių atžvilgiu.\n\nPrezidentas Joe Bidenas naiviai kalbą apie demokratijų ir autokratijų kovą, lyg dar tebegyventume septintajame dešimtmetyje, kai „laisvasis pasaulis“ varžėsi su komunizmu. Šiomis dienomis yra daug neutralių šalių, kurios nepriklauso nė vienai stovyklai. Daugelis Afrikos ir Azijos šalių pasmerkė Rusijos agresiją prieš Ukrainą, bet atsisako taikyti jai sankcijas. Penktadienį Indijos ministras pirmininkas Narendra Modi tiesiai pasakė Putinui, kad dabar „ne laikas karui“, bet Indija toliau prekiauju su Rusija, perka jos ginklus.\n\nDaugelis šalių laiko dabartinį konfliktą ne pasaulio santvarką griaunančia katastrofa, bet Europos vidaus konfliktu, neturinčiu ryšio su jų gyvybiniais interesais. Tik Vakarų šalių egocentriškame vaizdavime tai išskirtinis įvykis. Kitos šalys abejingos ukrainiečių kančioms, kaip Vakarai abejingi Afrikos ar Azijos šalių kančioms.\n\nDaugelis šalių laiko dabartinį konfliktą ne pasaulio santvarką griaunančia katastrofa, bet Europos vidaus konfliktu, neturinčiu ryšio su jų gyvybiniais interesais. Tik Vakarų šalių egocentriškame vaizdavime tai išskirtinis įvykis. Kitos šalys abejingos ukrainiečių kančioms, kaip Vakarai abejingi Afrikos ar Azijos šalių kančioms. Vien konfliktuose Konge per pastaruosius trisdešimt metų žuvo milijonas žmonių, kai kuriais skaičiavimais gal net penki milijonai, labiausiai dėl ligų ir neprievalgio. Per dabartinį konfliktą Jemene žuvo apie 150 tūkst., JAV sąjungininkei Saudo Arabijai bombarduojant civilius su amerikietiškais ginklais. Čia tikrai ne kova tarp demokratijų ir autokratijų. 2020 m. apskaičiuota, kad nuo bado gali mirti 400 tūkst. vaikų, jaunesnių negu 5 metai. Pusė milijono žmonių Etiopijoje, Pietų Sudane, Jemene ir Madagaskare dabar gyvena katastrofiškomis ar bado sąlygomis. Demokratijoms tai ne itin rūpi.\n\nAfrikos ir Azijos šalių nuostatas veikia ne tik dabartinis abejingumas, bet ir kolonializmo nusikaltimai. Kaip mes prisimename Rusijos imperijos tironiją, šių šalių gyventojai arba bent jų elitas neužmiršo Vakarų kolonistų rasizmo bei represijų ir jų neatleido. Šiomis dienomis pasaulio spauda mirgėte mirgėjo panegirikomis karalienei Elžbietai II, bet buvo reiškiamos ir kitos nuomonės. Rašytojas Hari Kunzru straipsnyje „New York Times“ rašė, kad „ji visą gyvenimą šypsojosi ir mojavo džiūgaujantiems čiabuviams visame pasaulyje, tarsi gyva žiaurios ir kraujo ištroškusios plėšikavimo sistemos dvasia.“ Ir kiti apžvalgininkai klausia, ką ji žinojo ir kaip vertino britų represijas Malaizijoje, Kenijoje, Kipre, Adene ir Jemene, Šiaurės Airijoje, kur nepasieta be žudymų ir kankinimų.\n\nNeįtikina ir dažnos kalbos apie poreikį ginti taisyklėmis grindžiamą tarptautinę tvarką, nes Vašingtonas dažnai nepaiso tų taisyklių. JAV pastangoms sutelkti pasaulį priešintis Rusijos agresijai kenkia jos atlaidus požiūris į teritorinį suverenių šalių neliečiamumą, atseit, gerbsime, kai patogu, bet ne kai svarbu.\n\nNeįtikina ir dažnos kalbos apie poreikį ginti taisyklėmis grindžiamą tarptautinę tvarką, nes Vašingtonas dažnai nepaiso tų taisyklių. JAV pastangoms sutelkti pasaulį priešintis Rusijos agresijai kenkia jos atlaidus požiūris į teritorinį suverenių šalių neliečiamumą, atseit, gerbsime, kai patogu, bet ne kai svarbu. JAV neteisėtai puolė Serbiją, Iraką, piktnaudžiavo Saugumo Tarybos rezoliucija, siekdama suvesti sąskaitas su Libijos Kadafiu. Kai Vakarų Europos šalys smerkė JAV ketinimą pulti Iraką, Lietuva ir kitos Ukrainą labiausiai palaikančios šalys entuziastingai rėmė agresiją. JAV numušus Sirijos naikintuvą Sirijos teritorijoje, Vašingtonas tvirtino turįs teisę dalyvauti „kolektyvinėje koalicijos partnerių pajėgų savigynoje“. Savigyna?\n\nJei vyksta kova tarp demokratijų ir autokratijų, vyksta ir kitų karų. Jei Lietuva laiko JAV nepriekaištingu savo saugumo garantu, daugelis pasaulio šalių gerokai santūriau vertina JAV politiką. Jos neturi iliuzijų apie Rusiją, net Kinija nepatenkinta invazija ir šiek tiek atsiriboja nuo Rusijos. Pasaulis nesuskirstytas į dvi stovyklas, pasaulio gyventojų dauguma nepriklauso nei vienai, nei kitai stovyklai, JAV nebėra gerasis hegemonas, telkiantis pasaulio tautas, nebus sukurtos naujos agresorius baudžiančios institucijos, nes net nesutariama, kas yra agresija.",
    "G-20 šalių BVP antrąjį ketvirtį sumenko 0,4 proc., EBPO – tiek pat augo": "Pažymima, jog bendras G-20 ekonominis nuosmukis kontrastuoja su augimu EBPO narėse 0,4 procento.\n\nAtaskaitoje nurodoma, jog nuosmukis atspindi staigų Kinijos ekonomikos kritimą 2,6 proc., kurį nulėmė nauji ribojimai COVID-19 infekcijos plitimui stabdyti.\n\nBVP sumažėjimas taip pat užfiksuotas Indijoje (1,4 proc.), Pietų Afrikos Respublikoje (0,7 proc.), Jungtinėje Karalystėje ir Jungtinėse Amerikos Valstijose (po 0,1 proc.).\n\nAugimas sulėtėjo Saudo Arabijoje, Indonezijoje, Meksikoje ir Vokietijoje, o spartesnis jis buvo Australijoje, Brazilijoje, Italijoje, Japonijoje, Pietų Korėjoje ir Turkijoje.\n\nDviejų G-20 narių – Meksijos ir PAR – BVP antrąjį šių metų ketvirtį buvo žemiau ikipandeminio lygio (žemiau atitinkamai 1,1 proc. ir 0,5 proc.).\n\nG-20 sudaro Argentina, Australija, Brazilija, Indija, Indonezija, Italija, Japonija, JAV, Jungtinė Karalystė, Kanada, Kinija, Meksika, Pietų Afrikos Respublika, Pietų Korėja, Prancūzija, Rusija, Saudo Arabija, Turkija, Vokietija ir Europos Sąjunga.\n\nEBPO dabar priklauso 38 valstybės: Airija, Australija, Austrija, Belgija, Čekija, Čilė, Danija, Estija, Islandija, Ispanija, Italija, Izraelis, Japonija, JAV, JK, Graikija, Kanada, Kolumbija, Kosta Rika, Latvija, Lietuva, Lenkija, Liuksemburgas, Meksika, Nyderlandai, Naujoji Zelandija, Norvegija, Pietų Korėja, Portugalija, Prancūzija, Slovakija, Slovėnija, Suomija, Švedija, Šveicarija, Turkija, Vengrija, Vokietija.",
    "Buvęs Lietuvos karinės žvalgybos vadas: Vladimiras Putinas blefuoja": "Per trijų dešimtmečių tarnybą Lietuvos krašto apsaugos sistemoje G.Bagdonas yra vadovavęs Lietuvos karinei žvalgybai, Generolo Jono Žemaičio karo akademijai, tarptautinėms karinėms misijoms.\n\nInterviu 15min laidoje „Kas naujo fronte“ atsargos karininkas taip pat įvertino, kiek realus branduolinio ginklo panaudojimo scenarijus, kokią reikšmę turės Rusijos vykdoma Ukrainos žemių aneksija ir kiek Rusija gali kliautis Kinijos parama.\n\nInterviu temos Prognozė: Rusija gali mobilizuoti iki dviejų korpusų karių\n\nProblemos dėl rezervistų aprūpinimo ir motyvacijos\n\nUkrainos žemių aneksijos poveikis\n\nSprendimo panaudoti branduolinį ginklą Rusijoje tvarka\n\nKinijos ir Indijos įtaka Rusijai\n\n– Pamatėme pirmuosius vaizdus iš Rusijos vykdomos mobilizacijos, galėjome susipažinti su išleistais dekretais. Kokie pirmieji įspūdžiai – kaip vyksta mobilizacija?\n\n– Vyksta egzistencinė kova tarp Putino režimo ir Ukrainos. Visi tikime Ukrainos pergale, nes ji turi laimėti, o Rusija turi žlugti. Tai suvokęs V.Putinas ieško gelbėjimosi šiaudo.\n\nSamarkando susitikime (Uzbekistane) jis pamatė, kad net neseni jo partneriai – Kinija, kažkiek Indija, nekalbant jau apie šalis Vidurinėje Azijoje, nuo jo nusigręžia.\n\nMano nuomone, jo sprendimai buvo priimti skubotai. Juos nulėmė sėkminga Ukrainos kariuomenės operacija, neseniai įvykdyta Charkivo kryptimi, ir tolesnis iniciatyvos perėmimas beveik visoje fronto linijoje, išskyrus Bachmuto ir Donecko kryptis, kur rusai toliau tęsia kovą.\n\nV.Putinas yra desperacijoje.\n\nNuo pat plataus masto invazijos pradžios Rusijos kariuomenės generalinis štabas neturi išsamaus, gerai paruošto karinio strateginio plano. Jis yra pritrauktas prie politinės valios suformuoto sprendimo iš esmės sunaikinti Ukrainą.\n\nAFP/„Scanpix“ nuotr./Protestai Rusijoje\n\nDaugelis saugumo ekspertų ir aš tuo pačiu vadinčiau tai visuotine mobilizacija su tam tikromis išimtimis.\n\nAtsivertus Rusijos įstatymą dėl mobilizacijos, kuris kalba, kad pilna mobilizacija turėtų įtraukti visus ekonominius sektorius, savivaldybes, visus subjektus, matome, kad to nėra. Šia prasme taip, Rusija skelbia dalinę mobilizaciją. Bet personalo kvietimui ribų nėra.",
    "Rusijos žiniasklaida siūlo, kur bėgti nuo mobilizacijos: išskiria šalis, kur galima vykti be paso": "Opozicinis Rusijos leidinys „Meduza“ dieną, kai buvo paskelbta apie dalinę mobilizaciją, parašė tekstą apie kryptis, kur būtų galima bėgti nuo mobilizacijos.\n\nČia išskiriamos šalys, į kurias galima patekti be paso, o kur jo būtinai reikės. Pavyzdžiui be paso galima vykti į Armėniją, Baltarusiją, Kirgiziją ir Kazachstaną, tačiau nurodoma, kad Baltarusija gali būti pavojinga.\n\nKiek ilgesnis sąrašas šalių, kur galima vykti su pasu, tačiau be vizos. Tarp tokių šalių – Sakartvelas, Meksika, Izraelis, Pietų Korėja, Indija, Laosas.\n\nŠiame tekste atkreipiamas dėmesys ir į spragas, pavyzdžiui, kad įstatyme dėl mobilizacijos nenurodoma, kaip turėtų būti vykdoma dalinė mobilizacija.\n\nPastebima, kad, paskelbus mobilizaciją, smarkiai išaugo bilietų pardavimas, o kai kurių krypčių bilietų apskritai nebeliko, tačiau žurnalistai siūlo skristi su persėdimu.\n\nKiek vėliau propagandinis Rusijos naujienų portalas „Ria Novosti“ publikavo tekstą, kuriame ragina „turistus“ savarankiškai pasitikrinti, ar jie turi teisę keliauti už Rusijos ribų.\n\nPakalbintas teisės ekspertas aiškino, kad dabar kelionių agentūroms rekomenduojama į sutarties tekstą įtraukti nuostatas dėl klientų įsipareigojimo savarankiškai pasitikrinti teisę keliauti už Rusijos Federacijos ribų ir palikti savo nuolatinę gyvenamąją vietą.\n\nLRT.lt primena, kad ribojimai keliauti taikomi asmenims, kurie gavo šaukimą į kariuomenę.",
    "Dalis Lietuvoje studijuojančių užsieniečių karo pradžioje sustabdė studijas, dabar įstojo daugiau ukrainiečių": "Rusijos sukeltas karas Ukrainoje suneramino dalį Lietuvoje studijuojančių užsieniečių. Karinės invazijos pradžioje pavieniai studentai sustabdė mokslus: universitetų atstovų teigimu, tokį žingsnį paskatino ir baimė, ir tėvų jaudulys. Naujais mokslo metais Lietuvos aukštojo mokslo įstaigos sulaukė daugiau užsieniečių studentų, bet gerą dalį jų sudaro ukrainiečiai.\n\nIšvyko nemažai tolimų šalių studentų\n\nVilniaus Gedimino technikos universiteto (VILNIUS TECH) Tarptautinių studijų centro direktorė Birutė Tamulaitienė LRT.lt komentavo, kad, prasidėjus karui, universiteto darbuotojai konsultavo studentus dėl esamos situacijos, dėl universiteto vadovybės sprendimų, susijusių su karu.\n\nVilniaus Gedimino technikos universitetas / E. Blaževič/LRT nuotr.\n\n„Vis dėlto keletas studentų nusprendė stabdyti studijas ir išvyko į savo gimtąją šalį. Buvo keista, kad tai padarė tokių šalių, kaip Egiptas, Indija, studentai, šalių, kuriose toli gražu nėra taip ramu, kaip Lietuvoje. Tarp Erasmus studentų, norinčių grįžti į savo šalis, tai padarė prancūzai ir vokiečiai“, – sakė B. Tamulaitienė.\n\nAnot jos, pagrindinis išvykusiųjų argumentas – studentai jautė baimę, kad karas pasieks Lietuvą, o jie tiesiog nespės grįžti namo. Tiesa, pasak universiteto atstovės, buvo ir tokių, kurie teigė, kad namo jiems grįžti liepė tėvai.\n\n„Beveik visi studentai į studijas universitete sugrįžo jau balandžio mėnesį, suprasdami, kad jei nesugrįš, tai nepavyks tęsti studijų šiais metais ir jie privalės studijas nukelti į kitus metus“, – aiškino B. Tamulaitienė.\n\nKeli studentai Rusijai užpuolus Ukrainą išvyko ir iš Kauno technologijos universiteto (KTU).\n\nKauno technologijos universitetas / E. Blaževič/LRT nuotr.\n\n„Prasidėjus karui, nepaisant pirminio šoko, išgąsčio ir tikrai didelio pakopinių studijų, mainų programos užsienio studentų ir universitetų, kurių studentų tuo metu buvo KTU, nerimo, tik keli pavieniai studentai iš Vakarų Europos šalių išvyko. Tad galime sakyti, kad užsienio studentai Lietuvoje jaučiasi tikrai saugiai“, – LRT.lt komentavo KTU atstovas žiniasklaidai Mantas Lapinskas.\n\nKai kur išvyko tik po vieną studentą\n\nPasak Vilniaus universiteto (VU) Viešosios komunikacijos poskyrio vadovės Gretės Gerulaitytės, užsienio studentų situacija prasidėjus karui Ukrainoje nelabai pasikeitė – užfiksuotas tik vienas atvejis, kai užsienio studentas negrįžo į studijas dėl karo.\n\n„Didesnis užsienio studentų nubyrėjimas Vilniaus universitete vyko per karantiną ir jis buvo labiau susijęs su COVID-19 pandemijos judėjimo apribojimais“, – LRT.lt komentavo G. Gerulaitytė.\n\nTačiau, anot jos, Rusijai pradėjus karą Ukrainoje, VU sulaukė klausimų ir tam tikrų nerimo signalų iš Vakarų šalių studentų, pavyzdžiui, vokiečių, tuo metu studijavusių universitete. Universiteto atstovai nuolat atsakinėjo į klausimus, teikė atnaujintą oficialių valstybės institucijų informaciją apie saugumo situaciją šalyje.\n\nStudentai / D. Umbrasas/LRT\n\nLietuvos sveikatos mokslų universiteto (LSMU) Tarptautinių ryšių ir studijų centro dekanė prof. Ingrida Janulevičienė LRT.lt teigė, kad tik viena studentė iš Pietų Afrikos Respublikos sustabdė mokslus ir pasiėmė akademines atostogas.\n\n„Labiausiai jaudinosi studentės tėvai, jie norėjo, kad dukra būtų namuose, jei karo veiksmai pasiektų Lietuvą. Studentė studijas sustabdė pavasario semestre, apie sprendimą grįžti universiteto ji dar nėra informavusi“, – teigė I. Janulevičienė.\n\nSumažėjo paraiškų iš užsienio, kilo problemų dėl vizų\n\nVilniaus dailės akademijos (VDA) Komunikacijos skyriaus vadovas Ailenas Matulaitis LRT.lt teigė, kad VDA nebuvo studentų, kurie sustabdė studijas dėl karo pradžios.\n\nVilniaus dailės akademija / BNS nuotr.\n\n„Prasidėjus karui pastebėjome, jog užsienio studentų, atvykstančių su mainų programa, srautas kiek sumažėjo“, – sakė A. Matulaitis.\n\nŠiais mokslo metais VDA studijas pradėjo 63 užsienio studentai, iš jų 37 yra Ukrainos piliečiai. Taip pat minima, kad 17 mainų programos „Erasmus“ studentų priimti į dalines rudens semestro studijas, o pernai jų buvo 27.\n\nVytauto Didžiojo universiteto (VDU) komunikacijos prorektorė doc. dr. Vilma Bijeikienė LRT.lt taip pat sakė, kad tiesiogiai dėl karo Ukrainoje nutraukusiųjų studijas VDU nebuvo. Bet, jos teigimu, stojančiųjų iš kitų šalių (ne Ukrainos) skaičius, lyginant su priešpandeminiu laikotarpiu, šiemet yra sumažėjęs.\n\n„Negalime pasakyti, dėl kokių priežasčių – ar dėl karo Ukrainoje, ar dėl kitų veiksnių, pavyzdžiui, kasmet didėjančių nacionalinių vizų studijoms užsienio studentams išdavimo problemų ar studijų ir pragyvenimo kainų didėjimo“, – sakė V. Bijeikienė.\n\nVytauto Didžiojo universitetas (VDU) / E. Blaževič/LRT nuotr.\n\nPasak jos, šiuos akademinius metus universitete studijas pradėjo daugiau kaip 350 užsienio studentų, iš jų 175 yra ukrainiečiai. Dar 70 ukrainiečių studentų buvo priimta pavasario semestre, tik prasidėjus karui.\n\n2022 m. Vilniaus Gedimino technikos universitetas priėmė 20 proc. daugiau laipsnio siekiančių užsienio studentų nei 2021 m. Tačiau, anot universiteto atstovės B. Tamulaitienės, padidėjus studentų skaičiams, atsirado problema gauti vizas: studentai studijuoti gali atvykti tik turėdami D vizą, paprasta Šengeno viza netinka.\n\n„Jautėme studentų iš Ukrainos, Baltarusijos, Kazachstano, Indijos ir kitų šalių antplūdį. Taip pat padidėjo atvykstančių mainų studentų skaičiai. Reikia laukti ilgai, kad studentai galėtų registruotis pateikti dokumentus Lietuvos ambasadose, o tai reiškia, kad studentas vėluoja pradėti studijuoti. Deja, kai kurios ambasados dėl didelio studentų antplūdžio nebepriima dokumentų“, – aiškino B. Tamulaitienė.\n\nStudentai / E. Blaževič/LRT nuotr.\n\nTikisi rekordinio užsieniečių studentų skaičiaus\n\nVU atstovės G. Gerulaitytės teigimu, šiemet į VU buvo priimta beveik dvigubai daugiau užsienio studentų nei pernai (atitinkamai 480 ir 249). Nemaža dalis jų – studentai iš Ukrainos: tiek ukrainiečiai, tiek ir užsienio studentai, tuo metu studijavę Ukrainoje, kurie dėl karo nebegalėjo studijų tęsti šioje šalyje.\n\n„Taip pat didėjo užsieniečių studentų, stojančių į magistro studijų programas, skaičius“, – pridūrė G. Gerulaitytė.\n\nVilniaus universitetas / E. Blaževič/LRT nuotr.\n\nĮ LSMU, lyginant su 2021 metais, šiemet įstojo 6 proc. daugiau užsienio studentų.\n\n„Tačiau šiemet dalis stojančiųjų nepriėmė kvietimo studijuoti LSMU dėl besitęsiančių karo veiksmų Ukrainoje ir neaiškios geopolitinės situacijos“, – sakė I. Janulevičienė.\n\nKTU atstovas M. Lapinskas teigė, kad dar kiek anksti komentuoti galutinius priėmimo skaičius, tačiau iš preliminarių skaičių galima pasakyti, kad šie metai universitetui gali būti rekordiniai, lyginant su pastaraisiais 3 metais, pagal priimtus užsienio studentus, net ir atėmus tuos, kurie yra iš Ukrainos.",
    "TATENA SAVO REZOLIUCIJA RAGINA RUSIJĄ IŠVESTI PAJĖGAS IŠ ZAPORIŽIOS AE": "Jungtinių Tautų atominės energijos agentūros Valdytojų taryba ketvirtadienį paragino Rusiją išvesti savo pajėgas iš Ukrainos Zaporižios atominės elektrinės teritorijos, pranešė du diplomatai.\n\nRezoliucijai, kurios projektą pateikė Kanada ir Lenkija, pritarė 26 iš 35 valstybių narių, turinčių savo atstovus Taryboje.\n\nKinija ir Rusija balsavo prieš, o septynios šalys – Burundis, Egiptas, Indija, Pakistanas, Senegalas, Pietų Afrikos Respublika ir Vietnamas – susilaikė.\n\nTarptautinės atominės energijos agentūros (TATENA) „Valdytojų taryba pasiuntė dar vieną svarbią žinią Rusijai: tuoj pat nutraukite visus veiksmus, keliančius grėsmę branduolinei saugai bei saugumui, taip pat grąžinkite Zaporižios atominę elektrinę bei visą kitą Ukrainos teritoriją, kad ją būtų galima kontroliuoti“, – per „Twitter“ parašė Australijos ambasadorius Austrijoje Richardas Sadleiras (Ričardas Sadleiras).\n\nJo pranešimą patvirtino dar vienas diplomatas.\n\nRezoliucijoje reiškiama parama pastangos, kurias deda TATENA, su Rusija ir Ukraina besideranti dėl saugumo zonos nustatymo aplink atominę elektrinę.\n\nTATENA dar kovą priėmė rezoliuciją, kuria įspėjo apie „beprecedentį branduolinės avarijos pavojų” ne tik Ukrainai, bet ir visiems europiečiams.\n\nDidžiausia Europoje branduolinė jėgainė pastarosiomis savaitėmis buvo kautynių židinys, todėl kilo nuogąstavimų, kad gali įvykti dar viena branduolinė katastrofa, panaši į 1986 metais įvykusią tragediją Černobylyje.\n\nRugsėjo pradžioje Zaporižios AE lankėsi TATENA ekspertų grupė.",
    "Plieno gamyba pasaulyje šiemet sumenko 5 proc.": "Šie duomenys atspindi 64-ių valstybių, kurioms tenka 98 proc. plieno gamybos pasaulyje, juodosios metalurgijos pramonės rezultatus.\n\nKinijoje, kuri yra didžiausia plieno gamintoja ir vartotoja, gamyba sunyko 5,7 proc. iki 693,2 mln. tonų.\n\nPlieno gamyba Europos Sąjungoje sumenko 6,9 proc. iki 95,3 mln. tonų, kitose Europos valstybėse – 8,4 proc. iki 31 mln. tonų, Šiaurės Amerikoje – 3,6 proc. iki 76 mln. tonų, o vien tik JAV – 3,7 proc. iki 54,9 mln. tonų, Pietų Amerikoje – 4,1 proc. iki 29,2 mln. tonų, o Artimuosiuose Rytuose – padidėjo 6,9 proc. iki 28,5 mln. tonų.\n\nIndija plieno plieno gamybą padidino 7,1 proc. iki 83,5 mln. tonų, tuo tarpu Japonija – sumažino 5,2 proc. iki 60,7 mln. tonų, Rusija – 5,8 proc. iki 48,9 mln. tonų, Pietų Korėja – 3 proc. iki 46 mln. tonų, Vokietija – 4,8 proc. iki 25,4 mln. tonų, Turkija – 8,8 proc. iki 24,4 mln. tonų, Brazilija – 4,5 proc. iki 23,1 mln. tonų.\n\nPraėjusį mėnesį pasaulyje išlydyta 150,6 mln. tonų plieno – 0,9 proc. daugiau nei liepą, bet 3 proc. mažiau nei pernai rugpjūtį.\n\n„Worldsteel“ duomenimis, 2021-aisiais plieno gamyba pasaulyje augo 3,6 proc. iki 1,912 mlrd. tonų.",
    "Pasaulis gedi dėl britų monarchės mirties, jos netektį vadina eros pabaiga": "JUNGTINĖS VALSTIJOS\n\n„Karalienė Elžbieta II buvo neprilygstamo orumo ir pastovumo valstybininkė, sustiprinusi pamatinę Jungtinės Karalystės ir Jungtinių Valstijų sąjungą“, – teigė amerikiečių prezidentas Joe Bidenas.\n\nKadenciją baigęs amerikiečių prezidentas Barackas Obama užuojautoje akcentavo Elžbietos II „nenuilstamos, garbingos tarnystės visuomenei palikimą“.\n\nJis sakė, kad monarchė šalį „valdė grakščiai, elegantiškai ir su nenuilstančia darbo etika, nepaisydama sunkumų ir lūkesčių, kurie buvo keliami jos kartos moterims“.\n\nSavo ruožtu buvęs prezidentas Donaldas Trumpas pagerbė karalienės „ištvermingą diplomatiją“ ir „didžiulį taikos palikimą“.\n\nJUNGTINĖS TAUTOS\n\n„Kaip ilgiausiai gyvenusi ir ilgiausiai valdžiusi Jungtinės Karalystės vadovė, karalienė Elžbieta II visame pasaulyje buvo plačiai vertinama už savo grakštumą, orumą ir atsidavimą“, – sakė Jungtinių Tautų generalinis sekretorius Antonio Guterresas.\n\nEUROPOS SĄJUNGA\n\n„Kadaise vadinta „Elžbieta Tvirtąja“, ji savo tarnyste ir atsidavimu niekada nepamiršo parodyti mums, kokios svarbios yra pamatinės vertybės šiuolaikiniame pasaulyje“, – „Twitter“ paskyroje rašė Europos Vadovų Tarybos pirmininkas Charles'is Michelis.\n\n„Ji buvo karo bei susitaikymo Europoje ir už jos ribų liudininkė, matė gilias mūsų planetos ir visuomenės transformacijas“, – sakė Europos Komisijos pirmininkė Ursula von der Leyen.\n\n„Per šiuos pokyčius ji buvo tęstinumo švyturys, niekada nenustojantis rodyti ramybės ir atsidavimo, kuris daugeliui teikė stiprybės“, – pridūrė ji.\n\nPRANCŪZIJA\n\n„Prisimenu ją kaip Prancūzijos draugę, geraširdę karalienę, visiems laikams palikusią pėdsaką savo šalyje ir savo amžiuje“, – sakė Prancūzijos prezidentas Emmanuelis Macronas.\n\nVOKIETIJA\n\nVokietijos kancleris Olafas Scholzas savo užuojautoje vadino Elžbietą II „susitaikymo simboliu“.\n\n„Jos įsipareigojimas siekti Vokietijos ir Didžiosios Britanijos susitaikymo po Antrojo pasaulinio karo baisumų liks nepamirštas“, – sakė Vokietijos kancleris.\n\n„Scanpix“ nuotr./Elizabeth II ir princas Phillipas 1953 m. per karūnavimą\n\nVATIKANAS\n\nPopiežius Pranciškus pareiškė, kad jį „giliai nuliūdino“ karalienės mirtis, ir pabrėžė, jog meldžiasi už jos „amžiną atilsį“ bei už jos sūnų Charlesą, kuris tapo karaliumi.\n\nKatalikų Bažnyčios vadovas išreiškė pagarbą karalienės „nepaliaujamai tarnystei“.\n\nISPANIJA\n\nIspanijos karalius Felipe VI užuojautoje teigė, kad britų monarchė „buvo daugelio svarbiausių mūsų pasaulio istorijos skyrių liudininkė, autorė ir formuotoja“.\n\n„Jos pareigos jausmas, atsidavimas ir visas gyvenimas, buvo skirtas tarnauti“, – nurodė Ispanijos monarchas.\n\nITALIJA\n\n„Ji garantavo stabilumą krizės akimirkomis ir išlaikė tradicijų vertę visuomenėje, kuri nuolat ir giliai evoliucionuoja. Jos tarnystės dvasia, atsidavimas... gilus orumas, su kuriuo ji ėjo pareigas tokį ilgą laiką – nuolatinis susižavėjimo šaltinis ateities kartoms“, – nurodė Italijos premjeras Mario Draghi.\n\nUKRAINA\n\n„Ukrainos žmonių vardu reiškiame nuoširdžią užuojautą karališkajai šeimai, visai Jungtinei Karalystei dėl šios ypač skaudžios netekties“, – rašoma Ukrainos prezidento Volodymyro Zelenskio užuojautoje.\n\nKANADA\n\n„Ji buvo mūsų karalienė beveik pusę Kanados gyvavimo laikotarpio. Ji akivaizdžiai, giliai ir tvirtai mylėjo kanadiečius, – sakė Kanados ministras pirmininkas Justinas Trudeau. – 70 metų ji mums visiems tarnavo tvirtai ir išmintingai.“\n\n„Sunku patikėti, kad mano pastarasis pasisėdėjimas su ja buvo paskutinis, – sakė politikas. – Man trūks tų pokalbių.“\n\nAUSTRALIJA\n\nAustralijos vyriausybės vadovo Anthony Albanese'io teigimu, britų karalienės mirtis „žymi eros pabaigą“.\n\n„Australų širdys yra su Jungtinės Karalystės žmonėmis, – kalbėjo A.Albanese'is. – Baigėsi istorinis valdymas ir ilgas gyvenimas, skirtas pareigai, šeimai, tikėjimui ir tarnystei.“\n\nBRAZILIJA\n\nBrazilijos prezidentas Jairas Bolsonaro reikšdamas užuojautą dėl britų karalienės mirties paskelbė trijų dienų nacionalinį gedulą.\n\nKraštutinių dešiniųjų pažiūrų prezidentas, kuris kitą mėnesį sieks būti perrinktas, oficialiame leidinyje paskelbtame pranešime teigė, kad gedulo laikotarpis yra „užuojautos žinia dėl Jos Didenybės karalienės mirties“.\n\nINDIJA\n\n„Ji įkūnijo orumą ir padorumą viešajame gyvenime. Skaudu dėl jos mirties“, – teigė Indijos ministras pirmininkas Narendra Modi.",
    "Keliautojas Karolis Mieliauskas motociklu išvažiavo į vietą, kur baigiasi žemė": "Jis leidosi į naują nuotykį – kelionę iki vietos, kurioje, sakoma, baigiasi žemė. Keliautojas dalijasi savo sprendimo motyvais ir pirmaisiais įspūdžiais bei kas savaitę žada skaitytojams papasakoti savo nuotykius iš „karštųjų“ šalių.\n\nKur baigiasi Žemė\n\nK. Mieliauskas leidosi į naują kelionę, kurią pavadino „Į ten, kur baigiasi žemė“ ir per pusantro mėnesio planuoja pasiekti piečiausią žemyninės Indijos vietą – Kanjakumari miestą ir čia esantį Komorino kyšulį.\n\n„Kanjakumari – simboliškas taškas, dažnai vadinamas vieta, kurioje baigiasi žemė. Ši vieta iš trijų pusių apsupta vandens: čia susitinka Indijos vandenynas, Arabijos jūra ir Bengalijos įlankos vandenys, žymi įspūdingais saulėtekiais ir saulėlydžiais, kuriuos galima stebėti iš tos pačios vietos. Turbūt ne veltui Kanjakumari buvo pasirinkta kaip vieta, kurios pakrantėje į jūrą buvo paleisti Mahatmos Gandžio palaikai“, – pasakojimą pradeda keliautojas.\n\nTačiau iki pasiekiant Kanjakumari, K. Mieliausko laukia ilgas kelias: „Šios kelionės maršrutas iš Vilniaus driekiasi per Lenkiją, Slovakiją, Vengriją, Rumuniją, Bulgariją, Turkiją, Iraką, Iraną, Pakistaną ir kone visą Indiją. Skaičiavau, kad iš viso turėtų apie 13 tūkstančių kilometrų. Manau, kad kelyje užtruksiu apie 50 dienų. Beje, šį kartą jokių rekordų nesiekiu, todėl kelionės trukmė gali keistis priklausomai nuo to, su kokia situacija susidursiu tokiose nepaprastose šalyse kaip Iranas, Irakas ar Pakistanas. Gali būti, kad kelionė pailgės.“\n\nKeliautojas ir motociklininkas šį kartą į kelią leidosi CFMOTO 800 MT motociklu – naujo modelio kelioniniu motociklu, kuriam tai yra pirmas toks išbandymas. Todėl K. Mieliauskas prisipažįsta, kad nekantrauja išbandyti naują techniką.\n\nGeriausias laikas – dabar\n\nPaklaustas, kas šį kartą jį paskatino leistis į kelią, K. Mieliauskas sako, kad tai – atėjęs suvokimas, jog geriausias laikas yra dabar. „Tolimose šalyse situacija kinta nuolat, todėl idealaus laiko ir aplinkybių tokiai ilgai kelionei paprasčiausiai nėra – kažkuriame etape trukdys tai nepalankios meteorologinės, tai politinės ar virusologinės aplinkybės. Važiuojant 13 tūkstančių kilometrų visą laiką išlieka tikimybė, kad kažkas bus ne taip.\n\nPavyzdžiui, prieš šešerius metus Sibire degė miškai, o kai 2019 m. važiavau aplink pasaulį, Sibire buvo dideli potvyniai. Pastaruosius dvejus metus bet kokias keliones apribojo koronavirusas, šiais metais prasidėjęs Rusijos karas Ukrainoje taip pat ištrynė iš kelionių žemėlapio dideles teritorijas, per kurias anksčiau esu keliavęs. Iki pandemijos Iranas dėl politinių peripetijų neįsileisdavo keliautojų su didelės kubatūros motociklais, įvažiuoti į šalį galėjo tik motociklai iki 250 kubinių centimetrų, todėl šis maršrutas mažiausiai ketverius pastaruosius metus buvo neįmanomas. Tad akivaizdu, jog laikas eina ir geriausias laikas yra dabar, geresnio paprasčiausiai gali ir nebūti“, – motyvais dalijasi keliautojas.\n\nMeškos ir serpantinai\n\nPirmąją kelionės savaitę K. Mieliauskas įveikė Lenkiją, Slovakiją ir Vengriją, o pirmieji įspūdingi vaizdai ir nuotykiai laukė Rumunijoje, pasiekus vienu šalies simbolių laikomą Transfagarašano kalnų perėją. Daugiau nei 2000 m aukštyje esantis 90 km ilgio automobilių kelias yra be galo vingiuotas, o vaizdai užgniaužia kvapą, todėl jį labai mėgsta motociklininkai – aukštyn ir žemyn vedantys kelio vingiai, Karpatų kalnai ir laukinė gamta nepalieka abejingų. Adrenalino prideda apie 5 km serpentinų, 80 posūkių, 500 tiltų ir 5 tuneliai. Turbūt ne veltui šis kelias nuo spalio pabaigos iki pat birželio dažniausiai būna nepravažiuojamas dėl sniego ir slypinčių pavojų.\n\nBe to, ne tokia džiuginanti ir šio kelio istorija. Transfagarašano kalnų perėja diktatoriaus Nicolea Ceausescu įsakius pradėta tiesti 1970 m. Jos reikėjo tam, kad įsiveržus sovietams Rumunijos kariai galėtų greičiau persikelti per kalnų masyvą. Perėjos statybos pareikalavo daugybės pinigų ir net 6 tūkstančių tonų dinamito. Deja, dauguma jaunų bei nepatyrusių kareivių, prisidėjusių prie kelio tiesimo, neturėjo supratimo kaip saugiai naudotis dinamitu. Oficialiais duomenimis dėl to žuvo 40 žmonių, neoficialiais – keli šimtai.\n\nK. Mieliauskas pasakoja, kad čia jo laukė ir pirmasis, kiek netikėtas nuotykis: „Žinojau, kad Rumunijoje gyvena didžiausia Europoje rudųjų meškų populiacija. Skaičiuojama, kad Rumunijos Karpatų kalnuose jų gyvena apie 6 tūkstančius (daugiau nei pusė visų Europos rudųjų meškų). Tačiau apie tai per daug negalvojau iki tos akimirkos, kai į mobilųjį telefoną atėjo du automatiniai Rumunijos valdžios siunčiami pranešimai apie tai, kad mano buvimo vietose prie kelio vaikšto meškos.\n\nIki šiol iš arti meškos laukinėje gamtoje nebuvau matęs, todėl apėmė dvejopas jausmas – norėjosi sustoti ir pasifotografuoti su šiuo įspūdingu gyvūnu, kita vertus – prie meškos, o ypač su jaunikliu, nereikėtų artintis. Todėl pravažiavau pro šalį vos per porą metrų nuo jų. Antrą kartą buvo nejauku, nes priešais važiavęs kemperis sustojo užtverdamas man kelią ir pradėjo fotografuoti mešką. Bepigu jam fotografuoti pro užsidarytą langą, kai aš tuo metu buvau priverstas stovėti šalia – savotiškas jausmas palaukti eilėje nusifotografuoti su meška, kai visiškai to nenori daryti.“\n\nPriešakyje – nepažįstama Turkija\n\nIš Rumunijos maršrutas nusidriekė per Bulgariją, kuri pasitiko įspūdingu lietumi – buvo toks stiprus lietus su kruša, kad net stojo eismas ir apie pusvalandį niekas negalėjo pajudėti iš vietos.\n\nO štai labiausiai K. Mieliauską nustebinusi Bulgarijos vieta – socializmo epochoje pastatytas Buzludžos monumentas, komunistų buvo laikomas beveik šventu: „Šis statinys buvo pastatytas Buzludžos kalno viršūnėje ir inauguruotas 1981 m. Jo statybos užtruko penkerius metus, monumento aukštis – 70 m, o pastatytas jis iš cemento, plieno ir stiklo. Nuo 1989 m. jis stovi nebenaudojamas, tačiau daug keliautojų čia užsuka pasižiūrėti milžiniško, šiek tiek ateivių kosminį laivą primenančio statinio. Paskaičiuota, kad šiais laikais jam būtų išleista apie būtų išleista apie 35 milijonai JAV dolerių. Kaip ten bebūtų, statinys įspūdingas. Beje, oficialiai sako bulgarai, kad jis uždarytas rekonstrukcijai, bet manau, kad jau su visam.“\n\nPrieš palikdamas Bulgariją, keliautojas K. Mieliauskas užsuko ir į bene garsiausią šalies kurortinį miestą Burgą, kuriame ne tik nakvojo, bet ir pasinaudojo retai pasitaikančia galimybe išsimaudyti Juodojoje jūroje. „Atsigaivinęs šiltoje Juodojoje jūroje ir ilgai neužsibuvęs Bulgarijoje, neseniai pasiekiau Turkijos sieną. Laukia labai įdomus etapas, nes Turkijoje buvau prieš gerą dešimtmetį ir tik kurorte, todėl net neįsivaizduoju, kaip ši šalis atrodo pavažiavus toliau nuo turistinių vietovių, kaip ir kuo gyvena vietiniai žmonės. Bus labai įdomu tai pamatyti ir kitą savaitę pasidalinti su skaitytojais“, – sako keliautojas K. Mieliauskas ir kviečia sekti jo kelionę iki ten, kur baigiasi žemė.",
    "Kinijoje apsilankęs Rusijos Saugumo tarybos vadovas sako, kad su Pekinu sutarta dėl saugumo ryšių stiprinimo": "Kinijoje pirmadienį apsilankęs aukšto rango Rusijos saugumo pareigūnas pareiškė, kad Kremlius svarbiu savo politikos tikslu laiko ryšių su Pekinu stiprinimą.\n\nVladimiro Putino pirmininkaujamos Rusijos saugumo tarybos sekretorius Nikolajus Patruševas visapusiškos partnerystės ir strateginio bendradarbiavimo su Pekinu stiprinimą pavadino besąlyginiu savo šalies užsienio politikos prioritetu.\n\nN. Patruševas yra vienas artimiausių Putino bendražygių. Kalbėdamas per susitikimą su Kinijos komunistų partijos aukšto rango pareigūnu Guo Shengkunu, jis sakė, kad „dabartinėmis sąlygomis mūsų šalys turi parodyti dar didesnį pasirengimą abipusei paramai ir bendradarbiavimo plėtrai“.\n\nPo derybų Nanpingo mieste N. Patruševo biuras savo pareiškime nurodė, kad šalys susitarė „plėsti keitimąsi informacija apie kovą su ekstremizmu ir užsienio šalių bandymais pakenkti abiejų šalių konstitucinei santvarkai“.\n\nKinijos ir Rusijos pareigūnai taip pat pabrėžė, kad reikia plėsti bendradarbiavimą kibernetinio saugumo srityje.\n\nPraėjusią savaitę V. Putinas Uzbekistane susitiko su Kinijos prezidentu Xi Jinpingu – tai buvo pirmas jų susitikimas po to, kai Rusija vasario pabaigoje pasiuntė karius į Ukrainą.\n\nPo šio susitikimo paskelbtame Kinijos vyriausybės pareiškime Ukraina konkrečiai neminima, tačiau teigiama, kad Xi Jinpingas pažadėjo „tvirtą paramą“ Rusijos „pagrindiniams interesams“.\n\nPareiškime nepateikta konkrečių detalių, tačiau Pekinas „pagrindiniais interesais“ vadina tokius klausimus kaip nacionalinis suverenitetas ir valdančiosios Komunistų partijos pretenzijos į Taivaną.\n\nKinijos Komunistų partija niekada nekontroliavo autonominio Taivano, bet laiko jį savo teritorijos dalimi ir žada vieną dieną jį susigrąžinti, prireikus – jėga.\n\nXi Jinpingo vyriausybė, kuri prieš vasario 24 dieną prasidėjusią Rusijos invaziją į Ukrainą teigė, kad draugystė su Maskva yra „beribė“, atsisakė kritikuoti Rusijos karinius veiksmus.\n\nKinija ir Indija padidino rusiškos naftos ir dujų importą, padėdamos Maskvai atsverti Vakarų sankcijų, įvestų dėl jos veiksmų Ukrainoje, kainą.\n\nKetvirtadienį per susitikimą su Xi Jinpingu V. Putinas gyrė Kinijos prezidentą už „subalansuotą“ požiūrį į Ukrainą ir sakė, kad yra pasirengęs aptarti Pekino „susirūpinimą“ dėl Ukrainos.\n\nRusija savo ruožtu palaikė Kiniją dėl Taivano ir pavadino JAV Atstovų Rūmų pirmininkės Nancy Pelosi (Nensi Pelouzi) apsilankymą saloje šią vasarą „akivaizdžia provokacija“.",
    "Dėl karo Ukrainoje ilgalaikės grūdų kainos gali padidėti 7 proc.": "Rusijos ir Ukrainos, dar vadinamų „pasauliniais duonos krepšeliais“, bendras eksportas sudarydavo apie 28 proc. pasaulinės kviečių pasiūlos.\n\nRusijos vykdoma Juodosios jūros uostų blokada ir Vakarų šalių sankcijos Maskvai sukėlė trumpalaikį kainų šuolį bei pasėjo nerimą dėl didelės bado krizės.\n\nJungtinių Valstijų ir Urugvajaus mokslininkai modeliavo galimą konflikto poveikį kviečių ir kukurūzų kainoms per ateinančius 12 mėnesių, nagrinėdami įvairius scenarijus.\n\nVienas modelis parodė, kad jei Rusijos grūdų eksportas sumažėtų perpus, o Ukrainos eksportas per tą laiką sumažėtų gerokai, kukurūzai pabrangtų 4,6 proc., o kviečiai – 7,2 proc., net ir darant prielaidą, kad kiti eksportuotojai galėtų imtis veiksmų ir užpildyti trūkumą.\n\nPasak tyrimo autorių, kainos kils tol, kol bus ribojamas eksportas.\n\nTyrimas rodo, kad siekiant panaikinti pasiūlos atotrūkį, kitiems didiesiems gamintojams reikėtų gerokai išplėsti grūdų auginimo plotus.\n\nJei būtų nutrauktas visas grūdų eksportas iš Ukrainos, Australija turėtų padidinti savo kviečių plotus 1 proc., Kinija – 1,5 proc., Europos Sąjunga – 1,9 proc., o Indija – 1,2 procento.\n\nRemiantis „Nature Food“ paskelbtu tyrimu, dėl tokio žemės naudojimo pakeitimo į atmosferą patektų šiek tiek daugiau nei milijardas tonų papildomo anglies dioksido ekvivalento.\n\n„Dėl karo Ukrainoje vykdomas pasėlių išplėtimas atliekamas didesnio anglies dioksido kiekio išmetimo kaina“, – pažymėjo pagrindinis tyrimo autorius Jerome'as Dumortier iš O'Neill viešųjų ir aplinkos reikalų mokyklos Indianapolyje (JAV).\n\nJT generalinis sekretorius Antonio Guterresas liepą perspėjo, kad Rusijos invazija į Ukrainą kartu su užsitęsusiu COVID-19 poveikiu prekybai sukėlė „precedento neturinčią pasaulinę bado krizę“.\n\nJT Maisto ir žemės ūkio organizacijos duomenys rodo, kad maisto kainos šiuo metu yra daugiau nei 10 proc. didesnės nei buvo prieš metus.\n\nNors Maskva ir Kyjivas liepą susitarė atnaujinti kai kurių grūdų eksportą, baiminamasi, kad konfliktas gali lemti daugelį metų kilsiančias maisto kainas.\n\nJ.Dumortier teigė, kad šiuo metu nėra aišku, ar kiti grūdų augintojai gali patenkinti pasaulinę paklausą, o tai reiškia, kad kainos gali kilti dar labiau nei prognozuojama modeliuose.\n\n„Pietų Amerikoje, Europoje ir Kinijoje vyrauja sausros sąlygos ir eksporto iš įvairių šalių apribojimai“, – teigė jis naujienų agentūrai AFP.\n\n„Atsižvelgiant į šias kliūtis visiškam prisitaikymui, prekių kainos gali būti didesnės, nei apskaičiuota dokumente“, – pridūrė tyrėjas.",
    "Ekonomistas: karas Rusijos ekonomikos nesugriovė, tačiau gali panardinti į gilią depresiją": "Rusijai užpuolus Ukrainą ir vakarams įvedus sankcijas, didžiausi pasaulio investiciniai bankai prognozavo Rusijos ekonomikos griūtį, kai kurie net 35 proc. susitraukusį Bendrąjį vidaus produktą (BVP). Tačiau Rusijos ekonomika pasirodė atsparesnė, nors ir atsidūrė gilioje recesijoje. Vis dėlto, tikėtina, jog kitąmet Rusijos ekonomika panirs į depresiją.\n\nRusijai padėjo tai, kad Kinija ir Indija norėjo pirkti pigesnę jos naftą. Pavyzdžiui, Indijos importas iš Rusijos nuo karo pradžios išaugo 900 proc.\n\nTaigi, nors dujų ir naftos tiekimas į Europą per pastaruosius metus sumažėjo 75 proc., Rusijos pajamos iš dujų ir naftos pardavimo nuo invazijos pradžios padvigubėjo.\n\nPati Rusija skelbia, kad jų ekonomika šiemet susitrauks 3 proc. „Luminor“ banko vyriausiasis ekonomistas Žygimantas Mauricas LRT TELEVIZIJOS laidoje „Svarbi valanda“ sako, kad tokie skaičiavimai gali būti netoli tiesos, tačiau didžiausią sankcijų smūgį, anot ekonomisto, Rusija patirs kitąmet, tada ekonomika gali trauktis dviženkliu skaičiumi.\n\nPasak ekonomisto, tai, kad šiemet ekonomika susitrauks palyginti nedaug, neturėtų stebinti, kadangi eksportuojamų žaliavų, tokių kaip dujos ar nafta, kainos išliko aukštos.\n\nRusijos ekonomika / AP nuotr.\n\n„Dėl to metų pradžia Rusijai buvo pakankamai nebloga. Jeigu ne karas Ukrainoje ir ne įvestos sankcijos, Rusijos ekonomika šiemet būtų augusi apie 5, gal net 6 proc. Tai būtų vienas spartesnių Rusijos augimų per pastarąjį dešimtmetį“, – pastebi pašnekovas.\n\nVis dėlto, Ž. Mauricas pažymi, kad kuo toliau, tuoj Rusijai bus sunkiau.\n\n„Iš Rusijos ekonomikos praktiškai dingsta visa gamyba, ypatingai susijusi su pasaulinėmis tiekimo grandinėmis – niekas nenori papulti į sankcijų kryžminę ugnį. Keliasi prekyba į kaimynines šalis“, – sako pašnekovas, atkreipdamas dėmesį, kad nuo karo pradžios ypač sustiprėjo Sakartvelo, Armėnijos ir Kazachstano valiutos.\n\nBūtent dėl paslaugų ir prekybos sektoriaus kėlimosi iš Rusijos, kitų metų ekonominės perspektyvos Rusijai yra ypač niūrios, sako ekonomistas. Anot jo, jeigu Europai pavyks rasti alternatyvų rusiškoms dujoms ir naftai, sumažės ir Rusijos, kaip žaliavų tiekėjos, vaidmuo, o tai dar labiau tamsins Maskvos perspektyvas.\n\nRusijos ekonomika / AP nuotr.\n\nŽ. Mauricas daro išvadą, jog jau pavasarį Europa išvys šviesa ekonomikos tunelio gale, o Rusijai galimas ir dviženklė recesija.",
    "Pirmoji NATO šalis pareiškė norą tapti Kinijos vadovaujamo aljanso dalimi": "R.T. Erdoganas apie tai paskelbė penktadienį, sudalyvavęs Uzbekistane vykusiame ŠBO aukščiausiojo l\n\nVisą straipsnį gali skaityti tik prenumeratoriai\n\nTapdami prenumeratoriais, jūs remiate nepriklausomus autorius ir žurnalistus. Stipri ir laisva žiniasklaida – demokratijos ramstis ir vertybė, kurią būtina puoselėti.\n\nKviečiame prisijungti prie Delfi prenumeratorių bendruomenės.",
    "Buvęs Putino bendramokslis KGB akademijoje: mobilizacija – blefas, siekiama visai kitų tikslų": "V. Putinui – partnerių spaudimas, kariuomenė – ties sutriuškinimo riba „V. Putinas ėmė įgyvendinti planą, kurio esmė – kuo greičiau pergalingai baigti karą Ukrainoje. O šio plano esmė – blefas, už kurio slypi branduolinis šantažas. Paskelbta mobilizacija yra tik man Visą straipsnį gali skaityti tik prenumeratoriai Tapdami prenumeratoriais, jūs remiate nepriklausomus autorius ir žurnalistus. Stipri ir laisva žiniasklaida – demokratijos ramstis ir vertybė, kurią būtina puoselėti. Kviečiame prisijungti prie Delfi prenumeratorių bendruomenės.\n\nGriežtai draudžiama DELFI paskelbtą informaciją panaudoti kitose interneto svetainėse, žiniasklaidos priemonėse ar kitur arba platinti mūsų medžiagą kuriuo nors pavidalu be sutikimo, o jei sutikimas gautas, būtina nurodyti DELFI kaip šaltinį.\n\n59 Pasidalino\n\nPasidalino\n\n\n\n\n\n\n\n\n\nNuorodos kopijavimas Buvęs Putino bendramokslis KGB akademijoje: mobilizacija – blefas, siekiama visai kitų tikslų Nuoroda nukopijuota\n\n",
    "Kuo jo mažiau, tuo labiau jis ieško kitų savo projektų": "2022-09-23 Kviečiame būsimus filmų kūrėjus teikti paraiškas tapti vienu iš 16 rašytojų ir režisierių, atrinktų kurti ir gaminti kitą filmą.\n\nmažiausiai yra daugiau (LIM) paskelbė kvietimą išleisti 2023 m. Šešiolika rašytojų ir režisierių turės galimybę dalyvauti kitų metų programoje, o tai leis jiems sukurti ir gaminti kitą savo pilnametražį filmą. ETP daugiausia dėmesio skiria funkcijų kūrimui nuo I iki III ir yra maitinama Kūrybiška Europa – žiniasklaida Jis organizuojamas dešimties Europos šalių koalicijos dėka.\n\n(Straipsnis tęsiamas žemiau – verslo informacija)\n\nJos naujojo prekės ženklo, sukurto 2021 m., centre (žr naujienlaiškis) yra pagrindinė mintis, kad santūrumo sąvokos naudojimas yra ne tik biudžeto klausimas, bet ir būtinybė, siekiant ugdyti kūrybiškumą ir permąstyti, kaip kuriamas nepriklausomas kinas tuo metu, kai keliamas didelis aplinkos ir politinis rūpestis. Siekdama tapti platforma, padedančia naujiems talentingiems filmų kūrėjams sukurti filmus, kurių šiandien reikia žmonėms, platforma ir toliau pabrėžia, kad reikia kolektyvinių veiksmų, kad būtų sukurta prasmė tarp šiuolaikinės kiekybės ir vartojimo religijos sukurtos tuštumos. LIM komandos tikslas – ir toliau atverti naujus rašytojų, filmų kūrėjų ir prodiuserių bendradarbiavimo būdus, siekiant padėti nepriklausomam kinui plėsti žmonijos akiratį.\n\nLIM programą sudaro trys vienos savaitės seminarai, kurie vyks 2023 m. kovo–spalio mėn., Taip pat specialiai sukurtas renginys LIM MEET, kad dalyviai galėtų pasinaudoti pramonės profesionalų iš visos Europos indėliu.\n\nKvietimas jau paskelbtas, iki spalio 10 d. vidurdienį, LIM laukia rašytojų ir kino kūrėjų iš (ir (arba) joje gyvenančių) Europos Sąjungos paraiškų. Urimagas Šalys ir ne ES šalys, dalyvaujančios programoje „Kūrybiška Europa“, taip pat Jungtinė Karalystė, kurios pateikia išgalvotą projektą ankstyvoje kūrimo stadijoje. LIM taip pat gali dalyvauti kandidatai iš teatro, dokumentikos ir vizualiųjų menų. Visą reikalingą informaciją galima rasti čia.\n\nMassimiliano Nardolitalento LIM vadovas, įsikiša: „Tikrai tikiu, kad šiais laikais kino teatras, scenaristų ir rašytojų/režisorių vaidmuo, yra kovos ir poezijos mišinys. Viena vertus, tai socialinė, politinė ir moralinė kova. Bet kita vertus, daug Poezijos, naujo ryšio su žmonėmis būdo poreikis. Ir mums reikia susigrąžinti tą gilumą, šią medžiagą ir grožio jausmą, kurį gali suteikti kinas. Tai ir stengiamės daryti. čia su Lim: atkurkite poeziją, nepamiršdami kovos.\n\nLIM remia Europos Sąjungos programa „Kūrybiška Europa – MEDIA“. varoma Le Groupe Ouest (Prancūzija) ir buvo sukurta kartu su kontrolė (Rumunija), Vlaams Audiovisueel Fonds – VAF (Belgija) ir Krokuvos festivalio biuras – KBF (Lenkija), bendradarbiaudama su Lietuvos kino centreThe Norvegijos kino institutas ir Bretanės regionas (Prancūzija), taip pat Škotijos ekranas (JK) ir sutelkti dėmesį (Šveicarija).",
    "Dėl išaugusių energijos kainų Europoje uždaromos gamyklos – ar yra kitų sprendimų? | KOMENTARAI": "Šioje svetainėje naudojame slapukus (angl. „cookies“). Jie padeda atpažinti prisijungusius vartotojus, matuoti auditorijos dydį ir naršymo įpročius; taip mes galime keisti svetainę, kad ji būtų jums patogesnė. Plačiau apie tai: privatumo politika",
    "Esminis lūžis kare: trys valstybės žaidžia dvigubą žaidimą, bet net ir jos to nesitikėjo": "L. Kojala pastebi, kad Rusija nenorėjo šio žingsnio ir labai ilgą laiką neigė, jog toks sprendimas artėja, nors karybos ekspertai ne vieną mėnesį kartojo, kad mestų okupacinių pajėgų nepakanka.\n\n„To pastiprinimo vien iš samdinių, vien iš savanorių ar kalinių tikrai nepakanka, reikia mobilizacijos, tad tai nėra stebėtinas faktas. Link jo buvo artėjama, bet Kremlius ilgai atidėliojo šį sprendimą“, – „Žinių radijo“ laidoje „Aktualusis interviu“ trečiadienį sakė L. Kojala.\n\nVisgi tai neabejotinai, pasak jo, reiškia eskalaciją.\n\n„Tai rodo, kad Kremlius nusiteikęs karingai, nenori prarasti šiuo metu okupuotų teritorijų ir mobilizacija gali prie to prisidėti, nors jos įgyvendinimas, be abejo, yra po dideliu klaustuku“, – sakė RESC vadovas.\n\nL. Kojalos teigimu, dabar ši tema JTO Generalinėje asamblėjoje tapo dominuojanti.\n\n„Iš esmės keičiasi pati retorika. Mes ilgą laiką iš Rusijos pusės girdėjome neigimą, kad vyksta karas ir dabar Putinas nepripažįsta, kad vyksta karas, bet kai yra paskelbiama mobilizacija, kad ir dalinė, yra akivaizdu ir patiems Rusijos gyventojams, ir visam pasauliui, jog tai tikrai nėra ribotos apimties konfliktas, o eskalacijos kartelė tik keliama aukštyn“, – pastebėjo politologas.\n\nJokios politinės išeities ar derybų, anot jo, artimiausiu metu nematyti.\n\n„Bent jau tokių, kurios galėtų atnešti rezultatų“, – sakė L. Kojala.\n\nLinas Kojala © DELFI / Julius Kalinskas\n\nJo vertinimu, jau kurį laiką tos šalys, kurios laiko Rusiją partnere, mato, kad Kremlius nepasiekia savo tikslų, kad yra įklimpęs.\n\n„Kinija gana atvirai išreiškė savo nuogąstavimus dėl to, kas vyksta. Tą padarė ir Indija – šalys, kurios ieškojo pragmatinio santykio su Rusija net ir prasidėjus karui. Turkija, valstybė, kuri yra NATO narė, bet kuri palaikė tam tikrą ryšį su Rusija, irgi žaidžia dvilypį žaidimą“, – pastebėjo politologas.\n\n„Akivaizdu, kad Rusija daug draugų šioje situacijoje neturi“, – tęsė L. Kojala.\n\nRESC vadovas konstatavo, kad rusams „karas iš realybės šou, matomo per televizijos ekranus, tapo realybe.“\n\n„Jau šiandien iš Rusijos įvairių pareigūnų girdime raginimus nepalikti gyvenamųjų vietų, nevykti į užsienį. Kitaip tariant – būti pasirengusiems bet kurią akimirką atsidurti kariuomenėje ir per kelias savaites ir fronto linijoje, tad tikrai tai nebus labiausiai motyvuota kariauti žmonių grupė“, – akcentavo politologas.\n\nVisą „Žinių radijo“ pokalbį su L. Kojala žiūrėkite čia:",
    "Didžiausioje Lietuvoje tušinukų kolekcijoje – per 20 tūkst. rašiklių": "Eksponavo trečdalį kolekcijos\n\n,,Tai tik trečdalis kolekcijos, dar du kartus tiek liko namuose. Visi kolekciniai tušinukai „įkurdinti“ jiems skirtame atskirame kambaryje, į kurį žmona neįleidžiama net dulkių nuvalyti“, – juokaudamas kolekcijos pristatymą pradėjo J.Baniota.\n\nPaprašytas priminti pačią pradžią, J.Baniota pasakojo, kad po 2000-tųjų metų vienas žinomas kėdainietis rinko tušinukus. Tuomet Juozas daug kur keliaudavo ir atveždavo jam tušinukų. Prisirinko pilnas stalčius, o kolekcininkas taip ir neatvažiavo jų paimti.\n\n,,Žinai ką, aš pradedu rinkti ir noriu aplenkti tave“, – pasakė jam J.Baniota.\n\nA.Raicevičienės nuotr./Juozas Baniota\n\nTai buvo 2006 metai, o kolekcininką J.Baniota aplenkė per keletą metų: „Po to sužinojau, kad kažkas turi 10 tūkst. tušinukų. Pamaniau, reikia ir jį aplenkti. Paskui mane susirado Lietuvos rekordų knygos autorius Vytautas Navaitis ir pranešė, kad mano kolekcija didžiausia Lietuvoje ir ją reikia registruoti kaip rekordinę. Taip 2018 metais užregistravome rekordą. Tada kolekcijoje buvo 18 tūkst. 620 tušinukų. Po to truputį ,,atšalau“, per daug nesistengiau. Nes reikia dirbti – mainytis, keistis. Pasaulyje labai daug tokių kolekcininkų.\n\nSvarbiausia, kad čia nerasite nei vieno pasikartojančio tušinuko.\n\nBeje, viena vokietė turi daugiau nei 300 tūkst. tušinukų. Tai jau pasaulio rekordas. Bandžiau užmegzti su ja kontaktus, bet, deja, nepavyko.“\n\nKolekcija pasipildė ir jos pristatymo metu\n\nŠiuo metu J.Baniotos kolekcijoje yra 20 213 rašiklių iš 106 pasaulio šalių: daugiausia iš Lietuvos, taip pat iš Lenkijos, Vokietijos, Jungtinės Karalystės, Italijos, Danijos, Prancūzijos, Švedijos, Rusijos, Olandijos ir kitų. Kolekcijoje taip pat galima rasti po vieną egzempliorių iš šių egzotinių šalių: Antigvos ir Barbudos, Arubos, Bahamų, Džersio, Etiopijos, Gabono, Kongo, Mozambiko, Palestinos.\n\nŠiuo metu jis yra didžiausias tušinukų kolekcionierius Lietuvoje.\n\nPats seniausias yra 1961 m. Sovietų Sąjungoje pagamintas – tai baltas tušinukas be dangtelio, kurių galus mėgdavom kramtyti.\n\n,,Aktyviai keičiantis su kitų šalių kolekcionieriais ir prisidedant draugams bei pažįstamiems siekti rekordo, per metus surinkdavau iki 3 tūkst. tušinukų arba iki 8 per dieną. Šiuo metu per metus surenku 200–300 vienetų. Kolekcijoje – rašikliai tik su užrašais: kompanijų, organizacijų, bendrovių, įvykių ir pan. Svarbiausia, kad čia nerasite nei vieno pasikartojančio tušinuko.\n\nPats seniausias yra 1961 m. Sovietų Sąjungoje pagamintas – tai baltas tušinukas be dangtelio, kurių galus mėgdavom kramtyti. Vieną kitą tokį turiu. Standartinių, naudojamų masiniam rašymui, kurių lengvai gali įsigyti kanceliarinių prekių parduotuvėje – nekolekcionuoju“, – pasakojo kolekcininkas.\n\nA.Raicevičienės nuotr./Parodos eksponatai\n\nPrieš pristatymą į kolekciją atkeliavo tušinukas su užrašu „Širvintų sporto mokykla“, o kolekcijos pristatymo dieną dovanų maišelį su bemaž 30 tušinukų jam įteikė gydytojas Olegas Pauliukevičius.\n\nPasikartojantys tušinukai – į atsargų dėžę\n\nKolekcininkas prisipažįsta, kad draugams nėra problemų atvežti lauktuvių – tai labai paprasta ir lengva.\n\nJuozas teigia palaikantis ryšį su kitais kolekcininkais, ypač iš Lenkijos. Jie siunčia vienas kitam po 50 tušinukų, tarp jų pasitaiko ir besikartojančių. Bet apgavysčių nepasitaikė.\n\nVisame pasaulyje toks ,,sportas“ pakankamai populiarus.\n\n,,Istorinės, išliekamosios vertės kolekcija, manau, neturi. Dar nežinau, kam ją galėčiau palikti“, – apie kolekcijos ateitį svarstė kolekcininkas, prisipažinęs, kad šiuo metu kolekcionuoti tušinukus azartas jau dingęs.\n\n– Turbūt nelengva Jus nustebinti? – „Kėdainių mugė“ paklausė J.Baniotos.\n\n– Kartais būna, kad žmogus įteikia tušinuką, o tu jam pasakai: ,,Atsiprašau, bet tokį aš jau turiu“. Pasikartojantys tušinukai keliauja į atsargų dėžę, iš kurios vyksta mainai. Tokių dabar yra apie 4 tūkst. Visame pasaulyje toks ,,sportas“ pakankamai populiarus. Vokietija, JAV, Indija, Lenkija – tai šalys, kuriose vyksta pasauliniai kolekcininkų susitikimai. Dar yra ir klubų, per kuriuos irgi vyksta mainai.\n\n– Ar visi rašikliai iš kolekcijos rašantys?\n\n– Apie 10 proc. rašančių, mat nenaudojami jie paprasčiausiai išdžiūva.\n\n– Ar mintinai žinote, kokius tušinukus turite kolekcijoje?\n\n– Kiekvieną gautą tušinuką užregistruoju.\n\n– Iš kokių medžiagų jie pagaminti?\n\n– Dauguma tušinukų pagaminti iš plastiko. Kiekvienas jų sveria apie 9–10 gramų. Tad stendas, kuriame yra 9,5 tūkst. tušinukų, sveria apie 100 kilogramų. Kiti pagaminti iš medžio, gumos, metalo, mišrių medžiagų. Yra brangesnių, supakuotų – tai suvenyriniai, verslo dovanos. Pasitaiko nemažai iš perdirbto popieriaus, įvairių spalvų.",
    "E.Raisi: šalių, kurioms JAV taiko sankcijas, bendradarbiavimas jas sustiprins": "„Santykiai tarp šalių, kurioms JAV taiko sankcijas, pavyzdžiui, Irano, Rusijos ar kitų šalių, gali padėti įveikti daugybę problemų ir klausimų ir jas sustiprinti“, – sakė E.Raisi per susitikimą su V.Putinu Uzbekistane.\n\n„Amerikiečiai galvoja, kad bet kuri šalis, kuriai taikys sankcijas, bus sustabdyta, tačiau jie supranta klaidingai“, – teigė jis.\n\nE.Raisi sakė, kad jo šalis „rimtai pasiryžusi plėtoti dvišalius strateginius santykius“ su Rusija politikos, ekonomikos, prekybos ir kosmoso srityse.\n\nTai buvo antrasis E.Raisi ir V.Putino susitikimas per pastaruosius du mėnesius. Liepos 19 dieną Rusijos prezidentas viešėjo Teherane.\n\nV.Putinas taip pat pasidžiaugė stiprėjančiais ryšiais su šia islamiška valstybe, teigdamas, kad „bendradarbiavimas dvišaliu lygmeniu vystosi teigiamai“.\n\nJis pridūrė, kad beveik baigta rengti nauja svarbi Rusijos ir Irano sutartis dėl strateginių ryšių ir kad Maskva kitą savaitę į Iraną išsiųs rusų verslo delegaciją, kuri plėtos komercinius ryšius.\n\n„Darome viską, kad Iranas taptų visateisiu Šanchajaus bendradarbiavimo organizacijos (ŠBO) nariu“, – pridūrė V.Putinas, turėdamas omenyje Teherano paraišką dėl visateisės narystės šioje grupėje, kuriai priklauso Kinija, Rusija, Indija, Pakistanas, Kazachstanas, Uzbekistanas, Kirgizija ir Tadžikistanas.\n\nSavo ruožtu Irano prezidentas sakė, kad jo šalies narystė ŠBO ir jos santykiai su valstybėmis narėmis „gali labai padėti Irano ir regiono ekonominio vystymosi kelyje“.\n\nIranas, viena iš keturių ŠBO valstybių stebėtojų, 2008 metais pateikė paraišką dėl visateisės narystės, tačiau jos įgyvendinimą pristabdė Jungtinių Tautų ir JAV sankcijos, įvestos dėl šalies branduolinės programos.\n\nKelios ŠBO narės nenorėjo, kad jų gretose būtų šalis, kuriai taikomos tarptautinės sankcijos – tokioje padėtyje dabar yra ir Rusija.\n\nPraėjusių metų rugsėjį Dušanbėje vykusioje konferencijoje bloko nariai parėmė būsimą Irano narystę.\n\nTrečiadienį Samarkande vykusio ŠBO aukščiausiojo lygio susitikimo metu Iranas pasirašė dokumentus, susijusius su jo visateise naryste organizacijoje, pranešė šalies užsienio reikalų ministras.\n\nIrano vyriausybės atstovas išvakarėse pareiškė, kad Irano narystę organizacijoje apibrėžiantis teisės akto projektas pateiktas tvirtinti parlamentui."
}