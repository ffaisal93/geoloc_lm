{
    "VIDEO Cutremur de 7,6 grade în Mexic, a fost emisă alertă de tsunami": "INTERNATIONAL Marți, 20 Septembrie 2022, 00:13\n\nHotNews.ro\n\nUn cutremur cu magnitudinea de 7,6 s-a produs în largul coastei sud-vestice a Mexicului, potrivit USGS (Institutul american de geofizică), fiind emisă o alertă de tsunami, informează News.ro citând CNN.\n\nMexic Foto: Pedro Pardo / AFP / Profimedia Images\n\nCentrul de alertă pentru tsunami a emis o avertizare despre valuri potenţial periculoase care vor lovi imediat Mexicul.\n\nNu s-au raportat deocamdată victime sau pagube înregistrate în capitala Ciudad de Mexico, potrivit primarului oraşului, Claudia Sheinbaum.\n\nUSGS a precizat că seismul a avut loc la aproximativ 37 de kilometri sud-est de oraşul Aquila, în statul Michoacan. Adâncimea cutremurului a fost de aproximativ 15 kilometri.\n\nZi fatidică\n\nEvenimentul s-a produs chiar în ziua aniversării cutremurelor din 19 septembrie 1985 şi 2017, două cele mai distructive din istoria recentă, notează Agerpres citând EFE.\n\nSeismul din 1985 a lăsat în urmă mii de morţi. Peste 350 de persoane au murit în urma cutremurului din 2017, conform Reuters.\n\nMexicul este afectat deseori de cutremure. Întreaga coastă de vest a continentului american se află în aşa-numitul „Cerc de foc al Pacificului”, cunoscut pentru activitatea seismică intensă.",
    "Românii de la Pluria lansează operațiunile în Mexic și ajung la +350": "Lectură de 3 min\n\nStartup-ul românesc Pluria, un agregator de spații flexibile care facilitează modul de lucru hibrid, lansează operațiunile în Mexic, piața din America Latină cu cel mai mare potențial de creștere, și anunță primii clienți corporate din această țară.\n\nCu peste 350 de spații de lucru flexibile în rețea și o prezență importantă în mai multe țări din Europa și America Latină, Pluria își extinde prezența în 7 orașe importante din Mexic: Mexico City, Guadalajara, Monterrey, Querétaro, Puebla, San Luis Potosi și Tulum, marcând astfel un pas important spre cucerirea pieței din America Latină.\n\nEste cea mai importantă mișcare realizată de startup-ul românesc de la lansarea de acum un an de zile din Columbia și marchează începutul adăugării unor alte piețe cruciale din LATAM în rețeaua Pluria și primul pas în a deveni jucătorului dominant în această regiune.\n\n”Lansarea în Mexic este un moment semnificativ pentru Pluria, care consolidează și mai mult prezența noastră în America Latină. Mexic este lider în ceea ce privește adoptarea muncii de la distanță, susținută în principal de un ecosistem de startup-uri absolut uimitor. Dar este și un hub pentru recrutarea de talente remote, în primul rând pentru companiile din SUA. Suntem prezenți în Mexic pentru a ajuta acele organizații vizionare să-și gestioneze forța de muncă distribuită și să devină și mai agile și mai adaptate la ceea ce înseamnă munca în ziua de azi. Cererea din partea pieței a depășit așteptările noastre, soluția oferită de Pluria fiind deja utilizată de mai multe companii din Mexic”, a declarat Andrei Crețu, Co-fondator și CEO Pluria.\n\nPluria este un abonament internațional care facilitează lucrul de oriunde, permițând companiilor să implementeze un model de lucru hibrid sau remote complet flexibil și eficient din punct de vedere al costurilor.\n\nAngajații pot rezerva birouri sau săli prin intermediul aplicației mobile accesând o rețea de spații de lucru flexibile, în timp ce companiile au control și transparență asupra forței de muncă distribuite.\n\nCu o prezență puternică în Columbia, unde compania a intrat pentru prima dată în America Latină, Pluria se concentrează acum pe consolidarea prezenței sale în Mexic și pregătește intrarea în alte piețe din regiune: Brazilia, Peru, Chile.\n\nMexic, în special, este familiarizat cu trendul actual al muncii de oriunde și s-a dezvoltat exponențial pentru a satisface cerințele companiilor locale sau ale angajaților din străinătate care se mută temporar acolo.\n\nLansarea Pluria în Mexic deschide drumul actualilor clienți ai companiei, din Europa sau din Columbia, pentru a se extinde pe o piață care are cel mai mare potențial de creștere pentru ei, accesarea serviciului permițându-le să recruteze talente în orice țară în care Pluria este prezentă.\n\n”Odată cu deschiderea pieței din Mexic infrastructura este pregătită pentru ca orice companie din Europa să aibă o lansare agilă în America Latină, fără să-și facă griji privind spațiile de birouri. În plus, gestionarea echipelor remote care pot avea acces la spații de lucru adecvate nu a fost niciodată mai ușoară. Sperăm să deschidem drumul către o expansiune rapidă și fără riscuri pentru companiile europene, și nu numai, care vor să intre pe aceste piețe cu un o sursă foarte bună de talente”, a declarat Gabriela Draghia, Co-fondator & CRO al Pluria.\n\nStartup-ul născut în România și extins rapid în Spania, Portugalia și America Latină demonstrează că afacerile românești beneficiază de aceleași oportunități la nivel global ca și alți jucători mari.\n\nPrintre clienții Pluria se numără companii precum FintechOS, Bristol Myers Squibb, Danone, Primark, PwC și altele care le oferă angajaților lor un serviciu esențial în ziua de azi și perceput de către angajați ca un beneficiu mult căutat.\n\nÎn România, prima țară în care s-a lansat Pluria, rețeaua are aproape 100 de spații flexibile în 11 orașe, spații care pot fi accesate oricând prin aplicația mobilă. Clienții Pluria pot rezerva birouri oriunde în rețea, în orice oraș sau țară, rezervând fie birouri individuale pentru angajații lor, fie săli de întâlnire sau birouri private.\n\nRețeaua Pluria include acum peste 350 de spații flexibile în Europa și LATAM (România, Spania, Columbia, Mexic și Portugalia) care sunt accesate printr-o aplicație mobilă disponibilă în Google Play și AppStore.",
    "Românii fug în Mexic, în această iarnă": "În Mexic, totul reprezintă atracție turistică, de la tequilla și mâncarea tradițională până la siturile arheologice care dezvăluie secretele culturii Maya sau plajele însorite și hotelurile lor moderne, de 4 și 5 stele, în regim all inclusive. O vacanță de două săptămâni, cu un circuit turistic unic, ce atinge aproape toate atracțiile Mexicului, costă mai puțin de 3.000 de euro de persoană.\n\nMexicul, ca destinație turistică, se evidențiază prin locurile pline de mister, de culoare şi de ritmuri muzicale tradiționale, cu sombreros şi mariachi, cu plajele însorite, înconjurate de vegetaţie luxuriantă şi mângâiate de apele turcoaz ale Mării Caraibelor. Teotihuacan este unul dintre cele mai puternice centre culturale prehispanice din Mesoamerica și cel mai vizitat sit arheologic din Mexic. Stațiunea Cancun este destinația cea mai căutată pentru sejururi la plajă. Palenque este o zonă arheologică mistică din plină junglă, cel mai mare și cel mai faimos dintre siturile mayașe, iar situl arheologic Uxmal reprezintă una dintre cele mai impresionante colecții de arhitectură mayașă.\n\nÎn Mexic se poate vizita și Canionul de Cupru (Copper Canyon), o adevărată minune a naturii, din munții Sierra Madre de Vest, din nordul țării. Orașul Oaxaca este paradisul ascuns al Mexicului, iar orașul colonial Campeche, cu clădiri pastelate, străzi înguste pietruite, metereze fortificate și conace bine conservate, este o adevărat operă de artă. Cascadele Agua Azul sunt renumite pentru culoarea lor de un albastru uimitor, fiind printre primele preferințe pe listele vizitatorilor.\n\nEste cea mai nordică țară vorbitoare de limbă spaniolă din America Latină, care atrage mai ales pentru siturile arheologice ale civilizaţiilor precolumbiene, dar și prin petrecerile cu muzică ritmată, de chitară, care se aude aproape de peste tot.\n\nPetreceri cu mariachi și tradiții picante\n\nTurismul culinar este pe primele locuri în topul preferințelor tuturor, pentru faimoasele arome ale mâncărurilor picante şi ale băuturilor exotice. Specialiștii în turism îi sfătuiesc pe românii care vor să viziteze Mexicul pentru prima dată să nu rateze petrecerile cu mâncăruri și băuturi tradiționale. Dar nici plajele, pentru că aici sunt printre cele mai bune din lume. „Faimoasa «comida mexicana» trebuie căutată. Mâncarea mexicană poate fi găsită în toată lumea, dar restaurantele pălesc în comparație cu mâncărurile autentice din Mexic. Tacos, enchiladas, empanadas și churros sunt mâncăruri mexicane celebre, iar când vizitați Mexic, puteți savura rețete autentice transmise din generație în generație. Nu trebuie ratate ruinele templelor mayașe. Junglele din Mexic sunt pline de ruine antice din cultura aztecă și Maya. Sunt multe situri de descoperit. Un fapt interesant despre Mexic este că situl mayaș Chichen Itza este una dintre cele șapte minuni ale lumii antice. Unele dintre cele mai bune locuri de vizitat în Mexic sunt ruinele Palenque, Teotihuacan și Tulum”, explică reprezentanții Dal Travel, agenție pentru care Mexic a devenit cea mai solicitată destinație exotică de circuit cultural a acestui an, înregistrând o creștere a vânzărilor cu 30% față de anul trecut.\n\nCircuitele de două săptămâni\n\n„Cel mai solicitat produs turistic al nostru în Mexic este de 15 zile: „Marele circuit al Mexicului”. Cancun este cea mai căutată stațiune de către români de pe continentele americane Mexic a revenit încă de anul trecut în preferințele turiștilor români drept una dintre destinațiile îndepărtate de toamnă, în special pentru produsele tip circuit, dar și pentru sejururile pe Riviera Maya”, mai spun reprezentanții agenției. Cererea pentru călătoriile în Mexic este în creștere, motiv pentru care DAL Travel vine în mod constant cu modalități noi și inovatoare de a combina experiențele contemporane cu cele istorice, pentru a crea produse turistice unice pentru turiștii săi. „Mexic – marele circuit” – Pe urmele aztecilor și mayașilor, organizat în perioada 26 noiembrie - 10 decembrie (15 zile), este cel mai solicitat circuit la acest final de an. Traseul cuprinde Mexico City – Teotihuacan – Cholula – Puebla de los Angeles – Tuxtla Gutierez – Canionul Sumidero – San Cristobal de las Casas – Chamula – Palenque – Yaxchilan – Bonampak – Campeche – Uxmal – Merida – Chichen Itza – Riviera Maya. „Acest circuit costă 2.850 de euro de persoană și include cazări la hoteluri de 4 și 5 stele. Vizitarea Mexicului implică o incursiune pe urmele vechilor civilizaţii precolumbiene, prilej de a admira piramide şi monumente străvechi, de a asculta povești despre comorile fabuloase care i-au atras pe conquistadorii conduşi de Hernan Cortes şi nu în ultimul rând, de a vă bucura de plajele însorite, înconjurate de vegetaţie luxuriantă şi mângâiate de apele turcoaz ale Mării Caraibelor”, explică reprezentanții agenției.\n\n››› Vezi galeria foto ‹‹‹\n\nExcursii în țările vecine\n\nAlt circuit de succes dedicat și aflat în topul preferințelor este Mexic – Guatemala – Honduras - Pe urmele aztecilor și mayașilor. Mexic poate fi îmbinat și cu alte țări din zonă, rămânând destinația de bază. Printre programele de Revelion dedicate Mexicului se numără Revelion pe coasta de sud a golfului Mexic, pentru 15 zile, Revelion Mexic – Guatemala – Honduras, 16 zile, sau Revelion în Mexicul colonial – Guadalajara, Guadalajara, cu mariachi, tequila și plajă la Cancun 10 zile. „Pentru această destinație, românii nu au nevoie de viză obținută în prealabil, prezentând doar pașaportul la punctul de trecere al frontierei. Apoi, există multe variante de curse aeriene către această destinație, dinspre Europa, destul de accesibile ca tarif, ținând cont de distanță. Inclusiv de Revelion, majoritatea turiștilor preferă alături de un sejur la plajă, vacanțe active, în care pot vizita cât mai multe obiective, iar Mexicul are ce oferi, fiind o destinație complexă, cu o istorie bogată și cu o mulțime de atracții turistice, cu multe tradiții și o gastronomie apreciată pe plan mondial”, explică Daniela Nedelcu, director general DAL Travel.\n\nDouă săptămâni la plajă și pe urmele aztecilor sau ale mayașilor, în sezonul rece, costă mai puțin decât două săptămâni pe litoralul Mării Negre, în vârf de sezon estival, într-o stațiune din România.",
    "Mexic: Pentru prima dată, o femeie la porțile președinției": "INTERNATIONAL Sâmbătă, 17 Septembrie 2022, 13:07\n\nHotNews.ro\n\nPentru prima dată, Mexicul, cunoscut pentru machismul său, ar putea avea o femeie la șefia statului în 2024, potrivit actualului raport de forțe din cadrul partidului de guvernământ, care își organizează congresul anual în acest weekend, potrivit AFP.\n\nClaudia Sheinbaum Foto: ALFREDO ESTRELLA / AFP / Profimedia\n\nPrimarul orașului Mexico City, Claudia Sheinbaum, în vârstă de 60 de ani, conduce cursa pentru succesiunea popularului președinte Andres Manuel Lopez Obrador în fața ministrului de externe Marcelo Ebrard, în vârstă de 62 de ani.\n\nCercetătoarea de formație pregătește terenul împotriva rivalului său și a altor doi outsideri în cadrul Mișcării pentru Regenerare Națională (Morena) și în opinia publică.\n\n\"O femeie poate fi astronaut, avocat, polițistă, deputat, guvernator și președinte al Republicii\", spune ea atunci când călătorește departe de fieful ei, la invitația guvernatorilor mișcării Morena.\n\nMexicul este pregătit să aleagă o femeie președinte, cu excepția, poate, a câtorva bastioane conservatoare, potrivit anturajului său.\n\nSondajele confirmă acest lucru. Potrivit unui sondaj realizat de Institutul Enkoll în rândul a 1.211 persoane cu vârsta de vot, 82% dintre mexicani se declară pregătiți să voteze pentru o femeie.\n\nPrimarul orașului Mexico City se situează înaintea ministrului Ebrard în bătălia pentru nominalizarea Morena, potrivit sondajului publicat pe 29 august: 35% ar vota pentru Sheinbaum pentru a reprezenta partidul de guvernământ, față de 26% pentru Ebrard.\n\nDiferența în favoarea ei este mai mare într-un alt sondaj Poligrama publicat la 6 septembrie (32,9% față de 30,3%).\n\nCandidatul Morena va avea mari șanse să câștige în 2024, susținut de popularitatea președintelui Lopez Obrador în rândul clasei muncitoare, în fața unei opoziții slăbite și divizate.\n\nÎntre 42% și 55% dintre alegători se declară pregătiți să voteze pentru Morena, față de 16% și 22% pentru PAN (dreapta), potrivit sondajului Enkoll, care recunoaște că alegerile sunt încă departe.\n\nSheinbaum este o apropiată a președintelui, care o descrie ca fiind \"incoruptibilă\" și \"cu convingeri\".",
    "Mexic devine cea mai solicitată destinaţie exotică de circuit cultural a acestui an": "În acest an s-a înregistrat o cerere mult mai mare pentru Mexic, în special pentru circuitele turistice, creşterea pentru tot anul 2022 fiind estimată la 30% faţă de anul 2021, potrivit consultanţilor DAL Travel.\n\nCel mai solicitat circuit la acest final de an este „Mexic – marele circuit” – Pe urmele aztecilor şi mayaşilor (26 noiembrie – 10 decembrie, 15 zile). Traseul cuprinde Mexico City – Teotihuacan – Cholula – Puebla de los Angeles – Tuxtla Gutierez – Canionul Sumidero – San Cristobal de las Casas – Chamula – Palenque – Yaxchilan – Bonampak – Campeche – Uxmal – Merida – Chichen Itza – Riviera Maya. Circuitul costă 2850 de euro de persoană şi include cazări la hoteluri de 4 şi 5 stele.\n\nAlături de excursii şi de nenumărate vizite, turiştii români sunt atraşi de Cancun, poate cea mai celebră staţiune de litoral a Mexicului care, la ora actuală, este cea mai populară staţiune pentru români de pe cele două continente americane.\n\nTopul atracţiilor turistice ale Mexicului preferate de români:\n\n1. Mexico City – megaoraşul cu o populaţie mai mare ca a României\n\n2. Chichen Itza - una dintre cele 7 noi minuni ale lumii\n\n3. Teotihuacan – unul dintre cele mai puternice centre culturale prehispanice din Mesoamerica şi cel mai vizitat sit arheologic din Mexic\n\n4. Staţiunea Cancun – destinaţia cea mai căutată pentru sejururi la plajă\n\n5. Palenque – zona arheologică mistică din plină junglă, cel mai mare şi cel mai faimos dintre siturile mayaşe\n\n6. Situl arheologic Uxmal - una dintre cele mai impresionante colecţii de arhitectură mayaşă\n\n7. Canionul de Cupru (Copper Canyon) - o minune a naturii din munţii Sierra Madre de Vest, din nordul Mexicului\n\n8. Oraşul Oaxaca – paradisul ascuns al Mexicului\n\n9. Oraşul colonial Campeche, cu clădiri pastelate, străzi înguste pietruite, metereze fortificate şi conace bine conservate\n\n10. Cascadele Agua Azul - renumite pentru culoarea lor de un albastru uimitor.\n\nÎn 2021, Mexic a înregistrat 32 de milioane de turişti străini, în creştere cu peste 30% comparativ cu 2020, când înregistra 23,3 milioane de turişti străini, cu o scădere de aproape 50% generată de pandemie faţă de 2019.\n\nDe asemenea, Mexicul a găzduit peste 25 de milioane de vizitatori internaţionali în primele cinci luni ale anului 2022, cu 25,9% mai mult faţă de aceeaşi perioadă din 2021.",
    "Raul Jimenez (Mexic), incert pentru CM din cauza unei pubalgii": "Internaţionalul mexican Raul Jimenez este incert pentru Cupa Mondială din cauza unei pubalgii, relatează L’Equipe.\n\nJimenez, legitimat la Wolverhampton, nu joacă de la începutul lunii septembrie.\n\nFotbalistul în vârstă de 31 de aani a făcut un RMN cu rezultat îngrijorător. Pubalgia sa nu se vindecă aşa cum se credea, astfel că şansele ca Jimenez să se refacă la timp pentru a participa la CM sunt mici.\n\nCupa Mondială din Qatar va avea loc în perioada 20 noiembrie – 18 decembrie.\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "Mexic: Zece bărbaţi împuşcaţi într-o sală de biliard / Guanajuato a devenit cel mai violent stat din Mexic din cauza conflictului dintre două carteluri care se ocupă cu traficul de droguri şi furtul d": "Mexic: Zece bărbaţi împuşcaţi într-o sală de biliard / Guanajuato a devenit cel mai violent stat din Mexic din cauza conflictului dintre două carteluri care se ocupă cu traficul de droguri şi furtul de carburanţi\n\nUn grup de indivizi înarmaţi a împuşcat zece persoane într-o sală de biliard din Guanajuato (centru), cel mai violent stat din Mexic, a indicat joi o sursă oficială, notează Agerpres, care citează AFP.\n\nAtacul armat a avut loc miercuri seara în oraşul Tarimoro, potrivit parchetului regional.\n\nLa faţa locului au fost găsite cadavrele a nouă bărbaţi, iar alt bărbat a decedat la spital, potrivit aceleiaşi surse.\n\nGuvernatorul statului Guanajuato, Diego Sinhue Rodriguez, a denunţat pe Twitter un „atac laş” şi a promis că va restabili ordinea.\n\nStat industrial înfloritor, Guanajuato a devenit cel mai violent stat din Mexic din cauza conflictului dintre cartelurile Santa Rosa de Lima şi Jalisco Nueva Generacion, care se ocupă, printre altele, cu traficul de droguri şi furtul de carburanţi.\n\nMexicul a înregistrat peste 340.000 de crime, cele mai multe atribuite organizaţiilor criminale, şi 100.000 dispăruţi de la lansarea unei ofensive militare controversate împotriva drogurilor în decembrie 2006.\n\nCitește și...",
    "A luat mingea în brațe în propriul careu și a întrerupt atacul adversarilor! ”Probabil cel mai clar penalty din istorie”": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nToate reușitele au fost marcate în prima repriză. Torres a deschis scorul în minutul 18 și câteva zeci de secunde mai târziu, Mancha a dublat avantajul mexicanilor. A venit, însă, minutul 33, în care s-a petrecut unul dintre cele mai ciudate momente văzute pe un teren de fotbal.\n\nUn fundaș a luat mingea în brațe în propriul careu și a întrerupt atacul adversarilor: ”O nebunie”\n\nÎn timpul unui atac al americanilor, în care fundașii mexicani au avut mai multe intervenții care au împiedicat adversarii să marcheze, mingea a ajuns la un moment dat la fundașul Jesus Alcantar (19 ani), care a făcut un gest de neînțeles.\n\nAcesta a luat pur și simplu balonul în brațe, în propriul careu, iar centralul a indicat imediat punctul cu var. Mexicanii au protestat vehement, în ciuda faptului că nu puteau reclama rea-voință din partea arbitrului.\n\nDin gesturile lui Alcantar, se înțelege că acesta susținea, cel mai probabil, că a pus mâna pe minge pentru că aceasta era dezumflată. Iubitorii fotbalului nu au rămas indiferenți și au postat sute de comentarii ironice pe rețelele sociale.\n\n”Probabil cel mai bizar clar din istorie”, ”O nebunie”, ”Nu am văzut și nici nu cred că o să mai văd așa ceva”, ”Știa că nu este portar, nu?” sau ”Dacă nici ăsta nu e blat, atunci care e?” au fost doar câteva dintre reacții.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nMeciul a continuat cu penalty în favoarea SUA, Luna a transformat lovitura de pedeapsă, însă Mexic U20 a câștigat cu 2-1.\n\nJesus Alcantar este împrumutat în acest moment de Club Necaxa la Sporting Lisabona, acolo unde fundașul evoluează la echipa a doua.\n\n13 selecții a adunat Alcantar la naționala U20 a Mexicului.\n\nEtichete: jesus alcantar , mexic u20 sua u20 , hent mexic , penalty mexic u20\n\nUrmărește știrile digisport.ro și pe Google News",
    "Cutremurul din Mexic a declanșat „tsunami în deșert”. Fenomen surprins de camerele video": "Puternicul cutremur care a zguduit, luni, Mexicul a fost resimţit până în vestul Statelor Unite ale Americii, provocând un „tsunami” într-o cavernă situată în mijlocul zonei deşertice Valea Morţii, a precizat Serviciul Parcurilor Naţionale (NPS). Valurile au atins 1,2 metri înălțime și s-au produs în „Groapa diavolului”, la 22 de minute după seismul de 7,7 pe scara Richter. Fenomenul a fost surprins de camerele video.\n\nTsunami în Valea Morții din SUA, după seismul puternic din Mexic\n\nMișcarea tectonică produsă, la începutul săptămânii, în Mexic a provocat un „tsunami” într-o cavernă situată în mijlocul zonei deşertice Valea Morţii din SUA. Valuri înalte de până la 4 metri s-au creat în caverna denumită „Groapa diavolului”, la scurt timp după seismul de luni, iar fenomenul a fost captat video, a anunțat NPS.\n\nValuri înalte în deșert\n\nEnergia seismică a parcurs 2.400 de kilometri, traversând scoarţa terestră până la grota calcaroasă umplută cu apă din statul american Nevada. Fenomenul, cunoscut oficial sub denumirea de „seiş”, a agitat sedimentele şi rocile din bazin, luând prin surprindere cele câteva zeci de peşti care viețuiesc aici. Cyprinodon diabolis (o specie rară de peşti) au scăpat teferi.\n\n„Peştii au supravieţuit mai multor astfel de evenimente în ultimii ani. Nu am descoperit niciun peşte mort după încetarea vibraţiilor”, a spus Kevin Wilson, expert de mediu în cadrul NPS.\n\nFenomen rar în „Groapa diavolului”\n\nLa câteva minute după cutremurul cu magnitudinea de 7,7, care a lovit lângă coasta de sud-vest a Mexicului, apa de obicei calmă dintr-o peșteră din Parcul Național Valea Morții a început să „zboare” pe rocile din jur. Reverberațiile au creat ceea ce experții au numit un „tsunami în deșert”, făcând ca valuri înalte să erupă în peștera cunoscută sub numele de „Groapa diavolului”.\n\nSeismul de luni, cu o magnitudine de 7,7 pe scara Richeter a dus la moartea a două persoane în vestul Mexicului, a avariat mai multe mii de clădiri şi a declanşat alerta de tsunami. Joi, a urmat o nouă replică de 6,9, care a făcut, de asemenea, două victime.\n\nDouă cutremure mari au zguduit țara\n\nInteresant este că noul cutremur nu a agitat apa și nu a creat valuri în Valea Morții, a declarat Kevin Wilson. Seismul de joi a avut loc în afara Aguililla, un orășel din statul Michoacán de vest, imediat după ora 1 dimineața și a provocat cel puțin două decese.\n\nUltimul astfel de „tsunami în deșert” a fost înregistrat în iulie 2019 , când valurile au crescut până la 4,5 metri înălțime, potrivit oficialilor Serviciului Parcurilor Naționale, după ce un cutremur cu magnitudinea 7,1 a lovit lângă Ridgecrest (California).",
    "VIDEO Interlopul Sandu Hingheru, care l-a răpit pe Salam ca să-i cânte, a fugit în Mexic ca să scape": "Florin Salam a fost răpit de la un botez și dus să cânte într-un apartament de bloc, conform unei relatări care se găsește în romanul biografic al manelistului, „Floriiin Salaaam! Regele neîncoronat al muzicii fără prejudecăți și dramele biografiei lui incredibile”. Povestea incredibilă s-ar fi petrecut cu ani în urmă, în timpul unui botez „spart” de câțiva musafiri nepoftiți.\n\nCum l-a răpit Sandu Hingheru pe Florin Salam\n\n„Potrivit unor martori oculari, după miezul nopții, la Calipso și-a făcut apariția temutul Sandu Peltz (alias Sandu Hingheru), unul dintre cei mai cunoscuți interlopi din sectorul 3. Deși nici măcar nu fusese invitat la botez, acesta era însoțit de doi vlăjgani puși pe harță și se afla într-o avansată stare de ebrietate.\n\nCitește și: Interlopul legionar, care a împușcat un hacker din Bacău, extrădat sub paza armatei franceze\n\nDupă ce i-a insultat pe câțiva dansatori înfocați care se spărgeau în figuri în compania unor pirande unduitoare, Hingheru l-a luat în primire pe Sile Bâlbâitu, căruia i-a reproșat că l-a uitat și că îl sună numai când vrea să-i ceară vreun favor:\n\n„Băi, de ce nu m-ai invitat la botez? Te-ai obișnuit să mă suni doar când ai nevoie de mine? Ce-i cu lipsa asta de respect, băi, asta?” Pus într-o situație mai mult decât stânjenitoare și vizibil înfricoșat de apariția interlopului, Sile nu și-a dezmințit porecla și a bâlbâit niște scuze brodate cu ață albă, încercând să-l îmbuneze pe Sandu.(...)\n\n„Hai, nu auziți?! Mai repede, sclavilor!” Hotărât să-i dea o lecție de neuitat, Sandu Hingheru a stabilit și o pedeapsa pentru Sile Balbaitu, cu scopul de a-i îngropa defintitv botezul: anume, să-i ia lăutarii cu japca și să-l facă de râs în față familiei și a prietenilot. Deși i s-a vorbit pe un ton răstit, singurul care a scăpat de capriciile lui Sandu a fost Minune – cei doi fiind prieteni la cataramă de ani de zile. În schimb, Florin Salam și Copilul de Aur au fost ridicați de la mese și îmbrânciți spre ieșire: „Hai ba, nu auziți?! Mai repede, sclavilor!”, a repetat temutul interlop. La un moment dat, cel din urmă s-a smuls din brațele agresorilor, doar pentru o clipă, țipând că el are un show de terminat. Drept urmare, Copilul de Aur a fost amenințat cu bătaia, umflat și înghesuit într-un BMW de fițe, laolaltă cu Salam, unde a fost nevoit să interpreteze, cu foc, maneaua „Da-mi ochii tăi să plâng!”. Startul i l-a dat chiar „dirijorul” Sandu Hingheru, mare iubitor de muzică de jale.\n\nTința călătoriei a fost un apartament din Aviatorilor, acolo unde interlopii au dat cep unei sticle de whisky, au deschis trei pungi cu alune și s-au tolănit că niște belferi pe o canapea de piele. Mai puțin norocoși, cei doi maneliști au fost nevoiți să cânte până în zori, la indicațiile precise ale tartorilor, care s-au cherchelit grozav și, aducându-și aminte de niște iubiri mai vechi, au început să dănțuiască și să bată din palme. La finalul ineditului concert, înduioșat până la lacrimi, Hingheru a revenit, deodată, la sentimente mai bune. Și-a scos de la mâna ceasul și i l-a făcut cadou lui Salam. „E al tău, fratioru’ meu! Face 6.000 de euro. Vezi că te-ai scos cu mine mai bine decât cu ăia”, se arată în cartea biografică „Floriiin Salaaam! Regele neincoronat al muzicii fără prejudecăți și dramele biografiei lui incredibile”.\n\nPericulosul Sandu Hingheru spune că se aflăacum în Mexic, acolo unde sunt refugiați mai mulți intrelopi români, printre care Anaser Duduianu și Romeo Argintaru.",
    "Misterul pietrelor care sărută Soarele. În Mexic există o \"salbă\" de stânci care spun mai multe decât meteorologii": "Potrivit Institutului Național de Antropologie și Istorie din Mexic (INAH), este posibil ca aceste reprezentări să fi fost dedicate unei divinități solare antice. Cel mai puternic argument în sprijinul acestei teorii este tocmai felul în care au fost dispuse: „Datorită poziției sale la Tropicul Racului, între 20 și 23 iunie, se poate observa punctul maxim pe care Soarele îl atinge în ciclul său anual pe bolta cerească”, explică INAH într-un comunicat.\n\nJoel Santos Ramírez investighează situl de ani de zile. Conform calculelor și observațiilor sale astronomice, se pare că din Las Labradas de Sinaloa „se poate observa la orizont, în timpul apusului, punctul maxim pe care Soarele îl atinge în ciclul său anual de la sud la nord”, explică specialistul.\n\nGravuri ciudate pe piatră\n\nPotrivit cercetătorului de la INAH, figurile geometrice gravate pe pietre reprezintă, cel mai probabil, cele mai importante stele care pot fi observate pe bolta cerească. „În aspectul său spațial și geometric, ca centru, origine și loc de convergență; în aspectele sale naturale: ca lumină, foc, căldură, mișcare ondulatorie, și metafizice: ca obiect de contemplare, cult, adorație, exaltare și transformare”, detaliază specialistul instituției.\n\nRamírez și echipa sa de cercetători cred că acesta a fost un punct de referință calendaristic pentru oamenii care au proiectat Las Labradas, în Sinaloa, mai ales pentru că zilele din iunie sunt cele mai lungi din an. În această regiune a Mexicului, ele marchează începutul sezonului ploios, asociat în trecut cu fertilitatea și cu sfârșitul secetei. Este probabil că locuitorii precolumbieni din zonă au dorit să obțină favorurile elementelor naturale de bază pentru culturile lor. Din datarea efectuată de INAH, se crede că acest sit arheologic a fost folosit între anii 2500-1000 î.e.n., „deci reprezintă cel mai îndepărtat sit arheologic descoperit, până în prezent”, în nordul țării.\n\nŞi în România există asemenea pietre-calendar care... cresc\n\nLa 35 de kilometri de Râmnicu Vâlcea există o “rezervaţie” de pietre despre care se spune că ar fi capabile să “crească” asemenea plantelor, atunci când intră în contact cu apa. Aceste pietre se numesc trovanţi şi se crede că erau folosite, în trecut, pentru \"citirea\" vremii. Trovanţii s-au format cu aproximativ 15 milioane de ani în urmă, şi mai sunt cunoscuţi sub denumirea de “Trovanţii de Costeşti”, deoarece se găsesc în comuna Costeşti, în apropiere de Râmnicu Vâlcea, în Rezervaţia Naturală Muzeul Trovanţilor. Având forme sferice sau elipsoidale, trovanţii sunt numiţi în termeni populari şi “balatruci” sau “pietre vii”, iar dimensiunea lor diferă de la câţiva centimetri până la 10 metri în diametru. În principiu, trovanţii sunt roci sedimentare rezultate din granule de nisip cimentate, care au o textură mai dură decât a stratului în care se dezvoltă. Au tendinţa de a creşte spontan - din centru către periferie – dar viteza de depunere este de aproximativ 5 cm la fiecare 1.200 de ani.\n\nGeologii sunt de părere că această creştere în volum a trovanţilor se datorează concentraţiei mari de săruri minerale care se găseşte în \"amestecul\" de gresie: o stratificare complexă a nisipului cimentat cu carbonat şi ape calcaroase. Atunci când apa de ploaie vine în contact cu substanţele chimice care îi formează, se generează o creştere bruscă a presiunii interne, declanşând \"creşterea\" caracteristică. Analizând o secţiune din trovant, se poate observa de fapt în interiorul său o serie de cercuri concentrice care amintesc de cele ale trunchiurilor de copaci. Altfel spus, trovanţii au un conţinut mare de săruri minerale care, în condiţii de umezeală, fac ca nisipul din compoziţia lor să se umfle.\n\nÎn afară de cariera de nisip de pe partea stângă a şoselei ce leagă Râmnicu Vâlcea de Horezu, înainte de intrarea în satul Costeşti, unde pot fi văzuţi trovanţi de diferite forme, unii ajungând la o greutate de câteva tone, aceste formaţiuni mai pot fi întâlnite şi pe Dealul Feleacului lângă Cluj, în Munţii Buzăului la Ulmet, sau lângă Sibiu pe teritoriul satului Caşolţ, ori în Hunedoara la cariera de nisip de la Hăşdat etc. În România ar exista în total cam 12 zone în care pot fi întâlnite aceste formaţiuni uluitoare.\n\nFiți la curent cu ultimele noutăți. Urmăriți DCNews și pe Google News",
    "Un cutremur major s-a produs în Mexic și există riscul unui tsunami": "Un cutremur cu magnitudinea 7,5 s-a produs, luni, în largul localității La Placita de Morelos, în vestul Mexicului, a anunțat Institutul Geologic al Statelor Unite ale Americii (SUA).\n\n\n\nSistemul american de avertizare împotriva tsunami a declarat că există riscul unui tsunami în apropierea coastei Michoacanului.\n\nCutremurul s-a produs la 46 km sud-sud-est de La Placita de Morelos, în statul Michoacan, și a avut loc la o adâncime de 10 km, a precizat USGS (United States Geological Survey/Serviciul de prospectare geologică al Statelor Unite), citat de Mediafax.",
    "CARTE Cărtărescu a câştigat un prestigios premiu literar în Mexic": "Cultura autohtonă se bucură în continuare de recunoaştere internaţională. Scriitorul Mircea Cărtărescu a fost desemnat câştigătorul Premiului FIL de Literatură în Limbi Romanice al Târgului de Internaţional de Carte Guadalajara. Este a doua oară când un român câştigă Premiul FIL, după Norman Manea, în 2016, anunţă Institutul Cervantes. Mircea Cărtărescu a fost ales dintre 80 de scriitori internaţionali, stilul său fiind apreciat pentru felul în care combină elemente din realitate cu oniricul şi pentru ficţiunea care contribuie la construirea identităţii. Juriul a apreciat că el \"este un scriitor multilateral de stil maximalist care se inserează deplin în tradiţia literaturii mondiale, interpelându-şi de la oniric şi până la existenţial cititorii şi criticii din întreaga lume\". Mircea Cărtărescu a comentat, pe o reţea de socializare, după ce a aflat că este câştigător: \"Premiul FIL e cu adevărat unul dintre cele mai valoroase (în toate sensurile) premii literare care există. Mă aflam la Guadalajara când l-a primit, acum cinci ani, Emmanuel Carrere. Trebuie să fi fost vreo mie de oameni în sală, toate oficialităţile posibile. Nici nu mi-a trecut prin cap vreodată că o să fiu în lista lor de «ganadores», la un loc cu Nicanor Parra, Juan Goytisolo, Antonio Lobo Antunes, Claudio Magris, Enrique Vila-Matas, Emmanuel Carrere, Yves Bonnefoy sau compatriotul nostru Norman Manea, între mulţi alţii\". Poet, prozator, eseist, critic literar şi publicist, Cărtărescu a publicat numeroase volume, începând cu 1980, care i-au fost traduse în peste 20 de limbi. Cărţile lui au fost premiate de Academia Română, Uniunea Scriitorilor din România şi din Republica Moldova, Ministerul Culturii, ASPRO, Asociaţia Scriitorilor din Bucureşti, Asociaţia Editorilor din România. Romanul \"Nostalgia\" a primit în 2005 Premiul literar \"Giuseppe Acerbi\", Castel Goffredo, Italia. Autorul a primit, între altele, Premiul Internaţional pentru Literatură de la Vilenièa (2011), Premiul Internaţional pentru Literatură \"Haus der Kulturen der Welt\", Berlin (2012), Premiul internaţional pentru literatură, Berlin (2012), Premiul Spycher - Literaturpreis Leuk, Elveţia (2013), Marele Premiu al Festivalului Internaţional de Poezie de la Novi Sad (2013), Premiul Tormenta en un vaso, Spania (2014), Premiul Euskadi de Plata, San Sebastian (2014), Premiul cărţii pentru înţelegere europeană al oraşului Leipzig (2015); Premiul de stat al Austriei pentru literatură europeană, 2015, Premiul Leteo, Spania (2017) şi Premio Formentor de las Letras (2018). În 2021 a câştigat premiul Prozart în Macedonia de Nord.",
    "Opt morţi şi zeci de persoane salvate dintr-un râu, la un punct periculos de trecere a frontierei SUA-Mexic": "Opt morţi şi zeci de persoane salvate dintr-un râu, la un punct periculos de trecere a frontierei SUA-Mexic\n\nCel puţin opt persoane au fost găsite moarte în râul Rio Grande, în timp ce încercau să traverseze o zonă periculoasă din Texas, au anunţat vineri autorităţile, transmite The Guardian.\n\nDescoperirea a fost făcută de către autorităţile vamale şi de protecţie a frontierei americane (CBP) şi de către oficialii mexicani, sesizaţi despre un număr mare de persoane care încercau să migreze peste râu, în apropiere de oraşul Eagle Pass.\n\nOficialii americani au recuperat şase cadavre, în timp ce echipele mexicane au recuperat alte două, potrivit unui comunicat al CBP.\n\nAgenţia a precizat că echipele americane au salvat 37 de persoane din râu şi au reţinut alte 16, în timp ce oficialii mexicani au luat în custodie 39 de persoane. Oficialii de pe ambele părţi ale frontierei continuă să caute orice posibile victime, a precizat CBP.\n\nZilele de ploi abundente din regiunea Big Bend au dus la formarea unor curenţi rapizi în Rio Grande.\n\nSectorul Del Rio al Poliţiei de frontieră, care include Eagle Pass, a fost deosebit de periculos, deoarece curenţii râului pot fi înşelători de rapizi şi se pot schimba rapid. Zona atrage persoane din zeci de ţări, multe dintre ele familii cu copii mici. Traversarea râului poate fi o provocare chiar şi pentru înotătorii puternici.\n\nÎntr-un comunicat de presă de luna trecută, CBP a declarat că a descoperit peste 200 de cadavre în sectorul Del Rio din octombrie până în iulie.\n\nSectorul Del Rio se întinde pe o lungime de 245 mile (395 km) de-a lungul Rio Grande.\n\nSondajele Organizaţiei Internaţionale pentru Migraţie a ONU şi altele indică o creştere a numărului de decese pe măsură ce numărul încercărilor de traversare a crescut. În ultimele trei decenii, mii de persoane au murit încercând să intre în Statele Unite din Mexic, adesea din cauza deshidratării sau înecului.\n\nsursa: News.ro\n\nCitește și...",
    "Locuitorii din Florida se pregătesc pentru furtuna tropicală Ian. Oamenii își fac provizii și își asigură locuințele cu saci de nisip": "Ian ar urma să devină un uragan de categoria 3 luni seara înainte de a ajunge în vestul Cubei.\n\nMeteorologii prevăd că furtuna va atinge vârful de categoria 4 peste estul Golfului Mexic în trei zile.\n\nIan este de așteptat să ajungă apoi în SUA, potrivit Serviciului Național de Meteorologie din Miami, dar rămâne incertă prognoza sa, modelele arătând o gamă largă de scenarii după ziua de marți.\n\n„Indiferent de traseul exact și de intensitatea lui Ian, există riscul unor valuri de furtună periculoase, vânturi puternice de uragan și precipitații abundente de-a lungul coastei de vest a Floridei și Florida Panhandle până la mijlocul săptămânii viitoare”, a spus centrul pentru uragane.\n\nÎn tot statul, oficialii locali îndeamnă locuitorii să fie pregătiți în caz de inundații rapide și vânturi cu potențial distrugător.\n\n„Acesta este calmul dinaintea furtunii”, a declarat primarul din Naples, Teresa Heitmann, pentru CNN, sâmbătă.\n\nPe măsură ce furtuna se apropie de Florida, autoritățile distribuie saci de nisip, le cer locuitorilor să își pregătească proprietățile pentru a reduce riscul pagubelor provocate de uragan și îi îndeamnă să-și ia cu ei provizii precum radiouri, apă, conserve și medicamente.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nDe asemenea, rezidenții ar trebui să împacheteze documentele importante și să-și cunoască rutele de evacuare.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Legătura dintre interlopul român Rechinu și cel mai violent clan din Mexic. Afacere de un miliard de euro": "Organizația criminală condusă de Florian Tudor, zis Rechinu, a jefuit între 2014 și 2019 aproximativ 1,2 miliarde de dolari din bancomate modificate plasate în diferite orașe din Mexic.\n\nDeoarece mafia românească opera și în zone controlate de cel mai violent clan din Mexic, Jalisco Nueva Generacion, era imposibil ca interlopul oltean să nu aibă o înțelegere cu șefii acestei grupări.\n\nLegătura dintre interlopul Rechinu și Jalisco Nueva Generacion\n\nÎn centrul acestei investigații se află compania Top Life Servicios SA , creată în decembrie 2013 de Adrian Constantin Tiugan. Este vorba despre un infractor român care avea mandate de arestare internaționale pentru jafuri din bancomate în Italia și Vatican.\n\nTiugan a creat compania Top Life Servicios SA în Quintana Roo, cu un permis de imigrare emis pe numele lui Paul Daniel Ionet. Este un mărunt infractor român care se ocupa cu traficul de droguri. La 1 martie 2014, acea companie a semnat un contract cu Banco Multiva pentru plasarea de bancomate în Peninsula Yucatan și Pacificul Mexican.\n\nCum a fost descoperit clanul mafiot\n\nUIF a confirmat că schimbul de informații între agențiile mexicane și FBI a permis identificarea organizației formată din români și mexicani. Organizația și-a înființat baza de operațiuni în Cancun, Quintana Roo și filiale în alte zone precum Riviera Nayarit, Los Cabos, Baja California South și Puerto Vallarta, Jalisco.\n\nLa sfârșitul anului trecut, doi asasini plătiți ai Jalisco Nueva Generacion au omorât un fost guvernator mexican într-o toaletă a unui club de lux din Puerto Vallarta. Activitatea infracțională a bandei lui Rechinu, nu avea cum să se desfășoare fără o înțelegere cu liderii clanului Jalisco Nueva Generacion.\n\nNumărul doi din clanul Jalisco Nueva Generacion, arestat la București\n\nÎn februarie 2021, Carlos Ruben Ramirez – Monroy, lider al unuia dintre cele mai violente carteluri mexicane, Jalisco Nueva Generation, a fost prins la București. Ulterior, el a fost extrădat în SUA.\n\nArestarea a avut loc anul trecut, în mai, la două luni după ce, FBI solicitase UIF să colaboreze la urmărirea proprietăților și tranzacțiilor efectuate de Florian Tudor, zis Rechinu, și de partenerii săi Adrian Constantin Tiugan și Adrian Ninel Enăchescu. Totuși, este posibi ca venirea lui Carlos Ruben Ramirez – Monroy să fi fost facilitată chiar de către oamenii interlopului român.\n\nRechinu este greu de extrădat\n\nCu toate că a fost arestat anul trecut în Mexic, la solicitarea autorităților române, Florian Tudor nu a fost extrădat nici până acum în țară.\n\nÎn februarie 2020, FBI a solicitat Unității de Informații Financiare (UIF) din Mexic să colaboreze la urmărirea proprietăților și tranzacțiilor efectuate de Florian Tudor, zis Rechinu, și de partenerii săi Adrian Constantin Tiugan și Adrian Ninel Enăchescu. UIF a estimat că banda este implicată în operațiuni ilicite pentru 240 de milioane de dolari pe an la nivel global, conform World Today News .\n\n",
    "Un român și o Miss Mexic au comis „jaful anului” în Spania. „O singură sticlă valorează 350.000 de euro”": "Un român în vârstă de 47 de ani, alături de iubita sa, Miss Earth Mexic, au furat 45 de sticle de vin de peste 1,6 milioane de euro. Acum, ei riscă șase ani de închisoare.\n\nConstantin Gabriel Dumitru este protagonistul unui jaf a cărui veste a făcut în scurt timp înconjurul Spaniei și nu numai. Românul, ajutat de iubita sa, Priscila Lara Guevara, nimeni alta decât Miss Earth Mexic 2016, a furat 45 de sticle de vin de lux din crama unui restaurant spaniol exclusivist. Printre sticlele furate se numără și o sticlă de Château d’Yquem, un vin din 1806, extrem de rar, cotat în unele ghiduri la 350.000 de euro.\n\n„O singură sticlă din acel lichid prețios costă 350.000 de euro, dar valoarea lui ar fi și mai mare, ar fi nepreșuită, pentru că mai sunt puține astfel de sticle în lume”, explică experții în vinuri rare.\n\nAncheta care a urmat a dat roade, aproape un an mai târziu. Cei doi au fost ulterior prinși în Croația și au fost extrădați în Spania, unde sunt judecați și riscă să fie condamnați la câte șase ani de închisoare.\n\nO lovitură ca în filme\n\nCei doi și-au pregătit lovitura în cele mai mici amănunte. Așa cum s-a aflat ulterior, românul avea o experiență serioasă în această privință. Anterior, el a fost arestat de încă trei ori pentru trei furturi.\n\nPresa spaniolă scrie că el a fost arestat prima dată în 2019, la Madrid, după ce furase din Elveția o sticlă de whisky în valoare de peste 5.000 de euro. Un an mai târziu, el a fost din nou arestat la Madrid, după ce furase mai multe sticle de vin în valoare de 39.800 de euro.\n\nA fost și de această dată eliberat, dar a recidivat în scurt timp, iar în același an a fost arestat pe aeroportul din Geneva, unde furase de asemenea câteva sticle de vin valoroase.\n\nPe 21 octombrie 2021 a dat adevărata lovitură, alături de iubita sa. Priscila Lara Guevara s-a cazat la Hotel Atrio, cu un document elvețian fals. În acea seară, cei doi au luat cina la un hotel de lux și au reușit să-l convingă pe proprietar să le permită să viziteze crama.\n\nA reușit să fure cheia cramei, iar câteva ore mai târziu, la adăpostul beznei, a intrat în cramă cu trei rucsacuri mari pe care le-a umplut cu sticlele de vin. În tot acest timp, partenera sa le-a distras atenția angajaților restaurantului.\n\nApoi, cei doi s-au făcut nevăzuți cu sticlele de vin, iar proprietarul cramei și a restaurantului de lux a aflat ce s-a întâmplat abia a doua zi. Anchetatorii au apelat la imaginile surprinse de camerele de supraveghere și nu au niciun dubiu că Dumitru și Priscila sunt făptașii.\n\nCe riscă cei doi amorezi\n\nPe numele lor a fost eliberat un mandat internațional, iar românul și partenera sa mexicană au fost prinși în Croația, în acest an, la finele lunii iulie, iar ulterior au fost extrădați în Spania.\n\nProcesul a început în august. Judecătorii de la Tribunalul Provincial Cáceres au decis să mențină măsura arestului preventiv pentru amândoi deși avocații lor au făcut o cerere specială pentru a fi eliberați pe durata procesului și a cercetărilor.\n\nPotrivit hoy.es instanța va trebui să emită un ordin de continuare a procedurii care, potrivit avocatului cuplului, va fi atacată pentru a cere clasarea cauzei. Judecătorii și-au argumentat însă decizia, afirmând că există un risc serios ca cei doi suspecți să se sustragă urmării și să fugă, dacă ar fi eliberați.\n\nApoi, ținând cont de cazierul lui Constantin Gabriel Dumitru, ar exista și riscul comiterii unor infracțiuni similare. Sylvia Córdoba, avocata care apără cuplul, a afirmat că în cel mai rău caz cei doi ar putea fi condamnați la cel mult șase ani de închisoare.",
    "Uraganul Ian obligă NASA să pună la adăpost racheta lunară Artemis": "Reprezentanţii NASA au anunţat că vehiculul Space Launch System (SLS) va fi dus în atelier pentru a fi protejat.\n\nUraganul Ian se deplasează prin Golful Mexic şi este aşteptat să ajungă joi în Florida. Sunt prognozate vânturi puternice şi ploi abundente, inclusiv la Centrul Spaţial Kennedy.\n\nDeşi zona va scăpa probabil de cele mai grave efecte ale furtunii, NASA nu vrea să rişte ca racheta sa de miliarde de dolari să fie avariată.\n\nRetragerea rachetei se va produce curând deoarece transportorul are o viteză redusă. NASA spera ca traiectoria furtunii prin Golf să fie spre vest, astfel încât racheta să poată rămâne pe platformă, iar decolarea să aibă loc mai devreme. Probabil, misiunea va fi amânată până în luna noiembrie.\n\nArtemis-I este prima dintr-o serie de misiuni care, în cele din urmă, vor permite oamenilor să revină pe Lună după o absenţă de 50 de ani. Zborul iniţial al SLS este fără echipaj. Acesta este văzut ca o demonstraţie şi va trimite o capsulă numită Orion spre şi dincolo de Lună înainte de a se întoarce acasă pentru a ateriza în Oceanul Pacific.\n\nDacă totul funcţionează conform planului, astronauţii vor participa la următoarea misiune SLS-Orion programată în 2024. Aceasta va face din nou o simplă buclă în jurul Lunii.\n\nPe Artemis-III, posibil la sfârşitul anului 2025, astronauţii vor face călătoria până la suprafaţa lunară.",
    "iUmor sezonul 13, 18 septembrie. Hector Ayala a adus „rețeta” amuzamentului din Mexic. Mihai a făcut o mărturisire neașteptată": "Hector Ayala aew 32 de ani și este din Mexic. A participat anul trecut la „Stand-up Revolution”, în echipa lui Dan badea, care acum e prezentator la iUmor, alături de Șerban Copoț.\n\nHector Ayala, glume pe seama stereotipurilor rasiale, la iUmor sezonul 13\n\nHector Ayala a intrat pe scenă plin de energie, în pași de dans. Costel, juratul special al acestei ediții, l-a recunoscut imediat, fiind și el în juriu la „Stand-up Revolution”.\n\n„Sunt încântat să te revăd. Încă arăți ca cel mai fericit dintre hobiți”, i-a zis concurentul lui Costel.\n\n„Îl urmăresc pe Instagram. Reprezintă Mexicul foarte bine. E foarte simpatic. Acum și-a lăsat mustața aia de traficant..”, a zis și Costel la testimoniale.\n\nHector Ayala a glumit că numele său complet sună ca în telenovele.\n\n„Mi se aduce mereu aminte că sunt Mexican. În aeroport, am fost oprit la filtrul de securitate. Mustața a declanșat alarma. Dar e ok, nu transportam nimic (aici a făcut cu ochiul n.r)”, a continuat el.\n\nConcurentul a mai glumit pe seama stereotipurilor de genul, numindu-le „rasism neintenționat”. Spre exemplu, prietenii mereu îl întreabă de unde pot procura droguri.\n\n„Credeam că o să scap de reggaeton în momentul în care am plecat din Mexic. Dar voi, europenii, iubiți reggeaeton-ul. M-am gândit că dacă eșuez în toate, devin cântăreț de reggaeton. E ușor, ai nevoie de același ritm pentru toate melodiile”, a mai spus el, făcând apoi și o demonstrație, chiar pe scena iUmor, care a stârnit hohote de ras.\n\nJurizare Hector Ayala la iUmor, sezonul 13\n\nCel mai probabil încă în vraja numărului, jurații nu prea s-au axat pe jurizarea în sine, ci au purtat pur și simplu un dialog cu Hector. Concurentul a adus în platou starea de bine.\n\nCostel a încercat să vorbească în spaniolă cu Hector, însă tot ce știa era propoziția: „Bună, unde este spitalul?”, spre amuzamentul celor din jur.\n\nCheloo l-a întrebat pe Hector de trei trupe de rap mexican.\n\n„Când ziceai de reggaeton, mi-am dat seama că asta e muzica pe care o aud eu la solar”, a zis Mihai Bendeac, iar colegii săi au fost surprinși de dezvăluire. „Nu numai eu merg, și Florin Piersic merge la solar”, a continuat actorul.\n\nLa final, concurentul a primit 4 voturi pozitive. „Ar fi în primii 25 de stand-up-eri din România. Foarte mișto”, a spus Mihai Bendeac la testimoniale, despre Hector.\n\nDespre iUmor sezonul 13, difuzat pe Antena 1 și AntenaPLAY\n\niUmor, singura emisiune TV din România cu peste 2.5 milioane de abonați la canalul de YouTube, revine pe micile ecrane cu cel de-al 13-lea sezon! Despre noul sezon al show-ului iUmor, prezentatorii Serban Copoţ şi Dan Badea spun că este cel mai bun de până acum.\n\nCel mai nou sezon iUmor va putea fi vizionat în porţie dublă, vineri, de la 20:30 şi duminică, de la 20:00, la Antena 1. Şi în acest sezon, câte un jurat-surpriză li se va alătura Deliei, lui Mihai Bendeac și lui Cheloo în căutarea celui mai amuzant concurent, jurat ce nu va scăpa de bine-cunoscutul tratament al emisiunii – o porţie savuroasă de roast, venită din partea persoanelor de la care se aşteaptă cel mai puţin.\n\niMai Mult Umor revine cu un nou sezon și cu un nou personaj în culisele iUmor. Actorul Vlad Drăgulin va aduce în lumina reflectoarelor un personaj viral în mediul online. Acesta îl va impersona pe Nicuşor de la Brăila, personajul devenit viral în cadrul emisiunii În Puii Mei de la Antena 1. Serialul iMai Mult Umor va însoți fiecare ediție iUmor și va fi difuzat săptămânal, exclusiv online în AntenaPlay.ro.\n\nTelespectatorii vor vota concurentul preferat în fiecare ediție pentru a-l aduce în Marea Finală a show-ului. La finalul fiecarei ediții se anunță „start vot” până a doua zi la ora 16:00. Publicul își poate vota preferații prin intermediul aplicației Antena 1.\n\nFinalistul ales de public prin voturi va fi anunțat la Observatorul de la ora 16:00. În Marea Finală a sezonului 13 iUmor vor merge 12 concurenți, câte unul pentru fiecare ediție de audiții din cadrul emisiunii.",
    "Un star Youtube a ucis șase persoane, printre care și un copil de 10 ani, după ce a intrat cu mașina sa sport într-un taxi, în Mexic": "Un star Youtube a ucis șase oameni, printre care și un copil, după ce a intrat cu mașina sa sport într-un taxi, în care se aflau persoanele.\n\nUn star Youtube a ucis șase persoane, printre care și un copil de 10 ani, după ce a intrat cu mașina sa sport într-un taxi, în Mexic - Youtube/Instagram\n\nAccidentul a avut loc în orașul mexican Atlacomulco. Oamenii legii spun că bărbatul, cunoscut de utilizatori sub numele de Heisenwolf, a provocat accidentul, după ce a intrat pe contrasens. Pe numele real Amado Amir Gonzalez, creatorul de conținut, în vârstă de 26 de ani, conducea un Chevrolet Camaro roșu, când a lovit frontal un taxi Nissan Tsuru, în care se aflau cele șase victime, trei bărbați de 26, 35 și 62 de ani, două femei de 30 și 56 de ani, și un copil de 10 ani.\n\nTrei persoane au murit pe loc\n\nȘoferul de taxi și doi dintre pasageri au murit pe loc, în timp ce ceilalți trei s-au stins din viață la spital, din cauza rănilor.\n\nGonzalez, care are peste 1,47 milioane de abonați pe YouTube, a fost și el rănit în accident și dus la spital. Bărbatul a fost arestat și urmează să se prezinte în fața unui judecător, după ce va fi externat din spital. Autoritățile au deschis o anchetă pentru ucidere din culpă.\n\nGonzalez și-a început canalul YouTube în 2011 sub numele de Heisenwolf. A devenit cunoscut pentru clipurile sale în care rezuma filmele în trei minute sau mai puțin.\n\nPuteţi urmări ştirile Observator şi pe Google News!",
    "Nouă români, între care trei minori, găsiți alături de traficanți înarmați, la granița Mexicului cu Statele Unite": "În cadrul operațiunii, au fost arestați și trei bărbați care probabil erau însărcinați cu trecerea românilor în Statele Unite. La fața locului a fost confiscată și o armă de foc deținută de unul dintre cei arestați.\n\nArestarea a fost făcută în urma unei plângeri anonime la numărul 089, care informa despre prezența unor presupuse persoane înarmate în vecinătatea cartierului Valle Redondo, între Tijuana și Tecate, în apropierea unui deal.\n\nÎn vecinătatea zidului de la granița dintre Mexic și Statele Unite agenții au localizat două grupuri de oameni, primul format din trei bărbați și al doilea – din nouă oameni, inclusiv femei și minori. Primii trei, văzând prezența autorităților, au fugit prin tufișuri, însă agenții FESC i-au ajuns din urmă și i-au reținut.\n\nAsupra unuia dintre ei s-a găsit o armă de foc cu un încărcător plin cu 10 cartușe de calibru 40 mm, precum și 7 cartușe de același calibru, separat.\n\nAl doilea grup de persoane era alcătuit din șase adulți și trei minori de origine română care, potrivit primelor interviuri, urmau să fie duși ilegal în Statele Unite, prin zona dealului. Aceștia au fost puși la dispoziția autorității de imigrație.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "LIVE VIDEO – Alivia Petrea, reprezentanta României la Miss Wheelchair World 2022, vorbește la BZI LIVE despre determinarea de a participa la competiția din Mexic – FOTO": "Vineri, 23 septembrie 2022, începând cu ora 11:30, în studioul BZI LIVE se va afla Alivia Petrea, Miss Wheelchair România.\n\nInvitata Roxanei Caraiman este reprezentanta României de anul acesta la concursul mondial de frumuseţe pentru persoanele aflate în scaun rulant, Miss Wheelchair World 2022, desfășurat în Mexic.\n\nÎn cadrul competiției se va demonstra că frumusețea nu are limite, indiferent de cum te deplasezi.\n\nDespre cum se pregătește, motivația de a participa, normalitate și incluziune va discuta Alivia în emisiune.\n\nUrmăritorii noștri pot adresa întrebări la rubrica comentarii, accesând www.bzi.ro sau, în direct, pe http://www.facebook.com/cotidianul.bzi. Emisiunile BZI LIVE au un real succes, fiecare producție media strângând zeci de mii de vizualizări.",
    "Zidul din SUA și Mexic l-a adus în fața procurorilor! Steve Bannon, fostul consilier al lui Trump, va fi inculpat pentru fraudă": "Fostul consilier al lui Donald Trump Steve Bannon va fi inculpat joi la New York pentru fraudă financiară într-o afacere de presupusă deturnare de fonduri pentru construcţia unui zid între SUA şi Mexic, într-un climat politic tensionat, relatează AFP, potrivit agerpres.\n\nChiar înainte de a ajunge, în cursul dimineţii, la biroul procurorului din statul New York pentru districtul Manhattan, Alvin Bragg, Bannon a denunţat într-un comunicat \"o urmărire judiciară fabricată împotriva lui, cu 60 de zile înainte de alegeri\", referindu-se la scrutinul de la jumătatea mandatului.\n\nÎn faţa palatului de justiţie din sudul Manhattanului, unde s-au adunat numeroase camere de televiziune, el a declarat pentru CNN că este \"persecutat\" de justiţia new-yorkeză, ai cărei principali magistraţi, Letitia James şi Alvin Bragg, provin din Partidul Democrat.\n\nAceastă figură a populismului de dreapta din SUA, consilier la Casa Albă al preşedintelui republican Trump (2017-2021) până în vara lui 2017, urma să fie inculpată la începutul după-amiezii, după cum a anunţat într-un comunicat procurorul Alvin Bragg. Asociaţia 'We Build the Wall' ar urma să fie de asemenea inculpată.\n\nO conferinţă de presă a lui Alvin Bragg şi Letitia James, procuroarea generală a acestui stat, era prevăzută la ora locală 13.00 (17.00 GMT), urmată de \"inculparea\" lui Bannon în faţa unui tribunal din statul New York.\n\nPotrivit CNN, care îl citează pe avocatul Robert Costello, fosta eminenţă cenuşie a lui Donald Trump ar urma să pledeze \"nevinovat\".\n\nPotrivit presei, este vorba despre aceeaşi afacere care i-a adus în 2020 lui Bannon o primă inculpare pentru fraudă din partea justiţiei federale a SUA.\n\nFostul consilier al Casei Albe a fost arestat în august 2020, fiind acuzat că împreună cu alţi trei protagonişti a escrocat şi deturnat o parte din cele 25 de milioane de dolari primite de la donatori pentru a construi un zid între SUA şi Mexic, o promisiune de campanie a lui Donald Trump, ales în noiembrie 2016.\n\nÎnsă Steve Bannon nu a fost niciodată judecat de un tribunal pentru că a fost graţiat de Donald Trump pe 19 ianuarie 2021, cu o zi înainte de a părăsi Casa Albă pentru a-i lăsa locul democratului Joe Biden.\n\nMiercuri, fostul consilier al lui Trump a criticat \"o politizare partizană a justiţiei penale\".\n\nAceastă inculpare penală intervine la şase săptămâni după ce Bannon a fost găsit vinovat de un tribunal federal din Washington de obstrucţionarea prerogativelor anchetei Congresului. El a refuzat să coopereze cu comisia parlamentară de anchetă privind asaltul de la Capitoliu de pe 6 ianuarie 2021.",
    "Bosch va construi o fabrică de 215 milioane de dolari în centrul Mexicului": "Subsidiara sa Bosch Rexroth va produce componente pentru aplicaţii mobile destinate maşinilor, potrivit unui comunicat al companiei citate de Reuters.\n\nFabrica va ocupa 42.000 de metri pătraţi şi urmează să înceapă operaţiunile anul viitor, creând peste 900 de locuri de muncă.\n\n\"Vom putea dezvolta un lanţ de aprovizionare regional mai puternic\", a declarat Greg Gumbs, preşedinte şi director executiv al Bosch Rexroth North America, în comunicat.\n\nCompania a anunţat în ultimele luni investiţii în Mexic de aproximativ 15 miliarde de pesos pentru extinderea fabricilor din statele Queretaro şi Aguascalientes, precum şi a unui nou loc de producţie în Nuevo Leon.",
    "Mexicul acuză Google și Apple de practici anticoncurențiale": "Apple și Google se confruntă cu o anchetă privind practicile anticoncurențiale în Mexic, în urma unei plângeri a lui Mony de Swaan Addati, care a condus în trecut fosta federație de telecomunicații din această țară, relatează Reuters.\n\nAddati susține că Apple și Google „inhibă complet concurența” și că magazinul Google Play și magazinul Apple percep un comision de 15%-20%, forțând creșterea prețurilor.\n\nGoogle a refuzat să comenteze. Apple și IFT nu au fost imediat disponibile pentru comentarii.\n\nPotrivit datelor firmei Statista, vânzările de telefoane mobile în Mexic sunt estimate să depășească 30 de milioane de unități în 2022.\n\nSistemul Android de la Google are cea mai mare cotă de piață din Mexic, de 77%, potrivit celor mai recente date de la Statcounter.\n\nTotodată, autoritățile de reglementare braziliene au interzis, la începutul acestei săptămâni, vânzarea de iPhone-uri fără încărcător.",
    "Apple va produce iPhone 14 în India": "Luna aceasta, Apple a lansat modelul de vârf iPhone 14, accentul fiind pus pe îmbunătăţiri privind siguranţa şi mai puţin pe noi specificaţii tehnice, scrie Agerpres.\n\n„Noua gamă iPhone 14 introduce noi tehnologii inovatoare şi importante capacităţi de siguranţă. Suntem încântaţi să producem iPhone 14 în India”, se arată în comunicatul Apple.\n\nSăptămâna trecută, analiştii de la J.P.Morgan estimau că la finalul anului Apple va muta aproximativ 5% din producţia de iPhone 14 în India şi previzionau că aproximativ 25% din toate produsele Apple, inclusiv Mac, iPad, Apple Watch şi AirPod, vor fi fabricate în afara Chinei până în 2025, de la 5% în prezent.\n\n„Furnizorii din Taiwan, cum ar fi Hon Hai şi Pegatron, joacă un rol cheie în relocarea spre India. Pe termen mediu spre lung, previzionăm că Apple va apela la furnizorii locali din India”, susţin analiştii băncii americane.\n\nLuna trecută, Bloomberg anunţa, citând surse care au dorit să-şi păstreze anonimatul, că Apple lucrează cu furnizorii pentru a majora producţia în India şi a scurta decalajul în producerea noilor iPhone-uri. Furnizorul Foxconn din Taiwan analizează procesul de transportare al componentelor din China şi asamblarea iPhone 14 la fabrica sa de lângă oraşul indian Chennai, susţine Bloomberg.\n\nÎn ultima perioadă, Apple a mutat unele centre de producţie ale telefoanelor iPhone din China către alte pieţe, inclusiv India, unde a început anul acesta să producă iPhone 13, şi intenţionează de asemenea să asambleze tablete iPad.\n\nIndia, a doua piaţă globală a telefoanelor mobile inteligente, alături de ţări ca Mexic şi Vietnam, devine din ce în ce mai importantă pentru producătorii care aprovizionează brandurile americane, care încearcă să-şi diversifice producţia şi să-şi reducă dependenţa de China.\n\nÎn august, publicaţia niponă Nikkei a anunţat că furnizorii Apple Inc sunt în negocieri pentru a produce, pentru prima dată, dispozitivele Apple Watch şi MacBook în Vietnam.\n\nFurnizorul chinez al Apple – Luxshare Precision Industry – şi compania Foxconn din Taiwan ar fi început testele pentru a produce Apple Watch în nordul Vietnamului.\n\nÎn trimestrul încheiat în luna iunie, Apple a raportat venituri din servicii uşor sub estimările analiştilor, iar directorul general Tim Cook a recunoscut că grupul se confruntă cu o anumită încetinire, dar a adăugat că se aşteaptă ca veniturile să îşi revină în trimestrul patru.",
    "VIDEO Șeful mafiei românești din Mexic, interlopul Rechinu, dus în pușcăria de unde a fugit El Chapo": "Rechinu a fost arestat în Cancun, Mexic, la 27 mai 2021, în baza unui mandat internațional emis de autoritățile române. O săptămână mai târziu a fost mutat de la penitenciarul Nord, din Mexico City, la închisoarea de maximă siguranță Altiplano. Imediat a încercat toate tretipurile pentru a scăpa de acolo.\n\nÎn noaptea de 11 iulie 2015, Joaquín Guzmán Loera „El Chapo” a devenit primul prizonier din istorie care a scăpat din această închisoare de maximă securitate. El a fugit parcurgând un tunel de 1,5 kilometri cu ajutorul unei motociclete fixate pe șine. Tunelul avea ventialție și era luminat.\n\nCitește și: Anamaria Prodan și legăturile cu Cămătarii, Fane Spoitoru și Cordunenii: De acolo a plecat șmecheria\n\nCum a vrut interlopul oltean Rechinu să iasă din închisoarea din care a evadat El Chapo\n\nAvocații Rechinului au cerut insistent mutarea sa de la Altiplano într-o închisoare mai blândă.\n\nO instanță federală a stabilit, la începutul acestei luni, că Florian Tudor trebuie să-și continue procesul de extrădare către România fiind deținut în închisoarea de maximă siguranță Altiplano și nu în închisoarea de Nord, așa cum a cerut apărarea liderului mafiei românești.\n\nCitește și: Brigada interlopilor români care a terorizat Torino, condusă de un fotbalist. Și albanezii se temeau\n\nJudecătoarea Isabel Porras Odriozola, șefa Tribunalului a III-a Penal Unitar din Mexico City, a stabilit că Florian Tudor, fiind acuzat de infracțiunea de crimă organizată, trebuie să rămână într-o închisoare specială cu un nivel ridicat de securitate.\n\nPorras Odriozola a mai afirmat că Florian Tudor, pe lângă faptul că este considerat un posibil lider al unei organizații criminale care activează la nivel internațional, cu capacitate infracțională mare și risc instituțional semnificativ ridicat, este acuzat de infracțiuni cu impact social ridicat. Prezența sa într-o închisoare cu un nivel de securitate mediu- scăzut ar pune în pericol instituția și ar avea o influență negativă față asupra celorlalți deținuți.\n\nEvadarea lui El Chapo de la Altiplano\n\noaquín Guzmán Loera „El Chapo” a evadat în iulie 2015 din închisoarea de maximă securitate Altiplano, din apropierea capitalei, parcurgând un tunel de 1,5 kilometri cu ajutorul unei motociclete fixate pe șine.\n\nTunelul pornea din zona dușului din celula sa – singura zonă care nu era supravegheată video – și avea ieșirea într-o casă aflată în construcție. Tunelul – cu o înălțime de 1,7 metri și lățime de 75 de centimetri - era săpat la zece metri sub pământ, iar Guzman s-a folosit de o scară ca să coboare. Tunelul era echipat cu lumină artificială, sistem de ventilație și era făcut din materiale de construcție de calitate.\n\nNu a fost prima oară când Guzman a evadat din închisoare. O mai făcuse și în 2001, fiind prins apoi în 2014.",
    "Noua generație de traficanți mexicani „din prima linie” își schimbă stilul": "O nouă generație de narcotraficanți ia locul vechii gărzi în cadrul uneia dintre cele mai puternice organizații criminale din Mexic, iar ei îmbrățișează un nou stil muzical pentru a-și spune povestea, relatează Insider.\n\nÎn munții din statul Sinaloa, în nord-vestul Mexicului, cu prilejul unei întruniri recente a Grupo Flecha (\"Grupul Săgeată\"), o armată paramilitară de elită care îl protejează pe faimosul șef al cartelului Sinaloa, Ismael \"El Mayo\" Zambada, ascultă la boxe o altă muzică decât baladele popularizate de Zambada și alții din generația sa.\n\nDin punct de vedere istoric, genul mexican de muzică folk cunoscut sub numele de narcocorrido (baladele traficanților) a fost folosit de traficanții de droguri pentru a-și sărbători reușitele sau pentru a spune poveștile celor care au murit apărându-și teritoriul.\n\nDoar că mai nou chitarele cu 12 coarde și acordeoanele specifice pentru narcocorridos (balade) au fost schimbate cu tobele hip-hop-ului și sintetizatoarele zgomotoase ale „Trapteño\", un stil hibrid între subgenul de origine americană trap și norteño, provenind din regiunile rurale ale Mexicului.\n\nInterviu cu comandantul unei unități paramilitare\n\n„Această muzică este rezultatul prizelor [contactelor] Cartelului Sinaloa în Atlanta, unde muzica Trap a devenit virală pentru prima dată\", a declarat un comandant Flechas pentru Insider.\n\n„Cartelul Sinaloa are o mulțime de contacte în Atlanta, iar viața oamenilor din Culiacan și a celor din Atlanta nu diferă prea mult. Drogurile, fetele, mafia – am simțit conexiunile\", a declarat comandantul, vorbind sub anonimat din motive de securitate personală.\n\nChiar dacă stilul muzical este unul nou, versurile sunt în mare parte aceleași, relatând povești care subliniază faptele de seamă ale unor baroni populari ai drogurilor, făcând descrieri ale asasinatelor și detaliind ascensiunea capilor.\n\n\"În vechea fermă, viața a devenit grea și a trebuit să plec. Mama mi-a dat binecuvântarea ei și am înșfăcat Glock-ul\", sunt versurile unei melodii a compozitorului și cântărețului Emmanuel Massú, cunoscut sub numele de \"El Enfermo\".\n\nMassú crede că deși noua generație are nevoie de un nou mod de a istorisi vechile povești, totuși legătura cu vechea narco-baladă mexicană nu se poate șterge.\n\n\"Oamenii trebuie să asculte un alt fel de a povesti despre cum trăim și cum murim în Sinaloa\", unde trăiesc \"în prima linie a acestui monstru\", comerțul cu droguri, a spus Massú.\n\nComandantul Flechas intervievat în statul Sinaloa a declarat că tânăra generație nu lasă în urmă vechile ritmuri narco-corrido, ci că mai degrabă Trapteño le dă senzația unui grup modern.\n\n„Dacă vă uitați la noi, nu ne mai îmbrăcăm ca cei bătrâni, cu pălării și cizme. Ne punem pantofi și cămăși de firmă sau bélicos\", a spus comandantul, folosind un termen pentru ținuta militară.\n\nÎn timp ce stilul se poate schimba, aceste narco-istorisiri sunt pline de semnificație în lumea în care trăiesc grupurile criminale mexicane, potrivit lui Juan Carlos Ramírez, profesor la Universitatea de Stat din San Diego și unul dintre puținii experți în narco-corrido.\n\n„Aceste cântece au o influență puternică în rândul cartelurilor\", a declarat Ramírez pentru Insider. \"Unul dintre primele lucruri pe care le ordonă o organizație criminală după ce se luptă cu un grup rival este să îi cheme pe cântăreți și să interzică numele dușmanilor lor din cântecele lor\".\n\nO privire în tenebrele lumii interlope\n\nCântecele oferă o versiune diferită - și poate ceva mai exactă - a ceea ce se petrece în culisele lumii interlope din Mexic, a adăugat Ramírez.\n\n„De obicei, înregistrările oficiale sunt o minciună. De aceea este important să existe o consemnare diferită, să comparăm versiunile și, în cele din urmă, să găsim adevărul\", a declarat Ramírez, adăugând că noul stil muzical va avea un impact asupra generațiilor mai tinere din afara acestei lumi interlope.\n\n\"Atrage un public mai tânăr. El găsește muzica plină de farmec și, în cele din urmă, ajung să se lase atrași de versurile care elogiază un baron al drogurilor sau un întreg grup\", a spus Ramírez.\n\nCopilărie modelată de carteluri\n\nAscensiunea unui nou gen cu mai multă atractivitate pentru generația tânără ar putea fi, de asemenea, un semn îngrijorător: De ani buni, cartelurile de droguri recrutează mexicani tot mai tineri, uneori copii, ca oameni de veghe, traficanți și chiar sicarios (asasini).\n\nSe estimează că circa 30.000 de copii ar putea lucra pentru cartelurile din Mexic și alți aproximativ 250.000 ar putea fi recrutați în următorii ani, potrivit Rețelei pentru drepturile copiilor din Mexic (REDIM).\n\n„Copiii intră în aceste organizații criminale de la vârste foarte fragede - posibil în jurul vârstei de 9 ani - și, în cele din urmă, încep să primească mai multe responsabilități, fiind promovați la sarcini mai periculoase, cum ar fi traficul de droguri sau supravegherea ascunzătorilor\", a declarat Tania Ramírez, directorul REDIM, pentru Insider.\n\nÎn vârful acestei noi generații de traficanți se află \"narco juniorii\", ce calcă pe urmele taților în afaceri. Educația lor în mediul cartelurilor, precum și reputația și stilul de viață al taților lor i-au făcut mai pricepuți, dar și mai agresivi, spun surse din lumea criminală.\n\n\"Acești juniori – fiii familiei Guzman, dar și urmașii altor baroni ai drogurilor - își folosesc numele pentru a opera în mod deschis în Sinaloa fără nicio consecință\", a declarat un membru al cartelului Sinaloa din Culiacán, teritoriul de origine al grupului. \"Sunt o nouă generație, mai inteligentă, dar și mai violentă. Au crescut în preajma armelor și a crimelor, iar acest lucru se vede.\"\n\nCompozitorii de corridos\n\n\"Copiii din Reynosa și Matamoros (orașe din statul nord-estic Tamaulipas-n.red) și din multe părți ale Mexicului învață versurile unui corrido înainte de a învăța Imnul Național\", spunea în 2019 pentru NPR Reynaldo \"El Gallero\" Martinez, un compozitor de balade despre baronii drogurilor.\n\nBaladele au documentat viața și moartea în Mexic încă din timpul Revoluției mexicane (1910-1920) în urma căruia a fost îndepărtat de la putere dictatorul Porfirio Díaz. Narcocorridos au devenit la modă în anii 1970, explodând în anii 1990. De atunci baladele drogurilor sunt un mod de a relata știrile despre încleștările între cartelurile de droguri și autorități. De altfel, aceste cântece sunt compuse aproape în ritm cu evenimentele, nota NPR în 2019.\n\nÎn războiul lor împotriva cartelurilor, autoritățile mexicane au interzis aceste balade la radio, considerând că celebrează violența și sunt o influență negativă pentru tineri.\n\nÎntre timp au apărut compozitori de anti-narcocorridos care aduc omagii unor eroi precum jurnaliștii care au fost uciși de carteluri.\n\nCântărețul Vivir Quintana a scris „El Corrido de Milo Vela” despre viața și moartea lui Miguel Angel Lopez Velasco, cunoscut sub numele de Milo Vela, un jurnalist mexican care a fost ucis, împreună cu soția și fiul său, în orașul Veracruz în 2011.\n\n„Există flăcări care nu pot fi stinse, chiar dacă alții încearcă să le reducă la tăcere. Există lumânări care sunt veșnice, chiar și atunci când sunt înghițite de mare, precum cea a lui Milo Vela, care luminează calea libertății\", spune balada lui Milo Vela.",
    "Dani Alves a spus ce crede despre Cristiano Ronaldo: ”Acum că nu mai sunt la Barcelona pot să vorbesc!”": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nBrazilianul a mărturisit că îl apreciază foarte mult pe starul lusitan, chiar dacă atunci când era legitimat la Barcelona nu a putut spune acest lucru, având în vedere rivalitatea cu Real Madrid.\n\nDani Alves a spus ce crede despre Cristiano Ronaldo: ”Acum că nu mai sunt la Barcelona pot să vorbesc!”\n\nAlves spune că starul lui Manchester United este un exemplu real pentru fotbaliștii care au au foarte mult talent. Brazilianul crede că tot ce a obținut Cristiano Ronaldo în cariera sa se datorează muncii depuse, iar acest lucru este de admirat.\n\n”Persoanal, îmi place foarte mult Cristiano. Acum că nu mai sunt la Barcelona pot vorbi. Când jucam în El Clasico, nu puteam vorbi. Cristiano este un exemplu pentru toți cei care nu au atât de multă calitate. A arătat că oricine poate concura cu cei mai buni dacă muncește foarte mult. Îl respect foarte mult, chiar și atunci când jucam împotriva lui. Am avut oportunitatea să îi spun acest lucru.\n\nCum poți să nu respecți un om care a obținut totul în urma muncii sale? Mă identific cu el. Tot ce am făcut vreodată a fost pe baza muncii depuse.\n\nDacă aș face o comparație, m-aș identifica mai mult cu Cristiano decât cu Leo. Toată viața am muncit să obțin ceva și să ajung unde am ajuns. Nu a fost un talent pur. Într-un anumit procent a fost talentul, dar cea mai mare parte a fost munca. Asta face și Cristiano. Este talentat, dar munca sa l-a făcut să poată concura cu Messi și cu oricine altcineva”, a transmis Dani Alves, potrivit Mundo Deportivo.\n\nDani Alves a vorbit despre retragerea din fotbal! Ce l-ar face să joace \"până la 50 de ani\"\n\nBrazilianul este cel mai titrat fotbalist din istorie și are nu mai puțin de 46 de trofee câștigate de-a lungul carierei sale. Următorul din această ierarhie este Lionel Messi, fostul său coleg de la Barcelona, care are nu mai puțin de 40 de trofee cucerite.\n\nÎntrebat dacă se gândește la retragere, Dani Alves a glumit pe seama concurenței dintre el și Messi și a spus că este dispus să joace până la 50 de ani, dacă este depășit în acest top.\n\n\"Despre retragere? Nu-mi place să mă gândesc la viitor pentru că este mereu necunoscut. Las viața să mă ducă acolo unde trebuie. Dacă Messi mă întrece (n.r. la titluri câștigate), o să joc până la 50 de ani\", a declarat Dani Alves, conform Marca.\n\nEtichete: real madrid , barcelona , cristiano ronaldo , dani alves\n\nUrmărește știrile digisport.ro și pe Google News",
    "Interlopul oltean Rechinu, care controlează Mexicul, își sacrifică locotenenții. „Fără martori”": "Rechinu este acuzat de constituire a unui grup infracțional organizat, tentativă la omor calificat, patru infracțiuni de instigare la șantaj și o infracțiune de șantaj, comise pe teritoriul Mexicului și al României.\n\nGruparea condusă de Florian Tudor clona aproximativ 1000 de carduri pe zi și fura câte 200 de euro de la fiecare victimă. Asta însemna cam 20 de milioane de dolari lunar, iar prejudiciul total se ridică la 1,2 miliarde de dolari, conform FBI.\n\nCum s-a „inflitrat” în Mexic\n\nOmul care îi facilita Rechinului clonarea cardurilor a sfârșit-o foarte rău.\n\nCristian Simion își căuta de muncă în ianuarie 2014. Atunci, a găsit un anunț dat de un angajator care căuta „electronist, cunoscător SMD și tehnologie Bluetooth, cunoscător radio frecvență“ pentru Germania.\n\nA trimis un e-mail angajatorului, dar i s-a răspuns după o lună de zile în care era anunțat că locul de muncă era de fapt pentru Mexic. Tot în e-mail i s-a mai spus că trebuie să îl contacteze prin Skype pe un anume Cosmin Adrian Nicolae.\n\nÎn urma interviului online, Simion Cristian a fost angajat cu un salariu de 2.000 euro pe lună. Totodată, Cosmin Nicolae i-a mai spus că i se va plăti biletul de avion și banii necesari pentru emiterea pașaportului românesc.\n\nPe 28 mai 2014, Cristian Simion s-a îmbarcat într-un avion Tarom și a ajuns în Madrid. După o escală de trei ore, a luat avionul spre Cancun, acolo unde urma să își întâlnească oficial angajatorul. După trei săptămâni, în apartamentul în care locuia, a primit vizita lui Florian Tudor și a lui Cosmin Adrian Nicolae.\n\nBotezul lui Simion\n\n\n\nÎn aceeași seară, a primit vizita altor trei persoane care l-au dus pe malul mării, în cartierul Nuovo Cancun, vila 7, în care se aflau mai multe persoane.\n\nDupă ce a fost analizat din cap până în picioare, s-a „votat“ dacă urmează să fie primit în gașcă. Votul pozitiv i-a permis accesul la inițiere. Cosmin Adrian Nicolae l-a pus să consume cocaină, apoi a băut un pahar de vin cu Florian Tudor. La final, toți și-au dat acceptul pentru a fi primit în organizația\n\ncriminală.\n\nCitește și: Interlopul oltean Rechinu, arestat de 9 luni în Mexic, greu de extrădat în România. Cum a făcut\n\nDupă câteva zile, Cristian Simion a început munca în atelierul de electronică: confecționa aparatele de skimming (care copiau datele de pe carduri), montate apoi pe bancomatele firmei Intacash.\n\nSimion le-a spus anchetatorilor că în jur de 85 de bancomate (din Cancun, Playa del Carmen, Tulume, Isla de Cozumel, Puerto Vallarta și Tijuana) aveau instalate aparatura de skimming, cu capacitatea de stocare a aproximativ 200.000 date bancare. De decriptarea datelor bancare se ocupa exclusiv Florian Tudor.\n\nCitește și: Persoana pentru care Angela Similea a decis să nu mai cânte niciodată. Rodul unei iubiri eșuate\n\nÎn 2015, jurnalistul Brian Krebs a publicat un articol despre sistemul de fraudare a bancomatelor Intacash. Dar afacerea nu s-a oprit: echipamentele erau instalate pe bancomatele altor firme, după coruperea tehnicienilor care asigurau mentenanța bancomatelor respective.\n\nBătut cu furtunul 20 de minute\n\n\n\nÎn ianuarie 2017, Cristian Simion a vrut să intre în legalitate și s-a angajat la firma de întreținere panouri publicitare a unui mexican.\n\nCând a aflat, Florian Tudor l-a chemat la un restaurant cu specific românesc și l-a bătut cu un furtun timp de 20 de minute. A doua zi l-a bătut din nou, în atelier.\n\nCristan Simion a reușit să plece din Mexic în aprile 2017. „Rechinul“ i-a spus să se întoarcă și a adăugat că îi cunoaște copiii din prima căsătorie și știe unde locuiesc aceștia în Buftea. Ca să fie mai convingător, i-a trimis câteva fotografii și pe interlopul Adrian Nicolae Ilinca, zis „Lalae a lui Caran“, vărul fraților Caran, din București, să-l viziteze.",
    "Salma Hayek împlinește 56 de ani pe 2 septembrie 2022. Lucruri mai puțin știute despre actrița mexicană. GALERIE FOTO": "Salma Hayek împlinește 56 de ani pe 2 septembrie 2022. Lucruri mai puțin știute despre actrița mexicană. GALERIE FOTO\n\nSalma Hayek este prima actriță de origine mexicană care a fost nominalizată la Premiul Oscar pentru cea mai bună actriță și a doua actriță latino-americană care a primit o nominalizare, după Fernanda Montenegro.\n\nSalma Hayek a debutat în cinematografie în Mexic în telenovela ”Teresa” (1989-1991). Ulterior a continuat cu rolul în drama romantică ”Callejon de los Milagros” (1995), pentru care a primit o nominalizare la Ariel Award.\n\nSalma Hayek a ajuns și la Hollywood și a jucat în filme precum „Desperados”, alături de Antonio Banderas (1995), „Din amurg până în zori” (1996), „Wild Wild West”(1999) și „Dogma” (1999).\n\nCine e Salma Hayek\n\nSalma Valgarma Hayek Jimenez-Pinault s-a născut în Mexic pe 2 septembrie 1966 într-o familie înstărită. Mama sa, Diana Jimenez, este cântăreață cunoscută de operă, iar tatăl său, Sami Hayek Dominguez este director executiv al unei companii petroliere.\n\nRolul din telenovela „Teresa” i-a adus actriței un succes enorm la care nici nu se gândea. Telenovela a avut încasări de 1 milion de dolari.\n\nÎnsă Salma a atins apogeul carierei odată cu rolul din filmul Frida, pentru care a primit o nominalizare la Oscar pentru cea mai bună actriță în rol principal.\n\nDe asemenea, tot pentru rolul din filmul „Frida”, Salma a câștigat Premiul Globul de Aur și Premiul Screen Actors Guild\n\nÎn 1996 si 2003 a fost considerată de revista People una dintre cele mai frumoase 50 de femei din lume.\n\nÎn anii următori, Hayek și-a concentrat atenția pentru a primi roluri în filme de acțiune. Astfel, în 2003, Salma a jucat în „Once Upon a Time in Mexico”, în 2005 a jucat în „After the Sunset” (2004) și în 2006 în „Bandidas”.\n\nSalma a obținut un succes imens pentru rolurile din ”Grown Ups” (2010), ”Grown Ups 2” (2013) and ”The Hitman's Bodyguard” (2017).\n\nViața personală a lui Salma Hayek\n\nPe 9 martie 2007, Hayek a confirmat relația cu miliardarul francez și CEO-ul Kering François-Henri Pinault, precum și faptul că este însărcinată.\n\nSalma a născut o fetiță pe 21 septembrie 2007, la Centrul Medical Cedars-Sinai din Los Angeles\n\nSalma Hayek și Kering François-Henri Pinault s-au căsătorit pe 14 februarie 2009 la Paris, iar pe 25 aprilie 2019 și-au reînnoit jurămintele la Veneția\n\nLucruri mai puțin știute despre Salma Hayek\n\n1. Pe când era mică, Salma și-a dorit să fie gimnastă. Salma îl ruga pe tatăl ei să o ducă vara să se antreneze la sală de sport din Mexic.\n\nÎn două luni, Salma a devenit foarte bună și a fost recrutată ca gimnastă, însă tatăl ei nu a fost de acord cu ideea ca ea fie departe de casă, așa că i-a zis să renunțe la pasiunea ei.\n\n2. Hayek a fost exmatriculată de la o școală internat catolică din New Orleans la vârsta de 12 ani din cauza farselor pe care le făcea.\n\n3. Salma a fost diagnosticată cu dislexie și cu ADHD\n\n4. Salma deține o bufniță și aproape că și-a transformat casa într-un adăpost pentru animale.\n\n5. Salma Hayek este o feministă și își dedică o mare parte din timp acțiunilor care urmăresc să pună capăt violenței împotriva femeilor.\n\nDe asemenea, ea se află în Consiliul de administrație al unei organizații non-profit numită V-Day.\n\nSursa: Wikipedia Etichete: , , , , , Dată publicare: 02-09-2022 07:25\n\n",
    "O fetiță a „înviat” în timpul înmormântării, după ce a fost declarată decedată": "O fetiță a „înviat” în timpul înmormântării, după ce a fost declarată decedată\n\nO fetiță în vârstă de trei ani din Mexic a fost declarată moartă de două ori la începutul lunii august, după ce mama ei a descoperit că încă respira la înmormântare.\n\nFamilia Camilei Roxana Martinez Mendoza dă acum în judecată spitalul care s-a ocupat de fetiță pentru neglijență, potrivit El Universal San Luis Potosí, citat de Fox News.\n\nCamila a fost dusă la Spitalul Salinas de Hidalgo din cauza deshidratării pe 17 august. Copila suferea de vărsături, dureri de stomac și febră.\n\nMery Mendoza Peralta/Facebook\n\nAcolo, a primit paracetamol și a fost externată din spital. Însă părinții Camilei au observat că starea ei se deteriora, iar un medic din altă clinică i-au îndemnat să o reinterneze la spital, după ce nu a putut-o ajuta pe fetiță.\n\nCe a spus mama fetiței din Mexic\n\nMama Camilei a susținut că personalul spitalului i-a neglijat fiica în timpul celei de-a doua vizite. Ea a spus că le-a luat mult timp să-i dea oxigen și s-au chinuit să-i administreze fluide intravenoase.\n\n„Nu i-au pus (fluide) pentru că nu i-au găsit venele mici. În cele din urmă, o asistentă a reușit”, a spus Mary Jane Peralta.\n\nCamila a fost dusă în cele din urmă într-o cameră încuiată, unde Mary a susținut că nu a putut ajunge la ea. Fetița de trei ani a fost apoi declarată decedată de spital.\n\nPeralta a spus că înainte ca fata să fie luată de lângă ea, a putut simți că fiica ei o îmbrățișa. Cu toate acestea, personalul medical i-ar fi spus: „Trebuie să o lași să se odihnească în pace”, a spus ea.\n\nCe au observat bunica și mama Camilei\n\nLa înmormântarea Camilei a doua zi, Peralta a observat condens pe capacul sicriului de sticlă al fiicei ei. Peralta a sugerat că fata încă respira și i s-a spus de către alți participanți că halucinează de durere.\n\nBunica Camilei și-a dat seama mai târziu că ochii tinerei se mișcau. Fata „decedată” ar fi avut un ritm cardiac de 97 de bătăi pe minut.\n\nCamila a fost apoi dusă de urgență la un spital unde a fost declarată moartă a doua oară. Pulsul ei a scăzut la 35 de bătăi pe minut în ambulanță, potrivit mamei ei.\n\nPrima cauză a decesului a fost declarată ca fiind deshidratarea, în timp ce a doua a fost edem cerebral (umflarea creierului).\n\nProcuratura Generală a San Luis Potosí investighează cazul.\n\nSursa: Fox News Etichete: , , Dată publicare: 31-08-2022 20:44\n\n",
    "Dani Alves a vorbit despre retragerea din fotbal! Ce l-ar face să joace \"până la 50 de ani\"": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nDani Alves a vorbit despre retragerea din fotbal! Ce l-ar face să joace \"până la 50 de ani\"\n\nBrazilianul este cel mai titrat fotbalist din istorie și are nu mai puțin de 46 de trofee câștigate de-a lungul carierei sale. Următorul din această ierarhie este Lionel Messi, fostul său coleg de la Barcelona, care are nu mai puțin de 40 de trofee cucerite.\n\nÎntrebat dacă se gândește la retragere, Dani Alves a glumit pe seama concurenței dintre el și Messi și a spus că este dispus să joace până la 50 de ani, dacă este depășit în acest top.\n\n\"Despre retragere? Nu-mi place să mă gândesc la viitor pentru că este mereu necunoscut. Las viața să mă ducă acolo unde trebuie. Dacă Messi trece mă întrece (n.r. la titluri câștigate), o să joc până la 50 de ani\", a declarat Dani Alves, conform Marca.\n\nDani Alves l-a ales pe Pele în detrimentul lui Lionel Messi\n\nChiar dacă a avut șansa să observe geniul lui Messi îndeaproape vreme de mai mulți ani, Alves nu l-a ales pe argentinian drept cel mai bun fotbalist din istorie.\n\nCând a primit această întrebare în cadrul unui interviu recent, fundașul ajuns în Mexic l-a ales pe conaționalul său, Pele, pe care l-a pus și într-o categorie separată față de restul fotbaliștilor, inclusiv Messi.\n\n\"Îl aleg pe Pele dintr-un singur motiv: a schimbat fotbalul. Messi a schimbat o generație. Voi alege mereu oamenii care au reprezentat mai mult decât fotbal.\n\nPentru mine, Pele n-ar trebui să fie inclus în această dezbatere. Dacă mă întrebați cine e cel mai bun din istorie, Messi. Pele se află într-o categorie separată\", a mai spus Alves.\n\nEtichete: dani alves , lionel messi , retragere dani alves\n\nUrmărește știrile digisport.ro și pe Google News",
    "Unde poți să fugi din Rusia chiar acum?": "„După ce Putin a anunțat mobilizarea, tariful de avion din Rusia a crescut brusc. Pentru unele destinații, nu mai există bilete pentru zboruri directe pentru următoarele zile, dar puteți zbura cu escale,” scrie publicația rusească.\n\nAceasta adaugă că rezerviștilor li se poate interzice într-adevăr să părăsească Rusia, dar numai după primirea citației. Astfel de restricții sunt prevăzute de în legea care interzice „părăsirea locului de reședință fără permisiunea comisariatelor militare”.\n\nÎn același timp, articolul nu menționează „mobilizarea parțială.” Șeful Comitetului pentru Apărare al Dumei de Stat, Andrei Kartapolov, a declarat deja că nu sfătuiește persoanele supuse „mobilizării parțiale” să „meregă în stațiunile din Turcia”.\n\nIată și lista pe care o face Meduza pentru cei care vor să plece. Rușii care nu au pașaport, pot merge în țări ca Armenia unde pot sta 180 de zile, Belarus – 90 de zile. În Kazakhstan sau Kârgâzstan, rușii pot sta 30 de zile fără viză și încă 6 sau 2 luni dacă se înregistrează.\n\nDacă au pașaport, dar nu au viză, țările printre țările cele mai primitoare pentru ruși sunt Georgia (aici pot sta un an,) Mexic – 6 luni, Egipt, Israel, Moldova, Azerbaidjan, Argentina, Brazila, Chile sau Emiratele Arabe Unite – 90 de zile. În Indonezia, Mongolia, Cambogia, Vietam sau Republica Dominicata, rusii pot cere viză la sosire.\n\nSingurele țări europene, în afară de Moldova, care primesc cetățeni ruși, sunt Serbia și Muntenegru unde aceștia pot aplica pentru viză la sosire.",
    "Greşeala pe care nu trebuie să o faci niciodată când este cutremur. Aşa nu te pui în pericol": "Atunci când are loc un cutremur, cetățenii trebuie să acționeze cu calm și să respecte anumite reguli care-i vor ajuta să se protejeze împotriva seismelor. Care sunt acțiunile periculoase pe care trebuie să le eviți, atunci când vrei să evacuezi clădirea, conform Universității Naționale Autonome din Mexic.\n\nCum te protejezi în caz de cutremur\n\nÎn dimineața zilei de joi, 22 septembrie, a fost înregistrat un cutremur cu o magnitudine de 6,9 ​​grade, în jurul orei 1:16 dimineața cu epicentru în Coalcoman, Michoacan, Mexic.\n\nCetățenii care dormeau sau erau pe cale de a adormit au fost nevoiți să fugă din casele lor, pentru a supraviețui seismului devastator.\n\nÎn majoritatea cazurilor, punctul de întâlnire a fost făcut în stradă, motiv pentru care Protecția Civilă a subliniat importanța luării anumitor detalii în calcul de către locuitori.\n\nDeși autoritățile insistă asupra respectării unor anumite reguli precum „nu fugi, nu striga, nu împinge”, iată ce trebuie să faci dacă ai ieșit afară și încerci să te adăpostești în timpul unui cutremur.\n\nEvită să stai sub obiecte agățate, cabluri, scări exterioare, clădiri cu fațade ornamentate, balcoane și orice alte obiect care ar putea pica.\n\nNu este recomandat să aprinzi chibrituri sau să aprinzi vreun întrerupător de lumină, deoarece poate exista o scurgere de gaz, ce poate provoca o explozie.\n\nGăsește o zonă sigură unde te poți adăposti.\n\nNu sta în mijlocul străzii, deoarece pe acolo ar putea trece o mașină care circulă haotic.\n\nNu te apropia de firele prăbușite, găurile în pavaj sau orice alte obiecte periculoase care te pot răni.\n\nLocul din casă unde te poți adăposti, în caz de seism\n\nÎn cazul în care te afli în casă sau apartament în timpul cutremurului, nu trebuie să te panichezi. Păstrează-ți calmul și găsește un loc ferit unde te poți ascunde.\n\nEvită bucătăria, deoarece există mari șanse ca geamurile și ușile dulapurilor să se deschidă. În acest caz, farfuriile și paharele se pot sparge, iar tu te poți răni sau tăia în cioburi.\n\nIndicat ar fi, potrivit specialiștilor, să te poziționezi sub tocul ușii, fiind o structură rezistentă, sau sub un birou sau o masă solidă.\n\nDe asemenea, este imperativ necesar să stai departe de balcon, deoarece acesta este primul care cade, în cazul unui cutremur devastator de peste 7 grade. Trebuie să eviți să ieși pe scări sau în liftul blocului, din aceleași considerente.",
    "Americanul Brandon Nakashima a câştigat turneul de la San Diego, primul său titlu ATP din carieră": "Jucătorul american de tenis Brandon Nakashima a câştigat, în oraşul natal San Diego, finala turneului ATP 250, dotat cu premii de 612.000 de dolari, relatează AFP.\n\nAmericanul, al 69-lea jucător mondial şi cap de serie 5, a învins un alt american Marcos Giron (ATP 58), cap de serie 3, scor 6-4, 6-4.\n\nFinala a durat o oră şi 24 de minute.\n\nNakashima câştigă primul său titlu la 21 de ani, după ce a pierdut primele două finale în 2021 la ATP 250 din Los Cabos, Mexic şi Atlanta.\n\nAcest succes îl propulsează pe Nakashima pe locul 48 în lume.\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "FC Voluntari a transferat singurul fotbalist mexican din Liga 1! A fost convocat la prima reprezentativă a Mexicului": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nAstfel, FC Voluntari va avea în lot singurul jucător mexican care evoluează în Liga 1.\n\nFC Voluntari a transferat singurul fotbalist mexican din Liga 1! A fost convocat la prima reprezentativă a Mexicului\n\nOmar Govea a semnat un contract valabil pe următoarele două sezoane cu formația ilfoveană și va purta tricoul cu numărul 16.\n\nÎn cariera sa, Omar Govea a mai evoluat pentru formații precum San Louis, Minerva de Zacatecas, Club America, FC Porto B, Mouscron, Royal Antwerp și Zulte Waregem.\n\n600.000 de euro este cota de piață a lui Omar Govea, potrivit Transfermarkt.\n\n26 de ani are Omar Govea.\n\nGovea a fost convocat de patru ori la prima reprezentativă a Mexicului, însă nu a reușit să înscrie niciun gol.\n\nÎn 2016, Omar Govea a terminat pe primul loc în al doilea eșalon al Portugaliei cu echipa a doua a celor de la FC Porto.\n\nÎn perioada petrecută în fotbalul belgian, Omar Govea a contribuit cu opt goluri și 16 pase decisive.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nÎn această vară, ilfovenii au efectuat nu mai puțin de 10 transferuri. În afară de Omar Govea, la formația antrenată de Liviu Ciobotariu au mai ajuns Vitalie Damașcan, Salvatore Marrone, Doru Andrei, Mihai Răduț, Naser Aliji, Daniel Florea, Patricio Matricardi și Ulrich Meleke.\n\nEtichete: transfer , mexic , liviu ciobotariu , fc voluntari , omar govea\n\nUrmărește știrile digisport.ro și pe Google News",
    "Interlopul oltean Rechinul l-a „cumpărat” pe Guvernatorul din Cancun. 50.000$, șpaga la un polițist": "FGR a executat un mandat de arestare provizorie în scop de extrădare prezentat de România. Judecătorii Tribunalului București i-au dat mandat de arestare, el fiind acuzat de infracțiunile de tentativă de omor, șantaj și constituirea unei rețele de criminalitate organizată, fapte pentru care șase dintre colaboratorii săi au fost condamnați la pedepse cu închisoare între trei și 10 ani.\n\nO operațiune comună a autorităților mexicane și americane a destructurat rețeaua lui Florian Tudor.\n\nCitește și: Povestea sfâșietoare a Margaretei Pogonat: A iubit un coleg cu 17 ani mai tânăr. Văduvă la 49 ani\n\nDin februarie 2020, FBI a cerut colaborarea celor de la Unitatea de Informații Financiare (UIF) din Mexic pentru a urmări proprietățile și tranzacțiile efectuate de Florian Tudor, presupusul șef al bandei de infractori, și asociații săi, Adrian Constantin Tiugan și Adrian Ninel Enăchescu.\n\nBlocarea conturilor infractorilor români s-a petrecut la opt luni după ce o anchetă a făcut publice operațiunile grupului infracțional al românilor din Mexic. Cei de la UIF estimează că grupul de infractori a fost implicat în operațiuni ilicite de 240 de milioane de dolari pe an la nivel global.\n\nImperiul infracțional construit de „Rechinul“ Florian Tudor a început să se destrame treptat după ce Sorin Marcu a fost asasinat în Cancun.\n\nCitește și: VIDEO Manelist și-a înscenat arestarea pe scenă de către falși polițiști. Pedeapsă: 3 ani pușcărie\n\nTotul a culminat cu Operațiunea „Caraibe“, coordonată de FBI și Unitatea mexicană de Informații Financiare, prin care se urmăresc proprietățile și tranzacțiile financiare efectuate de Florian Tudor. Alte anchete sunt în desfășurare în România.\n\nUnitatea de Informații Financiare (UIF) a blocat 79 de conturi bancare folosite pentru fraudă în Mexic.\n\nUnul din liderii Partidului Verde Ecologist, Jose de la Pena Ruiz de Chavez, a fost demis în urma legăturilor pe care le avea cu mafia românească.\n\nMai mulți politicieni și șefi de poliție mexicani sunt vizați de anchetele în curs. În România e liniște, deocamdată.\n\nPoliticieni fără număr la susținere\n\n\n\n„Rechinul“ și-a ridicat imperiul ilegal din Cancun graţie sprijinului obţinut de la fostul guvernator al regiunii. Treptat, i-ar fi cumpărat şi pe oamenii legii de la nivel local, care au închis astfel ochii la ilegalităţile comise de români. Următorul pas a fost cumpărarea influenței la nivel înalt, în rândul politicienilor.\n\nConform raportului Departamentului de Informații al Cabinetului Federal de Securitate, care a colaborat cu FBI și DEA (Drug Enforcement Agency, SUA), privind modul în care centrul de operațiuni al mafiei române a ajuns să fie stabilit la Cancun, s-a concluzionat că asta a fost posibil datorită sprijinului primit de la o întreagă rețea de politicieni ai celor mai importante partide din Mexic.\n\nDar şi de la personaje locale precum foşti primari, deputați, foști guvernatori și lideri ai mai multor mișcări, susțin jurnaliștii mexicani. Jose de la Pena Ruiz de Chavez este primul politician mexican care a fost demis pentru presupuse legături cu interlopii români.\n\nAfacerile ilegale ale organizației lui Florian Tudor au fost protejate la cel mai înalt nivel în Mexic: de la polițiști și bancheri, până la politicieni din cinci partide politice diferite.\n\nLa fel și în România, mai ales în Craiova, locul de origine al organizației criminale.\n\nCât de mare e corupția în Mexic? Aflăm de la unul din martorii anchetatorilor, care susține că un șef de poliție mexican era plătit lunar cu sume cuprinse între 30.000 și 50.000 de dolari.\n\nDeclinul organizației criminale a început în 2018, după ce Florian Tudor a încercat să scape de cel mai temut\n\nbodyguard al său, românul Constantin Marcu.\n\nMai întâi, bodyguard-ul a fost snopit în bătaie și înjunghiat. Apoi, la câteva luni distanță, a fost împușcat de un fost polițist mexican care lucra pentru Florian Tudor. Înainte de a fi ucis, își arătase disponibilitatea de a colabora cu FBI.",
    "VIDEO VIRAL Un pilot a refuzat să decoleze din cauza unor poze deocheate": "INTERNATIONAL Vineri, 02 Septembrie 2022, 08:03\n\nAlexandra Coșlea • HotNews.ro\n\nUn pilot al companiei americane low-cost Southwest Airlines a amenințat că va anula zborul după ce un pasager a trimis o fotografie nud altor pasageri, relatează CNN. Incidentul a fost filmat și a devenit viral pe TikTok.\n\nAvion al companiei Southwest Airlines Foto: David Zalubowski / AP / Profimedia\n\nIncidentul a avut loc în timpul unei curse Houston, SUA - Cabo San Lucas, Mexic, iar pilotul care se afla la manșa avionul a avertizat că nu va decola dacă pasagerii vor mai partaja imagini nud, prin serviciul Apple AirDrop.\n\nIncidentul, în care a fost implicat serviciul de transfer de fișiere AirDrop de la Apple, a implicat un zbor de la Aeroportul William P. Hobby din Houston către Cabo San Lucas, Mexic.\n\n\"Uite cum stă treaba, dacă acest lucru continuă în timp ce suntem la sol, va trebui să mă retrag la poarta de îmbarcare, toată lumea va trebui să coboare, va trebui să implicăm paza și... vacanța voastră va fi distrusă”, a spus pilotul.\n\n\"Așa că voi, oameni buni, indiferent ce e chestia aia AirDrop, nu mai trimiteți poze nud și hai să mergem în Cabo\".\n\nTeighlor Marsalis, o pasageră din avionul în care s-a întâmplat indicentul, a declarat pentru CNN că în momentul în care s-a urcat în avion a primit o notificare privind niște fișiere partajate cu AirDrop și că era vorba despre o fotografie nud a unui bărbat.\n\nO altă pasageră a fost lezată de gestul bărbatului de a distribui o fotografie deocheată cu el și a anunțat o însoțitoare de bord, care la rândul ei a înștiințat pilotul.\n\n\"Siguranța, securitatea și bunăstarea clienților și a angajaților reprezintă cea mai mare prioritate a echipei Southwest în orice moment. Atunci când li se aduce la cunoștință o potențială problemă, angajații noștri abordează problemele pentru a sprijini confortul celor care călătoresc cu noi\", a precizat Southwest Airlines în comunicat.",
    "LIVE VIDEO – România Teatrală! În Platoul BZI LIVE se va dialoga despre evenimentul teatral internaţional al toamnei, găzduit de capitala Moldovei, alături de Oltița Cîntec, directorul adjunct artisti": "Luni, 26 septembrie 2022, începând cu ora 14.00 în Studioului BZI LIVE este programată o ediție interesantă și incitanta despre evenimentul teatral internaţional al momentului din România – Festivalul Internaţional de Teatru pentru Publicul Tânăr Iași (FITPTI) alături de valorosul critic Oltița Cîntec, important intelectual respectiv director adjunct artistic al Teatrului pentru Copii și Tineret „Luceafărul” din Iași. De asemenea, vor fi abordate elemente legate de proiectele instituției pe care o coordonează, noua stagiune teatrală cât și despre realități și provocări culturale contemporane.\n\nLa Iași este programat un festival internațional de teatru la Iași, cu invitați din Marea Britanie și până în Statele Unite ale Americii\n\nÎntre 1 și 9 octombrie 2022 (cu un Prolog Showcase al Teatrului pentru Copii și Tineret „Luceafărul” pe 30 septembrie), sub genericul „conflict/confruntare”, se va desfășura a XV-a ediție a Festivalului Internațional de Teatru pentru Publicul Tânăr Iași. Invitați din Canada, Belgia, Egipt, Elveția, Franța, Germania, India, Italia, Marea Britanie, Mexic, România, Polonia, Republica Moldova, Spania, Ucraina, Ungaria și Statele Unite ale Americii (SUA) vor asigura punctele unui program dens și variat.\n\n„Tema actualei ediții s-a impus oarecum de la sine. Perioada pandemică, crizele prin care trecem, energetică, în primul rând, climaterică sau a războiului din Ucraina, ne-au orientat gândurile mai insistent către «bătăliile» pe care trebuie să le ducem aproape zilnic. Nu vom vorbi scenic și prin activitățile conexe numai despre adversități explozive, ci vom aborda o gamă extinsă de subiecte. De la conflictele și confruntările pe care le avem cu noi înșine, până la cele globale. Arta spectacolului teatral reușește să o facă, sensibilizând oamenii, de aceea e și atât de tentantă.”, precizează teatrologul Oltița Cîntec, curatorul evenimentului și director artistic la „Luceafărul”.\n\nVor fi spectacole pentru toate categoriile de vârste, atât indoor, cât și outdoor, teatru VR, teatru pe TikTok, unele dintre ele urmate de discuții cu publicul, spectacole nominalizate la Premiile Uniunii Teatrale din România (UNITER), spectacole realizate pe texte câștigătoare ale unor importante premii naționale, imaginate atât de companii de stat, cât și de artiști independenți, spectacole accesibilizate pentru persoane cu deficiențe de auz și de văz, expoziții, ateliere, o secțiune dedicată împlinirii a 170 de ani de la nașterea lui I.L. Caragiale („Caragiale necanonic”), teatru studențesc, concerte, dans/performance, lansări de carte etc.\n\nUn prim set de bilete s-a pus deja în vânzare pe platforma bilet.ro\n\nCea mai complicată provocare pentru organizatori a fost să țină pasul cu creșterea continuă a prețului la carburanți care a dus cheltuielile de transport (camioane pentru decor, autor/avion pentru artiști și tehnicieni) pe un trend ascendent de la o zi la alta. O altă problemă de gestionat au fost reținerile unora dintre invitații străini care au luat foarte serios în calcul distanța mică dintre Iași și conflictual armat din Ucraina, respectiv centrala de la Zaporojie.\n\nChiar și așa, în program sunt multe prezențe internaționale, majoritatea în exclusivitate națională la FITPTI (Dnipro Academic Drama & Comedy Theatre, Ucraina, Cie Collapse Lyon, France, Cabezaenespiral Mexic, Titeres desde Abajo Spania, Oniversum Theatre Germania, IndigoMoon Theatre Marea Britanie etc.). Un prim set de bilete s-a pus deja în vânzare pe platforma bilet.ro. Prețul unui bilet este 50 de lei, iar studenții, elevii, șomerii și pensionarii beneficiază de o reducere de 50 la sută pe baza unui document doveditor. Așadar, festival internațional de teatru la Iași, cu invitați din Marea Britanie și până în Statele Unite ale Americii.\n\nUrmăritorii noștri pot adresa întrebări la rubrica comentarii, accesând www.bzi.ro sau, în direct, pe http://www.facebook.com/cotidianul.bzi. Emisiunile BZI LIVE au un real succes, fiecare producție media strângând zeci de mii de vizualizări.",
    "Un nou producător de componente auto a venit în România": "„Această nouă fabrică ne permite să fim mai aproape de marii producători de automobile şi de furnizorii de rangul 1 din Europa”, a declarat Mathieu Ouellet, preşedintele şi directorul general al Liberty Spring.\n\nCompania promote să facă angajări, iar pentru locuitorii din Timişoara care vor deveni salariaţi transportul este asigurat de autobuze speciale.\n\nConform ultimelor cercetări ale firmei, astăzi, o maşină din două conţine cel puţin o piesă fabricată într-una din fabricile Liberty Spring, care în momentul actual, are peste 700 de angajaţi în întreaga lume.\n\nLiberty Spring este o companie canadiană cu sediul central în Montmagny, Quebec şi deţine fabrici în Boucherville (Canada), Toronto (Canada), Querétaro (Mexic), Suzhou (China) şi începând cu luna aceasta, în România. De asemenea, compania are reprezentanţe situate în apropiere de Detroit (SUA) şi în Berlin (Germania).\n\nÎn plus, anul trecut Liberty Spring a achiziţionat şi furnizorul Elka Suspension, care oferă amortizoare şi nu numai, Eka având sediul tot în Quebec (Canada).",
    "Antillia, insula fantomă a portughezilor": "Antillia, cunoscută și sub numele de „Insula celor șapte orașe”, este o insulă fantomă despre care se spunea că ar fi fost situată în Oceanul Atlantic, la vest de Portugalia și Spania.\n\nAntillia apare pentru prima dată într-un portulan (hartă a porturilor) din secolul al XV-lea, care ar fi aparținut cartografului venețian Zuane Pizzigano.\n\nAcesta a fost descoperit printre mii de manuscrise din biblioteca renumitului colecționar Sir Thomas Phillipps în 1953, iar acum se află la Biblioteca James Ford Bell a Universității Minnesota din Minneapolis, SUA.\n\nPaternitatea hărții se bazează pe legenda hărții, în care este menționat că „la 22 august 1424, Zuane Pizzi a creat această hartă”.\n\nUnde credeau portughezii că s-ar fi situat localizată insula?\n\nGraficul ilustrează vestul Europei, nord-vestul Africii și o mare parte din nordul Oceanului Atlantic. În mod interesant, harta indică, de asemenea, insulele Madeira, care au fost descoperite de în 1419, și ceea ce pare a fi arhipelagul Azore.\n\nSe crede că numele de Antillia derivă din portughezul „Ante-Ilha” („Insula dinainte” sau „Insula opusă”). Acest lucru poate fi referitor la faptul că insulele sunt reprezentate ca mase de pământ dreptunghiulare, care par a fi o „oglindire” a Regatului Portugaliei.\n\nPotrivit unei vechi legende, Antillia a fost descoperită atunci când șapte episcopi vizigoți au părăsit continentul în urma , în 714. Pizzigano a încercat să înfățișeze și să numească cele șapte așezări de pe insulă; prin urmare, este cunoscută și sub numele de „Insula celor șapte orașe”.\n\nInsula principală Antillia este prezentată în roșu cu inscripția „Această insulă se numește Antillia”. La nord se află insula albastră, denumită „Insula Diavolilor”, iar la vest este o altă insulă albastră denumită Ymana.\n\nInsula fantomă nu a fost descoperită, dar mitul a persistat\n\nFolosind harta lui Pizzigano drept sursă, mulți cartografi, precum Battista Beccario (1435), Andrea Bianco (1436), Paolo Toscanelli (1474), Grazioso Benincasa (1462, 1470, 1482) și Martin Behaim (1492), au continuat să includă Antillia de-a lungul secolului al XV-lea în hărțile lor.\n\nInsula este menționată și într-o scrisoare a regelui Alfonso al V-lea al Portugaliei (din 10 noiembrie 1475), în care îi acordă cavalerului Fernão Teles „cele șapte orașe și orice alte insule populate” pe care le-ar putea găsi în vestul .\n\nDupă 1492, atunci când nordul Oceanului Atlantic a început să fie navigat în mod obișnuit și a devenit mai precis cartografiat, reprezentările insulei Antillia au dispărut treptat de pe hărțile cartografilor.\n\nConform , legenda celor șapte orașe a continuat să persiste în America Centrală și în Mexic, Antillia devenind, probabil, mitul din spatele legendei celor șapte orașe din ținutul fantastic numit Cibola.",
    "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post": "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post\n\nStatistica a fost anunțată de Agenția Evreiască pentru Israel care are ca scop principal Aliyah – emigrarea evreilor din întreaga lume în Israel.\n\nAnul trecut, în lume erau aproximativ 15,2 milioane de evrei, ceea ce înseamnă că populația a crescut cu aproximativ 100.000 de evrei. Populația evreiască globală este în continuare cu peste un milion mai mică decât era înainte de Holocaust.\n\nDin cei 15,3 milioane de evrei din întreaga lume, aproximativ 7.080.000 trăiesc în Israel, ceea ce reprezintă o creștere de aproximativ 130.000 față de anul trecut. Aproximativ șase milioane de evrei trăiesc în SUA.\n\nUrmătoarea cea mai mare populație evreiască se află în Franța (442.000), urmată de Canada (394.000), Marea Britanie (292.000), Argentina (173.000), Rusia (145.000), Australia (118.200) și Germania (118.000).\n\nUrmătoarele țări au mai puțin de 100.000 de evrei: Brazilia (91.000), Africa de Sud (51.000), Ungaria (46.500), Ucraina (40.000), Mexic (40.000), Olanda (29.700), Belgia (28.000), Italia (27.000), Elveția (18.800), Uruguay (16.300), Chile (15.800), Suedia (14.900), Turcia (14.300), Spania (12.900), Austria (10.300) și Panama (10.000).\n\nCâteva mii de evrei așteaptă, de asemenea, să facă Aliyah în Israel din Etiopia.\n\nAceste cifre includ persoanele care se definesc ca evrei și nu se identifică cu o altă religie.\n\nDacă ar fi să adăugăm la aceste cifre toate persoanele eligibile pentru cetățenia israeliană în temeiul Legii întoarcerii (care au cel puțin un bunic evreu), totalul global se ridică la 25,5 milioane de persoane, inclusiv 7,5 milioane în Israel. 500.000 de israelieni care au dreptul la cetățenie în temeiul Legii întoarcerii nu sunt înregistrați ca evrei.\n\nStatisticile actualizate de profesorul Sergio Della Pergola de la Universitatea Ebraică din Ierusalim vor fi publicate în Anuarul evreiesc american 2022.\n\n5782 a fost cel mai mare an pentru Aliyah din ultimele două decenii\n\nAnul calendaristic ebraic 5782 a înregistrat cel mai mare număr de olim (noi imigranți) din ultimii 20 de ani, Agenția Evreiască și Ministerul pentru Aliyah și Integrare ajutând 60.000 de imigranți din 93 de țări să vină în Israel.\n\nDintre acești 60.000 de olim, 26.000 au venit din Rusia, 14.000 din Ucraina, 3.800 din SUA și Canada, 2.500 din Franța, 1.600 din Belarus, 1.450 din Etiopia, 1.100 din Argentina, 600 din Marea Britanie, 500 din Africa de Sud și 400 din Brazilia.\n\nMai mult de un sfert dintre noii imigranți au avut vârste cuprinse între 18 și 35 de ani, iar aproximativ 5.500 dintre ei au participat la programe speciale ale Agenției Evreiești care îi ajută să se integreze pe piața muncii și în învățământul superior.\n\nAlți 2.200 de olim care servesc ca soldați solitari în Forțele Armate (IDF) au primit sprijin din partea programului Wings.\n\nÎn 5782, 15.000 de tineri evrei din 60 de țări au venit în Israel pentru a lua parte la programe de leadership, voluntariat și carieră, majoritatea în cadrul Călătoriei Masa Israel.\n\nPeste 3.500 de lideri comunitari și profesioniști din 41 de țări au luat parte la cursuri de pregătire în domeniul rezilienței și al pregătirii pentru situații de urgență, în cadrul rețelei globale de urgență JReady a Agenției Evreiești, care are ca scop promovarea rezilienței în comunitățile evreiești globale.\n\n2.200 de shlichim (emisari) au slujit în comunitățile evreiești din întreaga lume pentru a consolida identitatea evreiască și legăturile cu Israelul.\n\n„Urez un An Nou fericit poporului evreu din întreaga lume – un an al speranței și un an al unei mai mari legături între noi”, a declarat președintele executiv al Agenției Evreiești, generalul-maior (rezident) Doron Almog. „Provocările cu care ne confruntăm la începutul acestui nou an sunt semnificative și importante. Vom lucra împreună pentru a consolida relația strategică dintre Israel și evreii din întreaga lume și pentru a consolida societatea israeliană în ansamblul ei, de dragul viitorului nostru comun”. Iar zecilor de mii de olim care au sosit în Israel în acest an cu ajutorul Agenției Evreiești, le urez tuturor un an nou fericit și o aterizare ușoară și plină de succes. Bine ați venit în Israel.”\n\nAnul nou evreiesc 5.783 începe duminică 25 septembrie la apusul soarelui. Anul evreiesc este unul lunar, iar calendarul este calculat de la facerea lumii potrivit calculelor bazate pe textul Bibliei.\n\nCitește și...",
    "Soț snopit cu coada de la mătură de soție pentru că a hrănit animalele fără s-o consulte": "Astfel, după ce fermierul, în vârstă de 34 de ani, a dat de mâncare celor 30 de bovine și 8 porci din gospodărie, într-un acces de furie, consecință a faptului că nu a fost consultată în ceea ce privește hrănirea animalelor, soția, de 22 de ani, a pus mâna pe o coadă de mătură și a început să își lovească bărbatul. La scenă a asistat și o fetița lor de un an și jumătate.\n\nCitește și: VIDEO Interlopul Sandu Hingheru, care l-a răpit pe Salam ca să-i cânte, a fugit în Mexic ca să scape\n\nAlertați de victimă prin 112, polițiștii au sosit la fața locului pentru a deschide dosar penal pentru vătămare corporală. Bărbatul bătut de nevastă s-a prezentat la medicul legist care i-a eliberat adeverința doveditoare că rănile sale necesită 10 zile de îngrijiri medicale.\n\nIncidentul a avut loc în satul Ivăneasa, jud.Bistrița Năsăud.\n\n\"Din primele date, un bărbat de 34 de ani, din localitate, ar fi fost agresat fizic de către soția acestuia în urma unui conflict spontan. În urma agresiunii bărbatul a refuzat transportul la spital, refuzând totodată și emiterea unui ordin de protecție provizoriu împotriva femeii. Polițiștii continuă cercetările în cadrul unui dosar penal cu privire la infracțiunea de violența în familie”, a precizat Paul Rodilă, purtătorul de cuvânt al Inspectoratului de Poliție Județean Bistrița-Năsăud.",
    "Mircea Sandu și amintirea celebrului România – Finlanda 9-0. „Nașul” a marcat două goluri în meciul din anul 1973 de pe fostul stadion „23 August”": "Mircea Sandu a depănat, în exclusivitate pentru playsport.ro, amintiri de la meciul România – Finlanda, din anul 1973. „Tricolorii” au câștigat cu 9-0, iar două dintre goluri au fost marcate chiar de atacantul care juca atunci la Sportul Studențesc. Fostul președinte al Federației Române de Fotbal a analizat și naționala condusă de Edi Iordănescu, care joacă peste câteva ore la Helsinki, într-o partidă din Liga Națiunilor.\n\nMircea Sandu, amintiri savuroase de la meciul România – Finlanda 9-0\n\nMircea Sandu are amintiri foarte frumoase de la meciul România – Finlanda din anul 1973. Echipa noastră s-a impus cu 9-0 și a reușit cel mai mare scor din istoria naționalei noastre. Mircea Sandu a jucat în meciul respectiv și a marcat două goluri. Partida s-a desfășurat în preliminariile Campionatului Mondial de Fotbal ce urma să fie organizat în Germania de Vest, în 1974.\n\n„Îmi amintesc ce jucători erau în teren: Dinu, Dumitrache, Dudu Georgescu, Pantea, Marcu, doar câteva nume. Era o perioadă în care se puteau alcătui două echipe naționale sensibil egale ca valoare. Era și ascendentul Campionatului Mondial din Mexic, deci experiența unora dintre jucători. Sigur, și Finlanda era departe de lumea fotbalului. Am marcat două goluri, iar partida s-a jucat pe „23 August”, lume multă. În jurul echipei naționale era o atmosferă foarte bună, oamenii veneau la meci și, în același timp, nu aveau atâtea mijloace de a se distra ca astăzi. Sportul era unul dintre mijloacele de recreere și de reacție.”, a declarat Mircea Sandu, în exclusivitate pentru playsport.ro.\n\nFinlanda – România, din Liga Națiunilor, meciul decisiv pentru Edi Iordănescu\n\nRomânia nu mai are acum strălucire din perioada lui Mircea Sandu. Echipa lui Edi Iordănescu a câștigat doar trei puncte în patru partide și se află pe ultimul loc în grupa din Liga Națiunilor. Scaunul selecționerui este în pare pericol, dacă pierde duelul de la Helsinki. România a câștigat meciul tur cu 1-0, după golul marcat de Nicușor Bancu.\n\n„Am văzut partida tur, jucată în România. Au ratat două mari ocazii pe final de meci, dar consider că am câștigat meritat, deși a fost o partidă echilibrată”, a mai declarat fostul președinte al Federației Române de Fotbal.\n\nMircea Sandu a jucat zece ani la echipa națională, între 1972 și 1982. În acest interval, fostul atacant a bifat 18 partide și a marcat de șase ori. A fost președintele Federației Române de Fotbal în perioada „Generației de Aur”.\n\nRomânia și Finlanda s-au întâlnit de 12 ori din 1970 până în prezent. „Tricolorii” s-au impus în nouă meciuri, iar restul de trei s-au încheiat la egalitate. Astfel, România este neînvinsă în fața „nordicilor”.\n\nMeciul Finlanda – România din Liga Națiunilor este programat de la ora 21.45 și va fi difuzat de Antena 1, dar va putea fi urmărit și pe site-ul www.playtech.ro.",
    "VIDEO Bardo, al lui Iñárritu, răsfățat la Festivalul de Film de la Veneția, a primit trailer: când îl vezi în cinematografe, dar pe Netflix": "Povestit pe tonul clasicei melodii de la The Beatles „I Am the Walrus”, noul trailer pentru Bardo, de Alejandro G. Iñárritu a apărut ieri, oferind spectatorilor doar o privire din ceea ce s-a putut experimenta pe deplin la Festivalul de la Veneția, luna aceasta.\n\nAcolo, la Festivalul de Film de la Veneția, filmul a fost aplaudat timp de șase minute, în cadrul premierei mondiale de trei ore, de pe 2 septembrie. Regizorul a tăiat 22 de minute din film încă de atunci, ducând durata de rulare la aproximativ 2 ore și jumătate.\n\nCu un scenariu scris de Iñárritu și Nicolás Giacobone, Bardo este prezentat ca fiind o comedie nostalgică, ce se desfășoară pe fondul unei călătorii personale epice.\n\nDe fapt, este un fel de cronică a unui renumit jurnalist mexican și realizator de documentare care se întoarce acasă și trece printr-o criză existențială, în timp ce se luptă cu identitatea sa, relațiile familiale, haosul amintirilor, precum și cu trecutul țării de baștină, căutând tot timpul răspunsuri. E o călătorie în trecut, cu incursiuni în prezent. Un fel de melanj între două timpuri care par diferite, însă nu sunt.\n\nBardo urmează să fie lansat în cinematografe, dar și pe Netflix, în perioada următoare\n\nActorul mexican Daniel Giménez Cacho îl interpretează pe Silverio Gama în Bardo (pe numele complet al filmului, Bardo, False Chronicle of a Handful of Truths). Acesta este primul film al lui Iñárritu care a fost filmat în Mexic, după Amores Perros, din 2000.\n\nDistribuția îi include, de asemenea, și pe Griselda Siciliani, Ximena Lamadrid și Iker Solano.\n\nBardo, False Chronicle of a Handful of Truths va sosi în cinematografele în Mexic pe 27 octombrie, urmat de o lansare limitată în cinematografele în SUA, Spania și Argentina, în data de 4 noiembrie.\n\nFilmul va fi lansat la nivel global în data de 18 noiembrie – dată la care, cel mai probabil, va sosi și în România.\n\nUlterior, va debuta și pe Netflix, pe 1 decembrie, anul acesta.",
    "Artiști din toate colțurile lumii vor lucra pentru a da culoare blocurilor din Bacău în proiectul \"ZidArt\"": "Artiști din toate colțurile lumii vor lucra pentru a da culoare blocurilor din Bacău în proiectul \"ZidArt\"\n\nArtişti din Portugalia, Mexic, Belgia, Franţa şi din Ucraina vor lucra alături de artiști români pentru a da culoare blocurilor din Bacău.\n\nProiectul se numește \"ZidArt\" și - de cinci ani încoace - transformă ziduri cenușii în adevărate opere de artă. Numai în Bacău sunt deja peste 40 de lucrări, majoritatea finalizate.\n\nPereţii unor blocuri prind viaţă în aceste zile, în orașul din Moldova. Printre cei care pun suflet pentru ca proiectul să fie un succes este şi Sergio, artist din Mexic.\n\nSergio Pappa Chango – artist: „Trebuie să fim împreună, să ajutăm cu războiul, cu tot ce se poate, pentru că în vremurile astea cred că e necesar să aducem puțină speranță pentru toată lumea”.\n\nUn alt tânăr din echipă, care poarta acelaşi nume, cântă în timp ce pictează. Aşa că nu e plictiseală niciodată în echipă.\n\nSergio – artist: „Să cânt sau să pictez? Nu e dificil, mă bucur și atunci când cânt, și atunci când pictez... - Nouă ne place!”\n\nAnna vine din Franţa și lucrări care îi poartă semnătura se afla în mai multe locuri din lume. Acum îşi va lăsa amprentă şi în România.\n\nAnna Conda – artist: ”Am văzut un anunț pe internet, am aplicat pentru proiectul ZidArt și am fost selectată.”\n\nStandardele proiectului cresc cu fiecare ediţie, iar artiştii români spun că sunt într-o continuă competiţie cu cei de peste hotare.\n\nWanda Hutira – artist: „Munca începe în momentul în care începi să înveţi să faci asta aşa că adăugam vreo 8 ani de şcoală încă vreo 4 de facultate şi mult exerciţiu”.\n\nȘi această ediție a proiectului a fost un succes: 11 pereţi noi spun acum o poveste, pe lângă cei peste 30, de la ediţiile trecute.\n\nIulia Enăchescu – coordnator comunicare ZidArt: „Prin proiectul Zidart ne-am propus să aducem arta mai aproape de oameni. Este important pentru noi să îi expunem la lucrări artistice care să le fie accesibile şi să vorbească pe limba lor.”\n\nRezultatele se vor vedea la jumătatea lunii septembrie, atunci când lucrările se vor încheia.\n\nSursa: StirilePROTV Etichete: , , , , Dată publicare: 06-09-2022 07:31\n\n",
    "Din ce în ce mai mulți turiști aleg expedițiile și preferă mega-circuite de 2-3 săptămâni": "– Australia – Noua Zeelandă – Tasmania sau marele circuit al Americii Latine se numără printre preferințele turiștilor DAL Travel, unele călătorii având o durată de aproape o lună\n\n– Cerinţa românilor pentru circuitele turistice a crescut cu aproximativ 20% în 2022\n\n– Daniela Nedelcu: Ne adresăm turiștilor care caută experiența vieții\n\nDAL Travel s-a afirmat, de-a lungul anilor, drept unul dintre principalii touroperatori care organizează circuite turistice. Dacă majoritatea turiştilor români preferau sejururile de relaxare, există şi o categorie din ce în ce mai numeroasă care optează pentru cunoaştere, pentru vacanţele active. Vorbim, deci, despre aşa numiţii călători.\n\nCerinţa românilor pentru circuitele turistice a crescut cu aproximativ 20% în 2022 comparativ cu primele 7 luni ale anului trecut iar tendința se menține. Firește, eliminarea totală a restricțiilor pentru marea majoritate a destinațiilor a contat mult.\n\nMai mulți turişti români aleg acest gen de concedii active, tip circuit, în detrimentul sejururilor, având astfel întreaga vacanţă planificată. În topul circuitelor cumpărate se află atât ţări din Europa, cât și din America de Sud, Africa, Asia dar și Australia și Noua Zeelandă.\n\nLa ora actuală, turiștii fac rezervări pentru mega-circuite de 2-3 săptămâni precum Australia – Noua Zeelandă – Tasmania sau cele dedicate Americii Latine, Mexicului în sine dar și pentru revelioanele care implică vizitarea mai multor țări.\n\n– Unul dintre cele mai lungi și solicitate tururi este Expediţie în Oceania: Dragonii asiatici, Țara Cangurilor, Muntele Cook şi diavolul Tasmanian. Circuitul, care cuprinde Australia, Noua Zeelandă și Tasmania, are o durată de 23 de zile, se va desfășura în perioada 7-29 noiembrie și costă 7340 de euro de persoană. Mai mult decât o călătorie, o adevărată expediţie pe cel mai mic continent al lumii ocupat de un singur stat, Australia, într-o minunată ţară insulară, Noua Zeelandă, într-o lume aparte, frumoasă, veselă, în care fiecare zi aduce ceva complet nou pentru europeni. De la canguri şi koala, la Opera din Sydney, de la Munţii Albaştri la Marea Barieră de Corali, de la aborigeni şi maori, la cowboy, de la Auckland la Christchurch, de la pinguini la cazinoul din Melbourne, de la Hobart, la diavolul tasmanian, tot mai aproape de locul în care soarele răsare.\n\n– Revine în forță și circuitul Mexic – Guatemala – Honduras – Belize, devenit deja tradiție printre preferințele turiștilor DAL Travel. Circuitul va avea 15 zile, se va desfășura în perioada 20 septembrie – 4 octombrie și va costa 3530 de euro. Traseul va începe la Mexico City, va continua cu Guatemala și frumusețile ei precum Lacul Atitlan, Chichicastenango și extraordinarul Tikal, va ajunge în Honduras pentru Copan, o bijuterie de sit mayaș și trecând prin Belize se va “opri” pe Riviera Maya pentru o bine venită relaxare. O splendidă incursiune în străvechile civilizații aztecă și mayașă, pe ritmuri alegre și pline de veselie ale mariachilor, completată cu plajele de nisip auriu de pe litoralul Mării Caraibilor.\n\nFoto: Pexels, Leslie del Moral\n\n– De asemenea, este solicitat și circuitul în America Centrală: Panama – Honduras – Guatemala –\n\nEl Salvador – Nicaragua – Costa Rica, care se va desfășura în perioada 25 octombrie – 11 noiembrie și va costa 4950 de euro. Circuitul de 18 zile va fi plin de farmec și culoare, cu peisaje exotice, dominate de grandoarea vulcanilor legendari Poas, Arenal (Costa Rica), Ometepe, Masaya sau Mombacho Atitlan (Nicaragua), Atitlan, San Pedro și Toliman din Guatemala. Panorama culturilor precolumbiene revelată printr-o succesiune de situri de conservare, cu vestigii istorice extrem de evocatoare, alcătuiesc un adevărat curs exhaustiv de civilizație Maya.\n\n– Revine în atenția turiștilor un circuit mult iubit din Asia, Caleidoscop asiatic, care îmbină, pentru 13 zile, 3 țări emblematice ale acestui continent: Thailanda, Malaezia și Singapore. Pentru 2190 de euro, turiștii vor urma, în perioada 7-19 octombrie, traseul Bangkok – Damnoen Saduak – Ayutthaya – Kuala Lumpur – Putrajaya – Malacca – Singapore. Călătoria va începe în Thailanda, în „Țara Surâsului”, va continua cu capitala Malaeziei, Kuala Lumpur, monument al ingenuităţii și determinării malaeziene, ca la final să se ajungă în „orașul leului”, Singapore, oraș-stat insular cu unul dintre cele mai înalte standarde de viață din lume, un oraş sinonim cu cumpărăturile, datorită numeroaselor mall-uri.\n\n– Unul dintre cele mai solicitate tururi din Asia, o adevărata incursiune în Orientul Îndepărtat o reprezintă circuitul de 15 zile care combină Coreea de Sud cu Japonia, din perioada 27 noiembrie – 11 decembrie și care va costa 3680 de euro. Dacă spunem Coreea de Sud și Japonia, ne gândim la tehnologia cea mai avansată, construcțiile cele mai îndrăznețe și oamenii pentru care munca este un cult, iar tradițiile o a doua religie. Se adaugă poveşti despre samurai, shoguni, gheişe şi temple zen, amănunte despre istoria lor veche și zbuciumată, o natură incredibil de frumoasă, arhitectura tradițională care reflectă filozofia acestor popoare, bazată pe echilibrul și armonia clădirilor cu mediul natural în care sunt construite, simbolismul grădinilor și calmul transmis de ceremonia ceaiului, pentru o experiență completă, într-un circuit deosebit.\n\n– Un circuit unic pe piața turistică din România îl reprezintă un periplu prin Africa de Vest: Sierra Leone, Guinea, Guinea-Bisau, Gambia și Senegal, în foste colonii franceze, engleze și portugheze, se va desfășura pe parcursul a 18 zile în perioada 17 noiembrie – 4 decembrie și va costa 4980 euro. Aventura va începe în Freetown, capitala Sierra Leone, va continua cu peisajele rurale și satele tradiționale din Guinea și Guinea-Bissau, cu peisajele spectaculoase ale Gambiei și satele tradiționale ale grupurilor etnice până în Dakar, capitala Senegalului. O experiență de neratat pentru cei care iubesc Africa în forma sa pură!\n\nAlte circuite cu durata de aproximativ două săptămâni aflate în topul preferințelor sunt ”Mexic – Marele Circuit” (5 octombrie – 18 octombrie, 14 zile), Incursiune în America de Sud: Peru – Bolivia – Chile – Argentina – Uruguay – Brazilia (12 octombrie – 28 octombrie, 17 zile), ”Vietnam – Marele circuit” (24 octombrie – 7 noiembrie, 15 zile), respectiv ”Vietnam – Laos – Cambogia” (26 octombrie – 12 noiembrie, 18 zile), ”Peru – Amazonia” (3 noiembrie – 16 noiembrie, 14 zile), ”Peru – Nazca – Colca” (3 noiembrie – 16 noiembrie, 14 zile), ”Mexic – Cuba” (16 noiembrie – 1 decembrie, 16 zile), ”Mexicul Colonial – Dia de los Muertos” (26 octombrie – 10 noiembrie, 15 zile), ”Mexic – marele circuit” (26 noiembrie – 10 decembrie, 15 zile).\n\nPrintre cele mai lungi programe de Revelion se numără ”Revelion pe coasta de sud a golfului Mexic” (27 decembrie – 10 ianuarie, 15 zile), ”Revelion în Kenya, Tanzania și Zanzibar” (27 decembrie – 8 ianuarie, 13 zile), ”Revelion în Insulele Azore și Madeira” (28 decembrie – 9 ianuarie, 13 zile), ”Revelion în Africa de Sud & Cascada Victoria” (28 decembrie – 10 ianuarie, 14 zile), ”Revelion în Indonezia: Insula Bali și Insula Lombok” (28 decembrie – 10 ianuarie, 14 zile), ”Revelion Thailanda – Malaezia – Singapore” (28 decembrie – 9 ianuarie, 13 zile), ”Revelion Mexic – Guatemala – Honduras” (29 decembrie – 13 ianuarie, 16 zile) și ”Croazieră de Revelion în Marea Caraibilor” (29 decembrie – 15 ianuarie, 18 zile).\n\n„Sunt mulți turiști care doresc să îmbine concediile cu ideea de călătorie, de expediție. Lor ne adresăm în mare măsură. Vorbim de bugete mai mari, cuprinse, în general, între 3000 și 7000 de euro de persoană, dar perioadele sunt de 2-3 săptămâni, în care avem incluse zborurile, cazările de calitate, anumite mese și, firește, excursiile și vizitele menționate în programul respectiv. În principiu, dacă se zboară peste ocean în colțuri îndepărtate ale lumii, turiștii preferă să vadă cât mai mult și astfel să petreacă mai mult timp în țările din circuitul ales. Am dezvoltat conceptul de „marele circuit”, în care se vizitează pe îndelete o singură țară, dar nu am renunțat nici la circuitele care includ mai multe țări pe care le numim „incursiuni” sau „periplu”. Mulți turiști ne-au spus că aceste circuite au reprezentat pentru ei experiența vieții, ceea ce ne bucură și ne onorează. În urma fiecărui mega-circuit propus de noi rămân experiențe și amintiri noi, multe filme și fotografii dar și materiale cât pentru o carte”, subliniază Daniela Nedelcu, director general DAL Travel.",
    "Rudele interlopului oltean Rechinu fac legea în Paraguay. Bani ascunși în casa părinților la Craiova": "Alte grămezi de bani au fost îngropate la propriu în curțile părintești din Craiova. Paraguay a fost un punct-cheie pe harta fraudelor transfrontaliere. Aici operațiunile au fost coordonate de cumnatul lui Florian Tudor, zis Rechinul, șeful grupării din Riviera Maya. Sume mari de bani au ajuns apoi în țara vecină, Brazilia, unde au fost folosite pentru achiziția unor imobile.\n\nÎn timp ce numele lui Tudor a făcut înconjurul lumii, cumnatul său brazilian a primit mai puțină atenție, iar procesul său penal stagnează de ani buni. În urmă cu cinci ani, Julio César Belmonte do Amaral, cumnatul lui Florian Tudor, a fost arestat, fiind acuzat de operațiuni de clonare a cardurilor în Paraguay, țara din America de Sud cu triplă frontieră.\n\nProcesul său a fost amânat din nou în urmă cu câteva zile. Pe 22 august 2022, judecătorul Marino Méndez din Ciudad del Este, un oraș paraguayan aflat la granița cu Brazilia și Argentina, a decis, împreună cu procurorii și avocații, să amâne audierea polițiștilor pentru că sunt ocupați cu alte dosare.\n\nÎn timp ce gruparea lui interlopului rechinu se extindea în Mexic, Belmonte do Amaral s-a pus pe treabă în Paraguay, instalând în bancomate dispozitive de copiere a datelor, arată o investigație riseproject.\n\nFostul membru al grupării ne-a spus că au început să facă bani rapid și că el personal ar fi procesat peste 100 de milioane de dolari pentru grupare în decurs de trei-patru ani. „Am văzut bani în viața mea pe care nici nu vi-i puteți imagina”, a declarat el pentru OCCRP. Belmonte do Amaral ar fi acționat ca omul de încredere al lui Tudor. Îi supraveghea pe ceilalți skimmeri și redirecționa o parte din bani din Paraguay în Brazilia, unde erau investiți în imobiliare, potrivit fostului membru al grupării.\n\nNewsweek România a scris mai multe articole despre Interlopul Rechinu\n\nFlorian Tudor, zis Rechinu, capul mafiei române din Mexic a fost arestat, în mai anul trecut, la solicitarea autorităților române. El a condus mafia românească din Mexic și reușea să câștige milioane de dolari pe an.\n\nCitește și: Cum a comandat interlopul oltean Rechinu uciderea omului său de încredere ce voia sa-l toarne la FBI",
    "Andreea Bălan, decizie drastică după America Express. Vedeta e fermă, nimic nu o mai poate clinti: „Tremuram” VIDEO EXCLUSIV": "Andreea Bălan și-a testat limitele la “America Express”, reality-show care va fi difuzat la Antena 1. “Am fost în forță și mental și fizic ca să pot să duc o astfel de experiență”, ne-a spus artista. Despre revederea emoționată cu fiicele ei, Ella și Clara, despre aventura prin Mexic, Guatemala și Columbia, dar și ce decizie a luat după această experiență, Andreea Bălan ne-a povestit în interviul exclusiv acordat pentru playtech.ro.\n\nCe decizie a luat Andreea Bălan după ,,America Express”?\n\nCum te-au primit fetele după 2 luni în care ai fost plecată la filmările reality show-ului America Express?\n\nMi-a fost foarte dor de ele, cred că acolo cel mai greu lucru acesta a fost: să fiu departe de ele. Au fost foarte emoționate. Am aterizat noaptea și eu am crezut că dorm. Abia așteptam să ajung acasă și pur și simplu să mă bag în pat lângă ele.\n\nDar erau treze, mă așteptau și au coborât scările în fugă, pur și simplu mi-au sărit în brațe, am izbucnit în lacrimi și tremuram așa de fericire! A fost foarte frumoasă revederea.\n\n,,Niciodată nu cred că o să mai…”\n\nVei mai repeta o astfel de experiență având în vedere că a fost cea mai lungă perioadă în care ai fost departe de fete?\n\nNu cred. Niciodată nu cred că o să mai stau atât de mult departe de ele. Acum am ales să plec, deoarece am considerat că ele fiind micuțe nu au noțiunea timpului. Ele nu știu ce înseamnă o săptămână sau o lună și pentru copiii foarte mici, timpul trece altfel, se joacă, uită, dar cu cât cresc, cu atât ei știu că mami a plecat o lună, două, trei și mi-am spus că nu o să mai fac.\n\nPot să fac asta doar acum când sunt mici. Mai târziu nu o să mai fac și nici nu am de ce. Acum am fost în forță și mental și fizic ca să pot să duc o astfel de experiență. În alt reality show nu aș merge niciodată. Este singurul reality show pe care l-am acceptat, pentru că mi-au plăcut țările în care am fost: Mexic, Guatemala și Columbia.\n\n,,Este singurul reality show pe care l-am acceptat”\n\nEu știind spaniola foarte bine, cumva s-a legat, pentru că am mai fost în Mexic acum 15-17 ani la Bailando por un Sueno și mi-am dorit foarte mult să vin în Mexic, să mă reîntorc.\n\nTe-au recunoscut mexicanii având în vedere concursul acela la care ai participat?\n\nO singură situație a fost, în momentul în care am aterizat acolo, în Mexico City. Într-adevăr o fată și un băiat au venit la aeroport și mă știau de atunci, dar citiseră pe internet că am venit și eu, îl știau și pe Puya. Atât a fost, dar foarte frumos! Faptul că știau dansurile și și-au adus aminte de mine și de Petrișor de acum mulți ani, a fost așa emoționant! Ulterior, când mergeam în cursă nu s-a mai întâmplat. Au trecut foarte mulți ani.\n\n,,A fost foarte greu”\n\nCum ai resimțit această experiență America Express, pentru că a fost ceva atipic față de cum e viața ta de zi cu zi?\n\nA fost foarte greu, pentru că pur și simplu trebuia să faci autostopul, să nu ai bani, să nu mănânci și să te bazezi doar pe ajutorul oamenilor și să dormi în diferite condiții precare, foarte foarte greu.\n\nDar, eu fiind de mică în lumina reflectoarelor și mergând în turnee de când aveam 12-13 ani, sunt obișnuită cu cazările precare, cu pensiunile, cu făcut bagaj, strâns, plecat, trezit, dormit puțin și, toate acestea, până la urmă nu au fost chiar atât de grele, erau oarecum familiare. În schimb, dorul de casă a fost foarte greu și mâncarea."
}