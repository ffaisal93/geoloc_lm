{
    "Rugby Championship: Noua Zeelandă învinge Australia cu 40 – 14 și câștigă titlul pentru a noua oară în 11 ediții": "All Blacks au obținut o victorie confortabilă pe Eden Park la Auckland, care este fortăreața lor de mulți ani, ei pierzând ultimul lor meci test acolo în 1994 în fața Franței.\n\nAustralienii, care au pierdut ghinionist, 37 – 39 săptămâna trecută la Melbourne, au fost foarte șterși de data aceasta, parcă resemnați în fața inevitabilității înfrângerii. Noua Zeelandă a câștigat cu 40 – 14 și a acumulat 19 puncte în clasament.\n\nAcest rezultat însemna că în ultimul lor meci disputat la Durban în fața Argentinei, sud-africanii aveau nevoie de victorie cu bonus ofensiv, la cel puțin 40 de puncte diferență.\n\nSpringboks au început bine și în minutul 38 conduceau cu 17 – 0. Dar Pumas au avut o tresărire de orgoliu, motivată și de dorința de a obține cel puțin bonusul defensiv pentru a pasa ultimul loc australienilor. După acel moment ambele echipe au mai marcat fiecare câte trei eseuri și 21 de puncte. Scorul final, 38 – 21, nu a fost suficient nici pentru sud-africani să treacă pe primul loc și nici pentru argentinieni să urce de pe ultimul.\n\nClasamentul final al Rugby Championship, ediția 2022:",
    "Incident \"fără precedent\" în Noua Zeelandă. O balenă ar fi provocat moartea a cinci persoane": "Unsprezece persoane, majoritatea din grupul de observare a păsărilor, se aflau la bord când barca s-a răsturnat sâmbătă în Goose Bay, în apropiere de oraşul Kaikōura, informează BBC.\n\nPoliţia a refuzat să facă speculaţii cu privire la cauzele accidentului, limitându-se să confirme coliziunea. Dar Craig Mackle, primarul din Kaikōura, a declarat reporterilor că el crede că barca s-a ciocnit cu o balenă care ieşise la suprafaţă.\n\nMackle a declarat că condiţiile din golf la momentul respectiv erau \"perfecte\" şi că oficialii au presupus că balena a ieşit la suprafaţă sub navă, provocând răsturnarea acesteia.\n\n\"Acesta este un eveniment tragic care afectează multe vieţi, nu în ultimul rând familiile şi cei dragi\", a declarat Mackie în cadrul unei conferinţe de presă.\n\n\"Aş dori să le mulţumesc tuturor celor implicaţi în operaţiunile de salvare şi de recuperare. Faptul că am reuşit să-i aducem pe toţi acasă este cel mai bun rezultat într-o astfel de circumstanţă teribilă\".\n\nSergentul Matt Boyce a refuzat să comenteze teoria, dar a recunoscut că incidentul a fost \"fără precedent\".\n\nEl a precizat că supravieţuitorii incidentului - inclusiv căpitanul ambarcaţiunii - au fost cu toţii transportaţi la spital şi ulterior externaţi. Un supravieţuitor a suferit răni minore.\n\nPasagerii vasului făceau parte dintr-un grup de observare a păsărilor care se crede că s-a adunat din toată ţara.\n\n",
    "Recruţii din Noua Zeelandă aduc un omagiu Reginei: dansul tradiţional haka în memoria sa": "Recruţii din Noua Zeelandă aduc un omagiu Reginei: dansul tradiţional haka în memoria sa\n\nO lume întreagă o plânge pe Regină, de la şefi de state şi familii regale până la oameni simpli.\n\nRecruţii din Noua Zeelandă aduc un omagiu reginei: dansul tradiţional haka în memoria sa\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Nivelul de alertă pentru supervulcanul Taupo din Noua Zeelandă a fost ridicat după ce în zonă au avut loc 700 de cutremure": "Oamenii de știință neozeelandezi au ridicat nivelul de alertă pentru uriașul vulcan Taupo, sursa celei mai mari erupții vulcanice de pe Pământ din ultimii 5.000 de ani, informează Reuters.\n\nVulcanul Taupo a erupt ultima dată acum 1.800 de ani, atunci când a aruncat în atmosferă peste 100 de kilometri cubi de materie vulcanică. Aproape 700 de cutremure mici au fost acum detectate sub Lacul Taupo – caldera vulcanului și, totodată, cel mai mare lac din Noua Zeelandă.\n\nAproape 700 de cutremure mici au fost detectate sub Lacul Taupo – caldera vulcanului și, totodată, cel mai mare lac din Noua Zeelandă. Foto: Profimedia Images\n\nSistemul de alertă vulcanică este format din șase niveluri și cu toate că, în acest moment, alerta este doar la nivelul 1 („tulburări vulcanice minore”), agenția geologică GeoNet a avertizat că erupțiile vulcanice pot avea loc la orice nivel și că alerta poate fi ridicată brusc la un nivel mult mai mare pe măsură ce activitatea vulcanului se schimbă.\n\nErupția care a avut loc în jurul anului 200 a devastat o regiune mare din Insula de Nord a Noii Zeelande, într-o perioadă în care insula nu era locuită de oameni.\n\n„Cutremurele și deformarea [calderei] ar putea continua în următoarele săptămâni și luni”, a anunțat GeoNet, care a precizat că momentan riscul unei erupții este foarte mic.\n\nErupția vulcanului Whakaari (White Island) din 2019 a dus la moartea a 22 de persoane și la rănirea a altor 25, majoritatea turiști. Captură foto: Twitter / @sch\n\nÎn 2019, Insula Albă, cunoscută și sub numele de Whakaari, a erupt dintr-o dată, eliberând cenușă și aburi și provocând moartea a 22 de persoane și la rănirea a altor 25, majoritatea turiști. Micuța insulă din Noua Zeelandă se află la aproximativ 160 de kilometri de supervulcanul Taupo.\n\nNoua Zeelandă se află la granița dintre placa tectonică australiană și cea pacifică și, din acest motiv, are parte de multe cutremure și o activitate vulcanică ridicată.\n\nEditor : Raul Nețoiu",
    "Nivelul mării în Noua Zeelandă a crescut de două ori mai repede în ultimii 60 de ani": "Nivelul mării în Noua Zeelandă a crescut de două ori mai repede în ultimii 60 de ani\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nRăspunde pe site-urile Aleph News, Mediafax, Ziarul Financiar și pe paginile noastre de social media - ȘTIU și Aleph News. Vezi răspunsul la Știu, de la ora 19.55, Aleph News.\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Premierul Jacinda Ardern crede că Noua Zeelandă va deveni republică în timpul vieţii sale": "Premierul neo-zeelandez Jacinda Ardern a declarat astăzi, într-o conferinţă de presă, că este de părere că ţara sa va deveni republică în timpul vieţii sale, transmite dpa, potrivit Agerpres.\n\nTotuşi, Ardern a adăugat că \"nu a simţit niciodată vreo urgenţă'' din partea poporului neo-zeelandez pentru a face acest lucru să se întâmple.\n\nMoartea Reginei Elisabeta a II-a a reaprins discuţiile despre oportunitatea tăierii legăturilor între Noua Zeelandă şi monarhia britanică.\n\nDeşi Noua Zeelandă va deveni probabil republică la un moment dat, Ardern nu vede această posibilitate ''drept o măsură pe termen scurt, care să fie pe agendă prea curând''.\n\n''Ne confruntăm cu atât de multe provocări. Aceasta este o dezbatere amplă şi importantă şi nu cred că este una care ar trebui să se petreacă rapid, mai ales când încă ne aflăm într-o perioadă de doliu'', a insistat premierul neo-zeelandez.\n\nArdern a anunţat că 26 septembrie va fi zi liberă în Noua Zeelandă, în memoria Reginei Elisabeta a II-a.\n\n''Regina a fost suverana noastră, şefa noastră de stat, a avut o contribuţie imensă în Noua Zeelandă prin serviciul ei public, iar (decesul ei) reprezintă un sfârşit semnificativ al unui capitol'', a încheiat premierul neo-zeelandez.",
    "Federaţia de Rugby din Noua Zeelandă, amendată pentru nerespectarea regulilor egalităţii de gen": "Federaţia de Rugby din Noua Zeelandă (New Zealand Rugby) va trebui să plătească o amendă de 280.000 de dolari neozeelandezi (circa 169.000 de euro) deoarece nu a respectat regulile privind egalitatea de gen, informează news.ro.\n\nSport New Zealand, organismul responsabil cu sportul în ţară, a cerut diferitelor organizaţii sportive să aibă cel puţin 40% dintre femei în consiliile lor de administraţie înainte de decembrie 2021.\n\nNew Zealand Rugby are în prezent doar trei femei din nouă membri. Potrivit presei locale, Federaţia de Rugby este singura dintre cele 65 de mari organizaţii sportive din ţară care nu şi-a respectat această obligaţie.\n\n\"Consiliul de administraţie al NZ Rugby recunoaşte că nu a respectat cerinţele Sport New Zealand şi acceptă sancţiunea financiară\", a reacţionat Stewart Mitchell, preşedintele federaţiei.",
    "VIDEO Regele Charles al III-lea, proclamat oficial șef al statului în Australia, Noua Zeelandă și Canada": "VIDEO Regele Charles al III-lea, proclamat oficial șef al statului în Australia, Noua Zeelandă și Canada\n\nRegele Charles al III-lea a fost proclamat oficial şef de stat în Australia, Noua Zeelandă şi Canada în ceremonii care au avut loc duminică în capitalele acestor naţiuni, transmit agenţiile internaţionale de presă, citate de Agerpres.\n\nÎn Noua Zeelandă, proclamarea lui Charles al III-lea ca monarh, după decesul Reginei Elisabeta a II-a, joi, la vârsta de 96 de ani, a avut loc în parlament, la Wellington.\n\nVorbind de pe treptele legislativului, premierul Jacinda Ardern a declarat că la eveniment fiul reginei, „Majestatea Sa Regele Charles al III-lea, a fost recunoscut drept suveranul nostru”, transmite Reuters.\n\nArdern a adăugat că, după moartea reginei, Noua Zeelandă a intrat într-o perioadă de schimbări. „Regele Charles… şi-a demonstrat constant grija profundă faţă de naţiunea noastră. Această relaţie este foarte apreciată de poporul nostru. Nu am nicio îndoială că se va adânci”, a apreciat premierul neo-zeelandez.\n\nÎn Australia, guvernatorul general David Hurley, reprezentantul monarhului britanic în această naţiune, l-a proclamat şef de stat pe Regele Charles al III-lea în parlamentul de la Canberra. Proclamaţia a fost însoţită de 21 de salve de tun.\n\nAnterior, premierul australian Anthony Albanese a declarat că 22 septembrie va fi zi de doliu naţional pentru regină, această zi urmând să fie şi sărbătoare legală. Albanese a informat că se va deplasa joi la Londra, împreună cu David Hurley, pentru a asista la funeraliile reginei, stabilite pentru 19 septembrie, şi se va întoarce în Australia la 21 septembrie.\n\n„Apoi, o zi după, sunt programate Ziua de Doliu Naţional şi o slujbă de pomenire. Scopul este de a permite oamenilor să aducă un ultim omagiu Reginei Elisabeta”, a declarat premierul la postul de televiziune ABC.\n\nAlbanese a mai menţionat că Australia s-a oferit să transporte pe calea aerului în Regatul Unit, pentru funeraliile reginei, 10 dintre omologii din Insulele Pacificului şi demnitari din Noua Zeelandă.\n\nÎntrebat cum îl percep australienii pe noul monarh, Albanese a răspuns că Regele Charles al III-lea va trebui „să-şi croiască propriul său drum”.\n\nÎn semn de respect, drapele Australiei au fost arborate în bernă, lucrările parlamentului au fost suspendate şi un portret uriaş al reginei a fost afişat pe faţada Operei din Sydney.\n\nRegele Charles al III-lea a fost proclamat oficial monarh şi în Canada, transmite EFE. Guvernatoarea generală a Canadei, Mary Simon, reprezentanta monarhului britanic în această ţară, s-a întâlnit sâmbătă la Ottawa cu premierul Justin Trudeau pentru a semna proclamaţia.\n\nDupă ce Simon şi Trudeau au semnat documentul care oficializează calitatea de şef al statului canadian pentru suveranul britanic, proclamaţia a fost citită cu voce tare şi au fost trase 21 de salve de tun.\n\nProclamaţia menţionează că „Alteţa Sa regală prinţul Charles Philip Arthur George este acum, după moartea ultimei noastre suverane, cu voia Domnului, Regele Charles al III-lea al Regatului Unit, Canadei şi al altor dominioane şi teritorii”.\n\nDupă proclamaţie, Trudeau a discutat telefonic cu premierul britanic Elizabeth Truss, transmiţând condoleanţe poporului britanic şi felicitând-o pentru recenta numire ca şefă a executivului de la Londra. Cei doi oameni politici au discutat şi despre situaţia războiului din Ucraina, criza economică globală şi instabilitatea pieţelor energetice şi a sectorului alimentar.\n\nPotrivit Reuters, Trudeau a mai anunţat că Parlamentul Canadei se va întruni joi, pentru a permite membrilor săi să aducă un ultim omagiu Reginei Elisabeta a II-a.\n\nMonarhul britanic este şef al statului în Austria, Noua Zeelandă, Canada, între cele 14 teritorii de peste mări, deşi rolul său este în mare parte ceremonial, remarcă Reuters.\n\nCitește și...",
    "MAE: Ministrul Bogdan Aurescu a avut întrevederi la New York cu omologi din Maldive şi Noua Zeelandă": "Ministrul Afacerilor Externe, Bogdan Aurescu, a avut, ieri, la New York, o întrevedere cu omologul din Maldive, Abdulla Shahid, fost preşedinte al Adunării Generale a ONU, şi cu Victoria Hallum, ministrul adjunct de externe din cadrul Ministerului Afacerilor Externe al Noii Zeelande, în contextul participării la Adunarea Generală a ONU, informează Agerpres.\n\nConform MAE, discuţiile cu omologul din Maldive au vizat mai ales intensificarea cooperării sectoriale dintre cele două state. Ministrul Aurescu a adresat felicitări pentru modul eficient în care omologul din Maldive a exercitat mandatul de preşedinte al AG ONU în sesiunea anterioară.\n\n\"Cei doi oficiali au agreat intensificarea cooperării bilaterale în domeniul consular, la nivelul institutelor diplomatice din cele două ţări, precum şi în ceea ce priveşte managementul dezastrelor, turismul şi agricultura. De asemenea, şeful diplomaţiei române şi omologul din R. Maldive au convenit să coopereze apropiat în domeniul combaterii schimbărilor climatice, pornind de la abordările similare ale celor două ţări în acest domeniu, R. Maldive fiind un stat ce resimte direct efectele acestor fenomene\", precizează sursa citată.\n\nCei doi miniştri au discutat şi despre creşterea nivelului mărilor şi oceanelor, ca efect direct al schimbărilor climatice, subiect de interes major pentru statele insulare mici. Bogdan Aurescu a prezentat activitatea pe acest subiect la nivelul Comisiei de Drept Internaţional (CDI), al cărei membru este, inclusiv în calitatea sa de copreşedinte al Grupului de Studiu dedicat acestei teme din cadrul CDI.\n\nMinistrul Bogdan Aurescu a prezentat evaluarea României cu privire la implicaţiile globale ale invaziei Federaţiei Ruse în Ucraina, în special criza alimentară şi umanitară, fiind expuse eforturile ţării noastre în sprijinul Ucrainei şi în scopul combaterii efectelor crizei alimentare, care au permis, până la acest moment, tranzitul a circa patru milioane de tone de cereale ucrainene către destinaţii din întreaga lume, adaugă sursa citată.\n\nÎn cadrul întrevederii cu Victoria Hallum, ministru adjunct pentru afaceri multilaterale şi juridice din cadrul Ministerului Afacerilor Externe al Noii Zeelande, discuţiile s-au axat pe cooperarea celor două state în plan multilateral, în principal în ceea ce priveşte domeniul dreptului internaţional, cu accent pe tragerea la răspundere a Rusiei pentru acţiunile ilegale împotriva Ucrainei, precum şi pe tema schimbărilor climatice, cu accent pe creşterea nivelului mărilor şi oceanelor, arată MAE.\n\nMinistrul Bogdan Aurescu a abordat provocările generate de agresiunea ilegală, nejustificată şi neprovocată a Rusiei în Ucraina, prezentând eforturile multidimensionale pe care România, ca stat vecin şi partener apropiat al Ucrainei, le-a întreprins pentru a reduce efectele negative ale războiului.\n\n\"A reafirmat, cu acest prilej, angajamentul României de a promova respectarea dreptului internaţional şi a trecut în revistă seria de acţiuni recente iniţiate de România, între care depunerea la 13 septembrie 2022 a Declaraţiei de Intervenţie în procedurile iniţiate de Ucraina contra Federaţiei Ruse la Curtea Internaţională de Justiţie (CIJ) şi depunerea la 16 septembrie la Grefa Curţii Europene a Drepturilor Omului (CEDO) a cererii de intervenţie a României în favoarea Ucrainei, în cauza introdusă de acest stat împotriva Federaţiei Ruse. Cei doi oficiali s-au consultat cu privire la procedurile din faţa CIJ, având în vedere faptul că ambii sunt implicaţi în derularea acestora, ministrul Aurescu fiind şi Agentul României la Curtea de la Haga, iar oficialul neozeelandez îndeplinind aceeaşi funcţie în numele ţării sale\", menţionează MAE.\n\nS-a mai discutat despre tematicile de actualitate în cadrul Comisiei de Drept Internaţional (CDI) a ONU, în special pe tema soluţiilor juridice la efectele negative ale creşterii nivelului mărilor şi oceanelor, având în vedere calitatea şefului diplomaţiei române de co-preşedinte al Grupului de Studiu al CDI dedicat temei creşterii nivelului mărilor şi oceanelor în relaţie cu dreptul internaţional.",
    "Noua Zeelandă ridică cele mai stricte măsuri din lume privind pandemia COVID: 'Preluăm controlul'": "Noua Zeelandă a renunțat luni la regulile privind purtarea măștilor și la cerința de vaccinare, punând capăt unora dintre cele mai stricte măsuri din lume privind pandemia COVID-19, la aproximativ doi ani după ce au fost puse în aplicare.\n\nPremierul Jacinda Ardern a declarat în cadrul unei conferințe de presă că a sosit momentul ca oamenii să trăiască fără restricțiile extraordinare existente anterior, scrie Reuters, conform Mediafax.\n\n\"În sfârșit, în loc să simțim cum COVID dictează ce se întâmplă cu noi, cu viețile noastre și cu viitorul nostru, preluăm controlul\", a declarat Ardern.\n\n\"Pentru prima dată în ultimii doi ani, putem aborda vara cu certitudinea de care au nevoie neozeelandezii și afacerile, contribuind astfel la stimularea unei activități economice mai puternice”, a adăugat ea.\n\nToate cerințele privind purtarea măștilor au fost eliminate, cu excepția unităților de îngrijire medicală și a celor de îngrijire a persoanelor în vârstă.\n\nDoar persoanele pozitive la COVID-19 vor trebui să se izoleze timp de 7 zile, în timp ce contactele lor nu mai sunt obligate să facă acest lucru.\n\nToate mandatele guvernamentale de vaccinare vor fi, de asemenea, eliminate pe 26 septembrie, a declarat Ardern, adăugând că angajatorii vor decide acum dacă vor cere sau nu ca angajații lor să fie vaccinați.\n\nDe asemenea, guvernul va elimina toate cerințele de vaccinare pentru călătorii care sosesc și pentru echipajul aerian.\n\nRăspunsul rapid al Noii Zeelande la pandemie, regulile stricte privind pandemia și izolarea sa geografică au ținut-o în mare parte ferită de virus până la sfârșitul anului trecut.\n\nGuvernul a renunțat la politica de zero-COVID în acest an, odată ce populația a fost în mare parte vaccinată. De atunci, virusul a fost lăsat să se răspândească.\n\nS-au înregistrat 1.950 de decese și aproximativ 1,7 milioane de cazuri confirmate de COVID-19.",
    "Australia, calificată la Mondialele de fotbal, a învins Noua Zeelandă, într-un al doilea meci amical": "Naţionala de fotbal a Australiei, calificată la turneul final al CM 2022 din Qatar, a învins duminică, cu scorul de 2-0, reprezentativa Noii Zeelande, într-un al doilea meci amical, disputat la Auckland, după ce joi, la Brisbane, \"cangurii\" câştigaseră cu 1-0, scrie AFP.\n\nDuminică, pe Eden Park Stadium, pentru australieni au marcat Mitchell Duke (54) şi Jason Cummings (80, penalty).\n\nAustralia face parte din Grupa D la Mondialul din Qatar (20 noiembrie - 18 decembrie), alături de Franţa, Danemarca şi Tunisia, scrie agerpres.ro.\n\n\"Cangurii\" vor disputa primul meci contra campioanei mondiale en-titre, Franţa, pe 22 noiembrie, pe Al Janoub Stadium din oraşul Al Wakrah.\n\nNoua Zeelandă a ratat calificarea la CM 2022 după ce a pierdut barajul contra Costa Rica, din iunie.",
    "Un seism cu magnitudinea 5,8 a zguduit Noua Zeelandă": "Un seism cu magnitudinea 5,8 s-a produs joi în centrul Noii Zeelande, potrivit Institutului de Geologie şi Ştiinţe Nucleare (GNS Science) din Noua Zeelandă, relatează Xinhua.\n\nCutremurul a avut loc la ora locală 21:07 (09:07 GMT) la 30 de km nord-est de French Pass, în nordul Insulei de Sud a Noii Zeelande, la o adâncime de 51 de km, a precizat GNS Science, referindu-se la un \"seism puternic\", potrivit Agerpres.\n\nSeismul a fost resimţit la Wellington şi în centrul Noii Zeelande.\n\nPeste 44.000 de persoane au raportat că au simţit cutremurul, însă până în prezent nu au fost raportate victime sau pagube materiale.\n\nNoua Zeelandă se află pe \"Centura de foc\" a Pacificului, o zonă cu activitate seismică importantă, unde se găsesc numeroşi vulcani. Un seism cu magnitudinea 6,3 care a lovit în 2011 oraşul Christchurch s-a soldat cu 185 de morţi.",
    "Premierul Noii Zeelande a aflat de decesul reginei Elisabeta de la un agent de pază care a trezit-o din somn: „A fost extraordinară. Îmi voi aminti râsetul ei”": "„Ultimele zile din viaţa reginei arată cine a fost ea, a muncit până la final în slujba oamenilor pe care i-a iubit. E o perioadă de tristeţe profundă. Nu e nicio îndoială că un capitol s-a închis, aşa că aducem mulţumiri unei femei incredibile pe care am fost destul de norocoşi s-o numim regina noastră”, a spus Arden, într-o conferinţă de presă. Regina a numit marţi noul premier al Marii Britanii, succesoarea lui Boris Johnson, Liz Truss.\n\nÎn memoria reginei, după ce va avea loc înmormântarea sa, Noua Zeelandă va arbora steagurile în bernă. Premierul mai spune că ea şi alţi oficiali ar putea merge la înmormântare în Mare Britanie, care ar putea avea loc în circa zece zile.\n\nÎn Noua Zeelandă începe o perioadă de doliu naţional, iar cărţi în care se pot scrie mesaje de condoleanţe vor fi deschise la Parlament şi Librăria Naţională. Totodată, autorităţile vor anunţa locurile publice în care populaţia va putea lăsa flori.\n\nRegina Elisabeta a II-a a fost primul monarh britanic care a mers în vizită în Noua Zeelandă: în 1953 a deschis şedinţa Parlamentului şi ulterior a mai făcut nouă vizite.\n\nCel mai longeviv monarch în funcţie, regina Elisabeta a II-a , a murit la vârsta de 96 de ani, joi seara, după o domnie de 70 de ani.\n\nRegina Elisabeta a II-a a fost primul monarh britanic care a mers în vizită în Noua Zeelandă: în 1953 a deschis şedinţa Parlamentului şi ulterior a mai făcut nouă vizite.",
    "O femeie din Coreea de Sud a fost arestată în cazul uciderii celor doi copii găsiți în valize într-un depozit din Noua Zeelandă": "O femeie din Coreea de Sud a fost arestată în cazul uciderii a doi copii care au fost găsiți în valize într-un depozit luna trecută, anunță poliția din Noua Zeelandă, citată de BBC.\n\nÎntr-un caz care a șocat țara, cadavrele a doi copii au fost descoperite de o familie care a cumpărat valizele de la o unitate de depozitare din Auckland.\n\nCadavrele fuseseră depozitate de câțiva ani. Poliția spune că victimele aveau vârste cuprinse între 5 și 10 ani.\n\nNoua Zeelandă a cerut extrădarea femeii din Coreea de Sud.\n\nPoliția a declarat că a lucrat îndeaproape cu autoritățile sud-coreene în ultimele trei săptămâni în căutarea femeii, după ce luna trecută a anunțat că aceasta se află în Coreea de Sud.\n\nAncheta s-a concentrat asupra acestei femei după ce cei doi copii au fost identificați, însă numele lor nu au fost dezvăluite.\n\n„A avea pe cineva în custodie în străinătate într-o perioadă atât de scurtă s-a datorat asistenței autorităților coreene și coordonării de către personalul Interpol al poliției din NZ”, a declarat inspectorul detectiv Tofilau Fa’amanuia Vaaelua.\n\nVaaelua a spus că femeia a fost arestată de poliția sud-coreeană joi dimineață, iar autoritățile din Noua Zeelandă vor solicita să-i fie refuzat dreptul la cauțiune înainte de extrădare.\n\nEl a adăugat că publicul a oferit „un sprijin copleșitor” pentru operațiunea poliției.\n\nPresa locală a scris că suspecta ar fi rudă cu copiii și că familia a trăit în Auckland timp de câțiva ani, iar tatăl copiilor a murit înainte de decesul acestora.\n\nPoliția a spus că familia care a găsit cadavrele a cumpărat un depozit care inludea și valize, la începutul lunii august. Această familie nu are nicio legătură cu decesele.\n\nEditor : A.P.",
    "Un bărbat din Noua Zeelandă a mers la bancă pentru un împrumut de 60.000 de euro, dar s-a trezit cu o avere în cont. Pe ce a cheltuit mare parte din bani": "Un bărbat din Noua Zeelandă s-a trezit cu o sumă uriaşă în conturi după ce a mers să facă un împrumut la bancă. Omul a cerut un împrumut de 60.000 de euro pentru a-şi finanţa benzinăria, dar funcţionarii băncii au greşit şi i-au transferat 6.000.000 de euro.\n\nHui \"Leo\" Gao nu a stat mult pe gânduri şi, împreună cu iubita sa, au mers în vacanţe exotice şi s-au bucurat de bani. Potrivit The Independent, banca şi-a dat seama de eroare abia după câteva luni, astfel că cei doi au avut timp să cheltuiască o parte importantă din sumă.\n\nGao şi prietena lui au transferat banii în diferite conturi, dar atât poliţia cât şi funcţionarii băncii au luat urma tranzacţiilor şi au recuperat banii pe care cei doi nu au apucat să-l cheltuiască. În urma unui proces, Gao a fost condamnat la 16 luni de închisoare, iar iubita sa a primit 8 luni de închisoare. Femeia a declarat în faţa instanţei că nu ştia provenienţa reală a banilor, prietenul ei spunându-i că a câştigat la loterie.\n\nPuteţi urmări ştirile Observator şi pe Google News!",
    "Tentativa de asasinare a Regelui Charles. Ce s-a întâmplat, de fapt, în turneul din Noua Zeelandă": "În octombrie 1981, când Regina Elisabeta a II-a se afla într-un turneu în Noua Zeelandă, un tânăr cu un istoric bogat din punct de vedere al infracțiunilor a tras spre suverană. Din fericire, tentativa de asasinare a eșuat, însă bărbatul nu a renunțat atât de ușor. Ce s-a întâmplat, de fapt, când actualul monarh a vizitat Noua Zeelandă\n\nIncidentul cu Regina Elisabeta a II-a a fost mascat de poliția neozeelandeză, oamenii legii declarând, în fața jurnaliștilor, că zgomotul a fost cauzat, de fapt, de un panou care s-a desprins și a căzut pe asfalt.\n\n„Nu veți găsi niciodată un dosar adevărat privind tentativa de asasinat”, a spus Tom Lewis, fost polițist în Dunedin, care a lucrat la respectivul caz, în 1981.\n\nTentativa de asasinare a Regelui Charles\n\nPremierul de la vremea respectivă, Robert Moldoon, se temea de faptul că Familia Regală va refuza să mai viziteze Noua Zeelandă după incident, însă nu a fost deloc așa.\n\nTânărul care a tras asupra suveranei, pe numele său Christopher John Lewis, a fost intervievat de nu mai puțin de opt ori. Acesta a recunoscut că idolul lui este criminalul în serie Charles Manson și că face parte dintr-o grupare extremistă din Marea Britanie.\n\nDescris de autorități ca fiind „puțin nebun, cu o copilărie grea”, Christopher a ajuns într-un spital pentru persoane cu boli psihice, asta după ce a încercat să îl ucidă pe actualul monarh britanic, care se afla în vizită în Noua Zeelandă alături de Prințesa Diana și fiul lor, William.\n\nChristopher John Lewis s-a sinucis la vârsta de 33 de ani într-o închisoare din Auckland, în timp ce aștepta să fie judecat pentru răpirea unei femei și a copilului său.\n\nSursă foto: Getty\n\nVEZI ȘI: Secretul Reginei Elisabeta a II-a a Marii Britanii\n\n\n\n",
    "RUGBY Noua Zeelandă şi-a luat revanşa în faţa Argentinei și a învins cu 53-3": "All Blacks şi-au luat cu această ocazia revanşa după surprinzătorul eşec suferit în faţa \"pumelor\" în urmă cu o săptămână, la Christchurch (18-25).\n\n\n\nNeozeelandezii au înscris şapte eseuri pe parcursul meciului desfăşurat pe Waikato Stadium din Hamilton, prin Ethan De Groot (9), Caleb Clarke (18), Ricko Ioane (38), Jordie Barrett (60), Aradie Savea (68), Brodie Retallick (75) şi Beauden Barrett (80+5).\n\nCitește și: RUGBY Argentina a obţinut o victorie istorică în faţa Noii Zeelande\n\nGazdele au mai punctat prin Richie Mo'unga - patru transformări (10, 20, 38, 61) şi două lovituri de penalitate (3,47) şi Jordie Barrett - 2 transformări (76, 80+5),.\n\n\n\nArgentina a reuşit singură lovitură de penalitate pe parcursul jocului de sâmbătă, prin Emiliano Boffelli (34).\n\nCitește și: Rugby-ul n-are drept de folosință gratuită a Stadionului Arcul de Triumf. Peste gard, atletismul are\n\nNoua Zeelandă a preluat provizoriu conducerea în clasamentul Rugby Championship după această victorie, a doua în patru meciuri.\n\n\n\nTot sâmbătă este programată o altă partidă din această competiţie, Australia - Africa de Sud.",
    "Turul României 2022 – Tricoul galben merge în Noua Zeelandă": "Ediția cu numărul 55 a Turului României a fost câștigată de Mark Stewart, de la echipa neo zeelandeză Bolton Equities Black Spoke, aflată pentru prima dată în România, care a fost desemnată și cea mai bună echipă din competiție. Românul Eduard Grosu (Drone Hopper) a câștigat Clasamentul pe puncte, irlandezul Cormac McGeough (Wildlife Generation) – Clasamentul Cățărătorilor, germanul Mika Heming (ATT Investments) – Clasamentul Tinerilor, iar Cristian Răileanu (Echipa Națională a României) – Clasamentul Românilor.\n\nTurul României 2022 a avut loc în perioada 6-11 septembrie pe un traseu de aproximativ 850 km de la Satu-Mare la București, prin Bistrița, Târgu-Mureș, Făgăraș și Curtea de Argeș. Devenind un veritabil ambasador al țării, traseul Micii Bucle este construit de fiecare dată astfel încât să pună în lumină importante zone turistice din România. Anul acesta, plutonul a traversat zone emblematice precum Țara Lăpușului în Maramureș, Colinele Transilvaniei, Țara Bârsei în județul Brașov și cel mai spectaculos drum din țară – Transfăgărășan.\n\nDiversitatea peisajelor românești, o multitudine de obiceiuri, tradiții și comunități, precum și frumusețea locurilor traversate au fost promovate, în premieră pentru ciclismul românesc, în 50 de țări, prin intermediul unor rezumate zilnice transmise de Eurosport. Pe plan local, Turul a fost transmis în direct și integral pe canalul TV Sport Extra, precum și online, pe site-ul www.turulromaniei.ro și pe paginile de Facebook Tour of Romania și Auchan (partenerul principal de organizare al Turului). De asemenea, retrospectiva fiecărei etape a fost transmisă zilnic, în perioada competiției, pe TVR 1. Materiale video și știri din timpul competiției au fost disponibile zilnic pe Eurosport.ro și pe pagina de Facebook Eurosport România, iar rezumatele etapelor au fost puse la dispoziție abonaților și pe aplicația Eurosport Player.\n\nAnul acesta, în premieră pentru ciclismul românesc, Turul României a lansat o campanie dedicată suporterilor, care au fost invitați să iasă pe traseu ca să încurajeze sportivii. Au răspuns excelent invitației partea de Nord a țării, pe traseul primei etape – la Suciu de Sus, aproximativ 300 de copii îmbrăcați în costume populare, mobilizați de jurnalistul Adrian Marchiș, fiu al satului și mare iubitor de ciclism, au așteptat câteva ore pentru a-i putea saluta pe cicliști. La Căianu Mic, cicliștii au fost primiți cu aplauze și mesaje de încurajare imprimate pe un banner uriaș: „Frumoasă organizare! Felicitări! A fost o mare onoare pentru noi să vă putem întâmpina chiar la noi acasă. Mult succes!”, a transmis Paul Știr, primarul comunei Căianu. „Ne-am bucurat din suflet și autentic! Să le transmiteți tuturor cicliștilor că Turul României ne va rămâne în inimi mereu!”, a transmis și Mihaela Hiticaș, consilier de comunicare la Primăria Beclean, unde drumul a fost flancat de suporteri de la intrarea până la ieșirea din oraș.\n\nUn alt record al ediției din acest an a fost atins la cursele pentru copii, organizate în șase dintre orașele de start/finiș: Satu Mare, Bistrița, Târgu Mureș, Făgăraș, Cristian și București, la care au participat aproape 2000 de copii (cu un record de 800 de participanți ieri, în București). Acest lucru arată popularitatea de care se bucură bicicleta în rândul tinerilor și face o promisiune pentru viitorul ciclismului românesc.\n\n„Anul acesta, Turul României a arătat potențialul pe care îl are un asemenea eveniment în promovarea României. Niciun alt sport nu reușește asta, pentru că niciun alt sport nu poate veni la tine acasă, așa cum o face o competiție ciclistă desfășurată pe șosea. Turul României a parcurs anul acesta un traseu din Nordul până în sudul țării și, pentru prima dată, a fost întâmpinat de suporteri care s-au îmbrăcat în haine de sărbătoare pentru a aplauda caravana ciclistă. Unde vom merge anul viitor? O să-i întrebăm chiar pe români asta, în săptămânile următoare, pe pagina noastră de facebook @Tour of Romania. Pentru că Turul României este al tuturor și pentru că vrem să ajungem să fim o singură inimă care să bată pentru ciclism”, spune Alex Ciocan, președintele Federației Române de Ciclism.\n\nPremii totale în valoare de peste 26.000 euro pentru cicliști\n\nLa ediția din acest an au participat cicliști profesioniști din țări precum Spania, Columbia, China, Irlanda, Polonia, Cehia, Italia, Austria, Germania, Olanda, Noua Zeelandă, SUA sau Columbia, care au concurat atât pentru puncte UCI, cât și pentru premiile în valoare totală de peste 26.000 de euro. La finalul fiecărei etape, liderii clasamentelor au primit tricouri distinctive pe care le-au purtat în etapa următoare, după cum urmează:\n\nTricoul galben – Lider în Clasamentul General\n\nTricoul roșu – Lider în Clasamentul pe Puncte\n\nTricoul Verde – Lider în Clasamentul Cățărătorilor\n\nTricoul Alb – Lider în Clasamentul Tinerilor (Sub 23 de ani)\n\nS-au acordat și tricouri trofeu:\n\nTricoul albastru – Lider în Clasamentul Românilor (a fost purtat în competiție)\n\nTricoul Gri – Lider în clasamentul pe echipe (s-a acordat la finalul ultimei etape).",
    "O balenă a ucis 5 turiști în Noua Zeelandă!": "Cinci persoane au murit în Noua Zeelandă după ce o ambarcaţiune de observare a păsărilor s-a răsturnat, după ce s-a ciocnit cu o balenă.\n\nUnsprezece persoane, majoritatea din grupul de observare a păsărilor, se aflau la bord când barca s-a răsturnat sâmbătă în Goose Bay, în apropiere de oraşul Kaikōura, informează BBC. Poliţia a refuzat să facă speculaţii cu privire la cauzele accidentului, limitându-se la a confirma coliziunea.\n\nCraig Mackle, primarul din Kaikōura, a declarat, însă, reporterilor că el crede că barca s-a ciocnit cu o balenă care ieşise la suprafaţă. Mackle a declarat că erau condiţii „perfecte\" în golf la momentul respectiv şi că oficialii au presupus că balena a ieşit la suprafaţă sub navă, provocând răsturnarea acesteia.\n\n„Acesta este un eveniment tragic care afectează multe vieţi, nu în ultimul rând familiile şi cei dragi\", a declarat Mackie în cadrul unei conferinţe de presă.\n\nSergentul Matt Boyce a refuzat să comenteze teoria, dar a recunoscut că incidentul a fost „fără precedent\". El a precizat că supravieţuitorii incidentului - inclusiv căpitanul ambarcaţiunii - au fost cu toţii transportaţi la spital şi ulterior externaţi. Un supravieţuitor a suferit răni minore.\n\nPasagerii vasului făceau parte dintr-un grup de observare a păsărilor adunat din toată ţara.",
    "O nouă insulă s-a format în Oceanul Pacific, după ce un vulcan a erupt": "O nouă insulă s-a format în Oceanul Pacific, după ce un vulcan a erupt\n\nAcolo, o creastă a fundului mării cu cea mai mare densitate de vulcani subacvatici din lume se întinde din Noua Zeelandă până în Tonga. Pe 10 septembrie 2022, unul dintre acești vulcani subacvatici s-a trezit, potrivit SciTechDaily. De atunci, muntele submarin Home Reef din Insulele Centrale Tonga a ejectat în mod repetat abur și cenușă, a revărsat lavă și a decolorat apa din jur.\n\nLa 11 ore după ce a început prima erupție, o nouă insulă s-a ridicat deasupra suprafeței apei. Pe 14 septembrie au fost surprinse imagini din satelit cu insula. În aceeași zi, cercetătorii de la Tonga Geological Services au estimat că suprafața insulei este de 4.000 de metri pătrați și altitudinea la 10 metri deasupra nivelului mării. Până pe 20 septembrie, suprafața insulei a crescut la 24.000 de metri pătrați. Noua insulă este situată la sud-vest de Insula Late, la nord-vest de Mo‘unga‘one și la nord-est de Hunga Tonga-Hunga Ha‘apai.\n\nHome Reef se află în zona de subducție Tonga-Kermadec, o zonă în care trei plăci tectonice se ciocnesc la cea mai rapidă graniță convergentă din lume. Placa Pacificului de aici se scufundă sub alte două plăci mici, producând una dintre cele mai adânci tranșee ale Pământului și cele mai active arcuri vulcanice.\n\nSursa: SciTechDaily Etichete: , , Dată publicare: 26-09-2022 23:24\n\n",
    "Încă o medalie de aur pentru România la Campionatele Mondiale de canotaj": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nÎncă o medalie de aur pentru România la Campionatele Mondiale de canotaj\n\nEchipajul alcătuit din Marius Cozmiuc şi Sergiu Bejan a fost cronometrat cu timpul de șase minute, 28 secunde, șase sutimi.\n\nRomânii au devansat echipajele din Spania (Jaime Canalejo Pazos, Javier Garcia Ordonez), 06 min 29 sec 27/100, şi Marea Britanie (Oliver Wynne-Griffith, Thomas George), 06 min 30 sec 86/100.\n\nMarius Cozmiuc şi Sergiu Bejan sunt şi campioni europeni în această probă, în care Cozmiuc este vicecampion olimpic (alături de Ciprian Tudosă).\n\nAceasta este a doua medalie obţinută de România la Racice, după aurul câştigat vineri de Ionela Cozmiuc, soţia lui Marius, în proba de simplu vâsle feminin, categorie uşoară.\n\nSâmbătă, la dublu rame feminin, Ioana Vrînceanu şi Denisa Tîlvescu, campioane europene în acest an la dublu rame şi la opt plus unu, s-au clasat pe locul patru, cu timpul de 07 min 09 sec 38/100, fiind devansate de Noua Zeelandă (Grace Prendergast, Kerri Williams), 07 min 03 sec 76/100, Olanda (Ymkje Clevering, Veronique Meester), 07 min 06 sec 02/100, şi Statele Unite (Madeleine Wanamaker, Claire Collins), 07 min 08 sec 03/100.\n\nTot sâmbătă, România (Elena Logofătu, Cristina Drugă, Ioana-Mădălina Moroşan, Patricia Cireş) a câştigat Finala C la patru vâsle feminin (06:34.17).\n\nLocul patru la Campionatele Mondiale de la Racice pentru echipajul de patru rame feminin (W4-), compus din Mădălina Bereș, Roxana Anghel, Magdalena Rusu și Amalia Bereș.\n\nEchipajul de patru rame masculin (M4-), compus din Mihăiță Țigănescu, Mugurel Semciuc, Ștefan Berariu și Florin Lehaci a încheiat cursa din Finala A pe locul patru.\n\nEtichete: romania , canotaj , campionatele mondiale , medalie de aur , campionatele mondiale de canotaj , marius cozmiuc , canotaj racice , sergiu bejan\n\nUrmărește știrile digisport.ro și pe Google News",
    "Radu Oprea, purtător de cuvânt al PSD, despre OUG pe energie și salariile demnitarilor": "Despre modificarea OUG pe energie: ”Deja am vorbit cu colegii mei din Comisia de Energie în Senat, eu fiind membru al acestei comisii și da, în acest moment, cred că avem o majoritate pe aceste amendamente pe care le-a propus PSD”.",
    "Călătorii geopolitice, cu Attila Korodi": "O călătorie în Europa centrală, împreună cu Ailla Korodi, primarul orașului Miercurea Ciuc, fost ministru al mediului și unul din cei mai importanți lideri ai UDMR.",
    "Connaisseur fara ifose | Ia un vin de la Tataie": "Toate vinurile sunt făcute din struguri. “Chimicalele” de care vorbește Tataie sunt drojdii și alte substanțe precis prevăzute de lege. Această lege se preocupă de un singur produs - vinul. Niciun alt aliment nu are propria lui lege europeană, iar asta arată cât de important e acest produs și câtă atenție stârnește. Cramele industriale sunt controlate permanent și trebuie să dovedească - an de an, pe fiecare lot - trasablitatea produsului finit, igiena perfectă și respectarea corectă a fiecărei etape prevăzută de lege pentru producție. Ceea ce nu se întâmplă deloc la “tataie și mamaie” în ogradă, unde lucrurile se fac din ochi, după ureche.\n\nCu tot respectul!\n\nToate emisiunile le puteți găsi la https://www.rfi.ro/tag/connaisseur-fara-ifose.\n\nEmisiune sustinuta de Serve.\n\nSursa imaginii: Serve",
    "\"Cel mai singuratic copac din lume\" ar putea ajuta la dezvăluirea secretelor schimbărilor climatice": "Molidul de nouă metri înălţime deţine titlul de record mondial Guinness pentru \"cel mai izolat copac\" de pe planetă. Este singurul copac de pe insula arborescentă şi bătută de vânt, situată la 700 de kilometri sud de Noua Zeelandă, în Oceanul Sudic. Este singurul copac pe o distanţă de 222 km în jur. Cel mai apropiat vecin al său creşte pe Insulele Auckland.\n\nÎnainte de molidul din Insula Campbell, se spunea că Arborele Ténéré din Niger era cel mai izolat copac de pe planetă, până când a fost ucis de un şofer în 1973.\n\nSe crede că molidul Sitka a fost plantat de Lord Ranfurly, guvernatorul de atunci al Noii Zeelande, la începutul anilor 1900, de unde şi porecla de copacul Ranfurly, potrivit The Guardian Cu toate acestea, studiile nu au putut confirma vârsta exactă a acestuia, iar Guinness World Records notează că, deşi este denumit în mod popular cel mai singuratic copac din lume, \"nu există o definiţie precisă, universal recunoscută, a ceea ce constituie un \"copac\"\". De asemenea, este clasificat ca specie invazivă, iar unii oameni de ştiinţă ar fi fericiţi să îl vadă dispărând. Dar pentru Dr. Jocelyn Turnbull, liderul ştiinţific în domeniul radiocarbonului de la GNS Science, copacul ar putea fi un instrument valoros pentru a înţelege ce se întâmplă cu absorbţia dioxidului de carbon în Oceanul Sudic. „Din CO2 pe care îl producem din arderea combustibililor fosili şi îl introducem în atmosferă, doar aproximativ jumătate rămâne acolo, iar cealaltă jumătate se duce în pământ şi în ocean\", a declarat Turnbull. „Se pare că Oceanul de Sud - unul dintre aceste rezervoare de carbon - a preluat aproximativ 10% din toate emisiile pe care le-am produs în ultimii 150 de ani\".\n\nTurnbull a colaborat cu Deep South National Science Challenge din Noua Zeelandă, cu Platforma ştiinţifică antarctică şi cu Institutul Naţional pentru Apă şi Atmosferă pentru a înţelege ce se întâmplă cu carbonul din Oceanul Sudic.\n\nLa ce întrebări ar putea răspunde ”copacul singuratic”\n\nEchipele îşi pun două întrebări majore: dacă rezervoarele de carbon se \"umplu\", va provoca o accelerare masivă a încălzirii globale? Sau, prin învăţarea modului în care funcţionează, aceste rezervoare pot fi ajutate să absoarbă şi mai mult carbon şi să reducă încălzirea globală?\n\nStudiile anterioare care au analizat absorbţia de carbon de către Oceanul Sudic au produs rezultate contradictorii. Teoria actuală este că absorbţia este în creştere, iar Turnbull doreşte să înţeleagă ce anume determină acest lucru.\n\nPrelevarea de probe din atmosferă este cea mai bună metodă de măsurare a concentraţiilor de CO2 şi poate fi completată cu eşantioane de apă de mare adâncime, datate cu radiocarbon. Dar această metodă are şi limitări. „Nu poţi colecta aer care a fost acolo acum 30 de ani, pentru că nu mai este acolo\", a spus Turnbull. „Aşa că am venit cu această idee de a folosi inelele copacilor. Plantele, atunci când cresc, iau dioxidul de carbon din aer prin fotosinteză şi îl folosesc pentru a-şi dezvolta structurile, iar carbonul din aer ajunge în inelele copacilor\". Acest lucru este util atunci când există o abundenţă de copaci stabiliţi, dar aceştia sunt o raritate în Oceanul de Sud. Intră în scenă molidul Sitka - cel mai sudic copac pe care echipa l-a putut găsi şi care ar putea oferi date bune. „A crescut mult mai repede decât orice altceva [în acea regiune], iar inelele sunt mai mari şi mai uşor de separat şi de obţinut o înregistrare\".\n\nFolosind un burghiu manual, Turnbull a extras o probă de carote de 5 mm din copac în 2016, dar rezultatele nu au fost încă publicate.",
    "Actualitatea de marti, 22 septembrie 2022": "sumarul emisiunii 40 de minute\n\nEuropa se confruntă cu o criză energetică fără precedent. Țările UE lucrează împreună pentru a găsi un răspuns la problema prețurilor ridicate și pentru a asigura aprovizionarea cu energie a europenilor. In Romania subiectul continua sa divida coalitia la putere. Din opozitie, Dacian Ciolos acuza de incoerență guvernul. Argumentele liderului Reper in aceasta seara.\n\nDaca la inceputul razboiului, primele sanctiuni internaționale faceau peste o mie de companii să se retragă total sau parțial din Rusia, ONG-uri ucrainene si internationale au descoperit ca doar putin peste 100 de firme au ieșit complet de pe piața rusă, în timp ce majoritatea continuă să fie prezente în federație, cu activitate redusa sau operațiuni suspendate temporar.\n\nUriașa Casă a Poporului ar putea fi reabilitată termic. Președinta interimară a Senatului, Alina Gorghiu, a anunțat un proiect de eficientizare a Palatului Parlamentului. Consumul energetic al cladirii este urias, cam cat un oraș de peste 50.000 de locuitori. Nu captusiti cladirea cu polistiren, spune vicepresedintele Fundatiei Eco Civica. Explicatiile in aceasta seara.",
    "Jason Momoa s-a ras pe cap și și-a făcut un tatuaj imens. VIDEO": "Jason Momoa s-a ras pe cap și și-a făcut un tatuaj imens. VIDEO\n\nJason Momoa și-a uimit fanii după ce a dezvăluit un nou tatuaj pe cap, pe care l-a obținut pentru a-și onora rădăcinile hawaiene.\n\nActorul din filmul Aquaman și-a tăiat părul recent pentru a-și încuraja cei 17,1 milioane de următori să-și reducă consumul și deșeurile de plastic.\n\nBărbatul în vârstă de 43 de ani a postat marți pe Instagram noul său aspect, înainte să se urce la bordul unui zbor Hawaiian Airlines către Noua Zeelandă.\n\nActorul din Honolulu a îmbrăcat un maiou alb, pantaloni de jogging gri și o pălărie neagră, înainte de a-și dezvălui noul tatuaj.\n\nEl le-a spus fanilor că are „ceva special” pentru ei, cu ocazia primului zbor cu compania sa aeriană preferată, de la începutul pandemiei de Covid-19.\n\nÎn timp ce mergea spre avion cu bagajul său roz, Jason a spus: „Sunt mândru că sunt hawaiian, mândru să călătoresc cu o companie hawaiană. Cea mai bună parte este că zboară din nou în Noua Zeelandă! Au trecut aproape doi ani de când au putut pleca, de la Covid.”\n\nJason și-a scos apoi pălăria și și-a arătat profilul lateral camerei de filmat pentru a dezvălui un tatuaj tribal imens pe partea laterală a capului, potrivit Metro.\n\nAcesta și-a ras o parte din păr pentru a obține tatuajul, și și-a înfășurat șuvițele lungi într-un coc în vârful capului.\n\n„Hawaiian Airlines, te iubesc pentru asta. Am ceva destul de special pentru tine”, a spus el.\n\nJason a vrut mai multe tatuaje pentru a-și onora conexiunea cu Hawaii\n\nEchipa sa a confirmat că Jason a dorit să obțină mai multe tatuaje pentru a-și onora conexiunea cu Hawaii, deoarece are deja unul pe antebraț.\n\nMomoa a explicat pe Instagram că propria sa marcă de apă îmbuteliată a fost stocată de avion, ca parte a planurilor companiei aeriene de a ajuta la reducerea deșeurilor de plastic.\n\nActorul a semnat postarea: „Aloha j.”\n\nSursa: Metro Etichete: , , , , Dată publicare: 15-09-2022 21:27\n\n",
    "Dacian Cioloș (REPER), eurodeputat Renew Europe, despre războiul din Ucraina și criza din energie": "Despre criza din energie: ”E foarte important să reducem risipa și ăsta e un lucru de bun simț. Am văzut tot felul de reacții în spațiul public, inclusiv din partea unor politicieni care încercau să atingă coarda sensibilă a unei părți din populație legat de ceea ce se întâmpla pe vremea comunismului. Și eu am trăit în acea perioadă când ni se tăia curentul și erau o grămadă de restricții inclusiv la alimente, care aveau alte cauze”.",
    "Microsoft: Majoritatea angajaţilor, la nivel global, declară că sunt productivi la locul de muncă": "Aproape 90% dintre angajaţi declară că sunt productivi la locul de muncă, în timp ce 85% dintre lideri consideră că modul de lucru hibrid le-a testat încrederea privind productivitatea echipei, arată un raport recent publicat de Microsoft.\n\nConform cercetării “Work Trend Index Pulse”, liderii trebuie să creeze claritate şi aliniere în jurul obiectivelor companiei, să elimine aglomerarea task-urilor care nu susţin scopurile şi să-şi asculte mai mult angajaţii, în contextul în care 57% dintre companii colectează rareori sau deloc feedback din partea echipei, potrivit Agerpres.\n\nDe asemenea, aproximativ trei sferturi (73%) dintre angajaţi au nevoie de un motiv mai bun pentru a merge la birou decât aşteptările companiei, dar şi că ar fi motivaţi să revină dacă ar putea socializa cu colegii (84%) sau să reconstruiască legăturile de echipă (85%).\n\nLa nivel mondial, 55% dintre angajaţi consideră că schimbarea companiei este cel mai bun mod de a-şi dezvolta competenţele. Astfel, angajații ar rămâne mai mult timp în cadrul unei companii dacă ar fi mai uşor să-şi schimbe locul de muncă la nivel intern (68%) sau dacă ar putea beneficia de mai multe oportunităţi pentru a învăţa şi pentru a se dezvolta (76%).\n\nRaportul “Work Trend Index Pulse “Hybrid Work Is Just Work. Are We Doing It Wrong?” reprezintă o cercetare realizată la nivelul a 11 ţări şi se bazează pe răspunsurile a 20.000 de angajaţi din Australia, Brazilia, Canada, China, Franţa, Germania, Japonia, India, Marea Britanie, Noua Zeelandă şi SUA.",
    "Ecofrecventa | Companiile întâmpină dificultăți în implementarea facturării electronice - 08.09.2022": "Deși 45% dintre respondenți afirmă că au transmis deja prima factură prin sistemul e-factura, majoritatea s-au confruntat cu cel puțin o problemă în proces, cauzele fiind în principal neclarități legislative. 51% dintre respondenți nu cred că pot renunța la emiterea facturilor pe hârtie și doar 7,5% consideră că sistemul e-factura este soluția optimă.\n\nUtilizarea programului a devenit obligatorie de la 1 iulie 2022 pentru operatorii economici stabiliți în România, fie în relația cu autorități contractate de stat, precum și în contractele private, în cazul produselor cu risc fiscal ridicat.\n\nEmisiuni disponibile: https://www.rfi.ro/tag/ecofrecventa\n\nEmisune susţinută de Aqua Carpatica.",
    "REFERENDUM TVR Mai are viitor monarhia în lume? SONDAJ LIVE": "ESENTIAL Luni, 19 Septembrie 2022, 16:47\n\nHotNews.ro\n\nMihai Rădulescu îşi provoacă invitaţii şi publicul să-şi spună opiniile privind unul dintre subiectele momentului la nivel mondial. Argumente pro şi contra monarhie vin de la specialişti în ştiinţe politice pe 19 septembrie, de la 21.00, în direct la TVR INFO.\n\nReferendum TVR - viitorul monarhiei Foto: Hotnews\n\nMoartea reginei Elisabeta a II-a a relansat dezbaterea despre viitorul monarhiei în lume. Subiectul este de mare actualitate în câteva dintre Regatele aflate în Commonwealth, organizaţia care reuneşte în principal fostele colonii britanice. Chipul Reginei se află acum pe monedele şi bancnotele din cele 15 ţări care au recunoscut-o ca şef oficial al statului. Este greu de spus, însă, dacă şi figura regelui Charles al III-lea va beneficia de aceeaşi onoare, întrucât unele dintre aceste ţări ar putea deveni republici în câţiva ani. Mai are viitor monarhia în lume? îşi întreabă Mihai Rădulescu invitaţii, dar şi telespectatorii care urmăresc „Referendum” luni seră, de la ora 21.00, la TVR INFO.\n\nTrecerea de la monarhie la republicanism nu ar fi deloc o surpriză. Monarhia, forma de guvernământ dominantă în lume până la începutul secolului al XX-lea, mai caracterizează astăzi doar unul dintre cinci state de pe mapamond. Valul republican pare că înaintează încet, dar sigur. Aşa să fie? Este monarhia o instituţie depăşită, pe cale de dispariţie? Riscă să devină cu timpul o ciudăţenie exotică, aşa cum erau pe vremuri republicile în „marea” de ţări conduse de capete încoronate?\n\n„Răspunsuri vom avea în această seară, la ’Referendum’, de la doi reputaţi specialişti, profesori în ştiinţe politice. Va fi o confruntare interesantă de idei şi argumente, între un regalist şi un republican. Se vor afla în studio şi doi colegi jurnalişti, buni cunoscători ai realităţii din Franţa - o ţară care a terminat sângeros relaţia cu monarhia şi Spania - unde regalitatea este obiectul unei mari controverse. Vom avea şi un invitat special, un fost jurnalist care trăieşte acum în Noua Zeelandă şi care ne va spune cât de aprinse sunt discuţiile despre viitorul regalităţii în Australia şi Noua Zeelandă”, anunţă Mihai Rădulescu, realizator şi moderator al programului.\n\nAflăm, aşadar, pe 19 septembrie, ce părere au despre viitorul monarhiei în lume prof. Cristian Preda, politolog, decanul Facultăţii de Ştiinţe Politice a Universităţii din Bucureşti, prof. Toader Paleologu, politolog, preşedintele Fundaţiei Paleologu, Paul Cozighian, jurnalist, corespondent Le Figaro, Laurenţiu Ciocăzanu, jurnalist TVR, Sergiu Toader, fost jurnalist, rezident în Noua Zeelandă.\n\nTelespectatorii sunt invitaţi să-şi exprime opiniile pe platformele online stiriletvr.ro şi hotnews.ro, precum şi pe pagina de Facebook Referendum. Cele mai interesante comentarii şi întrebări vor fi prezentate în emisiune.",
    "Tensiunile de pe filiera laptelui": "Criza energetică şi creşterea inflaţiei a adus presiuni tot mai mari asupra companiilor care lucrează pe piaţa produselor lactate: producători locali, procesatori şi supermatketuri. Soluţiile sunt aşteptate din zona administraţiei şi de la mecanismele de piaţă.",
    "Pentru o educație alternativă a copiilor mici": "În această lună de întoarcere la școală, \"Le micro du soir\" o primește pe Camelia Veteleanu, fondatoarea grădiniţei \"Le Caroussel\"...",
    "Rusia oprește fluxurile de gaze prin Nord Stream 1": "Fluxurile au scăzut la zero pe conducta Nord Stream 1 către Germania prin Marea Baltică, conform datelor de flux de la punctele de intrare care leagă Nord Stream 1 de rețeaua de gaze germană, pentru lucrări de întreținere care vor dura până sâmbătă dimineața.\n\nGigantul rus justifică prin lucrări de întreținere care se preconizează că vor dura trei zile.\n\nÎntr-un anunț separat, Rusia a transmis că începând de joi, va opri complet livările de gaze către Franța. Oficialii companiei Gazprom spun că Parisul nu a plătit integral livrările de luna trecută.\n\nResponsabilii francezi dau asigurări că dispun de suficiente rezerve pentru iarnă.",
    "Cel mai singuratic copac din lume ar putea oferi noi informații despre climă": "Deși este considerat „cel mai singuratic copac din lume”, molidul Sitka de pe insula nelocuită Campbell din Noua Zeelandă a fost o companie bună în ultima vreme pentru o echipă de cercetători care consideră că pomul ar putea ajuta la dezvăluirea secretelor schimbărilor climatice.\n\nMolidul înalt de 9 metri deține titlul Guinness World Record pentru „cel mai izolat copac” de pe planetă. Este singurul copac de pe insula tufoasă, bătută de vânt, aflată la 700 de kilometri sud de Noua Zeelandă, în Oceanul Antarctic. Este singurul copac pe o arie de 222 de kilometri; vecinul său cel mai apropiat crește în Insulele Auckland.\n\nÎnainte de molidul , se spunea că Arborele Ténéré din Niger este cel mai izolat copac de pe planetă, până când a distrus de un șofer, în 1973.\n\nCel mai singuratic copac din lume este iubit de unii, dar urât de alții\n\nSe crede că molidul Sitka a fost plantat de Lord Ranfurly, guvernatorul de atunci al Noii Zeelande, la începutul anilor 1900, de unde și porecla lui de copacul Ranfurly.\n\nÎnsă studiile nu au putut confirma vârsta sa exactă, iar Guinness World Records notează că, deși este cunoscut în mod popular ca fiind , „nu există o definiție precisă recunoscută universal a ceea ce constituie un ‘copac’”.\n\nEste, de asemenea, clasificat ca specie invazivă, iar unii oameni de știință ar fi bucuroși să-l vadă că dispare. Dar pentru Dr. Jocelyn Turnbull, arborele ar putea fi un instrument valoros pentru a înțelege ce se întâmplă cu absorbția dioxidului de carbon în Oceanul Antarctic, notează .\n\nRezervoare de carbon\n\n„Din tot CO2 pe care îl producem prin arderea combustibililor fosili și ajuns în atmosferă, doar aproximativ jumătate rămâne acolo, iar cealaltă jumătate ajunge în pământ și în ocean”, a spus Turnbull.\n\n„Se pare că Oceanul Antarctic a absorbit aproximativ 10% pe care le-am produs în ultimii 150 de ani”, a declarat cercetătoarea.\n\nTurnbull a lucrat cu Deep South National Science Challenge din Noua Zeelandă, Antarctic Science Platform și National Institute for Water and Atmospherics pentru a înțelege ce se întâmplă cu carbonul din Oceanul Antarctic.\n\nEchipele pun două întrebări majore: dacă rezervoarele de carbon „se umplu”, vor provoca o accelerare masivă a încălzirii globale? Sau, învățând cum funcționează, acestea pot fi ajutate să preia și mai mult carbon și să reducă încălzirea globală?\n\nCum va fi folosit cel mai singuratic copac din lume?\n\nStudiile anterioare care au analizat absorbția de carbon de către Oceanul Antarctic au produs rezultate contradictorii; teoria actuală este că absorbția este în creștere, iar Turnbull vrea să înțeleagă ce anume o conduce.\n\nCea mai bună metodă de măsurare a concentrațiilor de CO2 este prelevarea de și poate fi completată cu probe de datare cu radiocarbon din apă adâncă. Dar această metodă are limitări.\n\n„Nu poți colecta aerul care era acolo acum 30 de ani, pentru că acum nu mai este acolo”, a spus Turnbull.\n\n„Așa că ne-a venit ideea de a folosi inelele de copac. Plantele, când cresc, scot dioxidul de carbon din aer prin fotosinteză și îl folosesc pentru a-și dezvolta structurile, iar carbonul din aer ajunge în inelele copacilor”, spune ea.\n\nAcest lucru este util atunci când există o abundență de copaci, dar aceștia sunt o raritate în Oceanul Antarctic. De aceea, echipa se folosește de molidul Sitka, cel mai sudic copac pe care l-a putut găsi și care poate oferi date bune.\n\nÎnconjurat de animale\n\n„A crescut mult mai repede decât orice altceva (din acea regiune), iar inelele sunt mai mari și mai ușor de separat și de a obține o înregistrare”, explică cercetătoarea.\n\nFolosind un burghiu manual, Turnbull a extras o probă de 5 mm din copac în 2016, dar rezultatele nu au fost încă publicate.\n\nIar în ceea ce privește statutul de cel mai singuratic copac din lume: fiecare om este liber să îl considere cum dorește.\n\n„Pentru a ajunge de la marginea insulei la copac trebuie să treci printre elefanți de mare și lei de mare, pinguini și albatroși. Copacul nu pare singur… de fapt pare destul de mulțumit”, a spus Turnbull.\n\nVă recomandăm să citiți și:",
    "Scandalul abuzurilor sexuale din Biserica Catolică bubuie în curtea Papei: supraviețuitorii acuză că sunt traumatizați în anchete": "- Un grup neozeelandez care reprezintă supraviețuitori ai abuzurilor sexuale asupra copiilor în Biserica Catolică cer intervenția Papei Francisc, susținând că fețele bisericești gestionează greșit procesul, iar în spatele ușilor închise traumatizează din nou victimele.\n\nÎntr-o scrisoare trimisă Vaticanului, citată de Reuters, filiala neozeelandeză a Survivors Network of those Abused by Priests (SNAP), o organizație globală pentru victimele abuzurilor asupra copiilor, a acuzat oficialii bisericii din Noua Zeelandă că au încălcat procedurile de gestionare a cazurilor de plângeri de abuz.\n\n\"Cel mai trist este faptul că suntem afectați chiar de biroul Bisericii înființat pentru a oferi vindecare\", a declarat Christopher Longhurst, liderul național al SNAP Aotearoa Noua Zeelandă, în scrisoare.\n\nLonghurst a spus că, în timp ce în mod public liderii bisericii catolice locale întind o \"mână deschisă spre speranța de vindecare\", în spatele ușilor închise ei traumatizează supraviețuitorii a doua oară prin încălcarea propriilor proceduri.\n\n\"Având în vedere lipsa unei căi autentice și oneste de vindecare în Biserica Catolică din Noua Zeelandă, am dori să cerem ca Sanctitatea Voastră să intervină\", a declarat Longhurst.\n\nNu este clar dacă papa, care primește sute de scrisori trimise prin poșta obișnuită în fiecare zi, a văzut deja scrisoarea.\n\nLonghurst a declarat pentru Reuters că gestionarea defectuoasă a inclus refuzul unei investigații adecvate, a unei revizuiri corecte a procesului, tergiversări și divergențe și, de asemenea, o lipsă generală de compasiune.\n\nLiderii bisericii din Noua Zeelandă au declarat, la rândul lor, că actualizează și îmbunătățesc continuu procesele de reclamații pentru a ajuta supraviețuitorii abuzurilor.\n\nScrisoarea adresată Papei vine în contextul unei anchete publice în curs de desfășurare privind abuzul fizic și sexual în instituțiile de îngrijire religioase și de stat din Noua Zeelandă, care a constatat în 2020 că până la un sfert de milion de copii, tineri și adulți vulnerabili au fost abuzați în ultimele decenii. Indigenii Māori au reprezentat o mare parte din victime.\n\nEste una dintre cele mai lungi și mai complexe anchete întreprinse în Noua Zeelandă.",
    "Din ce în ce mai mulți turiști aleg expedițiile și preferă mega-circuite de 2-3 săptămâni": "– Australia – Noua Zeelandă – Tasmania sau marele circuit al Americii Latine se numără printre preferințele turiștilor DAL Travel, unele călătorii având o durată de aproape o lună\n\n– Cerinţa românilor pentru circuitele turistice a crescut cu aproximativ 20% în 2022\n\n– Daniela Nedelcu: Ne adresăm turiștilor care caută experiența vieții\n\nDAL Travel s-a afirmat, de-a lungul anilor, drept unul dintre principalii touroperatori care organizează circuite turistice. Dacă majoritatea turiştilor români preferau sejururile de relaxare, există şi o categorie din ce în ce mai numeroasă care optează pentru cunoaştere, pentru vacanţele active. Vorbim, deci, despre aşa numiţii călători.\n\nCerinţa românilor pentru circuitele turistice a crescut cu aproximativ 20% în 2022 comparativ cu primele 7 luni ale anului trecut iar tendința se menține. Firește, eliminarea totală a restricțiilor pentru marea majoritate a destinațiilor a contat mult.\n\nMai mulți turişti români aleg acest gen de concedii active, tip circuit, în detrimentul sejururilor, având astfel întreaga vacanţă planificată. În topul circuitelor cumpărate se află atât ţări din Europa, cât și din America de Sud, Africa, Asia dar și Australia și Noua Zeelandă.\n\nLa ora actuală, turiștii fac rezervări pentru mega-circuite de 2-3 săptămâni precum Australia – Noua Zeelandă – Tasmania sau cele dedicate Americii Latine, Mexicului în sine dar și pentru revelioanele care implică vizitarea mai multor țări.\n\n– Unul dintre cele mai lungi și solicitate tururi este Expediţie în Oceania: Dragonii asiatici, Țara Cangurilor, Muntele Cook şi diavolul Tasmanian. Circuitul, care cuprinde Australia, Noua Zeelandă și Tasmania, are o durată de 23 de zile, se va desfășura în perioada 7-29 noiembrie și costă 7340 de euro de persoană. Mai mult decât o călătorie, o adevărată expediţie pe cel mai mic continent al lumii ocupat de un singur stat, Australia, într-o minunată ţară insulară, Noua Zeelandă, într-o lume aparte, frumoasă, veselă, în care fiecare zi aduce ceva complet nou pentru europeni. De la canguri şi koala, la Opera din Sydney, de la Munţii Albaştri la Marea Barieră de Corali, de la aborigeni şi maori, la cowboy, de la Auckland la Christchurch, de la pinguini la cazinoul din Melbourne, de la Hobart, la diavolul tasmanian, tot mai aproape de locul în care soarele răsare.\n\n– Revine în forță și circuitul Mexic – Guatemala – Honduras – Belize, devenit deja tradiție printre preferințele turiștilor DAL Travel. Circuitul va avea 15 zile, se va desfășura în perioada 20 septembrie – 4 octombrie și va costa 3530 de euro. Traseul va începe la Mexico City, va continua cu Guatemala și frumusețile ei precum Lacul Atitlan, Chichicastenango și extraordinarul Tikal, va ajunge în Honduras pentru Copan, o bijuterie de sit mayaș și trecând prin Belize se va “opri” pe Riviera Maya pentru o bine venită relaxare. O splendidă incursiune în străvechile civilizații aztecă și mayașă, pe ritmuri alegre și pline de veselie ale mariachilor, completată cu plajele de nisip auriu de pe litoralul Mării Caraibilor.\n\nFoto: Pexels, Leslie del Moral\n\n– De asemenea, este solicitat și circuitul în America Centrală: Panama – Honduras – Guatemala –\n\nEl Salvador – Nicaragua – Costa Rica, care se va desfășura în perioada 25 octombrie – 11 noiembrie și va costa 4950 de euro. Circuitul de 18 zile va fi plin de farmec și culoare, cu peisaje exotice, dominate de grandoarea vulcanilor legendari Poas, Arenal (Costa Rica), Ometepe, Masaya sau Mombacho Atitlan (Nicaragua), Atitlan, San Pedro și Toliman din Guatemala. Panorama culturilor precolumbiene revelată printr-o succesiune de situri de conservare, cu vestigii istorice extrem de evocatoare, alcătuiesc un adevărat curs exhaustiv de civilizație Maya.\n\n– Revine în atenția turiștilor un circuit mult iubit din Asia, Caleidoscop asiatic, care îmbină, pentru 13 zile, 3 țări emblematice ale acestui continent: Thailanda, Malaezia și Singapore. Pentru 2190 de euro, turiștii vor urma, în perioada 7-19 octombrie, traseul Bangkok – Damnoen Saduak – Ayutthaya – Kuala Lumpur – Putrajaya – Malacca – Singapore. Călătoria va începe în Thailanda, în „Țara Surâsului”, va continua cu capitala Malaeziei, Kuala Lumpur, monument al ingenuităţii și determinării malaeziene, ca la final să se ajungă în „orașul leului”, Singapore, oraș-stat insular cu unul dintre cele mai înalte standarde de viață din lume, un oraş sinonim cu cumpărăturile, datorită numeroaselor mall-uri.\n\n– Unul dintre cele mai solicitate tururi din Asia, o adevărata incursiune în Orientul Îndepărtat o reprezintă circuitul de 15 zile care combină Coreea de Sud cu Japonia, din perioada 27 noiembrie – 11 decembrie și care va costa 3680 de euro. Dacă spunem Coreea de Sud și Japonia, ne gândim la tehnologia cea mai avansată, construcțiile cele mai îndrăznețe și oamenii pentru care munca este un cult, iar tradițiile o a doua religie. Se adaugă poveşti despre samurai, shoguni, gheişe şi temple zen, amănunte despre istoria lor veche și zbuciumată, o natură incredibil de frumoasă, arhitectura tradițională care reflectă filozofia acestor popoare, bazată pe echilibrul și armonia clădirilor cu mediul natural în care sunt construite, simbolismul grădinilor și calmul transmis de ceremonia ceaiului, pentru o experiență completă, într-un circuit deosebit.\n\n– Un circuit unic pe piața turistică din România îl reprezintă un periplu prin Africa de Vest: Sierra Leone, Guinea, Guinea-Bisau, Gambia și Senegal, în foste colonii franceze, engleze și portugheze, se va desfășura pe parcursul a 18 zile în perioada 17 noiembrie – 4 decembrie și va costa 4980 euro. Aventura va începe în Freetown, capitala Sierra Leone, va continua cu peisajele rurale și satele tradiționale din Guinea și Guinea-Bissau, cu peisajele spectaculoase ale Gambiei și satele tradiționale ale grupurilor etnice până în Dakar, capitala Senegalului. O experiență de neratat pentru cei care iubesc Africa în forma sa pură!\n\nAlte circuite cu durata de aproximativ două săptămâni aflate în topul preferințelor sunt ”Mexic – Marele Circuit” (5 octombrie – 18 octombrie, 14 zile), Incursiune în America de Sud: Peru – Bolivia – Chile – Argentina – Uruguay – Brazilia (12 octombrie – 28 octombrie, 17 zile), ”Vietnam – Marele circuit” (24 octombrie – 7 noiembrie, 15 zile), respectiv ”Vietnam – Laos – Cambogia” (26 octombrie – 12 noiembrie, 18 zile), ”Peru – Amazonia” (3 noiembrie – 16 noiembrie, 14 zile), ”Peru – Nazca – Colca” (3 noiembrie – 16 noiembrie, 14 zile), ”Mexic – Cuba” (16 noiembrie – 1 decembrie, 16 zile), ”Mexicul Colonial – Dia de los Muertos” (26 octombrie – 10 noiembrie, 15 zile), ”Mexic – marele circuit” (26 noiembrie – 10 decembrie, 15 zile).\n\nPrintre cele mai lungi programe de Revelion se numără ”Revelion pe coasta de sud a golfului Mexic” (27 decembrie – 10 ianuarie, 15 zile), ”Revelion în Kenya, Tanzania și Zanzibar” (27 decembrie – 8 ianuarie, 13 zile), ”Revelion în Insulele Azore și Madeira” (28 decembrie – 9 ianuarie, 13 zile), ”Revelion în Africa de Sud & Cascada Victoria” (28 decembrie – 10 ianuarie, 14 zile), ”Revelion în Indonezia: Insula Bali și Insula Lombok” (28 decembrie – 10 ianuarie, 14 zile), ”Revelion Thailanda – Malaezia – Singapore” (28 decembrie – 9 ianuarie, 13 zile), ”Revelion Mexic – Guatemala – Honduras” (29 decembrie – 13 ianuarie, 16 zile) și ”Croazieră de Revelion în Marea Caraibilor” (29 decembrie – 15 ianuarie, 18 zile).\n\n„Sunt mulți turiști care doresc să îmbine concediile cu ideea de călătorie, de expediție. Lor ne adresăm în mare măsură. Vorbim de bugete mai mari, cuprinse, în general, între 3000 și 7000 de euro de persoană, dar perioadele sunt de 2-3 săptămâni, în care avem incluse zborurile, cazările de calitate, anumite mese și, firește, excursiile și vizitele menționate în programul respectiv. În principiu, dacă se zboară peste ocean în colțuri îndepărtate ale lumii, turiștii preferă să vadă cât mai mult și astfel să petreacă mai mult timp în țările din circuitul ales. Am dezvoltat conceptul de „marele circuit”, în care se vizitează pe îndelete o singură țară, dar nu am renunțat nici la circuitele care includ mai multe țări pe care le numim „incursiuni” sau „periplu”. Mulți turiști ne-au spus că aceste circuite au reprezentat pentru ei experiența vieții, ceea ce ne bucură și ne onorează. În urma fiecărui mega-circuit propus de noi rămân experiențe și amintiri noi, multe filme și fotografii dar și materiale cât pentru o carte”, subliniază Daniela Nedelcu, director general DAL Travel.",
    "Bulgaria FOTO - Dezvoltatorul parcului eolian Fântânele, cel mai...": "Compania bulgară Dobrotich Wind, parte a grupului CWP Global, dezvoltatorul parcului eolian Cogealac-Fântânele, va investi 1,2 miliarde de leva (613,5 milioane euro) în construcția unui parc eolian onshore cu o putere totală instalată de până la 592 MW, cu puțin sub capacitatea de 600 MW a parcului din Dobrogea, în prezent cel mai mare din Europa continentală.\n\nParcul, situat în regiunea Varna din nord-vestul Bulgariei, va include 74 de turbine cu o capacitate de până la 8 MW fiecare, capabile să genereze suficientă energie pentru a satisface nevoile a 440.000 de gospodării, potrivit companiei bulgare.\n\nConstrucția este estimată să înceapă în 2026, după obținerea autorizațiilor de mediu și a permiselor relevante, parcul urmând să devină operațional un an mai târziu.\n\nAmplasamentul viitorului parc eolian din regiunea Varna. Sursa imagine: dobrotichwind.com\n\nAr fi al doilea cel mai mare parc eolian onshore din Europa, după cel de la Fântânele, însă ambele parcuri ar putea fi depășite la capacitate dacă se concretizează proiectul Electrocentrale Borzești pentru dezvoltarea unui parc cu o putere totală de peste 690 MW.\n\nDupă cum a relatat Profit.ro, operatorul sistemului energetic național, Transelectrica, a emis recent aviz de racordare la rețea pentru un proiect de parc eolian ce promite să devină noul lider al topului celor mai mari unități de producție de energie electrică de acest tip din România, dar și campion european al parcurilor eoliene onshore, cu o putere instalată totală de 629,2 MW.\n\nProiectul este dezvoltat în județul Galați de către compania Hoopeks International SRL, deținută de Electrocentrale Borzești.\n\nCWP Global (fosta Continental Wind Partners) a fost înființată în 2006 pentru a finanța dezvoltarea de parcuri eoliene în România și Polonia. În prezent, compania are operațiuni și în alte state europene, precum și în Australia și Noua Zeelandă.\n\nÎn octombrie anul trecut, compania a semnat un parteneriat cu gigantul elvețian din comerțul cu mărfuri Mercuria Energy Trading pentru construcția de proiecte în domeniul energiei regenerabile cu o capacitate totală de peste 2GW în Europa de Sud-Est, inclusiv în România.\n\nCWP are în pregătire proiecte de energie regenerabilă cu o capacitate totală de 3.000 MW în Bulgaria, Serbia și România.",
    "30 la sută dintre studenții anului I ai Universității de Agronomie din Iași abandonează studiile": "Copilărie pe tractor\n\nCum te-ai decis să faci agricultură? „ Asta o să sune un pic ciudat. De când eram mică. Din momentul în care tata mă plimba cu tractorul. Mă calma foarte mult\", a povestit râzând Maria, o studentă în anul III, specializarea Ingineria și Managementul Afacerilor Agricole la Universitatea de „Științele Vieții\" Ion Ionescu de la Brad.\n\nCând alți copii erau plimbați în cărucior, Maria era pe tractor. Universitatea de Agronomie de la Iași a început cursurile din această săptămână. Studenții s-au reîntâlnit, gălăgioși, iar bobocii au făcut cunoștință cu mentorii lor.\n\nȘi asta pentru că, atrage atenția rectorul Universității de Științele Vieții, profesor universitar doctor Gerard Jităreanu, abandonul școlar îngrijorează și nu e vorba doar de probleme materiale:\n\n\" Am constatat că între numărul de studenți care se înmatriculează în anul întâi și cei care ajung să susțină licența este o diferență de 30 %. Și atunci vrem să acordăm atenție celor care au dificultăți. Pentru că dificultățile nu sunt doar de natură a cunoștințelor sau în legătură cu cunoștințele mai puțin solide din perioada liceului. Unele sunt economice, altele sunt de familie, altele sunt de adaptare. Este un complex de factori asupra căruia vrem să ne aplecăm mai mult. Și în acest fel să îi ajutăm să treacă peste dificultățile care, în special în anii mici, creează sau duc la abandon școlar. \"\n\n„Doar cine nu își dorește să lucreze nu își găsește un job\"\n\nVlad Mihai Rădeanu este student în anul III. Își aranjează cravata și spune că la ferma părinților nu merge la costum. Vrea să preia succesiunea fermei:\n\n„ M-am născut și am crescut în Perieni, Probota. Pot să spun că am copilărit în câmp. Munca câmpului, printre animale, oi, așa am crescut. Lucrăm cu utilaje mari și suntem văzuți ca oamenii care produc hrana. Anul acesta ne-am confruntat cu secetă, am avut niște producții foarte scăzute. Prețurile la combustibil și la îngrășăminte au crescut foarte mult și încercăm să ne descurcăm cum putem. Părinții au mari speranțe cu mine. Și pe viitor voi face agricultură conservativă și voi utiliza foarte puțin îngrășăminte\", a povestit mîndru Vlad Mihai Rădeanu.\n\nDe ce vin însă tinerii la Universitatea de Agronomie din Iași? Rectorul instituției, profesorul Gerard Jităreanu explică :\n\n„ De ce nu ar vrea? Vor mai mult ca niciodată. Noi producem hrana iar hrana este extrem de importantă pentru securitatea alimentară și chiar pentru securitate națională. Deci, toți cei care vin la noi sunt viitorii producători ai hranei noastre cea de toate zilele.\n\nȘi apoi le oferim o universitate care are cea mai bună infrastructură din istoria ei, iar generația actuală este cea mai norocoasă dintre toate generațiile aș putea spune, pentru că va beneficia de dotări de excepție în ceea ce privește spațiile de învățământ, de cercetare, de cazare, de recreere.\n\nOportunitățile de angajare după absolvirea ciclului de licență sau de master sunt foarte ridicate. Avem cereri foarte multe din partea mediului de afaceri și părerea mea este că doar cine nu își dorește să lucreze nu își găsește un job\" .\n\nUltimul admis în 1982, în top oameni de afaceri din România\n\nCe înseamnă dotări de excepție? Mici fabrici de lapte, de bere, linii de panificație, o bibliotecă care acum doi ani a intrat în top la nivel național decretată cea mai bună din țară, terenuri de tenis, o bază sportivă bine dezvoltată, plus singurul spital de urgență pentru animale și un important fond cinegetic.\n\nStudenții Universității de științele vieții vor fie să conducă afacerile familiei, fie să lucreze în străinătate. Un lucru îl știu cu certitudine și anume că nu vor muri de foame.\n\nVă amintiți de ce ați ales agronomia? i-am întrebat pe studenți : „ Sunt multe oportunități de angajare. Este ceva de viitor. Adică în agricultură mereu ai de lucru. Voi continua să lucrez la firma familiei. Este o fermă. Ne bazăm foarte mult doar pe agricultură de cultură mare, deci grâu, porumb\"\n\nAlții spun că vor lucra în străinătate. De altfel agronomii ieșeni sunt căutați pe piața muncii din străinătate. La deschiderea noului an academic au venit și fermieri și oameni de afaceri absolvenți de Agronomie.\n\nMihai Haraga este proprietarul și președintele unui grup de firme din Iași specializată în producția de semințe, un grup cu afaceri de 50 de milioane de euro. Deține 8000 de hectare de teren agricol și a adus zâmbete pe fața studenților.\n\nOmul de afaceri și-a reamintit: „ Și eu intram sfios acum exact 40 de ani, în 1982, în clădirea Facultății de Agricultură a Institutului Agronomic Iași, așa cum se numea atunci, pentru a mă înscrie în vederea susținerii examenului de admitere. La acel examen s-a înregistrat cea mai mare concurență din istoria acestei facultăți, 25 pe loc. Am avut șansa să fiu declarat admis, bineînțeles că ultimul...\"",
    "STUDIU Săptămâna de lucru de 4 zile nu reduce productivitatea. Angajaţii colaborează mai bine şi sunt mai implicaţi": "Toate cele 41 de companii, cu excepţia a două, au declarat că productivitatea a fost aceeaşi sau s-a îmbunătăţit. În mod remarcabil, şase companii au declarat că productivitatea s-a îmbunătăţit semnificativ.\n\nDiscuţiile despre o săptămână de lucru de patru zile există de zeci de ani. În 1956, vicepreşedintele de atunci, Richard Nixon, a declarat că o prevedea într-un \"viitor nu foarte îndepărtat\", deşi nu s-a materializat pe scară largă. Dar schimbările de la locul de muncă din cauza pandemiei de coronavirus în jurul muncii la distanţă şi a muncii hibride au dat un impuls întrebărilor legate de alte aspecte ale muncii.\n\n„Dacă ne uităm la impactul pandemiei asupra locului de muncă, de multe ori am fost prea concentraţi pe locul de muncă\", a declarat Joe O'Connor, CEO al 4 Day Week Global, un grup non-profit care realizează studiul împreună cu cercetători de la Universitatea Cambridge, Boston College şi Universitatea Oxford. „Munca la distanţă şi cea hibridă pot aduce multe beneficii, dar nu abordează problema epuizării şi a suprasolicitării”. Unii lideri ai companiilor din cadrul studiului au declarat că săptămâna de patru zile le-a oferit angajaţilor mai mult timp pentru a face exerciţii fizice, a găti, a petrece timp cu familiile lor şi a se ocupa de hobby-uri, sporindu-le starea de bine şi făcându-i mai energici şi mai productivi atunci când sunt la serviciu. Cu toate acestea, criticii s-au arătat îngrijoraţi de costurile suplimentare şi de reducerea competitivităţii, mai ales în condiţiile în care multe companii europene sunt deja în urma rivalilor din alte regiuni, potrivit The New York Times.\n\nExperimente similare cu cel realizat în Marea Britanie se desfăşoară şi în alte ţări, mai ales în sectorul privat, inclusiv în Statele Unite, Canada, Irlanda, Noua Zeelandă şi Australia. În cadrul unui test efectuat în Göteborg, Suedia, oficialii au constatat că angajaţii au efectuat aceeaşi cantitate de muncă sau chiar mai mult.\n\nJo Burns-Russell, director general la Amplitude Media, o agenţie de marketing din Northampton, Anglia, a declarat că săptămâna de lucru de patru zile a fost un succes atât de mare încât compania cu 12 persoane speră să o poată face permanentă. Angajaţii au găsit modalităţi de a lucra mai eficient, a spus ea. Rezultatul a fost că firma livrează acelaşi volum de muncă şi continuă să crească, chiar dacă jumătate dintre angajaţi sunt liberi miercurea şi jumătate vinerea.\n\nGary Conroy, fondatorul şi directorul general al 5 Squirrels, un producător de produse de îngrijire a pielii cu sediul în Brighton, Anglia, care participă la experiment, a declarat că angajaţii au devenit mai productivi, făcând în acelaşi timp mai puţine erori, şi că angajaţii colaborează mai bine.",
    "Bursa de la Londra a fost închisă pentru a marca funeraliile reginei": "Pieţele londoneze, inclusiv FTSE 100 şi indicii de tranzacţionare asociaţi, au funcţionat în fiecare zi de la anunţarea decesului reginei, după închiderea de joi, 8 septembrie, inclusiv deschiderea şi închiderea la orele obişnuite în ziua următoare.\n\nÎn mod normal, bursa de valori se închide în zilele de sărbători bancare şi în weekend-uri.\n\nMulte alte companii au decis să oprească activitatea o parte sau toată ziua de luni, deşi nu sunt obligate să facă acest lucru.\n\nFunarariile reginei sunt marcate şi în Canada, unde regina a fost şeful statului, dar Bursa de Valori din Toronto va continua să se tranzacţioneze în mod normal.\n\nÎn Australia, luni va fi o zi normală de lucru, dar premierul Anthony Albanese a anunţat că australienii vor avea parte de o zi de sărbătoare joi, 22 septembrie.\n\nBursa din Sydney va fi închisă joi, 22 septembrie, când Australia o va omagia pe regină, iar cea din Noua Zeelandă luni, 26 septembrie.",
    "Noua viață a caselor bătrânești": "\"Casa de care vorbesc e prin Prahova, constuită în anii 40 din lemn, în stil tradițional specific locului și salvată de noi (cred ca nu greșesc spunând așa) în urmă cu vreo 6 ani. Ca la orice casă cu vechime, multe au fost de făcut. În primul rând punerea în siguranță, drenarea solului, îndepărtarea cimentului pentru a usca casa și a evita evoluția degradărilor.\n\nCam de pe atunci căutăm și tâmplar/dulgher priceput, care să știe a interveni fără a distruge frumosul pridvor din lemn traforat, veranda și ferestrele casei.\n\nO să ziceți: da, dar nu oricine se pricepe la meșteșugit și greu găsești pe cineva să îți facă cum trebuie. Perfect adevărat! E mare criză de oameni serioși și pricepuți. Sfatul ar fi ca, dacă aveți o astfel de casă, sau vreți să achiziționați una, să întervenți în așa fel încât să nu îi faceți rău prin intervenția voastră. Dacă nu aveți o echipă care are experență în lucrul cu materialele tradiționale, e bine să nu interveniți major, ci doar atât cât să o puneți în siguranță. Cu răbdare și perseverență, într-o zi se va arăta soarele / un om priceput și pentru ea.\", scrie Anca Dină pe Facebook.\n\nSunt deja ani buni de când Anca Dină promovează la RFI respectul pentru patrimoniu, vorbește despre importanța restaurării, despre ceea ce lăsăm copiilor din ceea ce am primit noi în copilăria noastră, trăita pe lângă casă. În această toamnă, Asociația \"Art Conservation Support\", desfășoară o nouă etapă a proiectului \"Cele mai frumoase locuri din România, în ochii copiilor\" cu pițigoiul cel curios pe nume Pippin în mijocul atenției, iar prin Editura ACS puteți găsi cărți precum \"În casa bunilor\" sau \"Cartea Caselor\", cărți care prezintă importanța patrimoniului pe limba și înțelesul copiilor, cărți de găsit pe internet la adresa patrimonescu.ro\n\nDespre toatea astea dar și despre cat de usor găsești astăzi un dulgher bun pentru a restaura cum trebuie o casă bătrânească, aflați din interviul de mai jos.",
    "Charles al III-lea a fost proclamat rege și în Australia și Noua Zeelandă. Palatul Buckingham anunță programul funeraliilor Reginei": "Regele Charles al III-lea a fost proclamat oficial șef de stat și în Noua Zeelandă. Ceremonia a avut loc în parlamentul din Wellington. Premierul Jacinda Ardern a declarat: „Majestatea Sa Regele Carol al III-lea a fost recunoscut ca suveran al nostru”.\n\nEa a adăugat că, în urma morții Reginei Elisabeta a II-a, Noua Zeelandă intră într-o perioadă de schimbare. „Regele Charles a demonstrat în mod constant grija sa profundă pentru țara noastră. Această relație este profund apreciată de poporul nostru. Nu am nicio îndoială că se va aprofunda”, a spus ea.\n\n\n\nAustralia l-a proclamat oficial șef al statului pe regele Charles al III-lea, în cadrul unei ceremonii desfășurate duminică. Proclamația a fost făcută de guvernatorul general al Australiei, David Hurley, în parlamentul din Canberra.\n\nO serie de ceremonii de proclamare vor avea loc duminică și în parlamentele locale din țară, relatează CNN. O zi națională de comemorare va avea loc pe 22 septembrie, după ce premierul Anthony Albanese se va întoarce din Marea Britanie, unde va participa la funeraliile Reginei Elisabeta a II-a. În calitate de șef al statului, regina Elisabeta a II-a a vizitat Australia de 16 ori.\n\n",
    "Cât de fezabilă e supraimpozitarea companiilor din sectorul energetic?": "Practic, Guvernul, în încercarea de a face rost de bani, vrea să impoziteze cu 100% profitul făcut de companiile din sector peste o anumită marjă.\n\nLa RFI, profesorul de economie Mircea Coșea subliniază că această măsură are șanse mici să se dovedească fezabilă. „Cum depistezi exact de la ce nivel e rezonabil să supraimpozitezi profitul companiilor din sector?”, întreabă Coșea.\n\nEl mai spune că oricum nu e convins că supraimpozitarea companiilor din sectorul energetic va avea efectul scontat. „Această supraimpozitare se aplică unor societăți ale statului. Asta înseamnă că statul își ia din propria sa valoare pe care o acumulează. (...)”\n\nAscultă:\n\nMăsura ar urma să fie aprobată de Guvern până la 1 septembrie. Social-democratul Mihai Tudose a subliniat că firmele din sectorul energetic vor trebui să se supună noilor prevederi. „Sunt firme care plimbă hârtii, nu i-ați văzut cu găletușa de energie, vor fi recuperate de la ei sumele printr-o taxă de solidaritate. Banii vor fi folosiți pentru a compensa prețurile la consumatorul final”, a precizat Mihai Tudose (PSD). Liberalii nu sunt însă de acord ca acești bani să fie folosiți pentru compensarea facturilor.\n\nÎn acest context, „România nu are Guvern” subliniază Mircea Coșea. Profesorul de economie critică dur lipsa de claritate și predictibilitate a actului de guvernare în condițiile unei crize economice.",
    "Sicriul Reginei Elisabeta a II-a va porni de la Castelul Balmoral spre Edinburgh": "Sicriul Reginei va porni de la Castelul Balmoral, unde a murit, joi, şi se va îndrepta, duminică, la ora locală 10.00 (ora 12.00, ora României), spre Edinburgh. La prânz, vor avea loc proclamaţii în naţiunile descentralizate.\n\nDe asemenea, Regele Charles al III-lea urmează să se întâlnească cu secretarul general al Commonwealth-ului la Palatul Buckingham, înainte de a-i primi pe înalţii comisari ai regatului şi pe soţii lor în Bow Room.\n\nSâmbătă a fost confirmată data funeraliilor de stat ale reginei, care vor avea loc luni, 19 septembrie, la Westminster Abbey. Înainte de aceasta, Regina va fi ţinută în Westminster Hall timp de patru zile, pentru a permite publicului să îi aducă un ultim omagiu, a declarat familia regală.\n\nNoua Zeelandă, Australia şi Canada au organizat deja ceremonii de proclamare pentru a-l recunoaşte pe Regele Charles al III-lea ca nou şef de stat. Ceremoniile de proclamare sunt un eveniment constituţional şi ceremonial care face trecerea oficială la un nou monarh pentru ţările respective.\n\nLiderii acestor ţări au adus omagii Reginei în momentul în care i-au recunoscut succesorul.\n\nNoul prim-ministru britanic îl va însoţi pe Regele Carol într-un turneu regal în cele patru naţiuni ale Marii Britanii pentru a conduce zilele de doliu naţional pentru mama sa, Regina Elisabeta a II-a.",
    "Dolarul “sare” pragul psihologic de 5 lei: o mișcare simbolică": "O primă cauză este diferența de viteză și de ritm cu care au acționat cele două bănci centrale, Rezerva Federală americană și Banca Centrală Europeană. FED a început să crească dobânda înaintea BCE. Drept urmare, o parte din investitorii de pe piețe s-au mutat pe dolar, adică au cumpărat moneda americană.\n\nRezultatul a fost că o cerere mai mare a determinat și o apreciere față de moneda euro. Acum, atât Fed cât și BCE cresc dobânda-cheie, dar diferența se păstrează, ceea ce face ca dolarul să își mențină atractivitatea.\n\nA doua explicație este aceea că dolarul a fost totdeauna o așa-numită monedă de refugiu. În sensul că, în vremuri de criză, investitorii își aduc aminte de moneda americană, pentru că în momente economice complicate dolarul este considerat o valută puternică și sigură. Cu o astfel de perspectivă cererea de dolari a crescut și implicit cotația în raport de euro.\n\nAl treilea motiv este acela că Uniunea Europeană este mult mai expusă, din toate punctele de vedere, dar mai ales energetic, la războiul din Ucraina. Ceea ce înseamnă, încă o dată, că dolarul a fost mai căutat decât moneda euro, adică, în termenii piețelor, investitorii au mai multă încredere în moneda americană.\n\nToate aceste evoluții au făcut ca dolarul american să depășească moneda euro.\n\nDupă ce miercuri Rezerva Federală americană a anunțat decizia privind creșterea dobânzii-cheie cu 75 de puncte de bază, până la intervalul cuprins între 3:00%-3:25%, investitorii au cumpărat din nou dolari, ceea ce a făcut ca moneda americană să ajungă la o valoare record față de euro.\n\nRomânia ”euroizată”\n\nÎn acest context global, în care dolarul crește, nu ar trebui să mai surprindă pe nimeni că a depășit în România pragul psihologic de 5 lei pentru un dolar.\n\nInteresant este că, în România, depășirea cotației de 5 lei este mai degrabă una simbolică. Nu mai sunt prea multe mărfuri sau servicii care să se raporteze la dolar. Cu excepțiile de rigoare.\n\nDacă economia locală este într-o măsură destul de mare euroizată, au mai rămas puține domenii în care importurile să se raporteze la moneda americană. Cele mai importante mărfuri care se cumpără în dolari sunt materiile prime energetice, respectiv gazele naturale și țițeiul. Desigur, este posibil să existe o scumpire a acestor produse care vin din import.\n\nPe piața locală, dolarul nu se mai raportează la nimic. În schimb, euro este monedă de referință pentru piața imobiliară, pentru turism sau pentru o serie de facturi emise populației, cum sunt cele la serviciile de telefonie.\n\nAu trecut zilele în care dolarul domina economia românească. De ani buni, dolarul aproape că a dispărut din creditele noi bancare și, de asemenea, din depozitele plasate în bănci. De altfel, unele bănci au scos din ofertă atât depozitele cât și împrumuturile în dolari.\n\nCei care au mizat anul acesta pe creșterea dolarui au dat lovitura. În sensul că moneda americană a urcat față de leu cu 15%, de la începutul anului. Euro, în schimb, a avut o incredibilă stabilitate, cursul de schimb euro-leu fiind astăzi mai mic decât la începutul anului.\n\nAșadar, depășirea pragului psihologic de către raportul de schimb al dolarului în comparație cu leul are doar o semnificație simbolică. Acest lucru nu este valabil și dacă euro va crește peste cotația de cinci lei. Efectele, inclusiv cele psihologice, vor fi mult mai mari.",
    "Ecofrecventa | Transformarea unei paduri in padure-parc": "Traseele vor avea la bază aleile forestiere existente şi vor fi marcate corespunzător pentru ca bicicliştii şi pietonii să le poată utiliza. Sunt în plan amenajări pentru educare şi recreere. Structurile şi platformele vor fi din lemn sau metal, realizate din prefabricate şi montate la faţa locului, pentru un impact cât mai mic asupra mediului.\n\n„E un proiect verde, de care timişorenii au mare nevoie”, a mai spus primarul, plus că transformarea Pădurii Verzi într-o zonă de recreere este un proiect despre care se vorbeşte de decenii.Traseele care vor fi amenajate pentru public se întind pe aproximativ 10,5 kilometri.\n\nEmisiuni disponibile: https://www.rfi.ro/tag/ecofrecventa\n\nEmisune susţinută de Aqua Carpatica.",
    "Numărul ultrabogaților lumii a atins un nou record, după pandemia de COVID-19": "Numărul persoanelor UHNW, cei cu active de peste 50 de milioane de dolari ,a crescut în 2021, deoarece cei superbogați au beneficiat de creșterea prețurilor la locuințe și de expansiunea piețelor de valori, potrivit unui raport al băncii de investiții Credit Suisse.\n\nNumărul de persoane din categoria UHNW a crescut cu peste 50% în ultimii doi ani.\n\nCreșterea uriașă a averilor celei mai bogate 0,00004% din populația adultă a lumii are loc în timp ce miliarde de oameni cu venituri mici și medii, mulți dintre care și-au văzut economiile distruse în timpul pandemiei, se luptă să facă față creșterii prețurilor la alimente și energie.\n\n„Creșterea puternică a activelor financiare a dus la o creștere a inegalității în 2021”, se arată în raportul Credit Suisse, care ajută la gestionarea averilor multora dintre cei mai bogați oameni din lume.\n\n„Creșterea inegalității se datorează probabil creșterii valorii activelor financiare în timpul pandemiei de Covid-19.”\n\nRaportul Global Wealth al Credit Suisse a constatat că „redresarea activității macroeconomice într-un mediu de dobândă scăzută a produs condiții excepțional de favorabile pentru creșterea averii gospodăriilor în 2021”.\n\nCreșterea bogăției nu a fost distribuită în mod corect. Cel mai bogat 1% din populația globală și-a crescut ponderea din întreaga bogăție a lumii pentru al doilea an consecutiv la 46%, de la 44% în 2020, spune Anthony Shorrocks, profesor de economie și autor al raportului.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nNumărul milionarilor americani a crescut cu 2,5 milioane, aproape jumătate din toți milionarii noi în lume.\n\nChina este pe locul doi, cu 10% din milionarii lumii, înaintea Japoniei, cu 5,4%, Marea Britanie, (4,6%) și Franța (4,5%).\n\nElveția a fost din nou numită cea mai bogată țară în ceea ce privește averea medie pe adult la 700.000 de dolari, înaintea SUA cu 579.000 de dolari.\n\nȚara cu cea mai mare creștere a averii medii a fost Noua Zeelandă, care a înregistrat o creștere medie de 114.000 dolari la 472.000 dolari.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Cel mai important serviciu al lui Elon Musk începe să sufere din cauza popularității: ce se întâmplă cu Starlink": "Elon Musk este cel mai bogat om din lume, iar companiile sale, unele dintre cele mai profitabile și populare. Din păcate, popularitatea nu are de fiecare dată consecințe pozitive, după cum au început să observe utilizatorii de internet prin satelit de la Starlink.\n\nÎn prima etapă de propagare a propriului serviciu de internet prin satelit, Elon Musk a oferit Starlink doar utilizatorilor din Statele Unite și Canada. Ulterior, s-a extins până la nivelul în care te poți abona chiar și din România. Creșterea accelerată a numărului de utilizatori nu a avut neapărat efect asupra stabilității rețelei, cât asupra vitezei, după cum era de așteptat. Un nou raport de la Ookla asociază niște cifre foarte precise acestui fenomen.\n\nStarlink de la Elon Musk, un pic mai lent decât pe vremuri\n\nPe parcursul unui an, Ookla a analizat vitezele la internet înregistrate de utilizatorii internetului prin satelit de la Elon Musk. Ca referință, în ultimul an, Starlink a devenit accesibil într-un număr mare de țări suplimentare, precum Ucraina sau România.\n\nÎn acest timp, chiar dacă reușește în continuare să depășească viteza medie de download pusă la dispoziție serviciile tradiționale de internet fix din 16 țări europene, Starlink este mai lent decât în urmă cu un an. Cu cât s-au abonat mai mulți utilizatori, cu atât a scăzut și lățimea de bandă. Viteza de download este mai mică în Canada, Franța, Germania, Noua Zeelandă, Marea Britanie și SUA cu valori între 9% și 54%, între trimestrul 2 din 2021 și trimestrul 2 din 2022.\n\nCu toate acestea, viteza mediană de descărcare din America de Nord în trimestrul 2 din acest an a fost de cel puțin 60Mbps pentru toți utilizatorii, mai mult decât suficient pentru orice nevoi de streaming, gaming online, videoconferință sau orice altceva ți-ar putea trece prin cap. Dincolo de acea valoare, în Europa, în aceeași perioadă, viteza mediană de descărcare prin Starlink a fost de peste 100 Mbps. Problemele mai mari sunt pe partea de încărcare, viteza de upload, unde media a fost de 19,34 Mbps."
}