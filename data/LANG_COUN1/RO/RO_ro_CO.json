{
    "VIDEO Violențe la un meci din Columbia - Un fost jucător de la River Plate, lovit cu pumnii și picioarele de fanii care au intrat în teren": "FOTBAL Joi, 22 Septembrie 2022, 10:34\n\nVlad Lupu • HotNews.ro\n\nMai mulți fani ai echipei Deportivo Cali au invadat miercuri terenul în înfrângerea, scor 0-2, contra lui Cortulua, din etapa a XIII-a a campionatului de fotbal din Columbia.\n\nMingi de fotbal Foto: Ricardo Larreina / Shutterstock Editorial / Profimedia\n\nÎn minutul 81, fanii au coborât din tribunele stadionului din oraşul Tulua şi au invadat terenul.\n\nUn internațional columbian, fost jucător al lui River Plate, lovit cu pumnii și picioarele de fani\n\nMajoritatea jucătorilor şi arbitrii au fugit, în timp ce unii fotbalişti de la Cali au rămas pe teren şi au fost apostrofaţi de suporterii nemulţumiţi de criza prin care trece echipa.\n\nTeofilo Gutierrez, fost component al echipei naţionale a Columbiei şi fost atacant la River Plate, a fost înconjurat de câţiva suporteri care l-au lovit cu pumnii şi picioarele, conform News.ro.\n\nForțele de ordine, care erau prezente în număr mare la meci, nu i-au putut opri pe fanii furioși.",
    "Atac înfiorător în Columbia: Șapte polițiști au fost uciși într-o ambuscadă „cu explozibili și tiruri de arme de foc”": "Şapte poliţişti au fost ucişi, vineri, într-un „atentat cu exploziv” în Columbia, a anunţat preşedintele columbian, Gustavo Petro, care, după ce a preluat recent conducerea acestei ţări, vrea să pună în aplicare o politică de „pace totală”.\n\nPetro a anunţat, iniţial, opt victime, însă bilanţul final al poliţiei a fost revizuit la şapte morţi - „Condamn cu fermitate acest atentat cu exploziv”, a scris Petro pe Twitter. „Solidaritate cu familiile lor”, a adăugat preşedintele Columbiei. Atacul a avut loc la San Luis, într-o zonă rurală situată la mai mult de două ore de Neiva, cel mai mare oraş din departamentul Huila, în sud-vestul acestei ţări.\n\nA fost „un atentat împotriva unei patrule a poliţiei”, a declarat o purtătoare de cuvânt a poliţiei columbiene, precizând că au fost utilizaţi explozivi şi că poliţiştii au fost ucişi „cu tiruri de arme de foc”.\n\nDeocamdată, autorităţile columbiene nu au oferit nicio informaţie cu privire la autorii faptelor. Potrivit procurorului, poliţiştii se pregăteau să se întoarcă în cazarma lor din San Luis atunci când au fost prinși într-o „ambuscadă”. Acest atac este cel mai grav comis împotriva forţelor de ordine din Columbia după preluarea preşedinţiei de către Gustavo Petro, la începutul lui august.\n\nAfirmând că vrea să pună capăt fostei doctrine privind „duşmanul intern”, primul preşedinte de stânga din istoria Columbiei a înlocuit pe 12 august întregul comandament militar, inclusiv al poliţiei, subliniind că misiunea sa va fi de acum încolo „reducerea violenţei, criminalităţii, şi o întărire substanţială a respectării drepturilor omului şi libertăţilor publice”.\n\nÎn această optică, el vrea să pună în aplicare o politică a „păcii totale”, menită să găsească un compromis cu traficanţii de droguri din Columbia, pentru a pune capăt unui conflict armat ce durează de aproape 60 de ani. Preşedintele columbian a oferit inclusiv „avantaje juridice” membrilor Clanului del Colfo, cel mai puternic clan criminal din Columbia, în schimbul predării lor.\n\nÎn afară de negocierile în curs cu traficanţii de droguri, Petro este pe cale să reia tratativele de pace cu Armata de Eliberare Naţională (ELN), ultima gherilă recunoscută în Columbia şi care se finanţează de asemenea din traficul de droguri.\n\n„Aceste evenimente exprimă un sabotaj clar al păcii totale. Le-am cerut autorităţilor să se deplaseze în teritoriu pentru a relua ancheta”, a mai spus preşedintele Petro pe Twitter. El s-a deplasat la Neiva la scurt timp după fapte, pentru a lua „decizii urgente” împreună cu şeful poliţiei.\n\nEditor : Adrian Dumitru",
    "Bătaie ca-n filme pe străzile din Columbia, înainte de derby-ul orașului Medellin. Imaginile au ajuns virale pe internet": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nZeci de suporteri s-au luat la bătaie pe străzile din Medellin, în incinta arenei Estadio Atanasio Girardot. Incidentele s-au lăsat cu mai multe victime, întrucât microbiștii au folosit arme albe precum săbii, cuțite, macete sau răngi metalice.\n\nScene violente pe străzile din Medellin\n\nPe Twitter au apărut o mulțime de imagini virale cu incidentele violente. La un moment dat, pe imagini se observă cum un fan al lui Atletico Nacional scoate un pistol și îl îndreaptă către suporterii echipei gazdă.\n\nIndependiente Medellin și Atletico Nacional sunt mari rivale, întrucât ambele provin din orașul în care a murit celebrul Pablo Escobar.\n\nViolențele dintre fanii celor două echipe nu reprezintă o noutate, iar fiecare formație are un grup de ultrași cunoscuți pentru bătăile de dinaintea derby-urilor (Rexixtenxia Norte, respectiv Los Del Sur).\n\nGalerie Foto\n\nBătaia dintre suporteri, reluată după meci\n\nViolențele au continuat și după meciul spectaculos, care a produs 7 goluri. În acest moment, polițiștii încearcă să îi identifice pe cei implicați.\n\nÎn urma rezultatului de luni, Independiente Medellin a urcat până pe locul 12 în prima ligă a Columbiei, în timp ce Atletico Nacional se clasează pe două poziții mai sus.\n\nEtichete: suporteri , bataie , ultrasi , atletico nacional , violenta , independiente medellin\n\nUrmărește știrile digisport.ro și pe Google News",
    "Columbia: Biserica a dat publicităţii o listă cu 26 de preoţi acuzaţi de agresiuni sexuale": "Columbia: Biserica a dat publicităţii o listă cu 26 de preoţi acuzaţi de agresiuni sexuale\n\nBiserica din Columbia a dat publicităţii o listă cu 26 de preoţi acuzaţi de agresiuni sexuale, ca urmare a unei decizii aa justiţiei. Dintre preoţii de pe listă, cei mai mulţi încă sunt în activitate, informează AFP, preluată de News.ro.\n\nNumele preoţilor care fac obiectul unei anchete pentru agresiuni sexuale asupra minorilor au fost publicate de arhiepiscopia din Medellin.\n\nLista cuprinde numele preoţilor denunţaţi la Parchet în perioada 1995-2019 şi a fost dată publicităţii după ce justiţia a acceptat o solicitare în acest sens a jurnalistului Juan Pablo Barrientos, care face o anchetă media cu privire la cazurile de pedocriminalitate din Biserică.\n\n„Majoritatea acestor preoţi care au violat copii au fost suspendaţi o scurtă perioadă, iar apoi şi-au reluat îndatoririle”, a precizat jurnalistul.\n\nArhiepiscopul Ricardo Tobon a declarat că biserica va arăta transparenţă, subliniind că nu are nicio intenţie să ascundă ceva.\n\nCitește și...",
    "Doi jurnaliști au fost uciși în Columbia. Au fost împușcați de „criminali pe motociclete”": "Doi jurnalişti au fost ucişi duminică în nordul Columbiei de persoane aflate pe o motociletă care au tras asupra lor când se întorceau de la un reportaj despre o sărbătoare populară în Caraibele Columbiene.\n\nLeiner Montero Ortega, în vârstă de 37 de ani, şi Dilia Contreras Cantillo, în vârstă de 39 de ani, mergeau pe un drum între oraşele El Copey şi Fundacion când au fost atacaţi „de doi criminali pe motociclete” care „au tras cu o armă de foc”, a declarat colonelul Andres Serna, comandant de poliţie, relatează AFP, citată de Agerpres.\n\nCei doi jurnalişti lucrau pentru un site, Sol Digital, situat la Fundacion.\n\nDin primele informații, a avut loc o bătaie în care au fost implicați Montero și alte câteva persoane.\n\n„După acest incident, jurnalistul a decis să plece cu mașina sa alături de Dilia și de un alt bărbat, iar pe drum au fost uciși”, a spus Serna, citat de Reuters.\n\n„Ne-am angajat față de cetățenii din Magdalena să rezolvăm în cel mai scurt timp posibil acest caz trist în care sunt implicați doi jurnaliști care erau foarte apreciați în rândul sindicatului, familiei și cunoscuților lor”, a adăugat el.\n\nEditor : M.B.",
    "Venezuela şi Columbia îşi reînnoiesc relaţiile diplomatice": "INTERNATIONAL Luni, 29 August 2022, 07:44\n\nHotNews.ro\n\nVenezuela şi Columbia şi-au reînnoit oficial relaţiile diplomatice, rupte de trei ani, odată cu sosirea duminică la Caracas a ambasadorului columbian desemnat de noul preşedinte Gustavo Petro, relatează AFP, citat de Agerpres\n\nVanzator stradal din Venezuela Foto: pixabay.com\n\n\"Relaţiile cu Venezuela nu ar fi trebuit niciodată rupte, suntem fraţi şi o linie imaginară nu ne poate despărţi\", a scris ambasadorul Armando Benedetti pe Twitter.\n\nPotrivit diplomatului, peste opt milioane de columbieni trăiesc din comerţul bilateral cu Venezuela. Unul dintre obiectivele acestei decizii este restabilirea relaţiilor comerciale dintre cele două ţări. Venezuela şi Columbia şi-au anunţat pe 11 august intenţia de a face schimb de ambasadori.\n\nPe lângă schimbul de ambasadori, procesul de normalizare prevede redeschiderea completă a graniţei de peste 2.000 km care separă cele două ţări, complet închisă vehiculelor din 2015 şi redeschisă doar pietonilor de la sfârşitul anului",
    "Cât a plătit un român pentru o noapte de cazare în jungla din Columbia. Prețul te va surprinde": "„Așa arată cabana la care m-am cazat în jungla din Columbia”, este mesajul postat de un turist român pe rețelele sociale. Bărbatul a dat Grecia sau Turcia pe vegetația luxuriantă din America de Sud. Experiența inedită l-a costat doar 20 de euro pe noapte. De ce a ales o destinație de vacanță aflată la mii de kilometri distanță de casă? Fotografiile postate pe internet chiar de el spun totul.\n\nColumbia, destinația de care s-a îndrăgostit un român\n\nColumbia este o țară uimitoare, plină de orașe vibrante, atracții turistice de neratat și sute de lucruri de făcut. Are două oceane, o gamă largă de climate, atmosferă citadină încântătoare, faună sălbatică uimitoare și oferă foarte multe activități, inclusiv caiac, rafting, alpinism, parapantă, surfing, scufundări, dans și multe altele.\n\nCitește și Locul superb din România unde poți atinge norii. Peisajul e ca în Elveția sau Austria\n\nObiectivele și experiențele columbiene includ renumitul cartier al cafelei, drumeția de patru zile în Orașul Pierdut de lângă Santa Marta, râul curcubeu la Caño Cristales, migrația balenelor cu cocoașă pe coasta Pacificului sau delfinii roz din Amazon. Un turist din România s-a îndrăgostit de acest tărâm latin, pe care a mizat pentru un concediu de vis. Ideea lui a prins la public, deoarece imaginile au devenit virale. Ce are special căsuța în care a stat cu doar 20 de euro pe noapte?\n\nAi sta o săptămână în junglă?\n\nEi bine, deși cabana arată destul de rudimentar, în videoclipul postat de internaut pe rețelele sociale se observă doar un bat tip baldachin acoperit cu plasă pentru țânțari și un ventilator într-un colț, românul nostru s-a arătat încântat de ideea unei vile în mijlocul naturii, înconjurată fiind de plantații de bananieri. Partea interesantă este că nu există geamuri, ci doar o ușă la intrare. Practic, dormi în aer liber. Baia este la fel de simplă, fără acoperiș deasupra capului (vezi poze în galeria noastră foto).\n\nPostarea turistului a primit foarte multe aprecieri și comentarii, semn că românii au fost încântați de ideea unei cabane în jungla din Columbia. „Face toți banii”, a scris cineva în dreptul clipului.\n\nDe ce să mergi tocmai în America Latină\n\nDacă vrei să vizitezi America de Sud, include și Columbia pe lista de călătorii, deoarece ai ce vedea aici. Această țară este clasificată ca megadiversă – un termen care descrie un stat cu o biodiversitate bogată. Anzii se înalță falnici spre cer, parcă vor să atingă cerul, în timp ce pădurea tropicală amazoniană acoperă 35% din teritoriul său și găzduiește multe comunități indigene, animale pe cale de dispariție și floră endemică. Vezi și Ce a pățit un cuplu în vacanța din Grecia. Mesajul disperat al unei românce."
}