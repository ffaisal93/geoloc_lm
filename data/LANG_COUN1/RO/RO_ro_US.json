{
    "Statele Unite ale Americii acordă 457,5 milioane de dolari Ucrainei pentru finanţarea forţelor de ordine": "Statele Unite ale Americii au anunţat, luni, un nou pachet de ajutor financiar destinat Ucrainei în valoare de 457,5 milioane de dolari cu scopul de a finanţa forţele de ordine, în special poliţia, poliţiştii de frontieră şi poliţişii care investighează crimele de război, relatează AFP.\n\n”Transporturile noastre de echipamente de protecţie, echipamente medicale şi vehicule blindate au redus semnificativ numărul deceselor în rândul civililor ucraineni şi al apărătorilor acestora”, a declarat şeful diplomaţiei americane Antony Blinken, după ce a anunţat noua tranşă de ajutor.\n\nEl a subliniat că Statele Unite sunt ”alături de poporul Ucrainei şi rămân angajate în sprijinirea unei Ucraine democratice, independente şi suverane”.\n\nAstfel, asistenţa totală oferită de Washington pentru aplicarea legii în Ucraina ajunge la 645 de milioane de dolari.\n\nAnunţul vine în momentul în care autorităţile ucrainene au anunţat descoperirea a sute de morminte într-o pădure din apropierea oraşului Izium, preluat recent de forţele ucrainene. Au fost descoperite cadavrele a 447 de persoane, majoritatea civili, unele prezentând semne de tortură.\n\nPreşedintele ucrainean Volodimir Zelenski a vorbit săptămâna trecută la Adunarea Generală a ONU despre descoperirea a două noi gropi comune în zonele eliberate şi a cerut ca Rusia să fie ”pedepsită”.\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "Statele Unite ale Americii au avut un preşedinte şi doi vicepreşedinţi de culoare. Câţi lideri politici de culoare au fost în Europa?": "Charles Curtis\n\nPrimul lider politic american de culoare a fost Charles Curtis (1860 –1936) care a îndeplinit funcţia de vicepreşedinte al Statelor Unite între anii 1929 şi 1933, în timpul preşedintelui republican Herbert Hoover.\n\nNăscut la 25 ianuarie 1860, în North Topeka, Kansas, Charles Curtis a avut origine amerindiană. Mama sa, Ellen Papin era de origine indo-franceză, iar tatăl său, Orren Curtis, era de origine britanică.\n\nPe linie maternă, Curtis era un descendent al căpeteniei Naţiunii Kaw şi al căpteniei Pawhuska al populaţiei Osage.\n\nCurtis a studiat dreptul şi a devenit avocat american şi politician republican în Kansas. Apoi a servit ca lider al majorităţii Senatului din 1924 până în 1929.\n\nCât a fost vicepreşedinte, Curtis a aprobat săptămâna de muncă de cinci zile fără nicio reducere a salariilor ca o soluţie pentru combaterea şomajului ce a crescut din cauza Marii Depresiuni. De asemenea, a deschis Jocurile Olimpice de vară din 1932 la Los Angeles.\n\nBarack Obama\n\nBarack Hussein Obama II,născut la 4 august 1961, a fost cel de-al 44-lea preşedinte al Statelor Unite între 2009 şi 2017. Obama s-a născut în Honolulu , Hawaii, şi a absolvit Universitatea Columbia în 1983 şi a lucrat ca organizator comunitar în Chicago. Din 1988 a studiat dreptul la Harvard. Ca membru al Partidului Democrat, a fost senator ce a reprezentat statul Illinois din 2005 până în 2008.\n\nÎn 2008 a fost nominalizat de Partidul Democrat şi a fost votat de o majoritate covârşitoare la alegerile prezidenţiale, devenind primul preşedinte afro-american al Statelor Unite.\n\nNouă luni mai târziu, a primit Premiul Nobel pentru Pace în 2009. Principalele sale reforme au fost Legea privind îngrijirea medicală la preţuri accesibile, denumită uneori „Obamacare”, Legea privind reforma şi protecţia consumatorilor, legi pentru legalizarea căsătoriilor între persoane de acelaşi sex şi Legea pentru crearea de locuri de muncă, cea din urmă servind drept stimul economic în perioada Marii Recesiuni. Pe plan extern, el a crescut numărul trupelor americane în Afganistan, a semnat Tratatul START cu Rusia pentru reducerea arsenalului nuclear şi a pus capăt implicării militare americane în războiul din Irak. În 2011, Obama a ordonat uciderea cu drone în Yemen a agentului al-Qaeda Anwar al-Awlak. a ordonat intervenţia militară în Libia contribuind la răsturnarea lui Muammar Gaddafi şi a ordonat operaţiunea de ucidere a liderului terorist Osama bin Laden.\n\nÎn al doilea mandat, a cerut mai multe restricţii asupra Agenţiei Naţionale de Securitate pentru a aborda problemele de confidenţialitate, a pledat pentru controlul armelorşi pentru interzicerea armelor de asalt ca răspuns la împuşcăturile din şcoli şi a emis acţiuni executive ample privind încălzirea globală şi imigraţia. În politica externă, el a ordonat intervenţii militare în Irak şi Siria ca răspuns la actele de teroare comise de ISIS, a iniţiat sancţiuni împotriva Rusiei în urma anexării Crimeei, a intermediat acordul nuclear cu Iranul şi a normalizat relaţiile SUA cu Cuba.\n\nKamala Harris\n\nKamala Devi Harris s-a născut la 20 octombrie 1964, în Oakland, California. Mama ei, Shyamala Gopalan, a fost un biolog indian, iar tatăl ei a fost Donald J. Harris, profesor emerit de economie de la Universitatea Stanford, sosit în Statele Unite din Jamaica Britanică în 1961. De origine afro-jamaicană, Donald Harris şi-a cunoscut viitoarea soţie Shyamala Gopalan la mişcarea pentru drepturile civile.\n\nHarris a absolvit Universitatea Howard şi Universitatea din California, Colegiul de Drept Hastings. Ea şi-a început cariera de avocat în biroul procurorului districtual din Alameda, apoi a lucrat în biroul procurorului districtual din San Francisco şi mai târziu în biroul procurorului municipal din San Francisco.\n\nÎn 2003, a fost aleasă procuror al districtului San Francisco, apoi a fost aleasă procuror general al Californiei în 2010 şi realesă în 2014. Harris a fost senator junior al Statelor Unite din California din 2017 până în 2021. A învins -o pe Loretta Sanchez la alegerile pentru Senat din 2016, pentru a deveni a doua femeie afro-americană care a servit în Senatul Statelor Unite.\n\nÎn calitate de senator, ea a pledat pentru reforma asistenţei medicale,legalizarea canabisului, acordarea cetăţeniei pentru imigranţii fără acte, interzicerea armelor de asalt şi reforma fiscală progresivă. Harris a încercat să obţină nominalizarea prezidenţială din partea Partidului Democrat în 2020 , dar s-a retras din cursă şi a devenit partenerul de candidatură al senatorului Joe Biden pentru preşedinţie.\n\nDupă alegerile din 2020, Harris a devenit al doilea vicepreşedinte de culoare din istoria SUA şi primul de origine asiatică. Biden a însărcinat-o pe Harris să reducă numărul minorilor neînsoţiţi din SUA şi să conducă negocierile cu Mexic, Honduras, Guatemala şi El Salvador şi a fost într-un turneu asiatic menit să întărească relaţiile cu aliaţii din regiunea indo-pacifică. Harris a făcut un apel către potenţialii migranţi ilegali, declarând „Vreau să fie clar pentru oamenii din regiune care se gândesc să facă o călătorie periculoasă la graniţa dintre Mexic şi Statele Unite: Nu veniţi. Nu veniţi”.\n\nÎn 2022, Kamala Harris, aflată într-un alt turneu est-european în contextul războiului ruso-ucrainean, a vizitat România şi a avut o întâlnire la Palatul Cotroceni cu preşedintele Klaus Iohannis.\n\nCâţi lideri politici de culoare au existat în istoria Europei?\n\nNu au existat până în prezent preşedinţi sau premieri de culoare într-un stat european.\n\nMotive?\n\nPopulaţia europeană este mai conservatoare şi majoritatea alegătorilor preferă să voteze lideri de stat cu care să se identifice.\n\nApoi, procentul populaţiei africane din Europa (2.40%) este mai scăzut decât în Statele Unite (13.6%).\n\nÎn ce priveşte populaţia arabă, sunt doar şase milioane, dar numărul musulmanilor se ridică la 44 milioane.\n\nÎn Marea Britanie, Sadiq Khan, provenit dintr-o familie pakistanezo-britanică din clasa muncitoare, este din 2016 primarul Londrei.\n\nKwasi Kwarteng a devenit recent primul ministru de Finanţe de origine africană având părinţi din Ghana, ce l-a înlocuit pe Rishi Sunak care a avut părinţi africani de origine indiană.\n\nFranţa l-a avut pe Gaston Monnerville, nepot de sclav, născut în Guyana Franceză, a fost Preşedinte al Senatului francez între anii 1958 -1968.\n\nFranţa a avut-o ca ministrul Justiţiei pe Christiane Taubira, iar ministrul Educaţiei este în prezent Pap Ndiaye, ambii de origine africană.\n\nAhmed Aboutaleb, de origine marocană, este primarul oraşului Rotterdam din 2009.\n\nKosovo, un nou stat apărut, a avut din 2008 numai preşedinţi de religie musulmană.\n\nCécile Kyenge, originară din Congo, a fost ministrul Integrării în Italia.\n\nEuropa a avut mai multe femei la conducere decât Statele Unite\n\nMarea Britanie a avut opt monarhi şi trei premieri de sex feminin (de la Margaret Thatcher la Liz Truss).\n\nÉlisabeth Borne este al doilea premier în istoria Franţei. Germania a avut-o pe cancelarul Angela Merkel vreme de 16 ani.\n\nMulte state est-europene, în ciuda ratei crescute de religiozitate şi conservatorism, au avut femei la conducere, inclusiv România.\n\nŞi cine conduce Uniunea Europeană dacă nu însăşi Ursula von der Leyen, Preşedintele Comisiei Europene.\n\nEuropa are o tradiţie de 30-40 ani în a avea lideri politici de sex feminin de la Margaret Thatcher şi Édith Cresson încoace.\n\nÎn comparaţie, Statele Unite au întârziat - abia în 2007, Nancy Pelosi a devenit Preşedinte al Camerei Reprezentanţilor Statelor Unite, iar Kamala Harris a devenit prima femeie vicepreşedinte din 2021.\n\nHillary Clinton, fosta prima domnă a preşedintelui Bill Clinton, a candidat la alegerile prezidenţiale din 2016 şi a câştigat votul popular, dar a pierdut votul electoral în faţa lui Donald Trump.",
    "China spune că Statele Unite ale Americii trimit semnale „foarte greşite şi periculoase” în privinţa Taiwanului": "China spune că Statele Unite ale Americii trimit semnale „foarte greşite şi periculoase” în privinţa Taiwanului\n\nStatele Unite trimit „semnale foarte greşite şi periculoase” în privinţa Taiwanului, iar cu cât activităţile ce ţin de independenţă ale Taiwanului sunt mai fulminante, cu atât este mai puţin probabil ca reglementarea să fie paşnică, i-a spus vineri ministrul chinez de externe Wang Yi secretarului de stat american Antony Blinken, relatează Agerpres.\n\nStatele Unite încearcă să submineze suveranitatea şi integritatea teritorială ale Chinei în privinţa Taiwanului, i-a transmis la New York ministrul chinez de externe omologului său american, potrivit unui comunicat dat publicităţii sâmbătă de ministerul chinez de externe de la Beijing.\n\n„Problema Taiwanului este o chestiune internă chineză, iar Statele Unite nu au dreptul de a interveni în privinţa metodei care va fi folosită pentru a o rezolva”, conform aceleiaşi surse.\n\nCitește și...",
    "Statele Unite ale Americii și Coreea de Sud au început exercițiile militare, pentru prima dată în ultimii cinci ani": "Statele Unite ale Americii și Coreea de Sud au efectuat astăzi, 26 septembrie, primele exerciții militare, din ultima jumătate de deceniu. În urmă cu doar o zi, Coreea de Nord a efectuat un test cu o rachetă balistică.\n\nIn articol:\n\nStatele Unite ale Americii și Coreea de Sud au început primele exerciții militare din ultimii cinci ani. Acestea vin ca un răspuns la exercițiile efectuate de Coreea de Nord cu o rachetă balistică.\n\nStatele Unite ale Americii și Coreea de Sud au realizat primele exerciții militare împreună\n\nPeste 28.000 de soldați din Statele Unite ale Americii se află în Coreea de Sud, pentru a spori securitatea țării împotriva Coreei de Nord care a făcut mai multe amenințări în legătură cu armamentul nuclear de care dispune.\n\nYoon Suk-yeol, președintele Coreei de Sud, care a preluat mandatul în luna mai a acestui an, a asigurat că țara sa, împreună cu Statele Unite ale Americii vor face din ce în ce mai multe exerciții militare împreună, după ce, timp de mai mulți ani, Coreea de Sud și Coreea de Nord au încercat să se înțeleagă diplomatic, dar nu au ajuns la un numitor comun.\n\nCiteste si: Coreea de Nord refuză să ajute Rusia cu arme nucleare și răspunde la acuzațiile potrivit cărora ar fi furnizat deja echipamente menite să ajute armata rusă în război\n\n„Acest exercițiu a fost pregătit pentru a demonstra voința puternică a alianței Coreea de Sud-SUA de a răspunde provocărilor nord-coreene\", a spus marina sud-coreeană într-un comunicat, conform France24.com.\n\nExercițiul va dura patru zile, timp în care vor fi implicate peste 20 de nave și un tip de avion. Mai mult decât atât, vor fi realizate: operațiuni de război anti-navă, manevre tehnice tactice, operațiuni de război anti-navă și anti-submarin, împreună cu alte operațiuni maritime.\n\nStatele Unite ale Americii și Coreea de Sud au început exercițiile militare, pentru prima dată în ultimii cinci ani [Sursa foto: apnews.com]\n\n„Prin acest exercițiu, vom îmbunătăți și mai mult capacitatea de a desfășura operațiuni comune între forțele navale ale celor două țări”, a spus Kwak Kwang-sub, un ofițer superior al marinei sud-coreene, în cadrul unui comunicat.\n\nCoreea de Nord a efectuat exerciții cu o rachetă balistică\n\nIeri, 25 septembrie, Coreea de Nord a realizat un tir de rachetă balistică, în ciuda faptului că a primit numeroase sancțiuni din cauza programelor de dezvoltare nucleară.\n\nMai mult decât atât, Seul, Capitala Coreei de Sud, susține că Pyongyang, un oraș din Coreea de Nord, se pregătește să lanseze, din submarin, o rachetă balistică, testată în luna mai.\n\nLa începutul anului 2022, Coreea de Nord a spus clar și răspicat faptul că nu va renunța niciodată la arsenalul nuclear de care dispune, consacrând legea nucleară ca o doctrină a „primului atac”. Cu toate că aliații au justificat exercițiile făcute ca fiind defensive, Coreea de Nord susține că acestea sunt, de fapt, antrenamente pentru invazie.\n\nCiteste si: O femeie din Coreea de Sud a fost arestată, după ce a ucis doi copii și i-a ascuns în valize. Aceasta ar fi chiar mama lor\n\nÎn luna august a acestui an, Statele Unite ale Americi și Coreea de Nord au organizat, pentru prima dată din anul 2018, cele mai mari exerciții militare comune.",
    "Președintele Klaus Iohannis, declarații din Statele Unite ale Americii pentru": "Preşedintele României, Klaus Werner Iohannis, a făcut declarații din Statele Unite ale Americii pentru români, după ce s-a întâlnit joi, 22 septembrie 2022, cu membri ai comunităţii româneşti de pe Coasta de Vest a SUA.\n\nȘeful de la Cotroceni a menționat că România este într-o situaţie complicată din cauza războiului din Ucraina, dar că ţara noastră merge bine şi economia se află în creştere.\n\nKlaus Iohannis a făcut declarații din SUA pentru români\n\nȘeful statului de drept a transmis din Statele Unite ale Americii faptul că Executivul nu stă degeaba, ci muncește pentru ca economia să crească. De asemenea, Iohannis a afirmat că situația actuală este plină de dificultăți, însă cetățenii se vor descurca.\n\n„România este într-o situaţie, pe de o parte, extrem de complicată, din motive legate de războiul dus de Rusia împotriva Ucrainei, (…) pe de altă parte, cred că este bine să se ştie că românii şi Guvernul României nu stau degeaba, se implică, muncesc şi în mod, pentru mulţi, surprinzător, pentru mine, natural, România merge bine şi economia românească creşte. Este o veste foarte, foarte pozitivă. În ce priveşte crizele cu care ne confruntăm în România, cred că suntem într-o situaţie în care nu am fost demult, este criză, peste criză, peste criză şi totuşi ne descurcăm. (…) Am vrut să vă descriu aceste lucruri, pentru ca să înţelegeţi că avem o situaţie care, pe de o parte, este plină de dificultăţi, pe de altă parte, este plină de oportunităţi şi doar ingeniozitatea şi inventivitatea şi dărnicia românilor face că în toate aceste crize să avem, totuşi, surprinzător, o creştere economică şi, în mod nesurprinzător, această inovativitate, ingeniozitate şi hărnicie face ca şi dumneavoastră să o duceţi bine aici”, a transmis Klaus Iohannis.\n\nÎn continuarea declarației sale, Klaus Iohannis a ținut să adauge că România a primit aproximativ 2,5 milioane de refugiaţi ucraineni şi a contribuit la exportul de cereale din Ucraina.\n\n„Până acum, 60% din cerealele ucrainene au fost exportate prin România şi în continuare facem eforturi pentru a creşte acest aport”, a declarat Klaus Iohannis.\n\nDe asemenea, Iohannis a discutat şi despre criza energetică și s-a arătat îmbucurător că Executivul Ciucă a fost capabil să menţină preţurile la un nivel rezonabil, deși ele au crescut într-un mod alarmant.\n\n„Putem să garantăm românilor din ţară că la iarnă nu vor trebui să stea nici în frig, nici în întuneric, cu toate că situaţia este complicată”, a mai spus preşedintele Iohannis.\n\nPreședintele României a discutat și despre Parteneriatul Strategic cu SUA.\n\n„Dacă vrem să vedem ce s-a întâmplat în Parteneriatul Strategic dintre România şi SUA în 25 de ani, putem să vedem, sigur, în primul rând, zona de securitate. Şi la momentul acesta când vorbim, foarte mulţi militari americani, cu dotări dintre cele mai moderne, se află în bazele din România. Pe de altă parte, şi datorită sprijinului american, România este în NATO. Este cea mai puternică garanţie de securitate de care a beneficiat România vreodată, dar nu este singura zonă. Zona economică din Parteneriatul Strategic s-a dezvoltat foarte mult în ultima vreme. Sunt foarte multe firme din Statele Unite care activează în România. Sunt încă, din păcate, foarte puţine firme româneşti care activează în Statele Unite, dar poate aici mai e loc de dezvoltare”, a mai afirmat Iohannis.\n\nÎn aceeași ordine de idei, Iohannis a apreciat faptul că românii stabiliţi în State sunt o adevărată punte între România şi SUA.\n\nKlaus Iohannis s-a dus în SUA cu soția sa, Carmen\n\nVă aducem aminte că președintele Klaus Iohannis a fost însoțit la marele eveniment de soţia sa, Carmen Iohannis. Cei doi au făcut fotografii cu participanţii la eveniment. De asemenea, au mai luat parte circa 300 de persoane, fiind invitaţi reprezentanţi ai comunităţii româneşti de pe Coasta de Vest a SUA, precum şi consulii generali şi cei onorifici ai României în SUA.\n\nComunitatea de români din Statele Unite ale Americii este cea de-a cincea ca număr după cea din Italia, Spania, Marea Britanie, Germania. În anul 2020, numărul conaționalilor din SUA era estimat la peste 450.000.\n\nVineri, 23 septembrie 2022, şeful statului se va întâlni cu antreprenori români din Silicon Valley.\n\nPreşedintele Klaus Iohannis a condus, marţi şi miercuri, delegaţia României care a participat la Adunarea Generală a ONU, unde a avut loc și un incident. La New York, şeful statului a mai luat parte la Summitul Global Food Security şi a avut o întrevedere cu preşedintele Grupului Băncii Mondiale, David Malpass.\n\nDe asemenea, el a participat alături de soţia sa, Carmen Iohannis, la recepţia tradiţională oferită de preşedintele Statelor Unite ale Americii, Joseph R. Biden, şi Prima Doamnă a SUA, Jill Biden, în onoarea şefilor de delegaţii participanţi la Adunarea Generală a ONU. Astfel, Klaus Iohannis s-a adresat din SUA tuturor românilor de pretutindeni.",
    "SUA sprijină cu 450 de milioane de dolari justiţia penală din Ucraina": "SUA sprijină cu 450 de milioane de dolari justiţia penală din Ucraina\n\nSecretarul de stat american, Antony Blinken. Foto: Arhivă/ Agerpres.\n\nGuvernul SUA a alocat alte 457,5 milioane de dolari pentru a organele de ordine ucrainene şi cele de justiție penală, a anunţat luni, 26 septembrie, secretarul de stat american, Antony Blinken, transmite TASS.\n\n\"Statele Unite ale Americii au alocat astăzi o sumă suplimentară de 457,5 milioane de dolari sub formă de asistență civilă de securitate pentru a consolida eforturile de organelor de ordine ucrainene și justiția penală din Ucraina\", se afirmă într-o declarație scrisă a lui Blinken, publicată de biroul de presă al Departamentului de Stat.\n\nPotrivit secretarului de stat, o parte din aceste fonduri va fi destinată \"susținerii eforturilor guvernului ucrainean de a se documenta, investiga și a trage la răspundere penală\" crimele comise, în opinia Washingtonului și Kyivului, de către Forţele Armate Ruse.\n\nDupă cum a subliniat Blinken, în total, din decembrie 2021, ținând cont de suma de mai sus, Statele Unite ale Americii au alocat 645 de milioane de dolari sub formă de asistență pentru structurile de ordine ucrainene.\n\nEtichete",
    "Cupa Mondială a Cluburilor are șanse mari să fie organizată de Statele Unite ale Americii, după ce China și Abu Dhabi nu au manifestat un interes deosebit pentru competiție!": "Singura fereastră rămasă disponibilă pentru Cupa Mondială a Cluburilor din cauza CM2022, din Qatar, este săptămâna 6-12 februarie 2023, iar SUA ar putea fi destinația aleasă de FIFA.\n\nAcest lucru a limitat la maxim opțiunile din care se poate alege una pentru disputarea partidelor prestigioasei competiții intercluburi.\n\nO decizie finală se va lua în perioada imediat următoare.\n\nFIFA nu a anunțat încă oficial data pentru Campionatul Mondial al Cluburilor din cauza calendarului aglomerat de CM2022\n\nCupa Mondială din Qatar se va disputa în această iarnă, între 20 noiembrie și 18 decembrie, și această premieră absolută a afectat serios calendarul competițional al FIFA.\n\nConform AS, fazele finale ale Cupei Mondiale a Cluburilor, semifinalele și finala, au fost alese în principiu să se dispute în săptămâna 6-12 februarie, cu doar două zile înainte de jucarea manșei tur din optimile Ligii Campionilor, programată pe 14 și 15 februarie.\n\nSingurul impediment ar fi reprezentat de o eventuală prezență a lui Real Madrid în semifinalele Cupei Regelui, care sunt programate pe 8 și 9 februarie, dar Federația de Fotbal din Spania este dispusă să își asume acest risc și, în cazul în care echipa lui Ancelotti va ajunge în acea fază a Cupei Spaniei, va căuta o altă dată disponibilă pentru a nu afecta competiția FIFA.\n\nReal Madrid va intra direct în semifinalele Cupei Mondiale a Cluburilor, la fel ca și echipa care va câștiga Copa Libertadores.\n\nTrimite pe: Facebook WhatsApp WhatsApp Twitter",
    "Bursele cresc puternic după veștile bune din Statele Unite ale Americii": "Bursele europene au încheiat tranzacţiile de vineri în creştere puternică, indicele paneuropean Stoxx 600 avansând cu 2%, după date pozitive din Statele Unite, referitoare la creşterea numărului de locuri de muncă, transmite CNBC, citat de News.ro.\n\nIndicele DAX al bursei din Frankfurt a crescut cu 3,27%, Cac 40 al bursei din Paris cu 2,21%, iar FTSE 100, al bursei din Londra, cu 1,87%. FTSE MIB al bursei din Milano a urcat cu 2,9%.\n\nComponenta auto a indicelui Stoxx 600 a crescut cel mai mult, între componentele infdustriale, cu 3,8%.\n\nEconomia americană a creat 315.000 de locuri de muncă în august, arată datele publicaţie de Biroul pentru statistică în domeniul muncii, aproape de estimările analiştilor Dow Jones, de 318.000, în timp ce rata şomajului a crescut la 3,7%, uşor peste aşteptările dde 3,5%.",
    "Mircea Coşea, scenariu sumbru privind creşterea dolarului. \"Păcat că nu le dăm atenţie. Se fac schimbări sub ochii noştri\"": "\"Economia românească, mai mică, mai puțin stabilă este totuși în circuitul economic mondial și orice schimbare la nivel global ne afectează.\n\nAcum ar trebui să spunem că este o schimbare extraordinar de importantă. Păcat că nu i se dă importanța necesară în analizele pe care noi le facem.\n\nPrima oară, după o perioadă îndelungată, dolarul reușește să se impună prin politica și forța pe care cei care generează dolarii, adică Statele Unite ale Americii, le au acum în lume.\n\nEste o dovadă clară că actualul economic principal politic, militar, azi în lune sunt Statele Unite ale Americii și încrederea în dolar va crește și în continuare.\n\nCum e afectată România de creșterea dolarului\n\nPe noi sigur că ne afectează, pentru că sunt câteva elemente care nu pot fi rupte de dolar.\n\nÎn principal importul de energie și în special importul de petrol. Importul de petrol se face tradițional în dolari.\n\nToate astea (nr. preţul energiei şi carburanților) vor fi influențate, nu pot să vă spun în ce proporție, cum, dacă, mai mult sau mai puțin, dar oricum influența va fi, nu imediat, dar ea va veni.\n\nCe preţuri vor exploda odată cu creșterea dolarului\n\nA doua influență importantă este în importuri, pentru utilaje, pentru investiții.\n\nNoi suntem într-un proces în care să pare, punem accent pe investiții din așa-numita generația a patru a evoluției industriale.\n\nObserv cum acest domn ministru foarte tânăr, domnul Burduja, este foarte activ în digitalizare a României.\n\nToate aceste utilaje de digitalizare, de informatizare, de tehnică modernă, sunt importate în dolari.\n\nDolarii sunt cei care fac comerțul cu aceste lucruri.\n\nPentru România mai apare o problemă, o problemă care trebuie să o acceptăm, pentru că este extrem de importantă și de utilă.\n\nRomânia a intrat într-o perioadă în care are nevoie de o protecție unitară. Deci importăm mult echipament militar, care costă mult și care în proporție de 90-95 % provine din Statele Unite ale Americii.\n\nDeci trebuie să ne așteptăm și aici la o creștere a cheltuielilor dolari.\n\nCum ar putea interveni Guvernul României pentru a stopa efectele creșterii dolarului\n\nAici ar fi o portiță. Dacă guvernul ar avea intenția lăudabilă să urmeze exemplul altor țări, cum este Polonia, la fiecare import de tehnica militară, ar trebui să ceară și o participare românească, fie prin mentenanță, fie prin producerea anumitor piese de schimb și așa mai departe.\n\nȘi atunci am mai reduce costurile. Economia României este o economie eurizată, chiar dacă nu suntem în zona Europei, de elemente importante ale economiei, transportul, telecomunicații, toate la euro calculată inițial.\n\nSchimbarea dolar euro înseamnă și o schimbare de viziune din punct de vedere managerial, din punct de vedere al modului cum se orientează contractele și cum se vehiculează pentru programarea a unor business plan.\n\nE o schimbare foarte importantă, să știți, Păcat că noi nu discutăm mari de schimbări la nivel global care se petrec acum sub ochii noștri\", a spus analistul economic prof. Mircea Coşea în emisiunea Descoperiți de la Antena 3.",
    "Burse gratuite pentru elevii de liceu care vor să studieze în Statele Unite ale Americii. Înscrieri până în 13 octombrie. CONDIȚII": "WhatsApp este una dintre cele mai populare aplicații din lume și este principala utilizată pentru comunicare, în România.\n\nAplicația are însă foarte multe trucuri, care permit utilizarea ei eficientă, la adecărata capacitate. Alba24 a făcut un inventar al principalelor operațiuni mai puțin cunoscute, pe care le puteți face cu ajutorul aplicației.\n\nSfaturi și trucuri generale WhatsApp: Trimiteți locația dvs. unui contact\n\nWhatsApp vă permite să trimiteți fotografii și videoclipuri persoanelor de contact, precum și să partajați un contact sau un document, dar vă puteți trimite și locația.\n\nAcest lucru este foarte util dacă vă întâlniți cu un prieten undeva, mai ales dacă optezi pentru Partajare locație live, care permite contactului tău să îți vadă locația live pe durata pe care o alegi, astfel încât să te poată urmări.\n\nDurata este setată la 15 minute, 1 oră sau 8 ore.\n\nCum faci asta:\n\niOS: Chat > Specific chat > Tap on „+” to the left of the message box > Location > Share Live Location > Select time frame.\n\nAndroid: Chat > Specific chat > Tap on the paperclip to the right of the message box > Location > Share Live Location > Select time frame.\n\nSfaturi și trucuri generale WhatsApp: Căutați în toate chaturile dvs\n\nPoate că cineva ți-a trimis adresa sau ți-ai amintit că ai vorbit despre un anumit program sau film, dar nu vrei să defilezi prin toate mesajele tale pentru a încerca să găsești ceea ce cauți.\n\nÎn partea de sus a tuturor chat-urilor pe iOS există o bară de căutare dacă trageți în jos.\n\nPe Android, există o pictogramă de căutare.\n\nPoți introduce orice în bara de căutare, de la începutul numelui unui oraș dacă căutați o adresă până la un anumit cuvânt și toate chaturile cu acel cuvânt vor apărea mai jos ca mesaje specifice.\n\nCând apăsați pe bara de căutare, veți vedea și o listă de opțiuni, de la Fotografii la Audio, permițându-vă să minimizați căutarea.\n\nFăcând clic pe un rezultat respectiv, veți ajunge la acea parte a conversației pe care ați avut-o.\n\nSfaturi și trucuri generale WhatsApp: Găsește persoana cu care vorbești cel mai mult\n\nCine este cu adevărat persoana ta preferată? S-ar putea să nu fie cine crezi. Există o modalitate de a găsi, printre altele, persoanele cărora le trimiteți cele mai multe mesaje și cât de mult spațiu de stocare ocupă fiecare persoană.\n\niOS și Android: Setări > Stocare și date > Gestionare stocare > Veți vedea o listă de contacte în partea de jos, ordonate după utilizează cel mai mult spațiu de stocare.\n\nTrucuri WhatsApp: cum ștergeți toate mesajele, fotografiile sau videoclipurile, GIF-urile, contactele, locațiile, mesajele vocale, documentele și autocolante într-un singur chat\n\nDe exemplu, puteți șterge toate mesajele dintr-un anumit chat sau chat de grup, dar lăsați toate fotografiile.\n\niOS și Android: Setări > Stocare și date > Gestionare stocare > Selectați Contact > Gestionați > Selectați > Bifați casetele de lângă ceea ce doriți să ștergeți (videoclipuri sau imagini) > Atingeți coșul pentru a șterge.\n\nEste posibil să sortați după care fișiere ocupă cel mai mult spațiu, cel mai nou și cel mai vechi dacă atingeți cercul din colțul din stânga jos după ce atingeți contactul.\n\nExaminați și ștergeți rapid elementele pentru a ajuta la eliberarea spațiului de stocare\n\nWhatsApp facilitează gestionarea a ceea ce ocupă spațiu de stocare pe dispozitivul tău.\n\nNu numai că puteți vedea care chat-uri au cel mai mult spațiu de stocare ca mai sus, dar puteți vedea și ce fișiere sunt mai mari de 5 MB și ce fișiere au fost redirecționate de mai multe ori.\n\niOS & Android: Settings > Storage and Data > Manage Storage.\n\nUtilizați WhatsApp pe web și desktop\n\nWhatsApp nu se limitează la telefonul tău mobil. Există o aplicație web care sincronizează totul de pe telefon și există și o aplicație desktop.\n\nAccesați https://web.whatsapp.com/ sau descărcați aplicația desktop de pe whatsapp.com/download/\n\nApoi, va trebui să deschideți WhatsApp pe telefon > Setări > WhatsApp Web/Desktop > Scanați codul QR în browser sau în aplicația Desktop > Urmați instrucțiunile.\n\nAtât aplicația web, cât și aplicația desktop vor difuza chat-uri și alerte pe computer, permițându-vă să răspundeți rapid și ușor.\n\nSchimbați imaginea de fundal pe ecranul de chat WhatsApp\n\nWhatsApp areo imagine de fundal standard, care va apărea ca fundal în toate chat-urile tale. Cu toate acestea, puteți schimba asta, cu opțiuni care includ culori solide, propriile fotografii, precum și o colecție de imagini de la WhatsApp.\n\niOS: Setări > Chat-uri > Imagini de fundal chat > Alegeți Biblioteca de imagini de fundal, Culori solide sau Fotografii.\n\nAndroid: Setări > Chat-uri > Imagini de fundal chat > Alegeți Biblioteca de imagini de fundal, Culori solide, Galerie, Implicit sau Fără imagine de fundal.\n\nSfaturi și trucuri privind confidențialitatea WhatsApp: Activați Disappearing Messages\n\nActivarea funcției care face mesajele să dispară va face ca orice mesaj nou dintr-un chat să dispară după 24 de ore, 7 zile sau 90 de zile.\n\nAmintiți-vă că mesajele pot fi încă salvate în altă parte. Este posibil să porniți funcția pentru anumite chat-uri sau pentru toate chat-urile.\n\nPentru anumite chat-uri:\n\niOS și Android: chat specific > Faceți clic pe numele persoanei în partea de sus a chatului > Mesaje care dispar > Alegeți temporizatorul mesajului.\n\nPentru toate chaturile:\n\niOS și Android: Setări > Cont > Confidențialitate > Temporizator mesaj implicit > Alegeți ora.\n\nTrimiteți o imagine sau un videoclip care dispare\n\nEste posibil să trimiteți o imagine sau un videoclip care dispare odată ce destinatarul l-a vizualizat o dată.\n\nAcest lucru este excelent pentru fotografiile unei parole sau detalii bancare, de exemplu, care conțin informații sensibile. Când destinatarul vă închide fotografia, aceasta va dispărea, deși nu uitați, poate face captură de ecran.\n\nPuteți citi o detaliere completă a funcției în funcția noastră separată.\n\niOS: chat specific > Atingeți „+” de lângă câmpul de introducere a mesajului > Alegeți „Cameră” pentru a face o fotografie sau „Biblioteca foto și video” pentru a selecta o fotografie > Alegeți fotografia > Atingeți „1” de lângă săgeata albastră de trimitere > Apăsați săgeata albastră pentru a trimite.\n\nAscundeți liniuțele albastre, care arată că ați citit mesajul pe Whatsapp\n\nAceste bife albastre te pot își pot aduce necazuri, mai ales când nu răspunzi instantaneu și cineva vede că i-ai citit mesajele.\n\nLe puteți dezactiva, dar merită remarcat că, dacă o faceți, nu veți primi nici confirmarea de citire pentru mesajele dvs.\n\nUtilizatori Apple: Dacă îl puneți pe Siri să citească mesajul, bifele albastre nu vor apărea, așa că aceasta ar putea fi o modalitate bună de a citi un mesaj fără ca expeditorul să știe că aveți.\n\nUtilizatori Android: dacă îți citești mesajele în notificări, expeditorul nu va primi semnele albastre.\n\niOS: Setări > Cont > Confidențialitate > Dezactivați notificarea de citire\n\nAndroid: Setări > Cont > Confidențialitate > Debifați notificarea de citire.\n\nTrucuri WhatsApp: Cum îți ascunzi fotografia de profil\n\nEste posibil să nu doriți ca toată lumea să vă vadă fotografia de profil, mai ales dacă faceți parte din mai multe grupuri în care nu îi cunoașteți pe toți cei din grup, cum ar fi grupurile de părinți.\n\nPuteți alege dacă toată lumea, nimeni sau numai persoanele de contact vă văd fotografia.\n\niOS și Android: Setări > Cont > Confidențialitate > Fotografie de profil.\n\nCum să blochezi un contact WhatsApp\n\nExistă o mulțime de motive pentru care ați putea dori să blocați o persoană de contact, așa că nu vă vom întreba de ce.\n\nVă vom anunța că, dacă blocați o persoană de contact, nu veți putea să trimiteți sau să primiți mesaje sau să efectuați sau să primiți apeluri de la acesta și, chiar dacă le deblocați, nu veți vedea niciun mesaj trimis în timp ce erau blocate.\n\niOS & Android: Chats > Specific chat > Tap on contact subject at the top > Scroll down to the bottom > Block Contact.\n\nSfaturi și trucuri WhatsApp Chats: Faceți referire și răspundeți la un anumit mesaj\n\nAi vorbit vreodată despre mai multe lucruri într-un chat WhatsApp și ai nevoie să răspunzi la un anumit mesaj?\n\nWhatsApp vă permite să răspundeți la un anumit mesaj, prezentându-l deasupra răspunsului dvs. pentru a facilita persoanei sau persoanelor cărora le trimiteți mesaje să vadă la ce răspundeți.\n\niOS: Chat-uri > Chat specific > Mesaj specific > Glisați de la stânga la dreapta pe mesaj > Introduceți răspunsul și apăsați pe trimitere.\n\nAndroid: Chat-uri > Chat specific > Mesaj specific > Apăsare lungă > Apăsați răspuns.\n\nScrisul în Whatsapp: cuvintele cu bold, cursive sau barate\n\nUneori, anumite cuvinte au nevoie de mai multă accent. WhatsApp vă permite să creați cuvintele sau expresiile dorite cu caractere aldine, cursive sau barate.\n\niOS și Android: adăugați un asterisc pe fiecare parte a cuvântului sau a expresiei pentru *bold*. Adăugați o liniuță de subliniere pe fiecare parte a cuvântului sau a expresiei pentru _italic_. Adăugați un semn pe fiecare parte a cuvântului sau a fazei pentru ~strikethrough~.\n\nCum trimiteți un mesaj vocal pe WhatApp\n\nNu aveți timp să scrieți un răspuns lung, sunteți implicat într-o altă activitate sau pur și simplu nu vă deranjați? Nici o problemă. Alba24 vă spune ce trebuie să faceți.\n\nWhatsApp vă permite să trimiteți mesaje vocale persoanelor de contact, ceea ce este grozav dacă vă plimbați pe undeva, de exemplu, ceea ce face ca tastarea constantă să fie puțin dificilă.\n\niOS și Android: Chat-uri > Chat specific > Atingeți microfonul din dreapta casetei de mesaj > Apăsați și mențineți apăsat microfonul în timp ce înregistrați mesajul. Atenție, se trimite automat după ce ridicați degetul.\n\nDezactivați sunetul unui chat sau un chat de grup pe WhatsApp\n\nChaturile de grup pot fi cele maideranjante. Este posibil să nu puteți părăsi conversația, dar puteți dezactiva notificările, astfel încât să nu fiți trezit de fiecare dată când cineva aruncă acolo o vorbă.\n\niOS: Chat-uri > Deschide chatul/chatul de grup > Atingeți subiectul pentru a obține ecranul Informații grup/Informații contact > Dezactivați sunetul > Selectați cât timp doriți să-l dezactivați. Puteți alege între 8 ore, 1 săptămână sau Always.\n\nAndroid: Chat-uri > Deschide chat > Buton Meniu > Dezactivează.\n\nCum faci Siri să citească ultimul tău mesaj, să răspundă sau să trimită un mesaj nou\n\nUtilizatorii Apple îl pot determina pe Siri să citească orice mesaj WhatsApp necitit, după ce i-au acordat acces asistentului personal.\n\nDe asemenea, puteți determina Siri să răspundă la mesaj cu vocea sau să înceapă un mesaj nou către o persoană de contact.\n\niOS: „Hei Siri, citește ultimul meu mesaj WhatsApp” > „Hei Siri, trimite un mesaj WhatsApp către [contact]”\n\nAdăugați automat date în calendar\n\nDacă sunteți predispus să uitați datele menționate în diverse chat-uri, este posibil să creați automat un eveniment direct de pe WhatsApp pe iOS.\n\niOS: Press and hold date within chat > Create Event.",
    "Ziua musulmanilor la New York": "1884503\n\nO paradă tradițională de Ziua musulmanilor a avut loc la New York, Statele Unite ale Americii (SUA).\n\nLa marșul care a pornit de la Manhattan au participat musulmanii de mai multe naționalități care locuiesc în SUA.\n\nDupă paradă a avut loc un festival de cumpărături și mâncăruri.\n\nÎn plus, participanții au avut ocazia să urmărească spectacole de muzică și artă ale numeroaselor culturi.\n\nZiua Musulmanilor îi reunește pe musulmanii din New York timp de 38 de ani.",
    "La ce femeie a fost prins șeful Jandarmeriei în SUA!": "”De frica lui a fugit șeful Jandarmeriei în SUA” titram ”lovitura” din 7 septembrie. Atunci când dezvăluiam că, în urma ”detonării” schimbului de motociclete cu subalternul său direct, colonelul Cosmin Florin Chesaru, generalul de brigadă Alin Mastan a refuzat să mai dea ochii cu acesta.\n\nInspectorul General al Jandarmeriei Române folosind astfel din plin pretextul unei importante vizite de lucru în Statele Unite ale Americii, pentru a nu îi mai oferi colonelului Chesaru de la IJJ Iași ”explicațiile financiare” solicitate de acesta. Iar acest ”Inimă Zburdalnică” al Ministerului Afacerilor Interne, unul care a ajuns să se creadă ”Nemuritor” numai pentru că s-a născut în ”pepiniera sălăjeană” s-a întors ”pe cai mari” de peste Ocean…\n\nA fost la neamuri, nu pentru țară!\n\nDupă ”hărțuiala” administrată jandarmeriței Alexandra și fuga, chiar de sub ochii familiei, de pe Litoral, cu noua subordonată care i-a căzut cu tronc, iată că generalul de brigadă Alin Mastan a fost din nou prins ”pe picior greșit”, în compania unei femei. Ce este drept, de această dată fiind vorba de chiar sora sa. Cea care locuiește în Statele Unite ale Americii. De această dată însă, situația pare să fie mai complicată pentru șeful Inspectoratului General al Jandarmeriei Române decât în cazurile de posibil adulter de până acum. Și asta pentru că ”hârtiile” vorbesc!\n\nIar odată luată ”urma banilor”, șeful Jandarmeriei Române va trebui să justifice până la ultimul dolar cheltuielile decontate de la bugetul IGJR pentru deplasarea în Statele Unite ale Americii. Una care pare mai degrabă de interes privat, decât în slujba țării! Pentru că, pur și simplu au fost deja identificate ”indicii temeinice” care susțin ”suspiciunile rezonabile” că generalul Alin Mastan a fost din nou peste Ocean mai mult ca să își vadă neamurile pe banii statului român, decât în real interes de serviciu… ”Albumul foto”, cât și decontările sale fiind mai mult decât relevante…",
    "SUA cer o dezbatere în Consiliul ONU pentru Drepturile Omului cu privire la situaţia din Xinjiang": "Statele Unite ale Americii au cerut astăzi o dezbatere în cadrul Consiliului ONU pentru Drepturile Omului cu privire la situaţia drepturilor omului din Xinjiang, în nord-vestul Chinei, unde Beijingul este acuzat de crime împotriva umanităţii, informează AFP şi Reuters, potrivit Agerpres.\n\nEste pentru prima dată în istoria Consiliului pentru Drepturile Omului, creat în 2006, când un proiect de rezoluţie vizează China, notează AFP.\n\nTextul solicită ca dezbaterea despre Xinjiang să aibă loc cu ocazia celei de-a 52-a sesiuni a Consiliului, care urmează să aibă loc în primul trimestru al anului 2023.\n\nProiectul de rezoluţie a fost depus cu sprijinul Regatului Unit, Canadei, Suediei, Danemarcei, Finlandei, Islandei şi Norvegiei.\n\nRezoluţia va fi supusă votului celor 47 de state membre ale Consiliului pe 6 sau 7 octombrie.\n\nTextul, foarte succint, ia act \"cu interes de evaluarea\" publicată pe 31 august de Oficiul Înaltului Comisariat al Naţiunilor Unite pentru Drepturile Omului cu privire la regiunea autonomă uigură Xinjiang.\n\nXinjiang a fost mult timp scena unor atacuri sângeroase pe care guvernul le pune pe seama separatiştilor şi islamiştilor uiguri, principalul grup etnic al regiunii.\n\nDe câţiva ani, China a fost acuzată - cu dovezi materiale şi documente - de ţări occidentale şi organizaţii pentru drepturile omului că ar fi închis în lagăre în Xinjiang peste un milion de uiguri şi alţi membri ai unor minorităţi musulmane, inclusiv kazahi. Beijingul respinge aceste acuzaţii, susţinând că luptă împotriva terorismului şi pentru a asigura dezvoltarea regiunii.\n\nÎn raportul său, Înaltul Comisar nu vorbeşte despre genocid, ci menţionează posibile \"crime împotriva umanităţii\" şi \"dovezi credibile\" de tortură şi violenţe sexuale, solicitând comunităţii internaţionale să acţioneze.\n\nBeijingul a respins cu vehemenţă aceste acuzaţii şi a criticat raportul, acuzând ONU că a devenit \"zbirul şi complicele Statelor Unite şi Occidentului\".\n\nÎn ultimele săptămâni, China a exercitat în culise, la Geneva, presiuni semnificative asupra ţărilor pentru a contracara orice iniţiativă împotriva sa, în timp ce ţările occidentale şi aliaţii lor fac obiectul presiunilor intense din partea unor ONG-uri pentru a prezenta Consiliului o rezoluţie prin care să condamne încălcările şi să dispună o anchetă.\n\n\"Nu ne este frică\", a reiterat săptămâna trecută directorul pentru informaţii din Xinjiang, Xu Guixian. \"Suntem gata să ne luptăm\", a asigurat el în faţa presei la Geneva.\n\nÎntrebat cum va răspunde Beijingul la o rezoluţie a Consiliului drepturilor omului, acesta a spus că ţara sa va adopta \"contramăsuri adecvate\".",
    "Liceenii români pot aplica pentru burse în Statele Unite ale Americii": "Liceenii români pot aplica pentru burse în Statele Unite ale Americii\n\nLiceenii români pot aplica pentru burse în Statele Unite ale Americii în cadrul programului Future Leaders Exchange (FLEX) 2023-2024, anunţă un comunicat transmis, joi, de Ambasada SUA.\n\nReprezentanţa diplomatică a SUA în România, alături de American Councils for International Education şi de Ministerul Educaţiei Naţionale, invită liceenii cu cetăţenie română să participe la acest program, fiind deschisă o nouă rundă de candidaturi pentru bursele FLEX.\n\nProgramul educaţional FLEX este finanţat de către Departamentul de Stat al Statelor Unite ale Americii şi îşi propune să ofere liceenilor din România ocazia de a studia la un liceu american şi de a locui împreună cu o familie americană pe parcursul anului şcolar 2023-2024, precizează ambasada.\n\nParticiparea la Programul FLEX, aflat acum în al şaptelea an de existenţă în România, este gratuită. În anii de implementare anteriori, au beneficiat de aceste burse zeci de liceeni români din mai multe judeţe ale ţării, repartizaţi la licee din state precum Minnesota, Michigan, Texas, Indiana, California, şi New York. Programul se adresează în egală măsură şi liceenilor cu dizabilităţi.\n\nCompetiţia este deschisă liceenilor care îndeplinesc cumulativ următoarele condiţii: au cetăţenie română, sunt născuţi între 15 iulie 2005 şi 15 iulie 2008, sunt actualmente în clasele a IX-a, a X-a sau a XI-a, studiază engleza în liceu, îndeplinesc criteriile pentru a obţine viza SUA şi nu au stat în SUA mai mult de trei luni în ultimii cinci ani.\n\nCei interesaţi de program pot aplica online până pe 13 octombrie 2022 la https://ais.americancouncils.org/flex. Informaţii complete despre program sunt disponibile la adresa de email [email protected] şi pe site-ul www.americancouncils.ro.\n\nSursa: Agerpres Etichete: , , , Dată publicare: 01-09-2022 09:57\n\n",
    "Consiliul Concurenţei a autorizat o tranzacţie cu mai multe companii din domeniul energiei eoliene": "Potrivit unui comunicat al Consiliului Concurenţei, instituţia a autorizat, din punct de vedere al securităţii naţionale, tranzacţia prin care GIP Gutenberg GmbH achiziţionează compania wpd offshore Gmbh şi, implicit, wpd offshore Black Sea 1 S.R.L., wpd offshore Black Sea 2 S.R.L. şi wpd offshore Romania S.R.L..\n\nGIP Gutenberg GmbH, Germania, este controlată de fonduri de investiţii din Statele Unite ale Americii. GIP investeşte pe piaţa infrastructurilor de energie, transport, apă şi deşeuri.\n\nwpd offshore GmbH deţine companiile wpd offshore România S.R.L., wpd offshore Black Sea 1 S.R.L. şi wpd offshore Black Sea 2 S.R.L..\n\nFirmele din România au fost înfiinţate pentru dezvoltarea de centrale eoliene în Marea Neagră, în conformitate cu prevederile legale ce stabilesc drepturile pentru iniţierea şi derularea proiectelor offshore.\n\n„Conform analizelor şi evaluărilor efectuate de către instituţiile cu competenţe legale în domeniu, nu au fost descoperite elemente care ar putea determina sau favoriza riscuri şi/sau ameninţări la adresa securităţii naţionale”, a transmis Consiliul Concurenţei.",
    "Pavel Bartoș, vacanță în Statele Unite ale Americii. „Le-am promis fetelor”": "Pavel Bartoș s-a întors recent din vacanța petrecută în Statele Unite ale Americii, alături de familia sa. Prezentatorul de la Vocea României a împărtășit cu urmăritorii săi de pe Instagram câteva imagini în care apare alături de cele trei fiice.\n\nÎntr-o postare de acum două zile, actorul a povestit ce locuri a vizitat:\n\n„Am aterizat acum vreo 12 ore dintr-o minunată vacanță în Statele Unite ale Americii, pe care mi-am și le-am promis-o alor mele fete de mai mult de trei ani. A fost minunat , am fost pe coasta de vest (San Francisco, L.A, Disneyland și Las Vegas) am stat și in Chicago unde m-am reîntâlnit cu prieteni atât de dragi mie și familiei mele”.\n\n\n\nPavel Bartoș este căsătorit din 2003 cu Anca, femeia care i-a dăruit trei fiice, pe Eva, în vârstă de 18 ani, pe Rita de 14 ani şi pe Sofia, de 8 ani.\n\nÎntr-un interviu recent, pentru revista Viva, Pavel Bartoș a povestit că soția lui s-a apucat să studieze medicina, fiind în anul IV.\n\n„Era un vis al ei, de mai mult timp îmi tot povestea. Datorită ei avem familia asta frumoasă, ea a fost liantul principal în toate acestea, iar la un moment dat, știi cum e, vrei să realizezi și visurile pe care le-ai avut. Dacă nu acum, atunci când? De ce nu? A avut ambiția asta. Eu nu știam că este atât de învățat la Medicină. Doamne… este enorm. Acum a trecut cu brio în anul patru”.\n\nSursă foto: Instagram/ pavelbartos\n\nVezi și: George Mihăiță: Este sau nu o provocare noul personaj interpretat in serialul Clanul?\n\n\n\n",
    "Ducii de Sussex s-au întors în Statele Unite ale Americii. Funeraliile Reginei Elisabeta a II-a au reunit Familia Regală Britanică": "Ducii de Sussex au venit în Europa la începutul lunii septembrie datorită unor evenimente caritabile pe care le-au desfășurat. Cu toate acestea, ederea lor a fost prelungită de un eveniment nefericit. Pe data de 8 septembrie aceștia au zburat spre Scoția, după ce au aflat că Majestatea Sa se simte rău.\n\nDucii de Sussex s-au întors în Statele Unite ale Americii\n\nDucele de Sussex și-a dorit să fie alături de familia sa în momentele dificile. Acesta a zburat imediat la Castelul Balmoral pentru a-i rămâne aproape Majestății Sale în ultimele sale momente. De altfel, experții regali spun că Harry ar fi fost nepotul preferat al Majestății Sale.\n\nVezi mai multe imagini cu Ducii de Sussex în Galeria Foto!\n\nDucesa de Sussex s-a alăturat Prințului Harry, Prințului William și lui Kate într-o plimbare la Castelul Windsor / Profimedia Images\n\nPrințul Harry și soția sa au decis să rămână în Marea Britanie pentru a-i aduce un omagiu Majestății Sale. De altfel, aceștia au fost invitați de Kate Middleton și Prințul William să participe la Palatul Buckingham la citirea mesajelor lăsate în memoria Reginei.\n\nDucii de Sussex au acceptat invitația, deși Meghan Markle a fost vizibil stânjenită de evenimentele la care a trebuit să participe.\n\nTensiunea din Familia Regală Britanică nu i-a făcut Ducesei de Sussex șederea mai ușoară. Cuplul Regal a fost nevoit să-și lase copiii singuri acasă. Archie și Lilibet nu au participat la funeraliile Reginei Elisabeta. De altfel, nici Prințul William nu l-a adus pe Prințul Louis la evenimentul istoric.\n\nMomentul a fost oricum unul emoționant pentru Prințesa Charlotte și fratele său, Prințul George. Ducii de Sussex s-au întors în Statele Unite ale Americii la doar câteva zile de la înmormântarea Majestății Sale. Experții Regali spun că printre ultimele dorințe ale Majestății Sale a fost aceea de a rezolva tensiunile dintre Familia Regală Britanică și Ducii de Sussex.",
    "SUA, anunţ fără precedent: \"Avem un plan dacă Rusia va ataca nuclear\" | Ce soluţii are România": "Statele Unite ale Americii au un plan în cazul în care Rusia va ataca nuclear, spune Antony Blinken, secretarul de stat american, care a subliniat că este necesar să ne concentrăm să acționăm cu toții responsabil.\n\n\"Am auzit multă retorică iresponsabilă din partea lui Vladimir Putin, dar ne concentrăm să ne asigurăm că acționăm cu toții responsabil, mai ales când vine vorba de acest tip de retorică liberă.\n\nAm fost foarte clar cu ruşii, atât în public, cât şi în privat, pentru a opri discuțiile libere despre armele nucleare.\n\nOrice utilizare a armelor nucleare ar avea efecte catastrofale, desigur pentru ţara care le folosește, dar şi pentru mulţi alţii.\n\n\"Putin a pierdut deja acest război\"\n\nA pierdut deja în ceea ce a încercat să obțină. Pentru că rețineți, ceea ce a spus foarte clar de la început este că obiectivul său a fost să șteargă identitatea Ucrainei ca țară independentă, ceea ce a eșuat deja.\n\nUcrainenii luptă pentru propriul pământ. Ei luptă pentru propria lor țară. Rușii nu sunt. Și acești soldați ruși care sunt aruncați în acest conflict, deseori neștiind încotro merg sau ce fac – nu este ceva pentru care vor să lupte.\n\nUcrainenii luptă pentru propriul viitor. Ei luptă pentru propriul lor pământ. Ei luptă pentru propria lor viață\", a spus Antony Blinken, secretarul de stat american, într-un interviu pentru CBSnews\n\n\"România face faţă oricărui scenariu\"\n\nPrezent în Silicon Valley pentru a se întâlni cu antreprenorii români, preşedintele Klaus Iohannis face apel la calm.\n\n\"Nu putem trata cu ușurință aceste amenințări. România, ca parte a NATO, este pregătită pentru orice scenariu. Doar că nu ne dorim orice scenariu.\n\nScenariul pe care ni-l dorim noi este retragerea Rusiei din Ucraina şi negocieri de pace. România nu trebuie să intre în panică.\n\nRomânia nu are de gând să intre în război cu NATO sau Rusia, dar dezescaladarea trebuie să fie de ambele părți.\n\nEste o situaţie foarte tensionată, iar noi suntem într-o poziție specială, însă suntem hotărați să facem faţă oricărui scenariu\", a spus Klaus Iohannis, preşedintele României.",
    "Obiecte de tezaur de la Muzeul Gumelnița, expuse în premieră în Statele Unite ale Americii": "Șase podoabe și un sanctuar de la Muzeul Civilizației Gumlenița din Oltenița, obiecte prețioase care fac parte din Tezaurul României, vor fi expuse în premieră în Statele Unite ale Americii. Exponatele se vor întoarce acasă, în județul Călărași, în anul 2025.\n\n„Participarea în cadrul unui proiect expozițional internațional pe continentul american reprezintă o premieră pentru Muzeul Civilizației Gumelnița. Din România țase muzee, printre care și noi, facem parte din această expoziție extraordinară, la care iau parte 20 de muzee din Europa. La nivel național de această expoziție s-a îngrijit echipa de la Muzeul Național de Istorie a României în colaborare cu alte cinci muzee din țară, printre care și Muzeul Civilizației Gulmelnița, și alături de alte 20 de muzee din zona Europei de Sud-Est”, a explicat istoricul Theodor Zavalaș, managerul Muzeului Civilizației Gumelnița din Oltenița.\n\nVernisaj la New York, pe 20 septembrie\n\nProiectul, intitulat ”First Kings of Europe” este organizat de Institute for the Study of the Ancient World (New York), Field Museum of Natural History (Chicago) și Canadian Museum of History (Quebec).\n\n„Săptămâna viitoare urmează să fie vernisată la New York, în cadrul Institute for the Study of the Ancient World (Future Exhibitions — Institute for the Study of the Ancient World (nyu.edu), expoziția Ritual and Memory: The Ancient Balkans and Beyond, parte a proiectului expozițional internațional The First Kings of Europe, inițiat de Field Museum (Chicago). Expoziția Ritual and Memory: The Ancient Balkans and Beyond va fi deschisă în perioada 21 septembrie 2022 – 19 februarie 2023.\n\nProiectul cultural internațional The First Kings of Europe, care este organizat în trei destinații din SUA (New York, Chicago) și Canada (Gatineau), reprezintă un demers cu totul aparte, de extraordinară anvergură, inițiat de Field Museum (First Kings of Europe | Field Museum) în colaborare cu peste 20 de muzee din zona Europei de Sud-Est și Centrale”, a precizat Theodor Zavalaș.\n\nExpoziția va reuni în premieră peste circa 750 de bunuri culturale de primă importanță din colecțiile a peste 20 de instituții muzeale din Albania, Bosnia-Herțegovina, Bulgaria, Croația, Kosovo, Macedonia (de Nord), Muntenegru, România, Serbia, Slovenia și Ungaria, care vor fi etalate în muzee nord-americane.\n\nSelecție de 60 de artefacte istorice\n\nPrintre cele 750 de exponate din întreg spațiul est-european prezentate în fața publicului american se vor regăsi și o serie de obiecte din patrimoniul muzeului care se află în județul Călărași.\n\nDeschiderea expoziției temporare cu tema ”Ritual and Memory: The Ancient Balkans and Beyond” din cadru proiectului pentru publicul din New York va avea loc pe 20 septembrie 2022. Anul viitor, obiectele vor fi expuse la Chicago, după care vor pleca în Canada. Zeci de piese de la muzeul din Oltenița au mai fost expuse, în ultimii ani, la expoziții din Spania, Belgia, Elveția și China.\n\nPentru România, coordonatorul proiectului expozițional este Muzeul Național de Istorie a României, care colaborează în acest sens cu alte cinci instituții muzeale, anume: Muzeul Național de Istorie a Transilvaniei, Complexul Muzeal Național (Piatra Neamț), Muzeul Civilizatiei Gumelnița (Oltenița), Muzeul Olteniei (Craiova) și Muzeul Județean Buzău.\n\nÎn cadrul expoziției “Ritual and Memory: The Ancient Balkans and Beyond“ este prezentată, împreună cu alte exponate din alte colecții muzeale din țările amintite, o selecție de 60 de artefacte preistorice (din perioada eneoliticului și a epocii metalelor) din colecțiile muzeelor românești amintite mai sus.\n\nMuzeul din Oltenița, înființat în 1957\n\nMuzeul din Olteniţa a fost înfiinţat în anul 1957, pe baza unei donaţii formate din 902 piese arheologice, făcută de Barbu Ionescu, de profesie contabil, care a fost şi primul director al muzeului până în 1968. În timp, colecţiile muzeului au sporit considerabil, ajungând la 15.500 obiecte arheologice şi numismatice. Aici sunt expuse materiale ale culturii eneolitice Gumelniţa (unelte de piatră şi corn de cerb, ceramică, figurine, vase antropomorfe şi zoomorfe, harpoane, topoare din piatră, plastică), tezaure din mileniul I p.Chr., tezaure de bijuterii de la Colibaşi, Chirnogi.",
    "Este posibil ca o rachetă balistică intercontinentală să fie doborâtă?": "Cei mai mulţi dintre noi speră că orice ameninţare nucleară este doar o ameninţare goală. \"Dar ce s-ar întâmpla de fapt dacă cineva ar lansa o armă nucleară?\", se întreabă Michael Aranda de la SciShow.\n\nPoate ceva să oprească o bombă nucleară?\n\nO rachetă antibalistică este o rachetă care poate fi desfăşurată pentru a contracara o rachetă balistică intercontinentală (prescurtat - ICBM) cu încărcătură nucleară.\n\nICBM-urile pot fi interceptate în trei faze ale traiectoriei lor: faza de impuls, faza de mijloc sau faza terminală. Statele Unite ale Americii, Rusia, India, Franţa, Israel şi China au dezvoltat acum sisteme de rachete antibalistice.\n\nOprirea unei arme nucleare strategice este teoretic posibilă, spun experţii, dar în realitate este o provocare enormă.\n\nEste o întrebare cu care inginerii se luptă de zeci de ani şi, totuşi, \"în ciuda progreselor monumentale în fizică, calculatoare şi inteligenţă artificială din ultimii 40 de ani, problema inginerească a interceptării rachetelor nu a fost încă rezolvată\", a declarat editorul Nicole Karlis de la Salon.\n\n\"Nu există nicio lege a fizicii împotriva intenţiei de a le intercepta, dar legile fizicii fac ca acest lucru să fie extrem de dificil - şi creează toate aceste constrângeri cu privire la cât de dificilă este interceptarea\", a declarat pentru revistă James Wells, profesor de fizică la Universitatea din Michigan.\n\nDeci da, este posibil din punct de vedere fizic să se creeze un sistem care ar putea intercepta o rachetă, doar că este extrem de dificil.\n\n\"Nu există nicio teoremă care să spună nu se poate realiza apărarea antirachetă\", a adăugat el.\n\n\"Interceptarea unei rachete balistice intercontinentale este foarte dificilă\", a spus Grego. O rachetă balistică intercontinentală se lansează, se deplasează 15 minute prin vidul spaţiului şi apoi reintră în atmosferă înainte de a-şi lovi ţinta.\n\nAşadar, o rachetă balistică intercontinentală ar putea fi interceptată în doar câteva puncte ale călătoriei sale: la prima lansare, după ce se află în spaţiu şi când reintră în atmosferă şi se îndreaptă spre ţintă. Fiecare dintre aceste abordări are limitele sale.\n\nPoate să fie distrusă racheta la decolare?\n\nDe exemplu, \"faza de lansare durează între un minut şi câteva minute\", a declarat Dr. Laura Grego, de la Laboratorul pentru Securitate şi Politică Nucleară al MIT pentru Live Science.\n\nAcest lucru nu lasă prea mult timp pentru ca o rachetă să intercepteze şi să distrugă o rachetă nucleară, a adăugat ea. În plus, rivalii istorici ai Statelor Unite, precum Rusia şi China, au mase terestre mari. Aceştia şi-ar păstra probabil rachetele departe în interiorul ţării, ceea ce înseamnă că interceptorii de pe mare nu ar putea ajunge la o rachetă intercontinentală în timpul fazei de lansare.\n\nPrin urmare, distrugerea unei rachete la începutul zborului său ar necesita să se petreacă deasupra locurilor probabile de lansare, a spus Grego. La început, armata a propus plasarea unor Boeing 747 gigantice cu lasere pe cerul Rusiei şi al Chinei.\n\n\"Destul de repede, se poate vedea dificultatea operaţională cu asta\", a declarat Grego pentru Live Science. \"Vei avea mai multe Boeinguri 747 de mari dimensiuni care vor zbura la nesfârşit timp de decenii, aşteptând să se întâmple ceva?\".\n\nDincolo de asta, există şi alte probleme cu abordarea \"fazei de lansare\". Dacă interceptorul nu atinge exact locul potrivit al rachetei, aceasta \"s-ar putea să nu ajungă la ţinta dorită\". Va cădea în altă parte, cum ar fi în Canada, ceea ce nu va fi pe placul Canadei\", a spus Grego. \"Trebuie să fii cu adevărat explicit şi să ţinteşti vârful rachetei\".\n\nFolosirea vehiculelor aeriene fără pilot a fost, de asemenea, ca o opţiune, dar acestea nu au puterea de foc necesară pentru a distruge o rachetă intercontinentală, a adăugat ea.\n\nPoate să fie distrusă racheta când ajunge în spaţiu?\n\nA doua opţiune, şi cea mai viabilă, este interceptarea rachetei în timpul celui mai lung curs de zbor al rachetei - în spaţiu. Un avantaj al acestei abordări este acela că, deoarece majoritatea inamicilor SUA se află la vest de Pacific, toţi aceştia şi-ar programa probabil rachetele pentru a urma o traiectorie deasupra polilor, ceea ce înseamnă că un singur interceptor terestru ar putea fi amplasat în Alaska şi ar putea proteja probabil o întreagă ţară membră NATO.\n\nDar interceptarea unei rachete în spaţiu are, de asemenea, problemele sale.\n\n\"Racheta care se apropie se deplasează cu 24.000-27.000 km/oră\", a spus Coyle. \"Şi mergând atât de repede, dacă ratezi cu un centimetru, poţi rata cu un kilometru\".\n\nMai există şi o altă problemă: \"Nu există rezistenţă aeriană în spaţiu. Asta înseamnă că o momeală, cum ar fi un balon care are forma unui focos nuclear, ar putea să se deplaseze în acelaşi mod ca şi adevăratul focos nuclear, ceea ce face dificilă pentru o rachetă să distingă racheta reală de momeală. Şi pentru că baloanele sunt atât de uşoare, un focos sofisticat ar putea lansa cu uşurinţă 20 sau 30 de baloane momeală pentru a ascunde traiectoria focosului\", a spus Grego.\n\nPoate să fie distrusă racheta în ultimele momente, chiar înainte să-şi atingă ţinta?\n\nÎn cele din urmă, ultimul efort ar fi interceptarea în momentul în care racheta reintră în atmosferă, înainte de a atinge ţinta. Un avantaj al acestei abordări ar fi că presiunea aerului ar împiedica momelile să distragă atenţia unui sistem.\n\nPe de altă parte, \"nu ai prea mult timp pentru a te apăra, pentru că se îndreaptă rapid spre tine, aşa că nu este o strategie viabilă\", a spus Grego.\n\n\"Iar bruierea electronicii din focoasele nucleare cu puls electromagnetic (EMP) probabil că nu ar funcţiona; armele sunt proiectate să fie suficient de robuste pentru a supravieţui efectelor EMP de la alte arme nucleare din apropiere\", a spus Grego.\n\nPrin urmare, în ultimele decenii, armata s-a concentrat pe atacarea unei rachete balistice intercontinentale în timpul cursei sale intermediare, cunoscută sub numele de apărare antirachetă terestră intermediară. În timpul administraţiei Clinton, armata a dezvoltat un prototip care a înregistrat un succes.\n\nDar, sub Bush, armata a împins arma de la un prototip timpuriu şi a grăbit trecerea ei la statutul operaţional. De atunci, aceasta a ratat ţinta în 9 din 17 teste, potrivit armatei.\n\n\"Eşecul în testele de interceptare a zborurilor este cu atât mai surprinzător, deoarece aceste teste sunt foarte bine programate pentru a obţine succesul. Dacă aceste teste ar fi fost planificate pentru a păcăli apărarea americană, aşa cum ar face un inamic real, rata de eşec ar fi fost şi mai mare\", a declarat Coyle.\n\nMai mult, \"se consideră că unul dintre aceste eşecuri este un succes dacă interceptorul a atins ţinta cu o [lovitură] de întâlnire, dar nu a distrus-o\", a spus Coyle. \"Apropierea contează doar în potcoave şi nu în războiul nuclear\".\n\nO parte a problemei este că sistemele au fost trecute în grabă prin procesul de inginerie şi suferă de defecte de proiectare, au spus atât Coyle, cât şi Grego. În plus, armata trebuie să dezvolte o infrastructură tehnologică suplimentară, cum ar fi radare cu lungimi de undă diferite sau sateliţi mai buni pentru detectarea rachetelor care ar putea face o treabă mai bună în ceea ce priveşte localizarea şi vizualizarea ţintei.\n\n\"Dar chiar dacă proiectele ar fi reproiectate de la zero, cu o gândire atentă şi cu cea mai bună utilizare a tehnologiilor existente şi noi, unele provocări legate de apărarea nucleară ar putea fi insurmontabile\", a spus Grego. \"De exemplu, până în prezent, nimeni nu a găsit o modalitate de a rezolva problema momelilor pentru focoase nucleare în spaţiu\", a spus ea.\n\nIar concentrarea pe \"apărarea strategică\" care poate proteja oraşele americane jumătate din timp poate fi mult mai costisitoare şi, în cele din urmă, mai periculoasă pentru lume în comparaţie cu utilizarea acestor resurse pentru strategii mai eficiente de prevenire a războiului, cum ar fi DIPLOMAŢIA, a spus Grego.\n\nSUA nu se pot apăra de rachetele Sarmat\n\n\"După zeci de ani mai, ţara are în continuare doar un sistem defectuos care, în opinia majorităţii experţilor, nu i-ar proteja în mod fiabil pe americani împotriva unui atac nuclear\", a declarat Philip E. Coyle III, consilier ştiinţific principal la Centrul pentru controlul armelor şi neproliferare şi fost director al testelor operaţionale şi evaluării la Pentagon, care a evaluat pe larg sistemele de apărare antirachetă.\n\nDar de ce a durat atât de mult timp pentru a pune în funcţiune un scut antirachetă nuclear? Şi există vreo posibilitate ca această tehnologie să funcţioneze în viitor?\n\n\"Acesta este cel mai greu lucru pe care Pentagonul a încercat vreodată să îl facă, după cum arată cei aproape 70 de ani de încercări\", a declarat Coyle pentru Live Science.\n\nRS-28 Sarmat sau SATAN 2, care este o rachetă balistică intercontinentală rusească, poate transporta până la 10 focoase MIRV grele sau 15 focoase MIRV uşoare, un număr nespecificat de proiectile hipersonice Avangard sau o combinaţie de focoase şi mai multe contramăsuri împotriva sistemelor antirachetă. Poate să se deplaseze 18.000 km şi să atingă viteza de 20 mach (24500.9 km/oră).\n\nSarmat este una dintre cele şase noi arme strategice ruseşti dezvăluite de preşedintele rus Vladimir Putin la 1 martie 2018 şi a efectuat primul zbor de testare la 20 aprilie 2022, iar guvernul rus se aşteaptă ca racheta să intre în serviciu mai târziu în cursul acestui an.\n\nRonald Reagan şi \"Războiul Stelelor\"\n\nÎn 1983, când temerile legate de un atac nuclear al Uniunii Sovietice erau foarte mari, preşedintele Ronald Reagan a lansat o idee care părea desprinsă direct din anii săi de actor la Hollywood.\n\n\"Ce-ar fi dacă oamenii liberi ar putea trăi în siguranţă ştiind că securitatea lor nu depinde de ameninţarea unei represalii instantanee a SUA pentru a descuraja un atac sovietic, că am putea intercepta şi distruge rachetele balistice strategice înainte ca acestea să ajungă pe teritoriul nostru sau al aliaţilor noştri?\", a întrebat el într-un discurs la o oră de maximă audienţă, în care au fost prezentate fotografii aeriene ale avioanelor şi echipamentelor militare sovietice din Cuba şi Nicaragua.\n\nIniţiativa de apărare strategică a lui Reagan a fost ironizată de critici ca fiind \"Războiul Stelelor\". Dar, bazându-se pe progresele tehnologice, armata americană a cheltuit peste 200 de miliarde de dolari în cele aproape patru decenii de atunci pentru a face din acest scenariu SF o realitate. Acum, după ce preşedintele rus Vladimir Putin şi-a plasat vastul arsenal nuclear în stare de alertă maximă în urma invaziei sale în Ucraina, americanii s-ar putea să se întrebe ce fel de scut antirachetă au produs toţi aceşti bani şi eforturi.\n\nRăspunsul, spun experţii, nu este unul foarte eficient.\n\nStatele Unite au doar o capacitate limitată de a distruge o rachetă balistică intercontinentală nucleară care se apropie, a concluzionat un studiu publicat luna trecută de American Physical Society. Acesta a afirmat că \"capacităţile actuale sunt scăzute şi vor continua probabil să fie scăzute în următorii 15 ani\" pentru a proteja SUA împotriva unui atac din partea Coreei de Nord, care are aproximativ 20 de focoase nucleare şi rachete relativ puţin sofisticate.\n\nPentagonul contestă concluziile şi afirmă că cele mai recente teste arată că sistemul poate face faţă unui atac nord-coreean.\n\nDar capacitatea de apărare împotriva unui atac al Rusiei, care se estimează că are aproape 6.000 de focoase nucleare şi o tehnologie de rachete extrem de sofisticată, este practic inexistentă.\n\nSistemul american nu face faţă unui număr mare de rachete care se apropie, exact tipul de atac pe care l-ar lansa Rusia, au declarat experţii.\n\n\"Această idee a unui scut impenetrabil împotriva unui arsenal enorm de rachete ruseşti este doar o fantezie\", a declarat Laura Grego, cercetător la Laboratorul pentru Securitate şi Politică Nucleară de la MIT, care a co-prezidat echipa Societăţii Americane de Fizică care a redactat raportul. \"Este prea greu de realizat\".\n\nEste atât de dificil încât SUA nici măcar nu au încercat în mod intenţionat. Politica oficială a Pentagonului afirmă că sistemul său este conceput doar pentru a proteja naţiunea de rachetele nucleare lansate de un stat precum Coreea de Nord.\n\nPentru o superputere militară precum Rusia, SUA depind de propriul arsenal nuclear vast de aproximativ 5.400 de focoase nucleare ca mijloc de descurajare. Este o doctrină cunoscută de cei care au crescut în timpul Războiului Rece drept distrugere mutuală asigurată sau MAD - orice atac nuclear asupra SUA ar duce la o contraatac care ar anihila ambele ţări.\n\n\"Statele Unite se bazează pe descurajarea nucleară pentru a face faţă capacităţilor balistice intercontinentale de rachete balistice ruseşti şi chinezeşti, care sunt mari şi mai sofisticate\", potrivit celei mai recente revizuiri a apărării antirachetă a Departamentului Apărării.\n\n\"Este fundamental inconfortabil, această idee că îl lăsăm pe celălalt să aibă capacitatea de a ne elimina şi ne aşteptăm ca celălalt să ne lase să avem capacitatea de a face acest lucru, iar amândoi vom rămâne raţionali şi niciunul dintre noi nu îl va determina pe celălalt să acţioneze în acest sens\", a declarat Ankit Panda, membru senior în cadrul Programului de politică nucleară de la Carnegie Endowment for International Peace, un think tank din Washington, D.C.\n\nAnaliştii şi-au exprimat îngrijorarea că Putin nu a acţionat raţional în atacul său asupra Ucrainei şi în declaraţii precum cea pe care a făcut-o la lansarea invaziei, scrie Boston Globe.\n\n\"Oricine încearcă să se amestece cu noi, sau chiar mai mult, să creeze ameninţări pentru ţara noastră şi poporul nostru, trebuie să ştie că răspunsul Rusiei va fi imediat şi vă va duce la astfel de consecinţe cum nu aţi mai experimentat niciodată în istoria voastră\", a declarat el într-un discurs televizat. Câteva zile mai târziu, el a anunţat că forţele nucleare ale Rusiei au fost plasate în \"pregătire specială de luptă\".\n\nSUA au minimalizat mişcarea şi nu a dat niciun indiciu că şi-a schimbat propriul nivel de pregătire nucleară, cunoscut sub un alt acronim înfricoşător din epoca Războiului Rece, numit DEFCON.\n\nPanda a declarat că mulţi americani nu realizează că SUA nu au prea multă protecţie împotriva unui atac nuclear.\n\n\"Am văzut asta în menţiunile mele de pe Twitter\", a spus el. \"Am criticat instituirea unei zone de interdicţie aeriană, parţial pe baza riscurilor de escaladare, iar oamenii răspund: 'Ei bine, lăsaţi-i pe ruşi să încerce să ne bombardeze nuclear'. Avem un scut antirachetă, vom fi bine'. Este doar o neînţelegere foarte răspândită\".\n\nRusia poate copleşi sistemul american lansând mult mai multe rachete nucleare decât ar putea să doboare cu mica sa escadrilă de interceptoare terestre.",
    "Compania IT Connections a înregistrat venituri în creștere cu 21% în primul semestru din 2022": "Extinderea liniei de business care presupune livrarea de servicii personalizate pentru dezvoltare software a fost unul dintre factorii care au contribuit la creșterea veniturilor companiei.\n\nTotodată, integrarea de noi clienți externi proveniți din țări precum Elveția și Germania, dar și creșterea generată de proiectele publice din România oferă o premisă solidă pentru menținerea țintei de buget anunțată de Connections la începutul anului 2022, respectiv venituri consolidate de aproximativ 60 de milioane de lei și EBITDA de aproximativ 5,6 milioane de lei.\n\n„Connections a demonstrat că este competentă, energică și capabilă să producă o dinamică pozitivă într-un context economic local și global unic în ultimii 80 de ani. În ciuda provocărilor din piață, rămânem optimiști că rezultatele anului 2022 vor atinge ținta bugetată la început de an. Continuăm să creștem și să dezvoltăm în permanență noi proiecte, dar și noi parteneriate ale căror rezultate vor fi tot mai vizibile”, a declarat Bogdan Florea (foto), CEO Connections S.A.\n\nPerformanța operațională a grupului în cuantum de 1.5 milioane lei este apropiată valorilor înregistrate în 2021, iar estimările pentru finalul de an 2022 sunt conforme valorilor bugetate la începutul anului curent.\n\nÎn primele șase luni din 2022, Connections Consult S.A. a marcat câteva puncte importante la nivel strategic și al guvernanței corporative. Printre acestea se numără “script issue”, majorare de capital cu 1081 KRON, cu multiplicarea acțiunilor în proporție de 1:11 și investiția în deschiderea unui birou în Statele Unite ale Americii. De asemenea, compania a achiziționat 25% din societatea 10plus Future Education S.R.L., pentru care are în plan construirea unei platforme de ed-tech cu acoperire națională și apoi, regională.\n\nUn alt pas important pe care Connections l-a realizat în primul semestru din 2022 constă în consolidarea poziției de furnizor de tehnologie pentru piața românească prin: semnarea de parteneriate cu jucători relevanți, obținerea de contracte noi de dezvoltare software și livrare de sisteme integrate și demersuri importante în finalizarea proiectelor integrate inițiate deja în 2021 și care vor fi încheiate în 2022.\n\nTotodată, compania și-a creat propriul Consiliul de Administrație și și-a format un Consiliu Consultativ – Advisory Board, a cărui primă întâlnire a avut loc pe 16 septembrie.\n\n„În prezent, avem deja o înțelegere mai bună asupra rezultatelor din 2022 și a provocărilor cu care ne-am confruntat. Am învățat multe lucruri noi – atât în zona de guvernanță corporativă, cât și în cea de piață de capital, beneficiind, în același timp, nu neapărt voit, de un context extrem de tulbure, la nivel economic și geostrategic. Acum știm deja că piețele globale se pregătesc pentru o contracție accentuată, cu influențe nefaste din direcția inflației galopante, a crizei energetice și a celei alimentare. Aceste elemente ne îndreptățesc să evaluăm anul 2023 ca un an dificil pentru marea majoritate a companiilor. Connections pregatește din această toamnă strategia pentru 2023 pentru a putea miza în mod realist pe o creștere substanțială anul viitor”, a mai declarat Bogdan Florea.\n\nConnections își exprimă încrederea că atât 2022, cât, mai ales, 2023, vor reprezenta ani de referință în istoria companiei, cu rezultate peste estimările inițiale incluse în memorandumul emis cu ocazia plasamentului privat și peste așteptările pieței, într-un context complicat la nivel economic și geostrategic.\n\nDespre Connections\n\nConnections Consult (simbol bursier CC) este lider pe piața de transformare digitala din România, având peste 300 de angajați, birouri în Bulgaria și Serbia și reprezentanți de vânzări în Germania și Arabia Saudită. Compania este specializată în Intelligent Automation, IT Infrastructure Support, Digital Business Process Management și Software Development On Demand. Clienții Connections sunt companii globale și companii medii românești din industrii precum Banking, FMCG, Oil & Gas, Telecom și Retail.\n\nÎncepând cu luna iulie 2018, Connections a semnat un parteneriat cu UiPath, platforma de Enterprise Robotic Process Automation (RPA) cu cel mai rapid grad de adopție la nivel mondial, alături de care a implementat deja cu succes procese de automatizare robotizată în industrii cheie. Totodată, Connections Consult Investește constant în dezvoltarea unor produse software pentru industrii diverse, precum audit și consultanță, energie verde și boți specializați în contabilitate și HR, precum și alte domenii. Connections a încheiat anul 2020 cu o cifră de afaceri de 7 milioane de euro.\n\nDin luna septembrie a.c., compania Connections este listată pe piața AeRo a Bursei de Valori București.",
    "Ministrul Aurescu a inaugurat, la New York, expoziţia ”Parteneriatul Strategic România – SUA 25″": "Ministrul Afacerilor Externe, Bogdan Aurescu, a inaugurat, vineri, la sediul Institutului Cultural Român din New York, expoziţia fotografică dedicată celebrării a 25 de ani de la lansarea Parteneriatului Strategic dintre România şi Statele Unite ale Americii.\n\nExpoziţia, care constă în 80 de fotografii, a fost organizată de ICR New York, cu sprijinul Arhivelor Diplomatice ale Ministerului Afacerilor Externe, al AGERPRES, al Misiunii Permanente a României la ONU şi al Consulatului General al României la New York, informează un comunicat MAE.\n\nExpoziţia prezintă evoluţia Parteneriatului Strategic România-SUA, de la lansare până în prezent, parcurgând cele mai importante momente de extindere şi consolidare.\n\nConceptul creativ al instalaţiei artistice care figurează în cadrul expoziţiei a fost realizat de către Ioana Barac, designer şi creator de ornamente urbane şi artă publică, membru al comunităţii de români din Statele Unite ale Americii.\n\nÎn discursul său inaugural, ministrul Bogdan Aurescu a punctat importanţa Parteneriatului Strategic româno-american pentru parcursul democratic şi euroatlantic al României, precum şi pentru securitatea ţării noastre şi a reiterat angajamentul profund al României pentru aprofundarea acestuia, pe toate dimensiunile, precizează MAE.\n\nEl a arătat că Declaraţia Comună de Parteneriat Strategic pentru Secolul XXI este primul document politic bilateral ce reglementează Parteneriatul Strategic cu SUA, care a determinat ulterior organizarea reuniunilor anuale ale Dialogului Strategic la Bucureşti şi la Washington, în timp ce Acordul privind amplasarea sistemului de apărare împotriva rachetelor balistice al SUA în România este primul document juridic bilateral ce menţionează Parteneriatul Strategic.\n\nDe asemenea, a menţionat proiectele comune din domeniul energiei nucleare civile, o evoluţie recentă care vine să consolideze cooperarea bilaterală strategică dintre România şi SUA, proiectul comun bazat pe tehnologia reactoarelor modulare mici fiind menţionat inclusiv de către preşedintele Biden în discursul său recent din cadrul segmentului la nivel înalt al Adunării Generale a ONU.",
    "Ce se întâmplă, de fapt, în căsnicia dintre Meghan şi Harry. Un apropiat dezvăluie detalii neaşteptate despre cuplu: „Un moment de cumpănă”": "După ce au participat la ceremonia de înmormântare a regretatei suverane britanice, Prințul Harry și Meghan Markle s-au întors înapoi în Statele Unite ale Americii, fără să-și rezolve conflictele cu Regele Charles și membrii coroanei britanice. Dezvăluiri incredibile din mariajul ducilor de Sussex au ieșit la iveală.\n\nCe relație există, de fapt între, Meghan Markle și Prințul Harry\n\nMeghan Markle și Prințul Harry au revenit, recent, în atenția mass-media, după ce au stârnit controverse la funeraliile Reginei Elisabeta a II-a din Marea Britanie.\n\nDucele de Sussex s-ar fi supărat pe tatăl său, Regele Charles al III-lea, după ce noul monarh britanic l-ar fi sfătuit pe fiul său mai mic să vină la Castelul Balmoral din Scoția, atunci când a murit Regina Elisabeta, fără soția lui, Meghan Markle, motivând că prezența ei ar fi fost neadecvată pentru acel moment.\n\nRecent, unul dintre prietenii apropiați ai ducelui și ducesei de Sussex a dezvăluit noi detalii despre căsnicia celor doi, pe lângă faptul că și-a împărtășit părerea despre cuplu, statutul relației lor și ceea ce percepe el despre cei doi.\n\nRegizorul hollywoodian Tyler Perry a fost cel care a oferit azil cuplului regal, atunci când Harry și Meghan au decis să părăsească familia regală britanică și să se mute în Statele Unite ale Americii.\n\nCu alte cuvinte, faimosul regizor le-a împrumutat ducilor de Sussex propria locuință, pentru ca fratele Prințului William și fosta actriță să poată sta o perioadă, până când amorezii și-au procurat propria vilă, în Montecito.\n\nUn faimos regizor de la Hollywood, detalii despre căsnicia ducilor de Sussex\n\nDe asemenea, Perry s-a ocupat de toate detaliile de securitate și a făcut în așa fel încât Prințul Harry și Meghan Markle să nu fie deranjați de presă sau paparazzi în timpul șederii lor la Beverly Ridge Estate. Astfel, regizorul a putut observa cuplul îndeaproape, studiind felul lor de a se comporta în societate.\n\nDeși, inițial, Tyler Perry a rămas discret privind prietenia strânsă ce-l leagă de ducele și ducesa de Sussex, recent, regizorul de la Hollywood a dezvăluit câteva detalii despre mariajul celor doi.\n\nVedeta a menționat cât de greu le-a fost Prințului Harry și soției sale să părăsească familia regală. Cu toate acestea, Perry susține că iubirea lor ar fi fost mai puternică decât orice, fapt pentru care ar trebui să se simtă extrem de norocoși.",
    "Parchetul General confirmă că moartea soldatului american de la Kogălniceanu va fi investigată de SUA": "„Înștiințarea din partea americană a venit către biroul procurorului militar din Constanța. Acesta a fost anunțat că dosarul morții din 6 septembrie a soldatului american va fi investigată de către procurorii SUA”, au declarat surse din Ministerul Public, pentru Libertatea, informație transmisă și de PRO TV.\n\nCazul nu a fost preluat de Parchetul din România, evenimentele în care sunt implicați militari americani fiind în responsabilitatea procurorilor SUA, conform acordului din 2001, între România şi Statele Unite ale Americii, privind statutul forţelor SUA în țara noastră.\n\nPotrivit PRO TV, care citează surse din rândul procurorilor militari, soldatului american, în vârstă de 40 de ani, i s-a făcut rău în timp ce participa la un antrenament care presupunea efort fizic intens. El a fost transportat la spital, la Terapie Intensivă, dar a murit la scurt timp.\n\nCauza exactă a morții și împrejurimile în care soldatul şi-a pierdut viaţa urmează să fie stabilite de anchetatorii americani.\n\nDecesul său a fost confirmat ieri și de reprezentanții Ministerului Apărării Naționale (MApN).\n\n„Confirmăm că decesul unui militar american a survenit pe 6 septembrie 2022 şi a avut cauze naturale. Militarul se afla la Baza Militară Mihail Kogălniceanu. O investigaţie este în curs, pentru a determina cu exactitate cauzele producerii nefericitului eveniment. Rudele militarului au fost anunţate. Regretăm pierderea unui membru al echipei, transmitem şi pe această cale condoleanţe familiei şi facem tot ce este necesar pentru a-i sprijini în aceste momente dificile. Grija faţă de soldaţi şi familiile lor este prioritatea noastră”, se arată într-un comunicat oficial transmis agenției Agerpres.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "LIVE VIDEO – România Teatrală! În Platoul BZI LIVE se va dialoga despre evenimentul teatral internaţional al toamnei, găzduit de capitala Moldovei, alături de Oltița Cîntec, directorul adjunct artisti": "Luni, 26 septembrie 2022, începând cu ora 14.00 în Studioului BZI LIVE este programată o ediție interesantă și incitanta despre evenimentul teatral internaţional al momentului din România – Festivalul Internaţional de Teatru pentru Publicul Tânăr Iași (FITPTI) alături de valorosul critic Oltița Cîntec, important intelectual respectiv director adjunct artistic al Teatrului pentru Copii și Tineret „Luceafărul” din Iași. De asemenea, vor fi abordate elemente legate de proiectele instituției pe care o coordonează, noua stagiune teatrală cât și despre realități și provocări culturale contemporane.\n\nLa Iași este programat un festival internațional de teatru la Iași, cu invitați din Marea Britanie și până în Statele Unite ale Americii\n\nÎntre 1 și 9 octombrie 2022 (cu un Prolog Showcase al Teatrului pentru Copii și Tineret „Luceafărul” pe 30 septembrie), sub genericul „conflict/confruntare”, se va desfășura a XV-a ediție a Festivalului Internațional de Teatru pentru Publicul Tânăr Iași. Invitați din Canada, Belgia, Egipt, Elveția, Franța, Germania, India, Italia, Marea Britanie, Mexic, România, Polonia, Republica Moldova, Spania, Ucraina, Ungaria și Statele Unite ale Americii (SUA) vor asigura punctele unui program dens și variat.\n\n„Tema actualei ediții s-a impus oarecum de la sine. Perioada pandemică, crizele prin care trecem, energetică, în primul rând, climaterică sau a războiului din Ucraina, ne-au orientat gândurile mai insistent către «bătăliile» pe care trebuie să le ducem aproape zilnic. Nu vom vorbi scenic și prin activitățile conexe numai despre adversități explozive, ci vom aborda o gamă extinsă de subiecte. De la conflictele și confruntările pe care le avem cu noi înșine, până la cele globale. Arta spectacolului teatral reușește să o facă, sensibilizând oamenii, de aceea e și atât de tentantă.”, precizează teatrologul Oltița Cîntec, curatorul evenimentului și director artistic la „Luceafărul”.\n\nVor fi spectacole pentru toate categoriile de vârste, atât indoor, cât și outdoor, teatru VR, teatru pe TikTok, unele dintre ele urmate de discuții cu publicul, spectacole nominalizate la Premiile Uniunii Teatrale din România (UNITER), spectacole realizate pe texte câștigătoare ale unor importante premii naționale, imaginate atât de companii de stat, cât și de artiști independenți, spectacole accesibilizate pentru persoane cu deficiențe de auz și de văz, expoziții, ateliere, o secțiune dedicată împlinirii a 170 de ani de la nașterea lui I.L. Caragiale („Caragiale necanonic”), teatru studențesc, concerte, dans/performance, lansări de carte etc.\n\nUn prim set de bilete s-a pus deja în vânzare pe platforma bilet.ro\n\nCea mai complicată provocare pentru organizatori a fost să țină pasul cu creșterea continuă a prețului la carburanți care a dus cheltuielile de transport (camioane pentru decor, autor/avion pentru artiști și tehnicieni) pe un trend ascendent de la o zi la alta. O altă problemă de gestionat au fost reținerile unora dintre invitații străini care au luat foarte serios în calcul distanța mică dintre Iași și conflictual armat din Ucraina, respectiv centrala de la Zaporojie.\n\nChiar și așa, în program sunt multe prezențe internaționale, majoritatea în exclusivitate națională la FITPTI (Dnipro Academic Drama & Comedy Theatre, Ucraina, Cie Collapse Lyon, France, Cabezaenespiral Mexic, Titeres desde Abajo Spania, Oniversum Theatre Germania, IndigoMoon Theatre Marea Britanie etc.). Un prim set de bilete s-a pus deja în vânzare pe platforma bilet.ro. Prețul unui bilet este 50 de lei, iar studenții, elevii, șomerii și pensionarii beneficiază de o reducere de 50 la sută pe baza unui document doveditor. Așadar, festival internațional de teatru la Iași, cu invitați din Marea Britanie și până în Statele Unite ale Americii.\n\nUrmăritorii noștri pot adresa întrebări la rubrica comentarii, accesând www.bzi.ro sau, în direct, pe http://www.facebook.com/cotidianul.bzi. Emisiunile BZI LIVE au un real succes, fiecare producție media strângând zeci de mii de vizualizări.",
    "Festival internațional de teatru la Iași, cu invitați din Marea Britanie și până în Statele Unite ale Americii": "La Iași este programat un festival internațional de teatru la Iași, cu invitați din Marea Britanie și până în Statele Unite ale Americii. Între 1 și 9 octombrie 2022 (cu un Prolog Showcase al Teatrului „Luceafărul” pe 30 septembrie), sub genericul „conflict/confruntare”, se va desfășura a XV-a ediție a Festivalului Internațional de Teatru pentru Publicul Tânăr Iași. Invitați din Canada, Belgia, Egipt, Elveția, Franța, Germania, India, Italia, Marea Britanie, Mexic, România, Polonia, Republica Moldova, Spania, Ucraina, Ungaria și SUA vor asigura punctele unui program dens și variat\n\nÎntre 1 și 9 octombrie 2022 (cu un Prolog Showcase al Teatrului pentru Copii și Tineret „Luceafărul” pe 30 septembrie), sub genericul „conflict/confruntare”, se va desfășura a XV-a ediție a Festivalului Internațional de Teatru pentru Publicul Tânăr Iași. Invitați din Canada, Belgia, Egipt, Elveția, Franța, Germania, India, Italia, Marea Britanie, Mexic, România, Polonia, Republica Moldova, Spania, Ucraina, Ungaria și Statele Unite ale Americii (SUA) vor asigura punctele unui program dens și variat.\n\nFestival internațional de teatru la Iași, cu invitați din Marea Britanie sau Ucraina\n\nVor fi spectacole pentru toate categoriile de vârste.\n\n„Tema actualei ediții s-a impus oarecum de la sine. Perioada pandemică, crizele prin care trecem, energetică, în primul rând, climaterică sau a războiului din Ucraina, ne-au orientat gândurile mai insistent către «bătăliile» pe care trebuie să le ducem aproape zilnic. Nu vom vorbi scenic și prin activitățile conexe numai despre adversități explozive, ci vom aborda o gamă extinsă de subiecte. De la conflictele și confruntările pe care le avem cu noi înșine, până la cele globale. Arta spectacolului teatral reușește să o facă, sensibilizând oamenii, de aceea e și atât de tentantă.”, precizează teatrologul Oltița Cîntec, curatorul evenimentului și director artistic la „Luceafărul”.\n\nVor fi spectacole pentru toate categoriile de vârste, atât indoor, cât și outdoor, teatru VR, teatru pe TikTok, unele dintre ele urmate de discuții cu publicul, spectacole nominalizate la Premiile Uniunii Teatrale din România (UNITER), spectacole realizate pe texte câștigătoare ale unor importante premii naționale, imaginate atât de companii de stat, cât și de artiști independenți, spectacole accesibilizate pentru persoane cu deficiențe de auz și de văz, expoziții, ateliere, o secțiune dedicată împlinirii a 170 de ani de la nașterea lui I.L. Caragiale („Caragiale necanonic”), teatru studențesc, concerte, dans/performance, lansări de carte etc.\n\nUn prim set de bilete s-a pus deja în vânzare pe platforma bilet.ro\n\nCea mai complicată provocare pentru organizatori a fost să țină pasul cu creșterea continuă a prețului la carburanți care a dus cheltuielile de transport (camioane pentru decor, autor/avion pentru artiști și tehnicieni) pe un trend ascendent de la o zi la alta. O altă problemă de gestionat au fost reținerile unora dintre invitații străini care au luat foarte serios în calcul distanța mică dintre Iași și conflictual armat din Ucraina, respectiv centrala de la Zaporojie. Chiar și așa, în program sunt multe prezențe internaționale, majoritatea în exclusivitate națională la FITPTI (Dnipro Academic Drama & Comedy Theatre, Ucraina, Cie Collapse Lyon, France, Cabezaenespiral Mexic, Titeres desde Abajo Spania, Oniversum Theatre Germania, IndigoMoon Theatre Marea Britanie etc.). Un prim set de bilete s-a pus deja în vânzare pe platforma bilet.ro. Prețul unui bilet este 50 de lei, iar studenții, elevii, șomerii și pensionarii beneficiază de o reducere de 50 la sută pe baza unui document doveditor.\n\nAșadar, festival internațional de teatru la Iași, cu invitați din Marea Britanie și până în Statele Unite ale Americii.",
    "Klaus Iohannis participă la lucrările celei de-a 77-a sesiuni a Adunării Generale a Organizaţiei Naţiunilor Unite": "Klaus Iohannis participă la lucrările celei de-a 77-a sesiuni a Adunării Generale a Organizaţiei Naţiunilor Unite\n\nPreşedintele României, Klaus Iohannis, va conduce, în perioada 20-21 septembrie 2022, delegaţia României la segmentul la nivel înalt al celei de-a 77-a sesiuni a Adunării Generale a Organizaţiei Naţiunilor Unite (ONU), care va avea loc la New York, Statele Unite ale Americii. Vizita Preşedintelui în Statele Unite ale Americii va include şi o deplasare la San Francisco (California) în perioada 22-23 septembrie 2022, unde va avea o întâlnire cu membrii comunităţii româneşti. Şeful statului a participat, luni, împreună cu soţia sa, la funerariile Reginei Elisabeta a II-a.\n\nPotrivit Administraţiei Prezidenţiale, participarea Preşedintelui României la sesiunea din acest an va constitui o oportunitate de evidenţiere a poziţiei ţării noastre cu privire la actualele provocări globale, în contextul agresiunii ilegale şi neprovocate a Federaţiei Ruse împotriva Ucrainei, care necesită solidaritate, unitate şi reacţie rapidă, bazate pe respectarea dreptului internaţional.\n\nPreşedintele Klaus Iohannis va evidenţia, de asemenea, în cadrul intervenţiei sale naţionale, necesitatea unor soluţii comune în ceea ce priveşte celelalte provocări la nivel global precum securitatea energetică, schimbările climatice, securitatea alimentară şi accesul la educaţie.\n\nTema celei de-a 77-a sesiuni a Adunării Generale a ONU o constituie „Soluţiile prin solidaritate, sustenabilitate şi ştiinţă”. Totodată, printre priorităţile sesiunii de anul acesta se vor afla pacea şi securitatea umană, dezvoltarea durabilă, principiul „a nu lăsa pe nimeni în urmă”, incluziunea socială, securitatea cibernetică, drepturile omului, biodiversitatea, managementul apelor şi gestionarea provocărilor globale, precum schimbările climatice şi pandemia de COVID-19, pe baza datelor ştiinţifice.\n\nSegmentul de dezbateri generale la nivel înalt debutează la data de 20 septembrie 2022, acesta marcând cel mai important eveniment internaţional anual de diplomaţie multilaterală.\n\nPreşedintele României va susţine marţi, 20 septembrie 2022, în prima zi a segmentului la nivel înalt al dezbaterilor generale, intervenţia naţională în plenul Adunării Generale a ONU.\n\nTotodată, la invitaţia Preşedintelui Consiliului European, Charles Michel, a Preşedintelui Republicii Senegal şi Preşedinte al Uniunii Africane, Macky Sall, a Preşedintelui Guvernului Regatului Spaniei, Pedro Sanchez, şi a Secretarului de Stat al SUA, Antony Blinken, Preşedintele Klaus Iohannis va participa la Summitul global dedicat securităţii alimentare (Global Food Security Summit). Cu acest prilej, Preşedintele României va transmite un mesaj privind eforturile ţării noastre de a sprijini tranzitul cerealelor din Ucraina şi de a răspunde preocupărilor la nivel global privind evitarea unei crize alimentare.\n\nÎn marja Adunării Generale a ONU, va avea loc, de asemenea, Summitul Transformării Educaţiei (Transforming Education Summit-TES), în cadrul căruia Preşedintele României va transmite un mesaj video în care va face referire la o serie de angajamente ale României în domeniul educaţiei, în linie cu obiectivele Summitului. La iniţiativa Preşedintelui Klaus Iohannis, România co-prezidează linia tematică „Profesorii, predarea şi cariera didactică”, din cadrul acestui Summit.\n\nProgramul Preşedintelui României cuprinde, totodată, o serie de evenimente formale consacrate, incluse în programul fiecărui segment de nivel înalt al Adunării Generale a ONU.\n\nÎn marja participării la Adunarea Generală a ONU, Preşedintele Klaus Iohannis va avea o întrevedere bilaterală cu Preşedintele Grupului Băncii Mondiale, David Malpass.\n\nVizita Preşedintelui României, Klaus Iohannis, în Statele Unite ale Americii va include şi o deplasare la San Francisco (California) în perioada 22-23 septembrie 2022. Cu acest prilej, Preşedintele Klaus Iohannis va avea o întâlnire cu membrii comunităţii româneşti.\n\nDe asemenea, Preşedintele României se va întâlni cu reprezentanţi ai conducerii unor companii din domeniul tehnologiilor inovative.\n\nsursa: News.ro\n\nCitește și...",
    "Asistentul secretarului american al Apărării pentru securitate internaţională, în vizită în România": "Celeste Wallander a reafirmat, în cadrul întâlnirii care a avut loc sâmbătă, angajamentul Statelor Unite, în temeiul articolului 5, faţă de Flancul estic şi a mulţumit României pentru găzduirea, pe baza rotaţională, a unui număr semnificativ de forţe ale SUA.\n\n„Cei doi oficiali au salutat celebrarea, în 2022, a 25 de ani de la semnarea Parteneriatului strategic dintre România şi Statele Unite ale Americii, au împărtăşit opinii cu privire la securitatea din regiunea Mării Negre, lăudând unitatea răspunsului NATO în faţa războiului nejustificat şi neprovocat al Rusiei împotriva Ucrainei. Ambii oficiali au remarcat succesele din ultima vreme înregistrate de Ucraina pe câmpul de luptă în regiunea Donbas şi au condamnat recenta retorică de escaladare a conflictului de către preşedintele rus Vladimir Putin”, a precizat MApN.\n\nCei doi oficiali au remarcat semnificaţia „istorică” a Summitului de la Madrid şi au subliniat necesitatea ca aliaţii să continue să investească în capabilităţi „credibile de apărare” pentru a proteja NATO şi a descuraja agresiunea Rusiei.\n\n„Aflându-se la bordul unei nave a Forţelor Navale Române, pe fluviul Dunărea, Celeste Wallander şi Simona Cojocaru s-au alăturat unui grup de experţi în domeniul politic şi militar pentru a discuta despre securitatea Mării Negre şi au observat barjele şi navele de marfă care transportau cereale din Ucraina către piaţa globală. A doua zi, ambii oficiali au vizitat Baza Aeriană 86 din Borcea, unde s-au întâlnit cu membri ai Escadrilei 53 a Forţelor Aeriene Române care operează avioane F-16 în sprijinul patrulelor aeriene de luptă ale NATO şi al misiunilor de poliţie aeriană întărită la Marea Neagră”, a indicat sursa citată.",
    "Semnalul lui Biden pentru nomenclatura de la Moscova: 'Viitorul politicii ruse nu va fi dictat la Washington'": "Statele Unite ale Americii nu intenționează să dicteze politica rusă în viitor, rămâne la latitudinea cetăţenilor ruși să o stabilească, a declarat, duminică, consilierul preşedintelui SUA pentru securitate națională, Jake Sullivan, într-un interviu acordat televiziunii ABC, potrivit Rador.\n\n\"Președintele SUA, Joe Biden, intenționează să se concentreze asupra modului în care să ofere Ucrainei o poziție mai bună. Este treaba rușilor să determine viitorul Rusiei\", a spus acesta.\n\n\"Viitorul politicii ruse nu va fi dictat la Washington, nici de cineva în Europa, ci de rușii din interiorul ţării\" - a continuat Sullivan.",
    "George Simion: Din motive de birocraţie şi din motive de timp scurt, nu voi ajunge în SUA": "„Înţeleg că au apărut unele controverse cu privire la vizita pe care trebuia să o am în SUA. Din motive de birocraţie şi din motive de timp scurt, nu voi ajunge la sfârşitul acestei săptămâni în Statele Unite ale Americii pentru a participa la cina cu fostul secretar de stat american Mike Pompeo”, spune George Simion.\n\nLiderul AUR a dezminţit informaţiile apărute în spaţiul public potrivit cărora ar fi plătit 10.000 de dolari pentru a participa la acest eveniment.\n\n„Nu am reuşit decât ieri introducerea (luni - n.r.) în Biroul Permanent şi realizarea formalităţilor pentru vizita în SUA, aşa că nu pot ajunge duminică acolo. Vreau să denunţ public unele chestiuni de o gravitate fără precedent. Mermbrii ai guvernului României şi Ambasada României la Washington, prin dl Muraru au făcut presiuni extraordinare ca relaţia noastră cu Partidul Republican, întâlnirea noastră cu Mike Pompeo şi sesiunile legate de ONU, la care urma să particip, să nu aibă loc”, adaugă Simion.\n\nConducerea Camerei Deputaţilor a aprobat, luni, solicitarea ca liderul AUR, George Simion, să plece în Statele Unite ale Americii, în perioada 17-19 septembrie. El a fost invitat de către Inter Parliamentary Coalition for Global Ethics să partticipe la reuniunea organizată în data de 18 septembrie 2022 la New York.",
    "Ucraina a semnat un acord cu SUA pentru aprovizionarea cu gaze": "Ucraina a încheiat un acord cu Statele Unite ale Americii pentru aprovizionarea cu două miliarde de metri cubi de gaze naturale între octombrie 2022 şi martie 2023.\n\n„Vedem acum o trecere cu succes a sezonului de iarnă. Vedem rezerve suficiente\", a spus premierul ucrainean Denys Shmyhal, citat de agenţia de ştiri Interfax.\n\nEl a declarat că rezervele de gaze naturale ale Ucrainei pentru iarnă au fost estimate la 15 miliarde de metri cubi în urma acordului cu Statele Unite.\n\nUcraina a fost o rută pentru livrările de gaze ruseşti în Europa, printr-o serie de conducte din epoca sovietică.\n\nConductele care traversează Ucraina au rămas deschise în ciuda invaziei, dar livrările au scăzut foarte mult.",
    "Nu e o eroare! Câți bani costă să trăiești o lună în SUA. Cât dai pe chirie, mâncare și facturi în America": "Dacă te-ai gândit vreodată că ar fi cazul să îți trăiești visul american și să te muți în Statele Unite, CANCAN.RO îți spune la ce cheltuieli să te aștepți atunci când vei ajunge acolo. Iată cât te duce pe lună traiul în America.\n\nCine spunea că în România traiul este unul scump s-a înșelat amarnic. Există alte locuri, cum ar fi America, unde trebuie să ai un salariu imens pentru a te întreține. Potrivit unui site care analizează costul de trai din diferite regiuni, în Statele Unite ale Americii, în medie, vei plăti mai mult pe orice cu 102%, față de România. Concret, în America, costurile pe lună ale unei familii de patru persoane sunt de 17,004.10 de lei (3,506.43$), dar fără chirie.\n\nCITEȘTE ȘI: CUM ARATĂ APARTAMENTUL DIN CLUJ-NAPOCA SCOS LA CHIRIE CU 6.600 DE LEI PE LUNĂ\n\nLa ce prețuri trebuie să te aștepți când vine vorba de chirie\n\nCosturile lunare ale unei singure persoane sunt de 4,771.88 de lei (984.01$), fără chirie. Astfel, chiria în Statele Unite ale Americii este, în medie, cu 394% mai mare decât în România. Spre exemplu, pentru a închiria o garsonieră timp de o lună, trebuie să scoți din buzunar 1,677.23 $ (8,121.82 de lei), asta dacă vrei să stai în centrul unui oraș, dacă vrei să stai la periferia orașului vei plăti 1,354.75 $ (6,560.24 de lei).\n\nPentru un apartament cu 3 camere, chiria pe o lună costă 2,799.86 $ (13,558.04 de lei), în centrul orașului și la periferia orașului 2,204.94 $ (10,677.20 de lei).\n\nCât plătește un american pe facturi\n\nUtilitățile de bază ale unui apartament de 85 mp, adică facturile la electricitate, căldură, apă și gunoi, costă undeva la 174 de dolari pe lună (842 de lei). Iar factura la internet costă în jur de 69 de euro pe lună (334 de lei).\n\nÎn cazul în care vrei să îți cumperi propria locuință, trebuie să știi că prețul pe metru pătrat pentru a cumpăra un apartament în centrul orașului este 4,539.39 $ (21,981.54 de lei). Iar prețul pe metru pătrat pentru a cumpăra un apartament în afara centrului ajunge undeva la 2,442.30 $ (11,826.59 de lei).\n\nCe salarii se oferă în Statele Unite ale Americii\n\nSalariul mediu net lunar (după impozit) ajunge undeva la 3,683.64 $ (17,837.66 de lei). Pentru cei interesați, rata dobânzii ipotecare în procente (%), anual, timp de 20 de ani cu rată fixă este de 5.35%.\n\nCât costă mâncarea în SUA\n\nÎntr-un restaurant cu prețuri medii, o masă pentru două persoane, cu trei feluri de mâncare costă în jur de 65 de dolari (314 lei). Dacă vrei să mergi la un restaurant de tip fast food, cum ar fi Mc Donald`s, trebuie să scoți din buzunar doar 8.50 de dolari (41 de lei).\n\nUn kilogram de roșii îl vei găsi în supermarket cu 21 de lei, un kilogram de mere se vinde cu 23 de lei, iar un kilogram de banane îl poți cumpăra cu aproape 8 lei. Cartofii se vând cu aproape 13 lei pe kilogram și o salată o vei găsi la prețul de aproape 9 lei/ bucată.\n\nUn cappuccino costă în jur de 21 de lei, iar un suc acidulat, cum ar fi Pepsi, costă aproximativ 10 lei. O apă mică, la 0,33, costă aproape 8 lei.\n\nUn litru de lapte este chiar mai ieftin decât în România, costă în jur de 4 lei 50 de bani, un bax de 12 ouă sotă 15 lei, iar un kilogram de orez costă aproape 20 de lei.\n\nȚigările sunt la preț aproape dublu față de România. Un pachet de Marlboro, de exemplu, se vinde cu 42 de lei. O bere ajunge să coste și 15 lei, iar o sticlă de vin este în jur de 63 de lei.\n\nCât costă combustibilul în Statele Unite ale Americii\n\nVești bune, față de România, Statele Unite ale Americii au prețuri chiar bune la combustibil. Un litru de benzină se vinde cu 6 lei. Un singur bilet pentru mijloacele de transport în comun, dar în oraș, costă în jur de 12 lei. Iar un abonament lunar costă aproape 339 de lei.\n\nUn abonament lunar la sală costă 183 de lei, pentru o oră de închiriat un teren de tenis trebuie să plătești în jur de 83 de lei. Un bilet la cinema costă aproape 60 de lei, aproape dublu față de România.\n\nO rochie de vară într-un lanț de magazine cum ar fi Zara sau H&M, femeile trebuie să plătească 174 de lei. Iar pentru o pereche de pantofi sport dintr-o gamă medie, cum ar fi Nike, trebuie să scoți din buzunar aproape 390 de lei. Pentru o pereche de pantofi din piele, poți scoate în jur de 487 de lei, scrie Numbeo.\n\nCam acestea sunt prețurile din Statele Unite ale Americii. Unele dintre ele sunt cu mult peste ce găsim în România.\n\nVEZI ȘI: ELON MUSK STĂ ÎN CHIRIE. DE CE ȘI-A VÂNDUT CELE 7 CASE",
    "Pepsi - Gigantul american, investiție masivă la Popești-Leordeni": "Gigantul american PepsiCo investește 100 de milioane de dolari în trei linii de producție operaționale și un nou depozit automat și capabilități de automatizare în fabrica din Popești-Leordeni. Investiția urmează să fie finalizată până în 2024, având ca rezultat dublarea capacității de producție.\n\n„Fiind un centru de producție și distribuție pentru piețele din Europa Centrală și de Est, România reprezintă o piață esențială în Europa”, spune Silviu Popovici Chief Executive Officer PepsiCo pentru Europa.\n\nAnul trecut a fost finalizat un plan de dezvoltare pe 5 ani, implementat în fabrica de băuturi răcoritoare Dragomirești, în valoare totală de 40 milioane de dolari, constând în îmbunătățirea liniilor de producție și un depozit complet automatizat, cu o valoare de 15 milioane de dolari, pe o suprafață totală de 15.000 m2 și cu o capacitate de producție de 550.000 de tone de produse finite pe an.\n\nÎn ultimii 10 ani, PepsiCo a investit direct 320 de milioane de dolari în România, consolidând astfel rolul companiei de hub de producție și distribuție regional.\n\nÎn luna august, PepsiCo a preluat 20% din acțiunile Carpathian Springs, producătorul Aqua Carpatica, controlat în România de omul de afaceri grec Jean Valvis, odată cu drepturile de distribuție exclusive pe canale specifice din România, Polonia și alte țări, cu perspectiva de a fi extinse și în alte piețe, inclusiv în Statele Unite ale Americii.\n\nPepsiCo este al doilea mare jucător din industria globală de băuturi și alimente, după Nestle, cu vânzări anuale de 70 miliarde de dolari și 260.000 de angajați.\n\nÎn România, PepsiCo deține două unități de producție: una pentru băuturi răcoritoare, situată in Dragomirești, judetul Ilfov, și una pentru snack-uri, în Popești-Leordeni, inaugurată în 1995.",
    "Sute de credincioși au asistat la slujba din Catedrala românilor din Olmsted Falls, SUA, la aniversarea a 86 de ani de existență": "Aproximativ 600 de credincioși români, greci, americani, ruși, ucraineni, antiohieni, albanezi au celebrat la finalul săptămânii trecute împlinirea a 86 de ani de existență a Catedralei Ortodoxe Române „Buna Vestire” din Olmsted Falls, Ohio, Statele Unite ale Americii.\n\nNumărul mare de credincioși a fost atras de aducerea la catedrală a Icoanei Maicii Domnului Izvorâtoare de Mir din Hawaii (copie a icoanei Portărița de la Mănăstirea athonită Iviron).\n\nMitropolitul Nicolae al celor două Americi a fost prezent în comunitate sâmbătă la primirea icoanei și duminică a oficiat Sfânta Liturghie.\n\nEvenimentul aniversar s-a încheiat cu o agapă și un program artistic al copiilor de la școala duminicală.\n\nCatedrala Ortodoxă Română „Buna Vestire” din Olmsted Falls are la bază o comunitate formată încă din 1936. Parohia a avut mai multe lăcașuri de rugăciune în orașul Cleveland și în suburbiile sale. Prima biserică a fost amenajată într-un magazin.\n\nLa data de 30 iulie 1938 Parohia „Buna Vestire” a cumpărat un templu evreiesc cu suma de $15,000, tot în Cleveland. Comunitatea românească, la sfârșitul anului 1939, număra deja 50 de familii, scrie basilica.ro.\n\nAdunarea Generală din 14 septembrie 1969, la care a luat parte Arhiepiscopul Victorin, a hotărât vânzarea proprietății din Celveland pentru suma de $79,400 și cumpărarea bisericii grecești „Sf. Mare Mucenic Dimitrie” din Rocky River cu suma de $170,000. Acolo, Parohia „Buna Vestire” a funcționat timp de 54 de ani, până în 2016, când a fost cumpărată o nouă proprietate de 10 acri cu prețul de $615,000, de la o organizație metodistă.\n\nProprietatea cuprinde o clădire mare unde românii și-au amenajat loc de slujire, săli de clasă, birou, sală socială, librărie și bucătărie. Comunitatea intenționează ca în această nouă locație să zidească o nouă biserică după arhitectura și tradiția ortodoxă românească.",
    "TVR MOLDOVA": "",
    "700 de militari români participă la un exerciţiu comun de instruire": "700 de militari români participă la un exerciţiu comun de instruire\n\nAproximativ 700 de militari români din cadrul Brigăzii Multinaţionale Sud-Est de la Craiova şi aliaţi din Franţa, Olanda, Polonia, Portugalia şi Statele Unite ale Americii participă la exerciţiul de instruire în comun „JUSTICE EAGLE 22.II” în judeţul Galaţi.\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Statistică turistică pe litoralul românesc. Iulie 2022, mai slab cu 15% decât iulie 2021": "Conform statisticilor oficiale, în luna iulie au venit pe litoralul românesc mai puțini turiști decât în iulie 2021. Scăderea ar avea o serie de explicații pe care le prezintă operatorii din turism.\n\nDirecția Județeană de Statistică (DJS) Constanța arată că în luna iulie 2022 au venit pe litoralul românesc 347.390 de turiști, dintre care 5.738 au fost străini. Această cifră reprezintă o scădere cu 14,6% față de luna iulie a anului 2021.\n\n„La nivel de țară de rezidență a turiștilor străini, primele două ţări din care au sosit turiști străini în județul Constanța, în luna iulie 2022, au fost Germania și Statele Unite ale Americii”, arată DJS.\n\nSosirile și înnoptările în structurile de primire turistică cu funcțiuni de cazare au scăzut cu 14,6%, respectiv cu 17,4% în luna iulie 2022, comparativ cu luna iulie 2021, în județul Constanța.\n\nSosirile turiștilor străini în județul Constanța au scăzut cu 51,9%, iar numărul nopților petrecute de aceștia în județul nostru a scăzut cu 47%.\n\nConform Direcției de Statistică, județul Constanța a înregistrat cele mai multe sosiri de turiști față de celelalte județe, în luna iulie 2022, de 2,4 ori mai multe decât în municipiul București și de 2,9 ori mai multe decât în județul Brașov.\n\nDin numărul total de sosiri, în luna iulie 2022, sosirile turiștilor români în structurile de primire turistică cu funcțiuni de cazare au reprezentat 98,3%, iar sosirile turiștilor străini 1,7%.\n\nSosirile în apartamente și camere de închiriat înregistrate în luna iulie 2022 au însumat 73,2 mii persoane, în creștere cu 16,8% față de cele din luna iulie 2021.\n\nExplicații pentru un sezon slab\n\nSpecialiștii în turism au explicat de ce sezonul acesta a fost mai slab decât cel de anul trecut. Ei au arătat că un factor perturbator a fost războiul din Ucraina (izbucnit în februarie 2022), la care s-au adăugat scumpirile în lanț ale produselor și serviciilor.\n\nNu în ultimul rând, anul acesta românii au putut pleca în străinătate să-și facă vacanțele în timp ce anul trecut, din cauza pandemiei, călătoriile peste hotare au fost dificile.\n\n„Peste toate aceste efecte, s-au adăugat, nefericit şi iresponsabil, lipsa oricărei campanii de promovare a destinaţiilor româneşti (vinovaţi - Ministerul public şi aministraţiile locale de pe litoral), precum şi decizii de Consilii locale care au alungat turiştii către alte staţiuni şi destinaţii, în loc să îi atragă (taxe nejustificat de mari pentru parcare, de exemplu, cum a fost cazul la Constanţa)”, spunea chiar la final de iulie, Corina Martin, președintele de onoare al Asociaţiei Patronale RESTO Constanţa.\n\nAbia la finalul lunii iulie, Consiliul Local Municipal Constanța a decis ca parcarea să nu se achite în stațiunea Mamaia între orele 19.00 – 9.00. Fiind catalogată Zona 0, parcarea de aici costa 94 de lei/24 de ore, iar constănțenii spuneau că administraţia locală „goneşte turiştii”.\n\nStațiunea Mamaia are, conform Primăriei, aproximativ 7.000 de locuri de parcare publice, cu taxă, încadrate toate în Zona 0.",
    "Care sunt țările cu cei mai mulți miliardari. Bogații lumii au devenit și mai bogați în pandemie": "America de Nord găzduiește cei mai mulți miliardari. Cumulat, averea acestora ajunge la 4,6 trilioane de dolari. Statele Unite ale Americii au, deloc surprinzător, cea mai mare parte a acestei averi, cu 975 de miliardari și o valoare netă colectivă de 4,45 miliarde de dolari, scrie Visual Capitalist, care a cartografiat populația miliardară a lumii.\n\nÎn termeni regionali, averea miliardarilor din Europa crește cel mai rapid, cu 22% de la an la an. În schimb, în Orientul Mijlociu, variația de la un an la altul a fost în scădere, de -12,5%.\n\nAsia se apropie de Europa, deținând aproape un sfert din toată averea miliardarilor din întreaga lume.\n\nDeși Africa, de pildă, găzduiește doar 46 de miliardari în prezent, averea acestora a crescut cu aproape 17% de la an la an, arată sursa citată. În plus, deși nu mai locuiesc acolo, o serie de miliardari din lume sunt originari din țările africane.\n\nRomânia are doar 6 miliardari, potrivit Forbes, și în capul listei este Daniel Dineș, fondatorul companiei UiPath, cu o avere estimată la 2.9 miliarde de dolari.\n\nClasamentul miliardarilor pe continente și regiuni:\n\nAmerica de Nord – 1.035 miliardari (avere cumulată de 4,6 trilioane de dolari) Europa – 954 miliardari (3,1 trilioane de dolari) Asia – 899 miliardari (2,9 trilioane de dolari) Orientul Mijlociu – 191 miliardari (519 miliarde de dolari) America Latină și Caraibe – 156 miliardari (465 miliarde de dolari) Africa – 46 miliardari (104 miliarde de dolari) Pacific – 40 miliardari (89 miliarde de dolari)\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nNew York este orașul în care locuiesc cei mai mulți miliardari ai lumii\n\nMiliardari în funcție de țară\n\nChina se situează pe locul al doilea în topul miliardarilor, după Statele Unite, cu miliardari celebri precum antreprenorul Zhang Yiming (44,5 miliarde de dolari), cel care a creat aplicația Tik Tok, și omul de afaceri Zhong Shanshan (67,1 miliarde de dolari), a cărui avere provine în principal din industria farmaceutică și din cea a băuturilor.\n\nTotuși, averea miliardarilor chinezi a scăzut cu 2% anul trecut, arată sursa citată. India a fost cea care a ieșit pe primul loc în ceea ce privește creșterea, înregistrând o creștere de 19% în 2021.\n\nClasamentul numărului de miliardari pe țări:\n\nSUA – 975 miliardari (4,45 trilioane de dolari) China – 400 miliardari (1, 45 trilioane de dolari) Germania – 176 miliardari ( 602 miliarde de dolari) India – 124 miliardari (384 miliarde de dolari) Marea Britanie – 120 miliardari (266 miliarde de dolari) Hong Kong SAR – Regiunea Administrativă Specială Hong Kong a Republicii Populare Chineze – 114 miliardari (287 miliarde de dolari) Elveția – 111 miliardari (365 miliarde de dolari) Rusia – 107 miliardari (475 miliarde de dolari) Arabia Saudită – 71 miliardari (192 miliarde de dolari) Franța – 68 miliardari (294 miliarde de dolari) Italia – 68 miliardari (207 miliarde de dolari) Canada – 60 miliardari (131 miliarde de dolari) Brazilia – 52 miliardari (159 miliarde de dolari) Singapore – 50 miliardari (99 miliarde de dolari) Emiratele Arabe Unite – 45 miliardari (181 miliarde de dolari)\n\nRecomandări Ce înseamnă să fii bărbat. De la Zidane la Federer și Nadal\n\nÎn ce orașe trăiesc miliardarii\n\nDacă ne uităm la orașe, New York, SUA, găzduiește cei mai mulți miliardari – cu 13 rezidenți miliardari adăugați anul trecut – urmat de Hong Kong.\n\nNew York, SUA – 138 miliardari Hong Kong, China – 114 San Francisco, SUA – 85 Londra, Marea Britanie – 77 Moscova, Rusia – 75 Beijing, China – 63 Los Angeles, SUA – 59 Singapore, Singapore – 50 Shenzen, China – 44 Mumbai, India – 40 Dubai, UAE – 38 Hangzhou, China – 35 Sao Paulo, Brazilia – 34 Istanbul, Turcia – 33 Paris, Franța – 33\n\nAverea miliardarilor în 2022\n\nNu în ultimul rând, miliardarii au o putere și o influență semnificative pentru că averea lor colectivă este echivalentă cu aproximativ 11,8% din PIB-ul global, notează sursa citată.\n\nÎn ultimul deceniu, miliardarii și-au mărit considerabil averile, iar veniturile lor au crescut într-un ritm mai rapid decât a crescut numărul propriu-zis de miliardari. Pe termen scurt însă, situația este diferită. În ceea ce privește anul în curs, în contextul în care piețele s-au clătinat în 2022, Bloomberg scrie că miliardarii au pierdut sume record în prima jumătate a anului.\n\nCine este cel mai bogat om din lume\n\nRecent, publicația economică Bloomberg a scris că magnatul indian Gautam Adani, în vârstă de 60 de ani, a urcat rapid în clasamentul miliardarilor lumii.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nCu o avere de 146,8 miliarde de dolari, l-a depășit pe Jeff Bezos și se află pe locul al doilea, în spatele lui Elon Musk. Cu o avere de 271,4 miliarde de dolari, fondatorul SpaceX rămâne cel mai bogat om din lume.\n\nEste prima dată însă când o persoană din Asia se clasează atât de sus pe lista Bloomberg, dominată doar de antreprenorii din tehnologie, scrie și Libertatea.\n\nAdani a avut nevoie de mai puţin de 10 luni să ajungă pe locul 2, după ce a început anul pe locul 14.\n\nCum a făcut avere\n\nAverea lui Adani provine, în mare parte, de la grupul său, Adani Group, care operează afaceri în special în domeniile portuar şi al cărbunelui. Acţiunile unor companii ale afaceristului indian au crescut cu peste 1.000% din iunie 2020, reflectând optimismul investitorilor cu privire la puterea conglomeratului Adani în domenii precum infrastructura şi energia regenerabilă. De asemenea, acţiunile companiei Adani Enterprises au crescut cu peste 115% în 2022.\n\nAdani, care a abandonat universitatea la începutul lui 1980, a început prima dată în industria diamantelor, la Mumbai. Apoi a intrat în industria cărbunelui și cea portuară. Portofoliul companiei acoperă acum domenii vaste (aeroporturi, centre de date, media, industria cimentului, energie verde).\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Theona Sărățeanu realizează genți din piele ce se vând în Australia": "Theona Sărățeanu, o ieșeancă în vârstă de 29 de ani, a demarat o afacere cu genți și accesorii din piele cu o investiție de numai 4.000 de lei. Forma rotundă a genților a atras clienți din toată lumea\n\nTheona Sărățeanu, o tânără din Iași, are o afacere cu genți și accesorii din piele. Încă din copilărie a avut înclinație spre artă și a studiat în domeniu. „Am terminat Facultatea de Arte Plastice, Design textil, la Universitatea «George Enescu». Știam că vreau să lucrez în domeniu, dar nu aveam contextul atunci. Singura variantă era să îți faci propria afacere. La vremea respectivă, nu aveam idee ce o să fac, pentru că nu știam partea aceasta de business management, în cadrul facultății. Așa că am muncit ca barman, chelner, pe partea de retail, apoi am ajuns în corporație. Acolo m-am dezvoltat pe partea de organizare. În urmă cu 2 ani, când a venit pandemia și ne-am trezit închiși în casă, din senin, am avut mai mult timp liber și mi-am dat seama cât de mult se irosește timpul pe drumul la muncă sau prin alte lucruri pe care le faci în fiecare zi. Lucrând de acasă, am avut un timp mort care mi-a permis să fac și altceva. Am fost și în UK la un curs de dezvoltare personală și pe partea aia mi s-au aprins beculețele, că vreau să fac ceva mai mult și să mă întorc la domeniul pe care îl iubeam. Mama m-a încurajat să fac pictură și am urmat cursuri de iconografie cu profesorul Petru Bicer, Dumnezeu să-l ierte, care mi-a insuflat răbdarea și migăleala”, spune Theona Sărățeanu, producător din Iași. O altă ieșeancă care face produse handmade este Raluca Zaiț ce realizează coronițe.\n\nGențile produse de ieșeanca Theona Sărățeanu sunt unicate\n\nAntreprenoarea din Iași spune că forma genților este cea care atrage clienți atât din țară, cât și din străinătate. „În anul 2 de facultate am avut un curs unde trebuia să realizăm un prototip de accesoriu. Am făcut un pantof, o geantă rotundă din materiale reciclate, din discuri de vinil. Prototipul acelui model de geantă era faptul că fața de vinil ce era pictată manual se putea detașa. Mie mi-au plăcut întotdeauna modelele rotunde, au esența de a reda planeta Pământ. Am vrut să realizez gențile pe același principiu, dar era vorba de rezistența materialului. Am căutat materiale dure și am dat peste hainele mele din piele și am făcut câteva prototipuri. Bineînțeles că nu erau cele mai strălucite, dar am căutat diverse instrumente. Pielea o iau de la un furnizor ce are piele tăbăcită vegetal care e mai prietenoasă cu mediul. Mai străbat SH-urile pentru piele mai moale pe care o folosesc la căptușeală și la buzunare interioare ca să păstrez factorul de reciclare. Mai iau și resturi de la alți producători și le lucrez”, povestește Theona Sărățeanu. Reporterii BZI au prezentat, în edițiile anterioare, și povestea lui Ben Brucker ce realizează produse din piele manual.\n\nClienții plătesc sute de lei pentru produsele din piele\n\nSute de genți au fost vândute în Australia, Statele Unite, Germania, Liban, dar și în diverse orașe din țară. Cele mai ieftine costă 180 de lei, iar cea mai complexă este 800 de lei, o geantă 5 în 1. „Clienți nu m-au căutat din prima. Trebuie să îi cauți și să le arăți ce îți poate pielea, ca să zic așa. Am început cu o lansare oficială la un târg de produse handmade. Am început să promovez produsele pe grupuri, în comunitatea de producători handmade, multe dintre cliente au venit prin intermediul logodnicului meu care organizează diverse cursuri pentru femei, și încet-încet am început să vând pe cale naturală, prin website, pe Instagram. Unele cliente văd ce se poate realiza, dar vor și altceva, pentru că pot să mai explorez. O comandă specială este undeva la o săptămână. Alegem pielea împreună, accesoriile metalice, fac propuneri de schițe, apoi stabilim prețul, se achită avansul și apoi încep munca. Am avut mai mulți din străinătate, pentru că se apreciază produsul manual și încă există altă putere de cumpărare, deși în rândul comunității de artizani de piele din România nu am cele mai mari prețuri. Gențile rotunde sunt decorate cu rășină epoxidică și sunt acele picturi unicat pe care nu le pot reproduce, nici dacă aș vrea. Le lucrez în funcție de ce materiale găsesc. Totul este colecție limitată, le păstrez forma”, explică producătorul. Ieșeanca Theona Sărățeanu mai spune că frecvent scoate colecții noi.",
    "România, în primele ţări vizate de Vladimir Putin în cazul unui atac nuclear. Specialiştii, îngrijoraţi de situaţie": "România în primele ţări vizate de Vladimir Putin, în cazul unui atac nuclear! Declarațiile din ultimele zile ale liderului de la Kremlin au accentuat și mai mult tensiunile în Europa. O nouă analiză, semnată de cei de la Eurobserver, pun în balanță declarațiile lui Putin. Se face o analiză și dacă amenințările nuclearea ale acestuia sunt reale. În aceeași analiză, publicația vorbește de faptul că Rămânia ar fi printre primele state vizate în cazul unui atac nuclear. Specialiştii, îngrijoraţi de situaţie, încearcă să găsească o soluție a escaladărilor din aceste ultime zile.\n\nAmenințarea nucleară a lui Putin este disperată\n\nAșa cum spuneam, Eurobserver a publicat zilele acestea analiză dură a stiuației de facto din aceste zile, pe baza noilor declarații de la Moscova. Imediat după amenințările făcute de Putin, Comisia Europeană l-a acuzat de disperare după ce acesta a amenințat că va folosi arme nucleare în Ucraina.\n\n„El (n.r Vladimir Putin) folosește elementul nuclear ca parte a arsenalului său de teroare. Acest lucru este inacceptabil. Acesta este, de asemenea, încă un semn al disperării sale cu privire la modul în care se desfășoară agresiunea sa împotriva Ucrainei”, a declarat miercuri Peter Stano, purtător de cuvânt al diviziei de politică externă a UE, în fața presei.\n\nPutin anunțase miercuri mobilizarea parțială a aproximativ 300.000 de cetățeni ruși pentru a lupta în Ucraina. Noua mobilizare a mai multor trupe rusești a pus în alertă forța de reacție rapidă a Lituaniei, în timp ce Letonia a declarat că nu va oferi refugiu niciunui rus care fuge de apelul la arme al Moscovei.\n\nMișcarea vine în contextul în care Ucraina recuperează mari porțiuni de teritoriu care fuseseră confiscate anterior de Rusia. Președintele rus a evocat, de asemenea, perspectiva armelor nucleare, menționând că Rusia este pregătită „să folosească toate resursele de armament de care dispunem”.\n\nConform Eurobserver, se estimează că țara dispune de aproape 6.000 de focoase nucleare. Dintre acestea, aproximativ 1.500 au fost retrase sau urmează să fie dezmembrate, lăsând în urmă un arsenal de aproximativ 4.500. Dar Comisia Europeană a declarat că orice astfel de utilizare ar avea consecințe neprevăzute pentru întreaga lume.\n\nAnaliza Euobserver: România în primele ţări vizate de Vladimir Putin, în cazul unui atac nuclear\n\nDeși nu este încă certă această amenințare, analiza publicației amintite, vorște de ce s-ar întâmpla în cazul unui conflict direct între Rusia și Statele Unite ale Americii. Conform acestui scenariu, state precum România, Turcia, și Polonia, ar putea fi primele state care ar avea de suferit.\n\nAnaliza nu exclude nici state, precum Franţa, Marea Britanie şi Germania. Ideea unu astfel de scenariu pleacă de la stiuația dramatică de la cea mai mare centrală nucleară a Ucraine. Este vorba de centrala nucleară de la Zaporojie.\n\nÎntrebarea logică ar fi, care este legătura între arsenalul nuclear al Rusiei și Zaporojie. Tot cei de la Eurobserver spun că Vladimir Putin și-ar putea folosi aresnalul pentru o lovitură nucleară tactică, în urma căreia Ucraina ar fi nevoită să închidă activitatea centralei de la Zaporojie.\n\nCe s-ar întâmpla dacă Rusia ar lansa un atac nuclear?\n\n„Cel mai probabil, ar fi un atac tactic, cu o rachetă nucleară mai mică”, spune Eurobserver. Se presupune că calculul rusesc ar fi că, drept rezultat,\n\nUcraina ar fi forțată să își înceteze activitatea militară și ar urma negocieri. Rusia ar putea presupune că Occidentul ar refuza să sprijine militar Ucraina, de teama escaladării unui conflict nuclear, se mai arată în aceeași analiză:\n\n„Consecințele ar fi foarte greu de prezis – și cel mai probabil ar fi foarte nefavorabile pentru Rusia. Pentru început, atacul nuclear al Rusiei nu ar fi văzut ca un semn de putere. Ar fi, mai degrabă, un semn de slăbiciune extremă. O mișcare supremă, disperată. Lăsând la o parte faptul că NATO s-ar simți forțată să reacționeze la atacul nuclear al Rusiei și să stabilească o poziție și mai energică împotriva Rusiei, este îndoielnic că Ucraina ar înceta brusc să se mai apere.”, spune Eurobserver.\n\nDacă va fi, sau nu, România în primele ţări vizate de Vladimir Putin, în cazul unui atac nuclear, rămâne o întrebare reală. Cu toate astea, declarațiile lui Putin au reușit, din nou, să agite spiritele.\n\nCa urmare, la finalul săptămânii trecute, la întâlnirea NATO, s-au decis noi măsuri împotriva economiei rusești. Măsurile au fost anunțate șid e Comisia Europeană. Acum rămâne de văzut care sunt acestea și cum vor afecta Rusia în perioada următoare.",
    "SUA nu vor recunoaște referendumurile din Donbas / Despre posibila mobilizare generală în Rusia: Nu ar ajuta cu nimic": "SUA nu vor recunoaște referendumurile din Donbas / Despre posibila mobilizare generală în Rusia: Nu ar ajuta cu nimic\n\nOficialii Statele Unite ale Americii au respins marți planurile de a organiza referendumuri în zonele controlate de Rusia în Ucraina și nu vor recunoaște niciodată vreo pretenție a Rusiei de a anexa părți din Ucraina, a declarat marți consilierul pentru securitate națională de la Casa Albă, Jake Sullivan, citat de Reuters.\n\nSullivan a mai spus că Washingtonul este la curent cu informațiile potrivit cărora Vladimir Putin ar putea ordona o mobilizare generală a populației și a spus că această mișcare nu ar face nimic pentru a submina capacitatea Ucrainei de a respinge agresiunea rusă.\n\nSullivan a spus că Moscova ar putea conduce referendumurile din Donbas, Herson și Zaporojia pentru a recruta trupe în aceste zone după ce a suferit pierderi importante pe câmpul de luptă.\n\nSullivan a calificat referendumurile anunțate pentru week-end-ul viitor drept un afront adus principiilor suveranității și integrității teritoriale.\n\n„Dacă acest lucru se va întâmpla, Statele Unite nu vor recunoaște niciodată revendicările Rusiei cu privire la orice părți ale Ucrainei pretins anexate. Nu vom recunoaște niciodată acest teritoriu ca fiind altceva decât o parte a Ucrainei. Respingem fără echivoc acțiunile Rusiei”, a declarat Sullivan.\n\nCitește și...",
    "America’s Days: SUA, alături de R. Moldova nu doar prin vorbe, ci prin fapte": "Astfel, șefa Guvernului a vorbit despre relațiile diplomatice și cele de prietenie dintre SUA și Republica Moldova, ambele bazate pe un fundament solid al valorilor democratice și al dorinței R. Moldova de a fi parte a lumii libere.\n\n„Încă din primul an de independență, Statele Unite ale Americii ne-au fost alături nu doar prin vorbe, ci prin fapte. Prin proiectele sale, Agenția SUA pentru Dezvoltare Internațională (USAID) a venit cu îmbunătățiri concrete și vizibile în viața a zeci și sute de comunități. Fie că vorbim de investiții în drumuri, fie prin intermediul centrelor educaționale și de creație, fie datorită sprijinului acordat digitalizării și inovării, partenerii noștri au contribuit la dezvoltarea Republicii Moldova”, a spus Natalia Gavrița.\n\nPremierul de la Chișinău a mai adăugat că, în această perioadă de incertitudine, prietenia cu Statele Unite ale Americii constituie o ancoră de neprețuit. „Avem confirmarea că putem conta pe experiența și sprijinul guvernului și poporului american în restabilirea statului de drept, în consolidarea economiei și a antreprenoriatului, în creșterea calității serviciilor publice sau în întărirea securității”, a mai remarcat oficialul.\n\nMenționăm că Zilele Americii se află la a doua ediție și marchează împlinirea a 30 de ani de parteneriat dintre Statele Unite și Republica Moldova. Caravana evenimentelor dedicate Zilelor Americii a fost lansată la Chișinău, urmând ca, în perioada 17-25 septembrie, să se desfășoare și la Căușeni, Cahul, Edineț, Bălți și Rezina.",
    "Preşedintele Klaus Iohannis va participa la Adunarea Generală a ONU, la New York, în perioada 20-21 septembrie": "Participarea Președintelui României la sesiunea din acest an va constitui o oportunitate de evidențiere a poziției țării noastre cu privire la actualele provocări globale, în contextul agresiunii ilegale și neprovocate a Federației Ruse împotriva Ucrainei, care necesită solidaritate, unitate și reacție rapidă, bazate pe respectarea dreptului internațional.\n\nPreședintele Klaus Iohannis va evidenția, de asemenea, în cadrul intervenției sale naționale, necesitatea unor soluții comune în ceea ce privește celelalte provocări la nivel global precum securitatea energetică, schimbările climatice, securitatea alimentară și accesul la educație.\n\nTema celei de-a 77-a sesiuni a Adunării Generale a ONU o constituie „Soluțiile prin solidaritate, sustenabilitate și știință”. Totodată, printre prioritățile sesiunii de anul acesta se vor afla pacea și securitatea umană, dezvoltarea durabilă, principiul „a nu lăsa pe nimeni în urmă”, incluziunea socială, securitatea cibernetică, drepturile omului, biodiversitatea, managementul apelor și gestionarea provocărilor globale, precum schimbările climatice și pandemia de COVID-19, pe baza datelor științifice.\n\nSegmentul de dezbateri generale la nivel înalt debutează la data de 20 septembrie 2022, acesta marcând cel mai important eveniment internațional anual de diplomație multilaterală.\n\nPreședintele României va susține marți, 20 septembrie 2022, în prima zi a segmentului la nivel înalt al dezbaterilor generale, intervenția națională în plenul Adunării Generale a ONU.\n\nTotodată, la invitația Președintelui Consiliului European, Charles Michel, a Președintelui Republicii Senegal și Președinte al Uniunii Africane, Macky Sall, a Președintelui Guvernului Regatului Spaniei, Pedro Sanchez, și a Secretarului de Stat al SUA, Antony Blinken, Președintele Klaus Iohannis va participa la Summitul global dedicat securității alimentare (Global Food Security Summit). Cu acest prilej, Președintele României va transmite un mesaj privind eforturile țării noastre de a sprijini tranzitul cerealelor din Ucraina și de a răspunde preocupărilor la nivel global privind evitarea unei crize alimentare.\n\nÎn marja Adunării Generale a ONU, va avea loc, de asemenea, Summitul Transformării Educației (Transforming Education Summit-TES), în cadrul căruia Președintele României va transmite un mesaj video în care va face referire la o serie de angajamente ale României în domeniul educației, în linie cu obiectivele Summitului. La inițiativa Președintelui Klaus Iohannis, România co-prezidează linia tematică „Profesorii, predarea și cariera didactică”, din cadrul acestui Summit.\n\nProgramul Președintelui României cuprinde, totodată, o serie de evenimente formale consacrate, incluse în programul fiecărui segment de nivel înalt al Adunării Generale a ONU.\n\nÎn marja participării la Adunarea Generală a ONU, Președintele Klaus Iohannis va avea o întrevedere bilaterală cu Președintele Grupului Băncii Mondiale, David Malpass.\n\nVizita Președintelui României, Klaus Iohannis, în Statele Unite ale Americii va include și o deplasare la San Francisco (California) în perioada 22-23 septembrie 2022. Cu acest prilej, Președintele Klaus Iohannis va avea o întâlnire cu membrii comunității românești.\n\nDe asemenea, Președintele României se va întâlni cu reprezentanți ai conducerii unor companii din domeniul tehnologiilor inovative.",
    "Târg educaţional la Bucureşti, Constanţa şi Brăila": "Elevii şi studenţii care doresc să studieze în străinătate au o nouă şansă pentru a-şi alege un liceu sau o facultate. Târgul Educaţional \"World Education Fair\" se va desfăşura fizic, cu respectarea normelor sanitare, la Bucureşti (24 septembrie), Constanţa (25 septembrie) şi Brăila (26 septembrie), accesul urmând să fie gratuit. Ana Maria Papp, director dezvoltare IntegralEdu, a precizat că şi la ediţia din acest an vor participa 50 de instituţii din străinătate: \"La această ediţie vom avea participarea a 50 de instituţii din străinătate, de la tabere de limbi străine, licee, universităţi, organizaţii care oferă pregătire lingvistică pentru diferite certificări, alături de două instituţii din România - BISM şi American Hotel Academy. De asemenea, prezenţa Campus France şi DAAD România ce vor oferi informaţii despre studiile în Franţa şi, respectiv, Germania. Este o onoare pentru noi şi la această ediţie să avem un număr mare de organizaţii din Franţa, ceea ce indică dorinţa acestora de a recruta tinerii români\".\n\nLa Bucureşti târgul va avea loc la Hotel Radisson Blu, pe 24 septembrie, între orele 10,00 - 17,00, la Constanţa pe 25 septembrie la Hotel Continental Forum, între orele 11,00 - 16,00, şi la Brăila pe 26 septembrie, la Biblioteca Judeţeană \"Panait Istrati\", între orele 11,00 - 16,00. Potrivit Anei Maria Papp, Olanda rămâne şi anul acesta în topul preferinţelor educaţionale ale tinerilor din România: \"În acest moment, avem 5.600 de studenţi români înscrişi în ciclurile universitare şi de masterat în Olanda. Sistemul educaţional este unul foarte ofertant pentru tinerii români, pe toate planurile. În primul rând, la nivel academic există numeroase specializări în limba engleză, conectate direct la cerinţele actuale din piaţa muncii. Pe lângă acestea, cele mai accesate programe de studiu sunt din zona de business, computer science şi inginerie. Sistemul olandez a dezvoltat numeroase specializări academice cum ar fi managementul ospitalităţii, management sportiv şi entertainment, specializări foarte aplicate care îmbină teoria cu practica prin diverse proiecte derulate atât de profesori universitari, cât şi de companii\". Nivelul taxelor de studiu este foarte accesibil pentru studenţii români, respectiv 2.200 de euro pe an, în primul an fiind redusă la jumătate. De asemenea, Guvernul olandez oferă numeroase împrumuturi şi granturi care pot acoperi şi costurile de trai. În topul specializărilor preferate, în acest an, pe primul loc se află Computer science, pe locul al doilea Economie şi afaceri şi pe locul al treilea - Artă şi design, urmate de Inginerie, Drept, Psihologie, Turism şi Politică şi Relaţii Internaţionale.\n\nÎn topul destinaţiilor de studii alese de clienţii IntegralEdu pe primul loc rămâne Olanda, pe locul al doilea se menţine Regatul Unit. Pe următoarele locuri se află Germania, Italia, Danemarca şi Statele Unite ale Americii. Ana Maria Papp a vorbit şi despre costuri: \"Pentru universităţile de stat din Franţa taxele pot fi între 170 de euro şi 3.000 de euro pe an, universităţile private din Franţa având taxe cuprinse între 3.000 de euro şi 20.000 de euro pe an. În Germania universităţile de stat percep doar nişte taxe administrative, între 100 de euro şi 300 de euro per semestru, iar universităţile private începând cu 7.500 de euro pe an până la 20.000 de euro pe an. Marea Britanie este în continuare pe locul doi în tendinţele preferate de tinerii români şi nu a făcut nicio schimbare în ceea ce priveşte taxele de şcolarizare. Regatul Unit a păstrat aceleaşi taxe de şcolarizare ca şi anul trecut. Aici vorbim de o medie de aproximativ 16.000 de lire sterline pe an\".\n\nLa ediţia din Bucureşti din acest weekend a World Education Fair va fi premiat cel mai popular profesor din România, votat de elevi. În momentul de faţă, sunt cinci semifinalişti care vor trece printr-o nouă sesiune de vot.",
    "Un război între SUA și China în următorii 5 ani, provocare pentru diplomație. China se înarmează cu viteza SUA din 1940": ""
}