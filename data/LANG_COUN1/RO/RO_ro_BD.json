{
    "Accident de feribot în Bangladesh, soldat cu 24 de morţi şi zeci de dispăruţi": "Printre cadavrele recuperate până în prezent se numără 12 femei şi opt copii, a declarat Jahurul Islam, administratorul districtului Panchagarh din nordul ţării, unde s-a produs accidentul, citat de Reuters.\n\n\"Operaţiunea de salvare a celor dispăruţi este în curs de desfăşurare\", a spus el.\n\nFeribotul ducea credincioşi la un templu hindus.\n\nIslam a declarat că nu cunoaşte numărul exact al persoanelor dispărute, dar pasagerii au spus că la bord se aflau mai mult de 70 de persoane.\n\nPoliţia a declarat că aproximativ 30 de persoane sunt încă dispărute, în timp ce unii dintre pasageri au reuşit să înoate până la ţărm.\n\nSute de oameni mor în fiecare an în accidente de feribot în Bangladesh. Cel puţin 26 de persoane au murit în luna aprilie a anului trecut, după ce un feribot supraaglomerat s-a ciocnit cu o navă şi s-a scufundat pe râul Shitalakhsya, în afara capitalei Dhaka.",
    "72 de migranţi din Bangladesh, Etiopia, Siria, Sri Lanka şi Turcia au fost prinşi încercând să iasă ilegal din România/ Migranții urmau să ajungă în Ungaria, ascunși în TIR-uri": "72 de migranţi din Bangladesh, Etiopia, Siria, Sri Lanka şi Turcia au fost prinşi încercând să iasă ilegal din România/ Migranții urmau să ajungă în Ungaria, ascunși în TIR-uri\n\nPoliţiştii de frontieră de la Nădlac II, judeţul Arad, au prins 72 de migranţi din Bangladesh, Etiopia, Siria, Sri Lanka şi Turcia, care au încercat să treacă ilegal frontiera în Ungaria, ascunşi în trei automarfare încărcate cu diverse bunuri.\n\n”În data de 23.09.2022, la Punctul de Trecere a Frontierei Nădlac II, s-a prezentat pentru efectuarea formalităţilor de frontieră, pe sensul de ieşire din ţară, un cetăţean român, cu ansamblul rutier format din cap tractor, înmatriculat în România, şi semiremorca înmatriculată în Italia. Acesta transporta, conform documentelor de însoţire a mărfii, frigidere pentru o societate comercială din Italia”, transmite Poliţia de Frontieră, într-un comunicat de presă, vineri.\n\nÎn urma controlului amănunţit al automarfarului, câinele de serviciu a semnalat prezenţa unor persoane în mijlocul de transport, iar după deschiderea semiremorcii, au fost descoperiţi ascunşi 37 de cetăţeni din Sri Lanka, ce intenţionau să treacă ilegal frontiera cu scopul de a ajunge în ţări din vestul Europei.\n\n”Alt caz a fost înregistrat tot la Punctul de Trecere a Frontierei Nădlac II, unde poliţiştii de frontieră arădeni alături de câinii de serviciu au efectuat controlul amănunţit al unui ansamblu rutier, condus de un cetăţean turc. Conform documentelor de însoţire a mărfii, şoferul transporta frigidere, pe ruta Turcia-Polonia. Cu ocazia verificărilor, au fost descoperite, ascunse printre marfa transportată, douăzeci de persoane. La cercetări, colegii noştri au stabilit că cei în cauză sunt cetăţeni din Siria şi Turcia”, precizează Poliţia de Frontieră.\n\nTot la Punctul de Trecere a Frontierei Nădlac II, în urma unui control asupra unei autoutilitare conduse de un cetăţean român care transporta piese auto pentru o societate din Italia, poliţiştii de frontieră au descoperit, ascunşi printre bunurile transportate, cincisprezece cetăţeni din Bangladesh şi Etiopia, cu vârste cuprinse între 19 şi 42 de ani.\n\nPoliţiştii de frontieră fac cercetări în toate aceste cazuri.\n\nsursa: News.ro\n\nCitește și...",
    "31 de cetățeni din India şi Bangladesh, care intenţionau să ajungă ilegal în Spaţiul Schengen, găsiţi ascunşi într-un TIR cu piese metalice": "„În data de 29.08.2022, la Punctul de Trecere a Frontierei Nădlac II, judeţul Arad, s-a prezentat pentru efectuarea formalităţilor de frontieră, pe sensul de ieşire din ţară, un cetăţean român. Bărbatul conducea un automarfar înmatriculat în România şi transporta, conform documentelor de însoţire a mărfii, piese metalice, pe ruta România-Franța”, a transmis Poliția de Frontieră.\n\nÎn baza profilului de risc s-a procedat la efectuarea unui control amănunțit al mijlocului de transport în urma căruia polițiștii de frontieră au descoperit, în compartimentul pentru marfă, ascunşi printre bunurile transportate, treizeci și unu de cetățeni străini.\n\nTIR-ul a fost verificat în Punctul de Trecere a Frontierei Nădlac II şi era condus de un român. Bărbatul transporta marfa pe ruta România-Franţa.\n\n„În baza profilului de risc s-a procedat la efectuarea unui control amănunțit al mijlocului de transport în urma căruia polițiștii de frontieră au descoperit, în compartimentul pentru marfă, ascunşi printre bunurile transportate, treizeci și unu de cetățeni străini”, au mai precizat polițiștii.\n\nPersoanele în cauză au fost conduse la sediul sectorului poliţiei de frontieră pentru cercetări. În cadrul verificărilor, s-a stabilit că persoanele sunt cetățeni din India și Bangladesh, cu vârste cuprinse între 19 și 64 de ani, solicitanți de azil în țara noastră şi intenţionau să ajungă ilegal într-un stat din vestul Europei.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nAvând în vedere aspectele constatate, poliţiştii de frontieră au demarat cercetări în vederea stabilirii întregii activități infracționale, urmând ca la finalizarea acestora să fie dispuse măsurile legale care se impun.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Cel puţin nouă persoane au murit lovite de un trăsnet, în Bangladesh": "Cel puţin nouă persoane au murit lovite de un trăsnet, în Bangladesh\n\nCel puţin nouă persoane au fost ucise joi de un trasnet care a lovit districtul Sirajganj din Bangladesh, la 134 km nord-vest de capitala ţării, Dacca, a informat un reprezentant al poliţiei locale.\n\n„Nouă persoane, cinci din aceeaşi familie, au fost ucise în urma unui fulger în sub-districtul Ullapara din Sirajganj”, a declarat pentru Xinhua şeful de poliţie din Sirajganj, Noor Alam Siddiqui.\n\nAlte două persoane au fost rănite, a adăugat el.\n\nPotrivit reprezentantului poliţiei din regiune, toate victimele lucrau pe un câmp de orez la momentul la care au fost lovite de trasnet, în jurul orei locale 15:30.\n\nCinci persoane au murit pe loc, iar alte şase au fost grav rănite. Patru dintre răniţi au murit mai târziu într-un spital, a precizat Noor Alam Siddiqui.\n\nDecesele provocate de trasnet sunt frecvente în Bangladesh în această perioadă a anului. Cu toate acestea, ţara din Asia de Sud a înregistrat în ultimii ani o creştere a numărului de decese cauzate de trasnete iar unii experţi din Bangladesh au pus această situaţie pe seama schimbărilor climatice.\n\nSursa: Agerpres Etichete: , , Dată publicare: 08-09-2022 20:11\n\n",
    "Trei bărbați din Bangladesh, ședere ilegală în Arad": "Trei bărbați din Bangladesh, ședere ilegală în Arad\n\nTrei bărbați din Bangladesh, ședere ilegală în Arad\n\nLa sfârşitul săptămânii trecute, poliţiştii Serviciului pentru Imigrări Arad au depistat trei cetățeni din Bangladesh, care se aflau în şedere ilegală pe teritoriul ţării noastre, pe numele acestora fiind emise decizii de returnare. Astfel, migranții au la dispoziție 15 zile pentru a pleca voluntar de pe teritoriul României. Cei trei au intrat legal în România, în scop de muncă, însă nu au mai părăsit țara la expirarea dreptului de ședere."
}