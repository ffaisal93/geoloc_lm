{
    "Din România, până în Asia. Malaezia și Indonezia se pun și ele la coadă pentru Bayraktar TB2 iar turcii țintesc și Japonia": "",
    "FOTO ​​„Dacă Malaezia va intra în război, noi am fi Rusia”. Armata și-a cerut scuze după ce două tancuri s-au stricat pe o autostradă din Kuala Lumpur": "INTERNATIONAL Luni, 29 August 2022, 11:46\n\nAlexandra Coșlea • HotNews.ro\n\nArmata din Malaezia și-a cerut scuze, după ce a fost ținta ironiilor pe rețele de socializare, deoarece două tancuri s-au stricat pe o autostradă aglomerată din Kuala Lumpur, în două zile consecutive, blocând traficul, relatează CNN și WION.\n\nUn tanc al armatei din Malaezia s-a stricat pe o autostradă aglomerată Foto: Twitter @KLCCC_DBKL\n\nPrimul blindat, un PT-91M Twardy, s-a stricat vineri, având probleme cu motorul, în apropiere de clădirea Parlamentului din Kuala Lumpur, a anunțat a doua zi armata.\n\nJalan Damansara : Kereta Kebal rosak di susur Carcosa ke KL Sentral. Lorong tengah terhalang. #kltu pic.twitter.com/XADkxAGVeC — KLCCC DBKL (@KLCCC_DBKL) August 26, 2022\n\nPe rețelele de socializare au apărut mai multe fotografii cu aglomerația din trafic cauzată de tancul stricat pe care soldații încercau să îl remorcheze.\n\nLa mai puțin de 24 de ore, un alt blindat al armatei a rămas în drum pe un drum aglomerat din inima capitalei Kuala Lumpur.\n\nJUST IN\n\n\n\nAnother military vehicle has broken down in the city centre.\n\n\n\nJust a day after a tank broke down near KL Sentral, an army trailer truck transporting a tank can be seen stuck on the right-most lane of Jalan Damansara in front of the national museum. pic.twitter.com/cibeBmYILn — TheVibes.com (@thevibesnews) August 27, 2022\n\nMai mullți șoferi curioși au mers mai încet pentru a putea arunca o privire asupra tancului care a rămas blocat pe mijlocul drumului.\n\nTancurile ar fi trebuit să participe la o repetiție a paradei în cinstea Zilei Indepdendenței Malaeziei\n\nAmbele tancuri erau programate să participe la repetiția paradei pentru Ziua Independenței Malaeziei care este sărbătorită pe 31 august.\n\n„Armata își cere scuze pentru cele două incidente și se va asigura că acest lucru nu se va întâmpla din nou. Dar în cazul în care se repetă, o echipă de recuperare în așteptare va fi trimisă la locație cât mai repede posibil pentru a tracta vehiculul accidentat, pentru a evita blocajele de trafic”, se arată în comunicatul armatei.\n\nMai mulți internauți au ironizat armata și înzestrările acestei după ce mai multe fotografii cu tancurile stricate au circulat intens pe rețelele de socializare.\n\n„Singapore are nevoie de tancuri pentru a-și apăra drumurile. Drumurile Malaeziei pot învinge tancurile”, a scris comediantul malaezian Jason Leong pe Twitter.\n\n„Dacă Malaezia va intra în război, noi am fi Rusia”, a scris un alt utilizator de Twitter.",
    "Povestea canadianului care gătește românește pentru localnicii din Malaezia: ”Ne e poftă de mici săptămânal de când am fost în România” VIDEO": "Steve și Ivana sunt un cuplu din Canada. Cei doi călătoresc non-stop din 2019 și filmează toate aventurile, iar apoi le postează pe canalul de YouTube. După o vizită în România, s-au îndrăgostit iremediabil de mici.\n\nSteve chiar spune că, după ce i-a gustat, a început să aibă poftă de mici săptămânal. Atât de mult i-au plăcut încât a învățat să îi facă singur, un avantaj fiind și că are prieteni români.\n\nEi bine, drumurile l-au purtat tocmai până în Malaezia, unde a decis să își deschidă ”un magazin de mici” pentru câteva ore ca să vadă ce părere au localnicii de preparatul său preferat.\n\n”Știu la ce vă gândiți. De ce facem mici în mijlocul pustietății? Ca să fiu sincer, mie și Ivanei ne e poftă de mici săptămânal de când am călătorit în România anul trecut. Micii nu arată extraordinar, rețeta e una simplă, dar sunt foarte delicioși. Până și mama mea îi iubește. În plus, călătorim cu prietenii noștri, așa că avem așa: doi canadieni, doi români și un german care gătesc mici în junglă”, spune Steve la începutul vlogului.\n\nIvana, de origine asiatică, este filmată chiar în timp ce pregătește amestecul pentru mici, însă cei doi au nevoie și de un grătar pentru că, după cum spun chiar ei, micii fără foc sunt ca dragostea fără partener.\n\nGrupul de prieteni pleacă în căutarea unui restaurant care să îi lase să folosească grătarul în schimbul unor mici gratis. De asemenea, vor să afle ce părere au localnici de mici. Pe de altă parte, sunt dezamăgiți că au căutat muștar în toate magazinele din oraș, însă nu au găsit.\n\n”Mi se rupe inima, micii trebuie să fie mâncați cu muștar!”, spune Steve.\n\nDupă ce mănâncă, oferă mici și localnicilor din restaurant, iar toți sunt plăcut surprinși de gust.",
    "Festivalul Oktoberfest revine după 2 ani de întrerupere, însă guvernul malaezian vrea să-l interzică din motive religioase": "„Este evident că alcoolul afectează armonia, ordinea și siguranța comunității”, a spus ministrul.\n\nDeși a clarificat că se referea la cetățenii musulmani și că non-musulmanii sunt încă liberi să bea alcool, el a susținut că berea, consumată în mod tradițional în cantități mari la evenimentele Oktoberfest, ar duce doar la „probleme sociale”.\n\n„În ceea ce privește Oktoberfest, toate părțile ar trebui să respecte regulile și reglementările Malaeziei bazate pe islam ca religie a federației”.\n\nOriginar din München, Germania, și organizat anual între lunile septembrie și octombrie, Oktoberfest sărbătorește și promovează cultura bavareză locală. Berea este consumată pe scară largă în timpul festivităților și sunt servite mâncăruri tradiționale germane, cum ar fi bratwursts (cârnați de porc) și varză murată.\n\nFestivalul s-a răspândit în alte părți ale lumii, inclusiv în țări cu populații majoritar musulmane, cum ar fi Palestina și părți din Orientul Mijlociu. Dar rămâne o dezbatere anuală în Malaezia.\n\nO națiune cu majoritate musulmană, Malaezia practică o formă moderată de islam sunnit, dar atitudinile conservatoare au fost tot mai proeminente în ultimii ani. Aproximativ 63,5% din populația de 32 de milioane este musulmană.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nGrupuri religioase precum PAS s-au opus în mod constant promovării și desfășurării evenimentelor Oktoberfest în țară, spunând că festivalul bavarez nu respectă „sensibilitățile musulmane” din cauza alcoolului și a altor oferte „non-halal” servite în mod deschis.\n\nÎn 2017, un politician a sprat lăzi cu bere în fața unei clădiri guvernamentale, în semn de protest față de organizarea acestui festival.\n\nAu mai fost interzise de-a lungul timpului și alte evenimenteau, în urma unor plângeri publice, dar Oktoberfest a fost sărbătorit încă din anii 1970 în Malaezia. În capitala Kuala Lumpur, barurile și berăriile locale se pregătesc pentru festivități.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Soția fostului premier din Malaezia a primit 10 ani de închisoare. 12.000 de bijuterii și sute de poșete Hermes, găsite la percheziții": "O instanță din Malaezia a condamnat-o astăzi pe Rosmah Mansor, soția fostului premier Najib Razak, la 10 ani de închisoare pentru că a cerut și primit mită pentru acordarea unor contracte guvernamentale. Condamnarea vine la doar câteva zile după ce fostul șef de guvern a fost încarcerat pentru corupție, scrie Reuters.\n\nCuplul a fost vizat de numeroase investigații după înfrângerea surprinzătoare în alegerile din 2018, când cetățenii din Malaezia au întrerupt cei 9 ani de conducere ai lui Najib Razak, pe fondul unui scandal de corupție de mai multe miliarde de dolari.\n\nRosmah Mansor a fost aspru criticată de-a lungul timpului pentru stilul său de viață extravagant și apetitul ei pentru poșete de lux Hermes.\n\nPe lângă cei 10 ani de închisoare, Rosmah va trebui să plătească și o amendă de 216 milioane de dolari pentru cele trei acuzații de luare de mită pentru care a fost condamnată, a decis instanța supremă din Malaezia. Până la epuizarea căilor de atac, soția fostului premier va rămâne în libertatea. Avocații ei au cerut o pedeapsă de o zi de închisoare pentru cele trei acuzații de luare de mită.\n\nRosmah Mansor, în vârstă de 70 de ani, a fost acuzată că a cerut mită 41 de milioane de dolari între 2016 și 2017 pentru a ajuta o companie să obțină un contract de 279 de milioane de dolari de la guvernul condus de soțul ei. În final, ea a primit o mită de aproximativ 1 milion de dolari de la un oficial al companiei care a câștigat contractul.\n\nSoția fostului premier susține că infracțiunile i-au fost înscenate de foștii săi adjuncți, cu sprijinul unor oficiali guvernamentali și reprezentanți ai companiei implicate în proiect.\n\nRosmah Mansor mai este acuzată de spălare de bani și evaziune fiscală în alt caz.\n\nSăptămâna trecută, soțul ei, Najib Razak, a început să ispășească o condamnare de 12 ani primită într-un caz privind un scandal de corupție de mai multe miliarde de dolari privind fondul de stat 1Malaysia Development Berhad (1MDB). Fostul oficial este judecat în alte patru cazuri.\n\nDepartamentul Justiției din SUA presupune că 4,5 miliarde de dolari au fost furate din fondul 1Malaysia Development Berhad (1MDB), iar aproximativ 1 miliard de dolari a ajuns direct la fostul premier. O parte din bani au fost folosiți pentru a cumpăra bijuterii pentru Rosmah, inclusiv un colier cu diamante de 27 de milioane de dolari.\n\nÎn timpul perchezițiilor realizate după înfrângerea lui Najib Razak din 2018, poliția a găsit peste 12.000 de bijuterii, 567 de poșete de lux Hermes și Chanel, 423 de ceasuri și 26 de milioane de dolari la proprietăți cu care cuplul avea legătură.\n\nEditor : V.M.",
    "Un câștigător al marelui premiu de la loto s-a izolat deoarece era asaltat de cereri de ajutor": "Acesta spune că nu mai poate ieși din casă din cauza atenției pe care i-o acordă concetățenii și jurnaliștii, transmite BBC, citat de Mediafax. Bărbatul a declarat că este atât de copleșit de cereri de ajutor financiar încât regretă că a câștigat premiul cel mare.\n\nAnoop, un șofer de autoturism din statul sudic Kerala, a câștigat 250 de milioane de rupii (3,06 milioane de dolari) la loterie, la începutul lunii septembrie.\n\nO săptămână mai târziu, el a postat un videoclip în care le cere străinilor să nu-l mai deranjeze pe el și familia sa.\n\n„Îmi doresc să nu fi câștigat. Premiul al treilea ar fi putut fi mai bun\", a explicat câștigătorul.\n\nAnoop mai spune în videoclip că se gândește să se mute pentru a scăpa de atenția publică copleșitoare.\n\nEl a ajuns pe prima pagină a ziarelor naționale atunci când a câștigat premiul, cel mai mare oferit vreodată în stat la loterie.\n\nAnoop a cumpărat biletul pe 17 septembrie, cu o zi înainte de a zbura în Malaezia pentru un loc de muncă. Pentru a-și acoperi cheltuielile de transport bărbatul a folosit banii din pușculița fiului său.\n\nDupă ce a apărut vestea câștigului, familia sa a primit o mare atenție din partea presei.\n\n„Am fost foarte fericit când am câștigat. Erau oameni și camere de luat vederi acasă și eram fericiți\", a relatat indianul.\n\nFoarte repede, situația a scăpat de sub control. El este asaltat de cereri de ajutor deși încă nu a încasat marele premiu.\n\n„Nu pot ieși din casă, nu pot merge nicăieri. Copilul meu este bolnav și nu-l pot duce la doctor. Tot ce pot să le spun tuturor este că nu am primit încă niciun ban. Nimeni nu pare să înțeleagă problema mea, indiferent de câte ori o spun\", s-a plâns câștigătorul marelui premiu.\n\nAnoop a dezvăluit că el și familia sa stau la rude pentru a scăpa de atenție.",
    "„Creierul” celui mai mare scandal de corupție din Marina americană, prins după ce a fugit din arest când încerca să ajungă în Rusia": "INTERNATIONAL Joi, 22 Septembrie 2022, 16:34\n\nHotNews.ro\n\nUn om de afaceri din Malaezia aflat în spatele celui mai mare scandal de fraudă din istoria Marinei Statelor Unite a fost prins după ce reușise să fugă din arest la domiciliu, conform BBC.\n\nLeonard Francis Foto: Interpol Venezuela\n\nLeonard Glenn Francis, cunoscut sub numele de „Leonard cel gras”, a fost capturat în Venezuela în timp ce încerca să se îmbarce într-un zbor către Rusia.\n\nMiercuri, bărbatul de 57 de ani a fost capturat pe aeroportul Simón Bolívar de Maiquetía de către autoritățile venezuelene. Conform Interpol, el intrase în țară venind prin Mexic, cu escală în Cuba. Acum, urmează să fie extrădat în Statele Unite.\n\nCum a reușit să fugă din arest\n\nEl se afla în arest la locuința sa din California și a reușit să fugă în 4 septembrie, cu câteva săptămâni înainte de pronunțarea sentinței în cazul său. Atunci, poliția a mers la el acasă după ce au fost detectate probleme cu brățara GPS. „La sosire, au observat că nimeni nu era acasă”, a spus Omar Castillo, un purtător de cuvânt al Serviciului de mareșali din SUA, conform BBC. Autoritățile au realizat că bărbatul reușise să fugă după ce își tăiase brățara de la gleznă prin care era monitorizat.\n\nLui i s-a permis să stea în arest acasă, în San Diego, deoarece avea probleme de sănătate, suferind inclusiv de cancer.\n\nJenantul scandal care a zguduit Marina Statelor Unite\n\nCapturarea omului de afaceri din Malaezia este ultimul capitol dintr-un scandal jenant pentru Marina Statelor Unite, Departamentul american de justiție vorbind despre o fraudă colosală, de zeci de milioane de dolari.\n\nÎn 2015, Leonard Glenn Francis a recunoscut acuzațiile de corupție și a cooperat cu procurorii.\n\nEl a fost creierul unei scheme extinse de mită ce a funcționat prin intermediul companiei sale cu sediul în Singapore, care a deservit flota din Pacific a Marinei SUA.\n\nProcurorii spun că el a suprataxat Marina cu 35 de milioane de dolari, iar în schimbul contractelor le-a oferit ofițerilor bani, mese scumpe, trabucuri, băuturi fine și petreceri sexuale în hoteluri de lux.\n\nÎn total, omul de afaceri le-ar fi dat mită 500.000 de dolari unor ofițeri din Marina americană pentru ca aceștia să direcționeze navele către porturi unde opera compania sa Francis, care se ocupa, printre altele, de alimentarea cu combustibil a vaselor.\n\nÎn anchetă au fost vizați zeci de ofițeri de marină. Până acum, au fost condamnați patru dintre ei.",
    "Trei noi jucători la SC Oțelul Galați": "Pe o parte se iese, pe alta se intră! SC Oțelul Galați continuă să facă schimbări în lot în acest final de perioadă de transferuri.\n\nDacă la începutul săptămânii trecute echipa nou-promovată în Liga 2 se despărțea de încă doi jucători aduși în această vară, de Reyes Villarreal și David Ilie, între timp, Dorinel Munteanu a primit în lot trei ”prospături”.\n\nCât vor rămâne aceștia la SC Oțelul rămâne de văzut, având în vedere că patru jucători dintre cei achiziționați și prezentați oficial după promovarea în Liga 2 au și plecat de la echipă.\n\nIonuț Ilieș și Dan Panait au mai jucat în Liga 2, ultimul la mai multe echipe\n\nNoile achiziții ale clubului gălățean sunt fundașii Ionuț Ilieș și Dan Panait și atacantul Yevgen Bokhashvili.\n\nIonuț Aurelian Ilieș are 20 de ani, este originar din Baia Mare și ultima dată a evoluat în Liga 3 la SCM Zalău, unde a fost împrumutat de Universitatea Cluj. A apucat să joace în Liga 2, în urmă cu două sezoane, în 12 meciuri (589 minute) pentru ”U” Cluj.\n\nDan Lucian Panait este originar din Brăila, are 25 de ani și a avut un sezon trecut de coșmar la FC Brașov, unde a prins doar un meci, 44 de minute, în Liga 2. Interesele de la echipa brașoveană au dus la excluderea sa din lot, iar coșmarul său pare să se fi încheiat acum, când a semnat cu SC Oțelul.\n\nMult timp sub contract cu Viitorul Constanța, Panait a tot fost împrumutat la mai multe cluburi: ca ASA Târgu Mureș (Liga 2), Concordia Chiajna (Liga 1) și Chindia Târgoviște (L2). Ulterior a mai jucat pentru Farul Constanța (L2, actuala Unirea Constanța) și FC Brașov (L2).\n\n”Bun venit, Ionuț Ilieș!\n\nFormația noastră l-a transferat pe Ionuţ Ilieş, fotbalist care evoluează pe postul de fundaș dreapta. Născut în anul 2002, Ionuţ Ilieş a jucat la nivel de copii şi juniori pentru CSS 2 Baia Mare, Sporting Recea, FC Kiss Baia Mare. A ajuns apoi în curtea lui “U” Cluj, echipă pentru care a bifat 12 meciuri în Liga a II-a şi unul în Cupa României. Ilieș vine la Oțelul de la SCM Zalău, unde fusese împrumutat de către Universitatea Cluj.\n\nBine ai venit și mult succes, Ionuţ Ilieş!\n\nFundașul stânga Dan Panait este oțelar\n\nSC Oțelul Galați a ajuns la un acord cu Dan Panait, fotbalist care evoluează pe postul de fundaș stânga. În vârstă de 25 de ani, Panait vine la echipa noastră de la FC Brașov, după ce în cariera sa a mai jucat pentru FC Viitorul, Concordia Chiajna, Chindia Târgoviște și Farul Constanța. Panait are la activ 12 meciuri și un gol marcat în Liga 1, pe când evolua pentru Concordia Chiajna, plus alte 57 de prezențe în Liga 2. Crescut la Academia Hagi, Panait este fost internaţional Under-17 şi Under-19, cu trei prezenţe şi două pase decisive în Youth League.\n\nBine ai venit și mult succes, Dan Panait!”, au sunat descrierile făcute de SC Oțelul celor doi jucători.\n\nUcraineanul Yevhen Bokhashvili a jucat din 2019 în Asia, în țări modeste fotbalistic\n\nÎn fine, Yevhen Bokhashvili este un atacant ucrainean de 29 de ani, care ultima dată a fost legitimat în Vietman, la Duoc Nam Ha Nam Dinh FC, pentru care a jucat 40 de minute într-un meci.\n\nDin 2019 a jucat doar în Asia de Sud-Est, în Indonezia (PSS Sleman și Persipura), Malaezia (Sri Pahang) și apoi Vietnam. În cariera sa a mai evoluat pentru Dnipro Dnipropetrovsk, Krivas Krivoi Rog, Karpaty Lviv, Volyn Lutsk, Naftovyk Okhtyrka, Rukh Vynnyky (toate din Ucraina), Torpedo Kutaisi (Georgia) și FC Minsk (Belarus).\n\nLa niciuna dintre acestea din urmă nu a rupt gura târgului, drept dovadă că aproape în fiecare sezon a schimbat echipa. Până să joace în Asia, cele mai multe meciuri într-un sezon le-a avut la Karpaty Lviv, 15 (doar 402 minute) în prima ligă a Ucrainei, iar cele mai multe goluri le-a dat pentru Rukh Vynnyky, 7 în 13 jocuri (1061 minute), în liga secundă.\n\nÎn Asia a jucat cel mai mult pentru PSS Sleman, 33 de meciuri într-un sezon, pentru care a marcat și 16 goluri.\n\n”Yevgen Bokhashvili, noul atacant al Oțelului\n\nAtacantul ucrainean Yevgen Bokhashvili este, oficial, jucătorul clubului nostru. În vârstă de 29 de ani și având 1,82 metri înălțime, Bokhashvili vine la Oțelul după ce în ultimul sezon a jucat în prima ligă din Vietnam.\n\nNăscut la Dnipro, Bokhashvili a evoluat pentru 8 sezoane în campionatul Ucrainei, în 5 dintre acestea în prima ligă iar în alte 3 în liga secundă. Dnipro Dnipropetrovsk, Karpaty Lviv, Volyn Lutsk, Naftovyk Okhtyrka și Rukh Vynnyky sunt formațiile pentru care a jucat în țara sa natală. În sezonul 2014-2015, a făcut parte din lotul lui Dnipro Dnipropetrovsk care a jucat finala Cupei UEFA (n.r. – în lotul extins, pentru că în Cupa UEFA sau orice altă competiție europeană nu are niciun meci jucat și nu a fost nici pe banca de rezerve), pierdută în fața celor de la FC Sevilla! Au urmat două sezoane în Georgia și Belarus, pentru ca apoi, Bokhashvili să plece în Asia, acolo unde a jucat în primnele ligi ale Maleziei, Indoneziei și a Vietnamului. Bokhashvili a evoluat pentru naționalele de tineret ale țării sale, pentru care are și două goluri marcate.\n\nBine ai venit, și mult succes Yevgen Bokhashvili”, a transmis SC Oțelul despre noul ei jucători.\n\nRămâne de văzut dacă vreunul dintre aceștia trei se va afla în lot și va juca la următorul meci al echipei gălățene.\n\nSC Oțelul evoluează sâmbătă, de la ora 11:30, acasă cu Poli Timișoara, în etapa a 5-a a Ligii 2.\n\nSC Oțelul are 8 puncte după patru etape și se află pe locul 5 în clasamentul ligii secunde.\n\nFoto: SC Oțelul Galați",
    "Apple va majora preţurile în magazinele de aplicaţii App Store din Europa şi până în Asia": "Grupul american Apple Inc. a anunţat majorări importante de preţuri pentru cei care fac cumpărături în magazinele de aplicaţii App Store din Europa şi până în Asia, în ideea de a-şi proteja marjele de profit într-un moment în care o serie de valute importante se depreciază în raport cu dolarul american, transmite Bloomberg, potrivit Agerpres.\n\nÎntr-un mesaj trimis dezvoltatorilor de aplicaţii, Apple a informat că toţi clienţii din ţările care utilizează moneda euro, precum şi cei din Suedia, Japonia, Coreea de Sud, Chile, Egipt, Malaezia, Pakistan şi Vietnam, vor vedea majorări de preţuri începând cu data de 5 octombrie.\n\nUn factor cheie care stă în spatele aceste decizii ar putea fi aprecierea dolarului american. În Japonia, preţurile ar putea creşte cu aproximativ 30%, o majorare semnificativă după prăbuşirea yenului în raport cu dolarul. La începutul verii, Apple a majorat preţurile pentru întreaga gamă de produse Mac, iPhone şi iPad, pentru a reflecta disparităţile dintre monede. Euro a a suferit o evoluţie similară şi în prezent se tranzacţionează aproape la paritate cu dolarul şi sunt semne că noi deprecieri vor urma în perioada următoare.\n\n\"Nu este prima dată când Apple ajustează preţurile în App Store, dar asta este o majorare semnificativă. Este inevitabil că ajustările de preţuri vor fi resimţite de dezvoltatorii de aplicaţii şi jocuri de pe pieţele afectate. Oamenii ar putea fi mai reticenţi la ideea de a achiziţiona aplicaţii, acum mai mult ca niciodată, iar dezvoltatorii ar putea fi forţaţi să devină mai creativi în viitor cu privire la preţuri\", a declarat Serkan Toto, analist la firma Kantan Games din Tokyo.\n\nUn studiu independent arată că dezvoltatorii de aplicaţii au majorat deja preţurile în ultimul an. Potrivit firmei Apptopia, preţul mediu pentru achiziţionarea unei aplicaţii a crescut cu 40% în luna iulie 2022, comparativ cu aceiaşi lună a anului trecut.\n\nMagazinul de aplicaţii App Store este o sursă importantă de venituri pentru grupul american Apple, care a dezvăluit recent noua sa generaţie de telefoane iPhone 14. În trimestrul încheiat în luna iunie, Apple a raportat venituri din servicii uşor sub estimările analiştilor, iar directorul general Tim Cook a recunoscut că grupul se confruntă cu o anumită încetinire, dar a adăugat că se aşteaptă ca veniturile să îşi revină în trimestrul patru.",
    "Primul eveniment Dyson în România: efectul Coandă, partea esențială din ultimul produs de îngrijire personală lansat de companie": "Steve Williamson, Lead Haircare Development Engineer în cadrul Dyson, a prezentat tehnologia Dyson de îngrijire a părului și inovația din spatele produselor de îngrijire personală, marcând lansarea noii generații de aparate de coafat Dyson Airwrap, reproiectată pentru o stilizare mai rapidă și mai ușoară a părului, fără căldură extremă, grație îmbunătățirii fluxului de aer Coandă.\n\nEvenimentul a oferit ocazia numeroșilor participanți să descopere noul Dyson Airwrap în cadrul unui master-class susținut de hairstiliștii George Cozma și Adonis Enache, ambasadori ai brandului în România, precum și să testeze toate cele trei produse de îngrijire a părului de la Dyson – uscătorul de păr Supersonic, placa de păr Corrale și noul aparat de coafat Airwrap.\n\n„Majoritatea instrumentelor de coafare ignoră faptul că tipurile de păr sunt foarte diferite – un accesoriu care funcționează pentru un tip de păr, ar putea fi nepotrivit pentru altul. Progresele aduse aparatului de coafat Dyson Airwrap se bazează pe succesul predecesorului său, prin activități de cercetare constante, teste ale utilizatorilor și progrese în dinamica computerizată a fluidelor. Rezultatul: bare de ondulare cu schimbare a direcției pentru o ondulare mai rapidă și mai ușoară, accesorii tip perii reproiectate pentru o definire mai precisă și un uscător complet nou de netezire, bazat pe efectul Coandă, cu dublă întrebuințare. Capacitatea noastră de a controla fluxul de aer oferă performanțe îmbunătățite ale efectului Coandă, ce permite ondularea, definirea și ascunderea firelor rebele – fără căldură extremă”, a menționat James Dyson, Inginer Șef și Fondator Dyson.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nToți cei interesați de produsele brandului pot vedea și testa noul Dyson Airwrap, împreună cu uscătorul de păr Supersonic și placa de păr Corrale, precum și renumitele aspiratoare verticale fără fir și purificatoarele de aer de ultimă generație, în primul magazin de prezentare deschis în România, la începutul lunii august. Astfel, magazinul de tip pop-up din incinta AFI Cotroceni din București, cu o suprafață de 18 m2, pune la dispoziția pasionaților de îngrijire a părului, precum și de igienizare a locuinței și a îmbunătățirii calității aerului cele mai recente inovații ale companiei.\n\nDESPRE DYSON\n\nDyson este o companie globală de cercetare și tehnologie cu operațiuni de inginerie, cercetare, dezvoltare, producție și testare în Singapore, Marea Britanie, Malaezia, Mexic, China și Filipine. După ce a început totul într-o magazie din Marea Britanie, compania Dyson a crescut constant de la înființarea sa în 1993. Astăzi, compania are un sediu global în Singapore și două campusuri tehnologice în Marea Britanie, care se întind pe o suprafață de peste 800 de acri în Malmesbury și Hullavington. Din 1993, Dyson a investit peste 1 miliard de lire sterline în birourile și laboratoarele sale din Wiltshire, care găzduiesc cercetarea, proiectarea și dezvoltarea viitoarei tehnologii Dyson. Dyson este deținută de familie și are peste 14.000 de angajați la nivel global, inclusiv o echipă puternică de 6.000 de ingineri. Compania vinde produse în 84 de piețe, în peste 300 de magazine Dyson Demo, dintre care 50 au fost deschise în întreaga lume în 2021, inclusiv un nou magazin Dyson Virtual Reality Demo.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Submarine românești în Marea Neagră? Frunzulică: România ar trebui să înceapă cu o dronă submarin cu capacități de lovire": "",
    "Sicriul cu trupul neînsufleţit al Elisabetei a II-a a părăsit, miercuri, palatul Buchingham, reşedinţa oficială din Londra": "Sicriul cu trupul neînsufleţit al Elisabetei a II-a a părăsit, miercuri, palatul Buchingham, reşedinţa oficială din Londra\n\nSicriul cu trupul neînsufleţit al Elisabetei a II-a a părăsit, miercuri, palatul Buchingham, reşedinţa oficială din Londra\n\nBritanicii au început să îşi ia rămas bun de la iubita lor regină, iar întreaga noapte oamenii au așteptat cu răbdare să le vină rândul la intrarea în Westminster Hall, unde este depus trupul neînsuflețit al Elisabetei a II-a.\n\nDe la Palatul Buckingham și până la Parlament a fost însoțită de Regele Charles al III-lea, fiii lui și ceilalți trei copii ai reginei. Au pășit solemn în urma afetului de tun pe care a fost transportat sicriul.\n\nZeci de mii de oameni au asistat la procesiune. Peste sicriul învelit în stindardul familiei regale stau sceptrul, globul de aur, cu o cruce ce simbolizează lumea creștină și coroana imperială, bătută în diamante, rubine și safire.\n\nMiercuri, imediat după ora cinci, miilor de oameni care stau la cozi kilometrice, li s-a permis să intre la Westminster Hall pentru a-și lua rămas bun de la Regina Elisabeta a II-a. Veniți de peste tot din Marea Britanie, dar și din alte țări, vizitatorii au început să se perinde prin faţa sicriului.\n\nPelerin: „A fost o experiență foarte emoționantă. Este suprarealist, am stat la coadă circa 6-7 ore și (în interior) totul s-a terminat atât de repede. Dar înăuntru, a fost uimitor. Era cu adevărat liniște și pur și simplu nu puteai să nu simți emoția”.\n\nPelerin: „Sunt din Malaezia și suntem crescuți știind. Îmi pare rău... Ea a fost mereu acolo și ne-a ghidat mereu în ceea ce privește standardele morale. Este o parte din motivul pentru care am venit în această țară”.\n\nSicriul cu trupul neînsufleţit al Elisabetei a II-a a părăsit, miercuri, palatul Buchingham, reşedinţa oficială din Londra. Sicriul aşezat pe un afet de tun al Artileriei Regale a fost dus la Westminster, sediul Parlamentului.\n\nO gardă de onoare formată din toate cele trei forţe armate a primit cortegiul în Piaţa Parlamentului\n\nÎn urma dricului au pășit regele Charles al III-lea, cei doi fii ai săi, William și Harry, dar şi prinţesa Anne, prinţii Andrew și Edward, o parte dintre ei în uniforme militare. Din procesiune au făcut parte soţul şi fiul prinţesei Anne. Camilla, regina consoartă, Catherine, prinţesa de Wales, Sophie, contesă de Wessex, precum şi Meghan, ducesa de Sussex au plecat spre Westminster cu limuzinele.\n\nCu zeci de mii de britanici și turiști înșirați de o parte și de alta a drumului, suita a înaintat în ritmul fanfarei militare. În fundal se auzeau bătăile celebrului clopot din turnul cu ceas al Londrei, Big Ben, dar și salve de tun din Hyde Park. O gardă de onoare formată din toate cele trei forţe armate a primit cortegiul în Piaţa Parlamentului.\n\nPrezenţa militarilor simbolizează relaţia strânsă dintre monarh şi armată. Elisabeta a II-a a deţinut peste cincizeci de grade şi numiri în cadrul Serviciilor Armate ale Regatului Unit şi ale Commonwealth-ului. O mare parte din viaţa sa profesională a fost ocupată cu vizite la baze militare şi nave din Marea Britanie şi de peste mări.\n\nOdată depus sicriul în Westminster Hall, aripa istorică a clădirii parlamentului britanic, arhiepiscopul de Canterburry a oficiat o scurtă slujbă. Până luni dimneaţă, publicul va avea acces timp de 23 de ore în fiecare zi. Ca să facă faţă fluxului mare de oameni, autorităţile au stabilit procedurile până în ultimele detalii. Pelerinii au început să îşi ocupe locurile la coadă încă din noaptea de luni spre marţi.\n\nPelerin: „O să fiu copleșit de emoții în fața catafalcului. Gândul meu va fi: „Doamne, regina a fost un înger pentru că a atins inimle atâtor oameni și a făcut multe fapte bune”.\n\nPelerin: „Sunt momente istorice. Regina a însemnat enorm pentru noi. Trebuia să fiu aici!”\n\nAutorităţile au stabilit planuri pentru o coadă de pelerini de până la opt kilometri, un exerciţiu logistic complex care include toalete, prim ajutor şi băuturi răcoritoare non-stop pe traseu.\n\nÎn condiţiile în care se aşteaptă ca sute de mii de oameni să stea la coadă timp de mai multe ore pentru a vedea sicriul reginei în Westminster Hall, voluntari din grupuri precum Cercetaşii şi Armata Salvării au fost chemaţi să ajute. Toți cei care doresc să se reculeagă câteva secunde în faţa catafalcului sunt avertizaţi să se aştepte la cozi „foarte lungi”, mai ales dacă vor să-şi aducă şi copiii.\n\nOamenii primesc brăţări colorate şi numerotate, care le indică locul la coadă şi care le permit să iasă din rând pentru a folosi toaletele sau pentru a-şi lua de mâncare.\n\nÎn cazul în care, duminică, numărul celor care aşteaptă este prea mare pentru a fi siguri că şi ajung la Westminster la timp, coada va fi închisă.\n\nSursa: StirilePROTV Etichete: , Dată publicare: 15-09-2022 08:43\n\n",
    "Statele Unite și 13 țări din zona Asia-Pacific au încheiat o alianță economică pentru a contracara expansiunea Chinei": "După două zile de negocieri, ţările noului Cadru Economic Indo-Pacific pentru Prosperitate (IPEF), o iniţiativă lansată în mai de către preşedintele american Joe Biden, au aprobat o declaraţie comună de angajament pentru a se angaja să coopereze în patru domenii: comerţul (economia digitală în special), lanţurile de aprovizionare (afectate de pandemie), energia verde şi lupta împotriva corupţiei.\n\nAcordul „va crea locuri de muncă atât în Statele Unite, cât şi în celelalte ţări ale IPEF”, a afirmat secretarul american pentru comerţ, Gina Raimondo, la încheierea acestei prime întâlniri fizice dintre cei 14 membri ai alianţei.\n\nTextul adoptat constituie „o foaie de parcurs pentru viitoare discuţii”, a adăugat ea, salutând „consensul” dintre ţările membre.\n\nCu toate acestea, India a refuzat să se angajeze în dosarele comerţ şi economie digitală.\n\nCu acest nou parteneriat comercial, administraţia Biden speră să reconstruiască pilonul economic al diplomaţiei sale în regiune. În 2017, Donald Trump, pe atunci preşedinte, s-a retras din Tratatul de liber schimb transpacific (TPP), lăsând câmpul liber Chinei, a cărei economie este esenţială pentru mulţi vecini, pentru a-şi exercita influenţa.\n\nDar această alianţă este deja criticată şi unii experţi pun la îndoială sfera ei reală, dincolo de un simplu simbol pentru a oferi o alternativă la China ţărilor din regiunea Asia-Pacific. Sunt astfel excluse orice reduceri de tarife sau facilitarea accesului pe piaţa americană.\n\nDupă retragerea Statelor Unite din TPP, care a fost încheiat în cele din urmă fără Washington în 2018, preşedintele Biden exclude un acord major de liber schimb, în pofida aspiraţiilor mai multor puteri asiatice: opinia publică americană îl vede ca pe o ameninţare pentru locurile de muncă din Statele Unite.\n\nÎn ciuda contururilor încă vagi ale IPEF, cercurile de afaceri americane par să susţină acest nou compromis.\n\n„Dacă Statele Unite rămân absente din regiune, este un risc, China este cunoscută pentru sprijinul acordat (acestor ţări), uitaţi-vă la acordurile pe care le încheie în materie de infrastructură”, a declarat pentru AFP un participant la summit. „Acest ajutor vine şi cu condiţiile lor şi, pe termen lung, poate dăuna cu adevărat afacerilor americane din regiune”, a adăugat el.\n\nStructurat în jurul Statelor Unite, IPEF reuneşte Australia, Brunei, Insulele Fiji, India, Indonezia, Japonia, Coreea de Sud, Malaezia, Noua Zeelandă, Filipine, Singapore, Thailanda şi Vietnam.",
    "Executivul român Răzvan Diraţian a fost promovat la conducerea Avon pe cinci pieţe din Asia. Cele cinci ţări adună aproape 3 miliarde de consumatori, adică 40% din populaţia lumii": "Retail&Agrobusiness\n\nExecutivul român Răzvan Diraţian a preluat conducerea Avon pe cinci pieţe din Asia, pieţe ce adună aproape 3 miliarde de consumatori. El a fost numit managing director pentru regiunea APAC (Asia-Pacific), păstrând totodată şi funcţia de general manager pentru Avon Filipine, poziţie pe care o ocupă deja de mai bine de cinci ani.\n\n„Regiunea APAC include cinci pieţe. Este vorba de Filipine ca piaţă principală, dar şi de Malaezia, India şi Taiwan ca pieţe comerciale, precum şi de China. Aceasta din urmă este considerată a fi piaţă strategică din punct de vedere al potenţialului de creştereî, spun reprezentanţii Avon APAC. Executivul român şi-a conturat întreaga carieră în cadrul producătorului şi distribuitorului de cosmetice Avon, un gigant cu prezenţă în toate colţurile lumii, inclusiv în România, unde grupul a fost liderul pieţei de înfrumuseţare timp de foarte multă vreme şi până recent. Aproape 20 de ani a lucrat în România, iar în 2017 s-a mutat în Filipine.",
    "India ar putea găzdui în premieră curse de MotoGP": "India urmează să găzduiască în premieră curse din Campionatul Mondial de motociclism viteză, după ce organizatorul competiţiei Dorna Sports a anunţat că a început discuţiile pentru a aduce MotoGP în această ţară în viitorul apropiat, a transmis Agenţia Reuters, preluată de Agerpres.\n\nDorna colaborează cu promotorul Fairstreet Sports în acest proiect, cursele urmând să aibă loc pe circuitul Buddh International de lângă New Delhi.\n\nCircuitul de 5,14 km a găzduit curse de Formula 1 între 2011 şi 2013, înainte de a fi îndepărtat din calendar.\n\nNu s-a înaintat o dată pentru prima cursă din India la MotoGP, dar Dorna şi Fairstreet negociază cu guvernul şi ministerul sportului din India.\n\nMotoGP vrea să crească numărul curselor din Asia, unde doar Japonia, Thailanda şi Malaezia figurează în calendarul din acest sezon.\n\n„India este o ţară şi o piaţă uriaşă, importantă mai ales pentru industria pe două roţi şi MotoGP ca sport, a declarat directorul executiv al Dorna, Carmelo Ezpeleta. Campionatul are o bază imensă de fani acolo şi este capabil de a organiza un eveniment MotoGP în India, care ar fi un incredibil spectacol pentru fanii noştri, iar în acelaşi timp ne permite să continuăm creşterea sportului în regiune’’. India urmează să organizeze o cursă de Formula E la Hyderabad, în luna februarie.",
    "Retrasib Sibiu – înveți meserie într-un domeniu unic!": "Retrasib Sibiu, singura companie producătoare de transformatoare de mare putere din România, face angajări. Viitorii angajați vor avea parte de o mulțime de beneficii: de la salariu motivant, bonusuri de productivitate, tichete de masă, prime de sărbători, la training și schimb de experiență, inclusiv în fabricile din Germania și Olanda.\n\nGrupul german SGB-SMIT continuă dezvoltarea afacerii și a producției din fabrica din România. Retrasib, care s-a alăturat grupului încă din anul 2014, este singurul producător de transformatoare și auto-transformatoare de mare putere din țara noastră și are sediul chiar la Sibiu.\n\nProcesul de instruire și integrare în domeniul de producție și tehnologiile de fabricație a angajaților noi are loc prin sesiuni de training și schimb de experiență inclusiv în fabricile din Germania și Olanda. Transformatoarele sunt echipamente cheie în stațiile de transformare deținute și operate de entitățile publice sau investitorii privați, fie că vorbim despre producție, transport ori distribuția energiei electrice. Ele sunt necesare pentru reînnoirea flotei de echipamente din rețea, pentru extinderea acesteia, pentru stații de transformare și proiecte noi, inclusiv cele de tipul proiectelor de energie regenerabilă: eoliană sau solară.\n\nAngajări la Retrasib Sibiu: Singura companie producătoare de transformatoare de mare putere din România face angajări\n\nProducția de transformatoare de putere este un sector de afaceri care valorifică resursa umană, oferă oportunități pentru dezvoltarea carierei și depinde de factorul uman în întregul proces de producție.\n\nÎn prezent, în fabrica de la Sibiu se fac angajări. Compania caută operatori producție (bobine, miez magnetic, asamblare parte activă și finală). Și fiindcă Retrasib pune accent pe nevoile și bunăstarea angajaților oferă un pachet salarial atractiv și o mulțime de beneficii. Viitorii angajați vor primi bonusuri de productivitate și calitate, tichete de masă, primă de concediu, prime de sărbători și asigurare de sănătate. Programul de lucru este de două sau trei schimburi.\n\nPersoanele aflate în căutarea unui loc de muncă pot depune CV-urile la adresa de E-mail: hr.retrasib@sgb-smit.group sau la sediul firmei din Sibiu, strada Ștefan cel Mare, nr.156 (Zona Industrială Est). Pentru a afla mai multe detalii vizitați pagina de Facebook Retrasib și site-ul web https://www.sgb-smit.com.\n\nGrupul SGB-SMIT, cu sediul în Regensburg, Germania, deține unități de producție în 14 locații la nivel mondial, în țări precum: România, SUA, Germania, Malaezia, Olanda, Cehia, India, China, Africa de Sud și Franța.",
    "Companiile bulgare au folosit crizele ca o trambulină pentru prosperitate": "Problemele legate de aprovizionarea întreruptă la nivel mondial cu diverse materii prime și materiale în timpul pandemiei de COVID, precum și prețurile galopante la energie, nu au afectat negativ exporturile bulgare în general, scrie cotidianul Sega.\n\nProblemele legate de aprovizionarea întreruptă la nivel mondial cu diverse materii prime și materiale în timpul pandemiei de COVID, precum și prețurile galopante la energie, nu au afectat negativ exporturile bulgare în general.\n\nÎn pofida nemulțumirilor din partea mediului de afaceri, conform cărora devine necompetitiv din cauza costurilor de producție tot mai mari, Bulgaria continuă să câștige poziții pe piețele mondiale. În același timp, o serie de mărfuri bulgărești sunt vândute la prețuri mai bune decât concurenții lor.\n\nAsta arată o analiza anuală a Camerei Bulgare de Comerț cu privire la exporturile Bulgariei. În 2021, exportul mărfurilor bulgărești s-a ridicat la 41,9 miliarde de dolari, ceea ce este cu 31% mai mult decât în anul precedent.\n\n„Dacă există companii care au suferit din cauza întreruperii livrărilor, din cauza restricțiilor pandemiei de COVID, atunci acest lucru este echilibrat de reorientarea lanțurilor de aprovizionare.\n\nPandemia le-a dat o șansă multora dintre firmele bulgare, deoarece companiile multinaționale au decis că este mai important pentru ele să aibă o aprovizionare sigură de la distanțe mai scurte, astfel încât producția unui produs finit să nu se oprească.\n\nLipsa unui element oprește întreaga linie de producție și pierderile în aceste cazuri sunt mult mai mari, decât prețul mai mare oferit de producătorul bulgar față de cel din Indonezia, Malaezia sau Thailanda”, a comentat autorul studiului, Veselin Iliev, director general de Cooperarea economică externă la Camera Bulgară de Comerț.\n\nÎn fruntea listei de export a Bulgariei pentru încă un an se află produsele electrice și electronice (locul 1), precum și de inginerie mecanică - (locul 3). Pozițiile lor de frunte s-au consolidat permanent, ceea ce este lăudabil pentru business-ul bulgar, care a decis să dezvolte producții de înaltă tehnologie și produse finite, în loc să lanseze materii prime și semifabricate ieftine și rapide.\n\nPrintre primele patru mărfuri ca valoare în valută se numără cuprul și produsele din cupru (locul 2) și purtătorii de energie (combustibili și energie electrică) - locul 4. În mod tradițional, în ultimii ani, locul cinci a fost ocupat de cereale. Aceste 5 grupe de mărfuri formează peste 1/3 din exporturile Bulgariei.\n\nPentru primul an, numărul grupelor de mărfuri ale căror exporturi au depășit un miliard de dolari a crescut de la 10 la 15. Inflația este, fără îndoială, de vină pentru veniturile mai bune ale companiilor bulgare din vânzările în străinătate. Acest lucru se aplică mai ales exportului de materii prime, unde creșterea preturilor reușește să compenseze scăderea vânzărilor. De exemplu, exportul de carburanți anul trecut a scăzut cu 1/3 ca volum - de la 2,813 milioane de tone în 2020 la puțin sub 2 milioane de tone în 2021, dar din punct de vedere valoric, grupul de mărfuri a înregistrat o creștere de 1,106 miliarde de dolari, la 1,292 miliarde de dolari, sau 17%.\n\nSituația este similară și în cazul metalelor, ale căror prețuri la bursele internaționale au înregistrat recorduri în ultimii doi ani. Cantitatea exporturilor de cupru catodic și anodic este în scădere, dar veniturile din vânzările din străinătate sunt în creștere. În cazul cuprului catodic, de exemplu, încasările au crescut cu 50%, ceea ce îl face anul trecut marfa cu cel mai mare volum ca valoare din exporturile bulgare, cu venituri de 1,773 miliarde de dolari. Separat, exportul de cupru anodic a fost de 1,026 miliarde de dolari. Principalul lor producător este rafinăria de cupru din Pirdop.\n\nDatorită prețurilor ridicate ale metalelor, printre principalele mărfuri de export cu venituri de peste un miliard de dolari, s-au clasat fierul, oțelul și produsele din acestea, iar pe piețele mondiale, Bulgaria a urcat pe locul doi ca cel mai mare exportator de profiluri de fier și oțel.\n\nExportatorii de cereale au câștigat, de asemenea, foarte mult de pe urma cotărilor la bursă. Grâul este lider aici - anul trecut Bulgaria a exportat 5,076 milioane de tone pentru 1,356 miliarde de dolari. Din punct de vedere al cantităților, creșterea este cu 60%, iar din punct de vedere valoric - de 94%, aproape dublu față de anul precedent. Acest lucru explică și de ce producătorii bulgari de cereale sunt acum atât de „sensibili” la importurile în Europa fără taxe și bariere tarifare de cereale semnificativ mai ieftine din Ucraina după izbucnirea războiului.\n\n„Pentru contribuția cerealelor – grâu, floarea soarelui, porumb, în lista noastră de export în ultimii ani modul european de subvenționare joacă și el un rol decisiv. Acesta stimulează culturile agricole care au un proces de extracție deosebit de industrializat. Subvențiile disproporționate au dus la o scădere a culturilor de fructe și legume ce necesită forță de muncă intensă și îngrijire zilnică și, din păcate, Bulgaria a devenit un importator net de fructe și legume”, a comentat Iliev.\n\nDe asemenea, inflația „ajută” producătorii de produse finite să înregistreze vânzări mai bune în străinătate. „Ținând cont de faptul că prețurile de producție ale întreprinderilor au crescut cu 20-30%, cred că creșterea reală a exporturilor în ceea ce privește prețurile din 2020 este de aproximativ 10-12%”, subliniază expertul.\n\nPrețurile cresc peste tot - inclusiv pentru concurenții noștri, dar, în ciuda acestui fapt, o serie de mărfuri bulgare cu valoare adăugată ridicată se comportă excelent pe piețele mondiale. De exemplu, produsele de electronică și electrotehnică au înregistrat o creștere medie anuală de 7% în ultimii cinci ani, în timp ce pentru aceeași perioadă importurile mondiale au crescut cu 5% pe an. Exporturile de mașini și aparate au evoluat și ele bine și au înregistrat o creștere medie anuală de 6%, în timp ce importurile mondiale - 3%. „Aceasta înseamnă că producătorii bulgari ai acestor produse sunt competitivi pe piețele globale și înlocuiesc alți furnizori”, explică Iliev.\n\nAcelași lucru se poate spune și despre produsele din industria chimică, piese și componente auto, biciclete, produse farmaceutice, instrumente optice și de măsură, mobilier, care prezintă o dezvoltare rapidă și se află în fruntea listei bulgare de export, cu vânzări de peste un miliard de dolari în străinătate. Datele despre exportul de energie electrică sunt și ele impresionante. În 2021, când a început creșterea semnificativă a prețurilor la energie,\n\nBulgaria a crescut brusc exporturile de energie electrică la 5.853 GW/h față de 4.422 GW/h în anul precedent. Veniturile în valută au crescut și mai mult - anul trecut au fost de 632 de milioane de dolari, față de 229 de milioane de dolari, mult mai modest, cu un an mai devreme. În regiune, doar România are un export mai mare de energie electrică - 658 milioane de dolari, iar Grecia și Turcia exportă de 2,5 ori mai puțin decât Bulgaria.\n\nCare sunt piețele bulgare\n\nȚările din UE și din Spațiul Economic European devin din ce în ce mai importante pentru furnizorii bulgari, potrivit studiului Camerei Bulgare de Comerț. Comerțul de proximitate devine din ce în ce mai căutat ca destinație de lucru, care sunt, de asemenea, supus unor bariere tarifare și non-tarifare. Cea mai importantă piață este Germania - cu o cotă de 15% în toate exporturile bulgare. Urmează România 10,2%, Italia 7,6%, Grecia 6,6%, Turcia 6,2%.Franța, Belgia, China, Spania, Polonia sunt, de asemenea, în Top 10.\n\nAcești 10 parteneri reprezintă o piață pentru 60% din exporturile Bulgariei. Și pentru aproape toate aceste țări, exporturile bulgare în ultimul an au crescut cu rate de două cifre de 20% și mai mult. În ce domenii se descurcă Bulgarie cel mai bine În 2021, Bulgaria a reușit să urce pe locul doi în lume în ceea ce privește exporturile de ulei de floarea-soarelui, cu vânzări de peste 730 de milioane de dolari.\n\nAcesta este exportat în principal în Germania și Turcia. Bulgaria are succes și la exportul uleiului de floarea soarelui, produs final, mai scump. Veniturile din export se ridică la 691 de milioane de dolari din exporturi, ceea ce ne face să ocupăm al treilea loc ca cel mai mare exportator de ulei de floarea soarelui din lume. Mărfurile sunt vândute în principal în Spania, Italia, Turcia și Grecia.\n\nPrintre combustibilii exportați cu o pondere mare este biodieselul. Se obține în principal din rapiță, pe care până acum câțiva ani producătorii bulgari o exportau direct. Acum, însă, în Bulgaria funcționează multe fabrici mici de procesare a rapiței în combustibil. În anul 2021, au fost exportate 542.000 de tone de biodiesel în valoare de 926 de milioane de dolari. Creșterea cantitativă este de 28%, iar în moneda realizată - 118%. Cumpărătorii de biodiesel bulgăresc sunt principalele țări din UE - România, Italia, Ungaria, Austria, Grecia.Există, de asemenea, câteva mărfuri de nișă în privința cărora Bulgaria s-a impus ca lider mondial.\n\nDe exemplu, e pe primul loc pe piață pentru un produs specific - cireșele conservate temporar, folosite în principal în cocktailuri. Exportul realizat de producătorul bulgaro-italian anul trecut a fost de 32 de milioane de dolari.\n\nBulgaria deține 21% din piața mondială de ficat de rață și se află pe locul trei în lume în ceea ce privește exporturile de carne congelată de rață. Bulgaria s-a impus pe poziția a doua la exportul de furtunuri de frână și îngrășăminte cu azot. A urcat pe locul doi la exportul de sodă calcinată și pe locul patru la exportul de aparate de jocuri datorită sectorului IT puternic din Bulgaria.\n\nProdusele din industria de armament sunt excluse din analiză, deoarece Institutul Național de Statistică tratează aceste informații ca fiind confidențiale. Dar, pe baza datelor în oglindă din alte țări, în 2021 Bulgaria a exportat bunuri pentru apărare în valoare de cel puțin 566 de milioane de dolari. Exportul real este mai mare, deoarece o serie de țări care sunt piețe pentru producția militară bulgară, de asemenea, nu oferă date despre comerțul lor. Pentru 2020, exportul de producție specială este estimat la 614 milioane de dolari.\n\nSursa: RADOR",
    "După România și programul bateriilor de coastă, Spania alege și ea NSM. Madridul va înlocui rachetele antinavă Harpoon": "",
    "Prețul ascuns al hainelor: tragedii în fabricile de textile din Pakistan": "La 11 septembrie 2022 se împlinesc 10 ani de la cel mai grav incendiu din istoria industriei textile pakistaneze, produs în halele firmei Ali Enterprises, din orașul Baldia, la periferia metropolei Karachi, în Pakistan, unde au pierit 250 de muncitori care coseau haine pentru firme ca H&M, C&A Zara și Bestseller.\n\nÎntr-un raport la un deceniu după tragedie, organizația neguvernamentală cu sediul în Olanda Clean Clothes Campaign spune că deși de vină a fost în mod evident nerespectarea normelor de siguranță, lucrurile nu s-au schimbat semnificativ în deceniul scurs de atunci. Mai mult, activiștii spun că mărcile occidentale continuă să facă eforturi pentru a împiedica negocierea unor acorduri cu sindicatele din industria textilă din Pakistan menite să prevină asemenea catastrofe.\n\nNasir Mansoor, lider sindical din Pakistan, este citat de activiștii olandezi cu declarația că firme ca „H&M, C&A, Bestseller și Inditex profită cu drag de pe urma muncii textiliștilor din Pakistan, dar siguranța lor nu este o prioritate de prim rang pentru ele”.\n\nSaeeda Khatoon, vorbind în numele asociației victimelor și rudelor victimelor incendiului de la Ali Enterprises, a amintit că „numai în ultimele 18 luni, în fabricile textile și de accesorii din Pakistan s-au produs peste 30 de incidente grave legate de siguranța muncii, în care au murit peste zece oameni, și alții au fost răniți”.\n\nMansoor, Khatoon și suporterii lor de la Clean Clothes Campaign spun că asemenea incidente ar putea fi evitate dacă firmele occidentale a accepta includerea fabricilor din Pakistan în Acordul Internațional pentru Sănătate și Siguranță în Industria Textilă și de Accesorii. Acordul a fost lansat în 2021, prelungind și extinzând geografic o înțelegere convenită pentru Bangladesh după cel mai mare accident de muncă din industria textilă: prăbușirea halei fabricii din Rana Plaza, soldată cu moartea a 1100 de muncitori.\n\nIneke Zeldenrust, de la Clean Clothes Campaign, a spus că raportul publicat de organizația sa la 10 ani de la incendiul de la Ali Enterprises prezintă un tablou „înfricoșător” al situației siguranței muncii în industria textilă din Pakistan. „Ceea ce este însă și mai înfricoșător, a spus activista, este că nu cunoaștem amploarea reală a încălcărilor siguranței muncii în fabrici. Dacă mărcile (occidentale) n-ar mai obstrucționa progresul și ar permite Acordului Internațional să efectueze inspecții în fabricile din Pakistan, am putea începe să înțelegem de ce reparații și renovări este nevoie în fabrici pentru a proteja muncitorii”.\n\nO supraveghere internațională, independentă, a protecției muncii în Pakistan este absolut necesară\n\nÎn baza Acordului Internațional din 2021, care a fost negociat inițial pentru o durată de 2 ani și 2 luni și doar pentru Bangladesh, firmele care îl semnează își asumă răspunderea de a asigura respectarea drepturilor omului de-a lungul „lanțurilor de aprovizionare” pe care le folosesc, și de a avea grijă de respectarea normelor de protecție a muncii. Respectarea Acordului este supravegheată de un Secretariat Internațional.\n\nLa 1 septembrie, 2002, Acordul fusese semnat de 177 de firme dintre cele mai cunoscute, de la Adidas la Zalando.\n\nPotrivit activiștilor, Acordul are destul de mare succes în Bangladesh, unde este aplicat în 1423 de fabrici, cu 2,2 milioane de angajați.\n\nFirmele occidentale ezită însă să extindă acordul la Pakistan, insistând, unele dintre ele, că au grijă de muncitori și fără asemenea înțelegeri. Într-o declarație de presă, activiștii de la Clean Clothes Campaign spun însă că o supraveghere internațională, independentă, a protecției muncii în Pakistan este absolut necesară, întrucât industria textilă nu este capabilă sau dornică să aplice normele de una singură. Activiștii amintesc că fabrica unde a avut loc incendiul din 2012 primise certificat de siguranța muncii de la o companie bine-cunoscută de audit social cu numai câteva săptămâni înaintea tragediei.\n\nÎn raportul Clean Clothes Campaign se dau exemple „înspăimântătoare” de încălcări ale normelor de protecția muncii, de la blocarea ieșirilor de incendiu în hale la emisii de gaze toxice în fabrici care lucrează pentru firme ca H&M sau Zara, de exemplu.\n\nÎn ciuda eforturilor sindicatelor și activiștilor, dar și a unor firme cuprinse de remușcări sau nutrind dorințe sincere de progres, situația industriei textile rămâne precară, mai ales în țări ca Malaezia, China și Pakistan, unde lipsa de transparență a administrației publice și corupția contribuie la stagnare, în această privință.",
    "O platformă de tranzacționare a criptomonedelor a transfert din greșeală 10,5 milioane de dolari către o femeie din Australia și nu a observat eroarea timp de șapte luni / Ce a făcut femeia cu banii": "O platformă de tranzacționare a criptomonedelor a transfert din greșeală 10,5 milioane de dolari către o femeie din Australia și nu a observat eroarea timp de șapte luni / Ce a făcut femeia cu banii\n\nPlatforma de tranzacționare a criptomonedelor Crypto.com a transferat din greșeală 10,5 milioane de dolari către o femeie australiană atunci când a procesat o rambursare de 100 de dolari și nu a observat eroarea timp de șapte luni, relatează The Guardian.\n\nCompania – care l-a plătit pe starul hollywoodian Matt Damon pentru a apărea într-o reclamă la Super Bowl cu sloganul „norocul îi favorizează pe cei curajoși” – a descoperit că a transferat din greșeală averea către Thevamanogari Manivel, o femeie din Melbourne, în decembrie 2021, la șapte luni după ce a fost comisă eroarea.\n\nCrypto.com, care operează sub numele de Foris GFS în Australia, plătise 10,5 milioane de dolari în loc de o rambursare de 100 de dolari, după ce numărul de cont al lui Manivel a fost introdus din greșeală în câmpul cu suma de plată.\n\nCompania a lansat o acțiune în justiție la Curtea Supremă din Victoria în acest an, iar în februarie a obținut înghețarea contului Commonwealth Bank al lui Manivel, însă majoritatea banilor au fost transferați în alte conturi – care au fost ulterior înghețate.\n\nInstanța a auzit că 1,35 milioane de dolari din bani au fost folosiți pentru a cumpăra o casă cu patru dormitoare în Craigieburn, în nordul orașului Melbourne, în februarie, iar proprietatea a fost apoi transferată pe numele surorii lui Manivel, Thilagavathy Gangadory, care locuiește în Malaezia.\n\nÎncercările de a-i comunica lui Gangadory ordinele de înghețare nu au avut succes, deoarece aceasta nu a răspuns niciodată la e-mailurile primite de la avocații Crypto.com. Singura comunicare furnizată instanței a fost un e-mail de răspuns către avocații lui Manivel, în care scrie „primit, mulțumesc”.\n\nAvocații lui Manivel au informat Crypto.com că Gangadory „căuta consiliere juridică”, a aflat instanța.\n\nCa urmare, o hotărâre în lipsă a fost acordată Crypto.com pentru a forța Gangadory să vândă proprietatea cât mai curând posibil, banii urmând să ajungă la Crypto.com, precum și dobânda în valoare de 27.369,64 dolari și costurile aferente.\n\nCrypto.com a refuzat să comenteze cazul în timp ce acesta se afla în fața instanței.\n\nÎn iunie, Crypto.com a declarat că își concediază 260 de angajați din cauza scăderii pieței criptomonedelor. Dar The Verge a raportat că firma a concediat în liniște mult mai mulți , fără să anunțe ceilalți angajați.\n\nScăderea pieței de criptomonede a venit la doar câteva luni după ce AFL a anunțat un parteneriat de cinci ani cu Crypto.com pentru a deveni „bursa oficială de criptomonede și platforma de tranzacționare pentru AFL și AFLW”.\n\nCrypto.com a declarat în luna mai că a rămas pe deplin angajată în acest acord.\n\n„Suntem bine finanțați, iar acestea sunt contracte multianuale, care vor continua să joace un rol crucial în misiunea noastră de a accelera tranziția lumii către criptomonede”, a declarat un purtător de cuvânt.\n\nCitește și...",
    "În ce state pot intra rușii fără pașaport sau viză": "Rușii au început să fugă în masă din Rusia după ce Putin a semnat un decret privind mobilizarea parțială.\n\nIn articol:\n\nRușii au început să fugă în masă din Rusia după ce Putin a semnat un decret privind mobilizarea parțială.\n\nCiteste si: Haos în Rusia după anunțul lui Putin cu privire la mobilizarea militară- Mii de oameni protestează- Sute de ruși, arestați Video\n\nOamenii fug din țară după ce Putin a sunat mobilizarea\n\nOamenii fug din țară cu avionul, autobuzul, mașinile personale și chiar și pe jos, traversând hotarele cu țările UE.\n\nVladimir Putin a anunțat miercuri dimineață mobilizarea parțială, după aceasta tarifele la bilete au crescut brusc și cu greu se mai pot găsi variante de zbor, chiar și cu transferuri, pentru orice destinație externă.\n\nSe vehiculează informația potrivit căreia companiile aeriene ruse nu mai au voie să vândă bilete bărbaților ruși care au între 18 și 65 de ani, făcându-se excepție doar dacă aceștia au dispense speciale de la Ministerul Apărării.\n\nAceștia pot pleca din țară cu alte mijloace de transport.\n\nÎn ce state pot intra rușii fără pașaport sau viză\n\nStatele în care rușii pot merge fără pașaport și cât timp pot petrece acolo\n\n- Armenia (180 de zile)\n\n- Belarus (90 de zile, cu anumite riscuri călătorind în această țară)\n\n- Kârgâzstan (30 de zile+ șase luni cu înregistrare la locul de reședință)\n\n- Kazahstan (30 de zile+ 60 de zile cu înregistrare la locul de reședință)\n\nStatele în care pot merge doar cu pașaportul și cât timp pot petrece acolo\n\n- Georgia (360 de zile, rușilor li se refuză în mod regulat intrarea)\n\n- Mexic (180 de zile, dar este este necesară o viză electronică)\n\n- Egipt (90 de zile, dar este necesară o viză electronică la sosire)\n\n- Israel (90 de zile)\n\n- Moldova (90 de zile)\n\n- Azerbaidjan (90 de zile)\n\n- Tadjikistan (90 de zile)\n\n- Argentina (90 de zile)\n\n- Brazilia (90 de zile)\n\n- Uruguay (90 de zile)\n\n- Emiratele Arabe Unite (90 de zile)\n\n- Chile (90 de zile)\n\n- Costa Rica (90 de zile)\n\n- Africa de Sud (90 de zile)\n\n- Maroc (90 de zile)\n\n- Peru (90 de zile)\n\n- Ecuador (90 de zile)\n\n- Qatar (90 de zile)\n\n- Nepal (pentru care se solicită viză la sosire pentru o perioadă de până la 90 de zile)\n\n- Turcia (60 de zile)\n\n- Uzbekistan (60 de zile)\n\n- Mauritius (60 de zile)\n\n- Capul Verde (60 de zile)\n\n- Coreea de Sud (60 de zile cu viză electronică)\n\n- Thailanda (45 de zile)\n\n- Muntenegru (30 de zile)\n\n- India (viză electronică pentru o perioadă cuprinsă între 30 de zile și 5 ani)\n\n- Indonezia (30 de zile)\n\n- Malaezia (30 de zile)\n\n- Sri Lanka (30 de zile, cu viză electronică)\n\n- Mongolia (30 de zile)\n\n- Cambodgia (30 de zile, cu viză electronică)\n\n- Laos (30 de zile)\n\n- Republica Dominicană (30 de zile)\n\n- Serbia (30 de zile)\n\n- Vietnam (fără viză timp de 15 zile, după care se solicita o viză pentru o perioadă de până la 90 de zile)\n\nVladimir Putin anunță mobilizare parțială în Rusia și amenință cu bomba atomică\n\nVladimir Putin a anunțat miercuri mobilizarea parțială și a amenințat cu bomba atomică Occidentul.\n\n„Vorbim nu numai despre bombardarea centralei nucleare de la Zaporojie încurajată de Occident, care amenință cu o catastrofă nucleară, ci și despre declarațiile unor reprezentanți de rang înalt ai principalelor state NATO despre posibilitatea și utilizării armelor de distrugere în masă împotriva Rusiei- arme nucleareCelor care își permit astfel de afirmații cu privire la Rusia, vreau să vă reamintesc că țara noastră are diverse mijloace de distrugere, iar în unele componente mai moderne decât cele ale țărilor NATO. (...)Dacă integritatea teritorială a țării noastre este amenințată, vom folosi toate mijloacele disponibile pentru a ne proteja poporul – aceasta nu este o cacealma”, a spus Putin într-un mesaj televizat adresat națiunii.\n\nCiteste si: Joe Biden, anunț după mobilizare militară din Rusia ”Președintele Putin a făcut amenințări nucleare deschise împotriva Europei”",
    "Thailanda țintește venituri din turism de 11 miliarde de dolari în al doilea trimestru, pe măsură ce controalele COVID se relaxează": "Thailanda țintește venituri din turism de 11 miliarde de dolari în al doilea trimestru, pe măsură ce controalele COVID se relaxează\n\nThailanda își propune să genereze venituri din turism în valoare de 400 de miliarde de baht (11 miliarde de dolari) în a doua jumătate a anului, a declarat marți guvernul, în timp ce destinația tropicală de vacanță primește din nou mai mulți vizitatori după controalele la frontieră cauzate de pandemie, relatează Reuters.\n\nNațiunea din sud-estul Asiei a înregistrat o revenire a numărului de turiști în primele opt luni ale anului 2022, înregistrând peste 4 milioane de turiști, a declarat purtătorul de cuvânt al guvernului, Rachada Dhnadirek. Aceasta vizează 10 milioane de turiști în acest an.\n\nSosirile străine de până acum, în principal din Malaezia, India și Singapore, au generat venituri de 176 de miliarde de baht (4,93 miliarde de dolari), potrivit guvernului.\n\nÎntoarcerea turiștilor internaționali au dus la înregistrarea a 549 de noi afaceri legate de turism în primele șapte luni ale anului, în creștere cu 169% față de anul trecut, a declarat Rachada, citând datele Ministerului Comerțului.\n\nGuvernul thailandez a anunțat recent că va prelungi una dintre cele mai populare vize turistice de la 15 zile la 30 de zile începând cu luna octombrie, pentru a stimula și mai mult sectorul.\n\nAnul trecut, sosirile de turiști străini s-au prăbușit la doar 428.000 din cauza pandemiei COVID-19, comparativ cu un record de aproape 40 de milioane de sosiri în 2019, când turismul reprezenta 12% din PIB-ul țării.\n\nCitește și...",
    "Regina Elisabeta a II-a, întâlnire de pomină cu părinții uneia dintre cele mai frumoase românce. Dezvăluirile vedetei": "Românii au reușit s-o întâlnească pe regina Marii Britanii de-a lungul anilor.\n\nElisabeta a ll-a a murit, joi după -amiază, la reşedinţa sa de la Balmoral, la vârsta de 96 de ani.\n\nDana Săvuică a povestit cum părinții săi, diplomați de carieră, au cunoscut-o pe regina Marii Britanii în urmă cu mulți ani.\n\nVedeta a copilărit mulți ani în străinătate datorită tatălui său, George Săvuică, ambasador al României în Sri Lanka, Malaezia, Filipine, Indonezia, Pakistan, Cipru, Finlanda.\n\nDana Săvuică a postat pe Instagram o poză cu întâlnirea dintre părinții săi și Regina Elisabeta a II-a.\n\n\"In anul 1981 Regina Elisabeta a II-a a vizitat una dintre tarile aflate in Commonwealth, Sri Lanka. In acea perioada parintii mei erau in misiune diplomatică si au avut deosebita ocazie si onoare de a o intalni pe această femeie incredibilă care a purtat cu maximă responsabilitate coroana și a indeplinit cu sfințenie sarcinile de monarh.\n\nRegina Marii Britanii a lăsat un loc gol în inimile supușilor ei. Cea mai lungă domnie a unui monarh britanic a a ajuns la sfârșit. Dumnezeu să o odihnească\", a scris Dana Săvuică pe Instagram.\n\nCharles Philip Arthur George, născut la 14 noiembrie 1948, a devenit oficial în după-amiaza zilei de joi, 8 septembrie, noul rege al Marii Britanii și a altor 14 ținuturi din Commonwealth, după moartea mamei sale.\n\nAds",
    "Rușii încearcă să fugă de războiul lui Putin: Sunt cozi la granițele cu Georgia și Finlanda": "Anunțul lui Vladimir Putin privind mobilizarea parțială a semănat panică în rândul rușilor. Oamenii au început să caute soluții pentru a fugi din țară, de frica de a fi trimiși pe front. De aceea, deloc întâmplător, granițele cu Finlanda și Georgia au fost luate cu asalt de moscoviții care vor să scape de război.\n\nÎncă de dinainte de anunțul președintelui rus, oamenii au început să caute soluții de a pleca din țară sau de a scăpa de serviciul militar.\n\nMai apoi, când totul a devenit certitudine, Vladimir Putin anunțând mobilizarea a 300.000 de cadre militare aflate în rezervă, rușii și-au făcut bagajele și s-au îndreptat spre granițele Federației.\n\nLa granița cu Georgia, de exemplu, s-au format cozi uriașe de mașini, scrie Agenția NEXTA.\n\nThis is what is happening now on the border between #Russia and #Georgia. Video: Ekho Kavkaza pic.twitter.com/3eFznx3dvf — NEXTA (@nexta_tv) September 21, 2022\n\nBiletele de avion, la mare căutare\n\nDar asta nu a fost tot. Rușii au cumpărat bilete pentru Erevan, Tbilisi și Istanbul, de teamă că vor ajunge carne de tun pe frontul de război.\n\nConform Flightradar24, miercuri după ora 19:00, o bună parte dintre biletele pe cursele internaționale s-au vândut în totalitate, în timp ce creșterea pentru alte zboruri a crescut foarte mult.\n\nFlights departing Moscow and St. Petersburg today. The @AP is reporting international flights departing Russia have either sold out or skyrocketed in price after Putin announced a mobilization of reservists. Search SVO, VKO, DME for Moscow airports and LED for St. Petersburg. pic.twitter.com/LV2PrkwPD9 — Flightradar24 (@flightradar24) September 21, 2022\n\n\n\nRușii au încercat să fugă și în Finalnda. Dacă miercuri seara, grănicerii finlandezi au raportat că situaţia la frontieră este normală şi au dezminţit zvonuri apărute online despre cozi de câţiva kilometri la ieşirea din Rusia, joi, situația s-a prezentat diferit.\n\n„Traficul de la frontieră a devenit mai animat în timpul nopții la punctele de trecere din sud-estul Finlandei și a fost mai aglomerat decât în ​​mod normal pentru traficul care sosește în țară. Dimineața, traficul a continuat să fie, de asemenea, intens”, a transmis Poliția de Frontieră din Finlanda, citată de Observator.",
    "China a aprobat primul vaccin inhalabil anti-Covid: va fi administrat prin aerosol": "China a aprobat primul vaccin anti-Covid din lume care poate fi administrat prin aerosol și nu prin injecție intramusculară, ca vaccin de rapel pentru situații de urgență.\n\nChina a aprobat administrarea primului vaccin inhalabil Covid din lume. Convidecia Air, numele noului vaccin, va fi administrat prin nebulizator, ca rapel de urgență. Decizia a fost luată în urmă cu puțin timp de către Administrația Națională a Produselor Medicale.\n\nVaccinul, fabricat de CanSino Biologics Inc. din Tianjin, este versiunea inhalabilă a vaccinului în doză unică produs de aceeași companie și administrat deja prin injecție intramusculară în China, Mexic, Pakistan, Malaezia și Ungaria, după ce a fost lansat în februarie 2021.\n\nVaccinul inițial realizat de CanSino s-a dovedit a fi 66% eficient în prevenirea simptomelor Covid-19 și 91% eficient împotriva bolii grave.\n\nChina a aprobat primul vaccin inhalabil anti-Covid: va fi administrat prin aerosol\n\nVaccinul inhalabil, care stimulează rapid imunitatea celulară la nivelul mucoaselor, are o formulă similară cu cea a vaccinului injectabil: este un vector viral care folosește Adenovirusul pentru a transporta în interiorul celulei secvența de cod genetic care va determina producerea proteinei Coronavirus Spike.\n\nPotrivit producătorului, vaccinul fără ace 'poate induce în mod eficient o protecție imunitară completă ca răspuns la SARS-CoV-2 după o singură administrare', se arată într-un comunicat de presă.\n\nPrintre alte caracteristici ale noului vaccin, CanSino a subliniat faptul că acesta poate fi transportat și depozitat între 2 și 8 grade Celsius, spre deosebire de unele vaccinuri injectabile care necesită temperaturi extrem de scăzute.\n\nDar compania din Tianjin nu este singura care a perfecționat un astfel de vaccin. Printre alte companii farmaceutice care explorează calea către vaccinuri inhalabile, aflate încă în faza de cercetare și dezvoltare, se numără AstraZeneca împreună cu Universitatea Oxford.\n\nDecizia Chinei intervine de asemenea într-un moment delicat în ceea ce privește urgența Covid: orașele Shenzhen și Chengdu, cu un total de 40 de milioane de locuitori, sunt din nou blocate după descoperirea a câteva zeci de cazuri pozitive, ceea ce amenință să blocheze întreaga economie a țării, care se luptă de asemenea cu cea mai gravă secetă din ultimii 70 de ani.\n\nFiți la curent cu ultimele noutăți. Urmăriți StiriDiaspora și pe Google News",
    "Din ce în ce mai mulți turiști aleg expedițiile și preferă mega-circuite de 2-3 săptămâni": "– Australia – Noua Zeelandă – Tasmania sau marele circuit al Americii Latine se numără printre preferințele turiștilor DAL Travel, unele călătorii având o durată de aproape o lună\n\n– Cerinţa românilor pentru circuitele turistice a crescut cu aproximativ 20% în 2022\n\n– Daniela Nedelcu: Ne adresăm turiștilor care caută experiența vieții\n\nDAL Travel s-a afirmat, de-a lungul anilor, drept unul dintre principalii touroperatori care organizează circuite turistice. Dacă majoritatea turiştilor români preferau sejururile de relaxare, există şi o categorie din ce în ce mai numeroasă care optează pentru cunoaştere, pentru vacanţele active. Vorbim, deci, despre aşa numiţii călători.\n\nCerinţa românilor pentru circuitele turistice a crescut cu aproximativ 20% în 2022 comparativ cu primele 7 luni ale anului trecut iar tendința se menține. Firește, eliminarea totală a restricțiilor pentru marea majoritate a destinațiilor a contat mult.\n\nMai mulți turişti români aleg acest gen de concedii active, tip circuit, în detrimentul sejururilor, având astfel întreaga vacanţă planificată. În topul circuitelor cumpărate se află atât ţări din Europa, cât și din America de Sud, Africa, Asia dar și Australia și Noua Zeelandă.\n\nLa ora actuală, turiștii fac rezervări pentru mega-circuite de 2-3 săptămâni precum Australia – Noua Zeelandă – Tasmania sau cele dedicate Americii Latine, Mexicului în sine dar și pentru revelioanele care implică vizitarea mai multor țări.\n\n– Unul dintre cele mai lungi și solicitate tururi este Expediţie în Oceania: Dragonii asiatici, Țara Cangurilor, Muntele Cook şi diavolul Tasmanian. Circuitul, care cuprinde Australia, Noua Zeelandă și Tasmania, are o durată de 23 de zile, se va desfășura în perioada 7-29 noiembrie și costă 7340 de euro de persoană. Mai mult decât o călătorie, o adevărată expediţie pe cel mai mic continent al lumii ocupat de un singur stat, Australia, într-o minunată ţară insulară, Noua Zeelandă, într-o lume aparte, frumoasă, veselă, în care fiecare zi aduce ceva complet nou pentru europeni. De la canguri şi koala, la Opera din Sydney, de la Munţii Albaştri la Marea Barieră de Corali, de la aborigeni şi maori, la cowboy, de la Auckland la Christchurch, de la pinguini la cazinoul din Melbourne, de la Hobart, la diavolul tasmanian, tot mai aproape de locul în care soarele răsare.\n\n– Revine în forță și circuitul Mexic – Guatemala – Honduras – Belize, devenit deja tradiție printre preferințele turiștilor DAL Travel. Circuitul va avea 15 zile, se va desfășura în perioada 20 septembrie – 4 octombrie și va costa 3530 de euro. Traseul va începe la Mexico City, va continua cu Guatemala și frumusețile ei precum Lacul Atitlan, Chichicastenango și extraordinarul Tikal, va ajunge în Honduras pentru Copan, o bijuterie de sit mayaș și trecând prin Belize se va “opri” pe Riviera Maya pentru o bine venită relaxare. O splendidă incursiune în străvechile civilizații aztecă și mayașă, pe ritmuri alegre și pline de veselie ale mariachilor, completată cu plajele de nisip auriu de pe litoralul Mării Caraibilor.\n\nFoto: Pexels, Leslie del Moral\n\n– De asemenea, este solicitat și circuitul în America Centrală: Panama – Honduras – Guatemala –\n\nEl Salvador – Nicaragua – Costa Rica, care se va desfășura în perioada 25 octombrie – 11 noiembrie și va costa 4950 de euro. Circuitul de 18 zile va fi plin de farmec și culoare, cu peisaje exotice, dominate de grandoarea vulcanilor legendari Poas, Arenal (Costa Rica), Ometepe, Masaya sau Mombacho Atitlan (Nicaragua), Atitlan, San Pedro și Toliman din Guatemala. Panorama culturilor precolumbiene revelată printr-o succesiune de situri de conservare, cu vestigii istorice extrem de evocatoare, alcătuiesc un adevărat curs exhaustiv de civilizație Maya.\n\n– Revine în atenția turiștilor un circuit mult iubit din Asia, Caleidoscop asiatic, care îmbină, pentru 13 zile, 3 țări emblematice ale acestui continent: Thailanda, Malaezia și Singapore. Pentru 2190 de euro, turiștii vor urma, în perioada 7-19 octombrie, traseul Bangkok – Damnoen Saduak – Ayutthaya – Kuala Lumpur – Putrajaya – Malacca – Singapore. Călătoria va începe în Thailanda, în „Țara Surâsului”, va continua cu capitala Malaeziei, Kuala Lumpur, monument al ingenuităţii și determinării malaeziene, ca la final să se ajungă în „orașul leului”, Singapore, oraș-stat insular cu unul dintre cele mai înalte standarde de viață din lume, un oraş sinonim cu cumpărăturile, datorită numeroaselor mall-uri.\n\n– Unul dintre cele mai solicitate tururi din Asia, o adevărata incursiune în Orientul Îndepărtat o reprezintă circuitul de 15 zile care combină Coreea de Sud cu Japonia, din perioada 27 noiembrie – 11 decembrie și care va costa 3680 de euro. Dacă spunem Coreea de Sud și Japonia, ne gândim la tehnologia cea mai avansată, construcțiile cele mai îndrăznețe și oamenii pentru care munca este un cult, iar tradițiile o a doua religie. Se adaugă poveşti despre samurai, shoguni, gheişe şi temple zen, amănunte despre istoria lor veche și zbuciumată, o natură incredibil de frumoasă, arhitectura tradițională care reflectă filozofia acestor popoare, bazată pe echilibrul și armonia clădirilor cu mediul natural în care sunt construite, simbolismul grădinilor și calmul transmis de ceremonia ceaiului, pentru o experiență completă, într-un circuit deosebit.\n\n– Un circuit unic pe piața turistică din România îl reprezintă un periplu prin Africa de Vest: Sierra Leone, Guinea, Guinea-Bisau, Gambia și Senegal, în foste colonii franceze, engleze și portugheze, se va desfășura pe parcursul a 18 zile în perioada 17 noiembrie – 4 decembrie și va costa 4980 euro. Aventura va începe în Freetown, capitala Sierra Leone, va continua cu peisajele rurale și satele tradiționale din Guinea și Guinea-Bissau, cu peisajele spectaculoase ale Gambiei și satele tradiționale ale grupurilor etnice până în Dakar, capitala Senegalului. O experiență de neratat pentru cei care iubesc Africa în forma sa pură!\n\nAlte circuite cu durata de aproximativ două săptămâni aflate în topul preferințelor sunt ”Mexic – Marele Circuit” (5 octombrie – 18 octombrie, 14 zile), Incursiune în America de Sud: Peru – Bolivia – Chile – Argentina – Uruguay – Brazilia (12 octombrie – 28 octombrie, 17 zile), ”Vietnam – Marele circuit” (24 octombrie – 7 noiembrie, 15 zile), respectiv ”Vietnam – Laos – Cambogia” (26 octombrie – 12 noiembrie, 18 zile), ”Peru – Amazonia” (3 noiembrie – 16 noiembrie, 14 zile), ”Peru – Nazca – Colca” (3 noiembrie – 16 noiembrie, 14 zile), ”Mexic – Cuba” (16 noiembrie – 1 decembrie, 16 zile), ”Mexicul Colonial – Dia de los Muertos” (26 octombrie – 10 noiembrie, 15 zile), ”Mexic – marele circuit” (26 noiembrie – 10 decembrie, 15 zile).\n\nPrintre cele mai lungi programe de Revelion se numără ”Revelion pe coasta de sud a golfului Mexic” (27 decembrie – 10 ianuarie, 15 zile), ”Revelion în Kenya, Tanzania și Zanzibar” (27 decembrie – 8 ianuarie, 13 zile), ”Revelion în Insulele Azore și Madeira” (28 decembrie – 9 ianuarie, 13 zile), ”Revelion în Africa de Sud & Cascada Victoria” (28 decembrie – 10 ianuarie, 14 zile), ”Revelion în Indonezia: Insula Bali și Insula Lombok” (28 decembrie – 10 ianuarie, 14 zile), ”Revelion Thailanda – Malaezia – Singapore” (28 decembrie – 9 ianuarie, 13 zile), ”Revelion Mexic – Guatemala – Honduras” (29 decembrie – 13 ianuarie, 16 zile) și ”Croazieră de Revelion în Marea Caraibilor” (29 decembrie – 15 ianuarie, 18 zile).\n\n„Sunt mulți turiști care doresc să îmbine concediile cu ideea de călătorie, de expediție. Lor ne adresăm în mare măsură. Vorbim de bugete mai mari, cuprinse, în general, între 3000 și 7000 de euro de persoană, dar perioadele sunt de 2-3 săptămâni, în care avem incluse zborurile, cazările de calitate, anumite mese și, firește, excursiile și vizitele menționate în programul respectiv. În principiu, dacă se zboară peste ocean în colțuri îndepărtate ale lumii, turiștii preferă să vadă cât mai mult și astfel să petreacă mai mult timp în țările din circuitul ales. Am dezvoltat conceptul de „marele circuit”, în care se vizitează pe îndelete o singură țară, dar nu am renunțat nici la circuitele care includ mai multe țări pe care le numim „incursiuni” sau „periplu”. Mulți turiști ne-au spus că aceste circuite au reprezentat pentru ei experiența vieții, ceea ce ne bucură și ne onorează. În urma fiecărui mega-circuit propus de noi rămân experiențe și amintiri noi, multe filme și fotografii dar și materiale cât pentru o carte”, subliniază Daniela Nedelcu, director general DAL Travel.",
    "VIDEO Rachetele prin care România își protejează litoralul de „amenințarea Putin”. Zboară „la sol”": "Racheta antinavă NSM a fost aleasă de SUA, Polonia, România, Canada, Malaezia, Germania și, mai recent, Australia și Spania\n\nGuvernul României a semnat un acord cu Forțele Navale ale SUA pentru achiziționarea Sistemului Defensiv de Coastă cu Rachete Anti-navă (NSM CDS) produs de Raytheon Missiles & Defense, o divizie a Raytheon Technologies. Prin acest acord, numit formal Scrisoare de Ofertă și Acceptanță, România devine prima țară care achiziționează sistemul prin intermediul programului de vânzări militare externe desfășurat de Guvernul SUA.\n\nCitește și: VIDEO Un cuplu își duce copiii în jurul lumii înainte ca cei mici să-și piardă vederea\n\nNSM, o rachetă de precizie cu rază lungă de acțiune care protejează împotriva amenințărilor de pe uscat și de pe mare, va completa arsenalul României cu un dispozitiv interceptor de croazieră anti-navă de generația a 5-a. Ca element cheie al Sistemului Defensiv de Coastă, racheta lansată de pe un vehicul terestru are o rază de acțiune de peste 100 mile marine, zboară la altitudini joase și folosește un detector avansat și tehnologie de identificare a țintei.\n\n”Prin achiziționarea rachetelor NSM, România mai face un salt înainte în călătoria sa de modernizare a armatei”, a spus Kim Ernzen, Vicepreședinte Naval Power la Raytheon Missiles & Defense. ”România se va alătura astfel Forțelor Navale Americane și altor doi aliați NATO care operează cea mai recentă generație de rachete de croazieră anti-navă disponibilă astăzi.”\n\nRomânia a ales, în aprilie 2021, să-și protejeze coasta maritimă cu rachete NSM care, vor fi montate pe instalații de lansare mobile.",
    "Topul celor mai mari inteligente țări din lume! Pe ce loc sunt românii": "Un studiu recent a arătat care sunt cele mai inteligente țări din lume, calculate după nivelul de IQ. Iată pe ce loc sunt românii!\n\nIntelligence Quotient (IQ) este un tip de măsurare a inteligenței umane. Aceasta este determinată în urma susținerii unui test standardizat care include puzzle-uri, completarea unor serii de imagini și identificarea structurilor logice dintr-un ansamblu de elemente.\n\nDupă ce mai mulți oameni s-au supus testului, s-a făcut un top generalizat al celor mai inteligente 70 de țări din lume. În medie, persoanele au un IQ de 90-110, considerat nivel mediu. Dacă o persoană depășește 120 IQ, atunci este denumită „inteligentă superioară”, iar dacă are peste 130, este vorba despre supradotare cognitivă.\n\nLa cealaltă extremă se află persoanele care nu depășesc un nivel al IQ-ului de 75-80, considerat și „intelect de limită”, iar dacă un om obține mai puțin de 70 suferă de retard în funcționarea cognitivă.\n\nAcestea sunt cele mai inteligente țări din lume, în ordine crescătoare. Ultimul loc este ocupat de Japonia, considerată cea mai deșteaptă țară. În ceea ce privește România, IQ-ul mediu este de 86.8, fiind pe poziția 67.\n\n\n\nArgentina – IQ 86.63 la o populație de 45,10 de milioane\n\nTurcia – IQ 86.8 la o populație de 85,34 de milioane\n\nRomânia – IQ 86.88 la o populație de 19,65 de milioane\n\nMalaezia – IQ 87.58 la o populație de 33,93 de milioane\n\nUruguay – IQ 87.59 la o populație de 3,42 de milioane\n\nArmenia – IQ 88.82 la o populație de 2,78 de milioane\n\nThailanda – IQ 88.87 la o populație de 71,69 de milioane\n\nKazahstan – IQ 88.89 la o populație de 19,39 de milioane\n\nUzbekistan – IQ 89.01 la o populație de 34,62 de milioane\n\nIrak – IQ 89.28 la o populație de 44,49 de milioane\n\nVietnam – IQ 89.53 la o populație de 98,18 de milioane\n\nSerbia – IQ 89.6 la o populație de 7,22 de milioane\n\nMoldova – IQ 89.98 la o populație de 3,27 de milioane\n\nUcraina – IQ 90.07 la o populație de 39,70 de milioane\n\nSurinam – IQ 90.29 la o populație de 618,040 de mii\n\nGrecia – IQ 90.77 la o populație de 10,38 de milioane\n\nBulgaria – IQ 90.99 la o populație de 6,78 de milioane\n\nMongolia – IQ 91.03 la o populație de 3,39 de milioane\n\nMyanmar – IQ 91.27 la o populație de 54,17 de milioane\n\nMalta – IQ 91.27 la o populație de 533.286 de mii\n\nBarbados – IQ 91.6 la o populație de 281,635 de mii\n\nIsrael – IQ 92.43 la o populație de 9,03 de milioane\n\nPortugalia – IQ 92.77 la o populație de 10,27 de milioane\n\nCipru – IQ 93.39 la o populație de 1,25 de milioane\n\nInsulele Bermude – IQ 93.48 la o populație de 64,184 de mii\n\nSpania – IQ 93.9 la o populație de 47,55 de milioane\n\nNoua Caledonie – IQ 93.92 la o populație de 289,950 de mii\n\nVanuatu – IQ 93.92 la o populație de 326,740 de mii\n\nItalia – IQ 94.23 la o populație de 59,03 de milioane\n\nLetonia – IQ 94.79 la o populație de 1,85 de milioane\n\nRepublica Cehă – IQ 94.92 la o populație de 10,49 de milioane\n\nIrlanda – IQ 95.13 la o populație de 5,02 de milioane\n\nAndorra – IQ 95.2 la o populație de 79,824 de mii\n\nCroația – IQ 95.75 la o populație de 4,03 de milioane\n\nLituania – IQ 95.89 la o populație de 2,75 de milioane\n\nRusia – IQ 96.29 la o populație de 144,71 de milioane\n\nSlovacia – IQ 96.32 la o populație de 5,64 de milioane\n\nPolonia – IQ 96.35 la o populație de 39,85 de milioane\n\nFranța – IQ 96.69 la o populație de 66,62 de milioane\n\nSuedia – IQ 97 la o populație de 10,54 de milioane\n\nNorvegia – IQ 97.13 la o populație de 5,43 de milioane\n\nAmerica – IQ 97.43 la o populație de 338,28 de milioane\n\nBelgia – IQ 97.49 la o populație de 11,65 de milioane\n\nDanemarca – IQ 97.83 la o populație de 5,88 de milioane\n\nIslanda – IQ 98.26 la o populație de 372,899 de mii\n\nAustria – IQ 98.38 la o populație de 8,93 de milioane\n\nNoua Zeelandă – IQ 98.57 la o populație de 5,18 de milioane\n\nSlovenia – IQ 98.6 la o populație de 2,11 de milioane\n\nCoreea de Nord – IQ 98.82 la o populație de 26,06 de milioane\n\nGroenlanda – IQ 98.89 la o populație de 56,466 de mii\n\nMarea Britanie – IQ 99.12 la o populație de 67,50 de milioane\n\nElveția – IQ 99.24 la o populație de 8,74 de milioane\n\nUngaria – IQ 99.24 la o populație de 9,96 de milioane\n\nAustralia – IQ 99.24 la o populație de 26,17 de milioane\n\nCanada – IQ 99.52 la o populație de 38,45 de milioane\n\nCambodgia – IQ 99.75 la o populație de 16,76 de milioane\n\nMacau – IQ 99.82 la o populație de 695,168 de mii\n\nLuxemburg – IQ 99.87 la o populație de 647.599 de mii\n\nEstonia – IQ 100.72 la o populație de 1,32 de milioane\n\nOlanda – IQ 100.74 la o populație de 17,56 de milioane\n\nGermania – IQ 100.74 la o populație de 83,36 de milioane\n\nLiechtenstein – IQ 101.07 la o populație de 39,327 de mii\n\nFinlanda – IQ 101.2 la o populație de 5,54 de milioane\n\nBelarus – IQ 101.6 la o populație de 9,53 de milioane\n\nCoreea de Sud – IQ 102.35 la o populație de 51,81 de milioane\n\nChina – IQ 104.1 la o populație de 1,425 de miliarde\n\nHong Kong – IQ 105.37 la o populație de 7,48 de milioane\n\nSingapore – IQ 105.89 la o populație de 5,97 de milioane\n\nTaiwan – IQ 106.47 la o populație de 23,89 de milioane\n\nJaponia – IQ 106.48 la o populație de 123,95 de milioane\n\nSursă foto: Shutterstock\n\nVEZI ȘI: Cele mai tari idei de vacanță\n\n\n\n\n\n",
    "Românii, atrași din nou de vacanțele exotice după pandemie (REPORTAJ)": "A trecut pandemia, iar românii au prins iar gustul vacanțelor în locuri exotice. Caută cazări în hoteluri de lux, excursii în zone cu vegetație luxuriantă ori la situri istorice. E drept că Grecia și Bulgaria își iau partea leului în timpul vacanței de vară, însă Africa, America ori Asia au devenit tot mai căutate.\n\nEste și motiv pentru care aceste destinații sunt tot mai căutate: prețul. Statele Unite, Dubaiul, Mexicul și țările din Asia de Sud sunt unele dintre zonele tot mai frecventate de români în ultima vreme.\n\n„Pe măsură ce ne apropiem de sezonul de toamnă revin și destinațiile exotice în prim-planul românilor. Românii încep să-și caute vacanțe în afara Europei, destinații mai îndepărtate. Se gândesc ca toamna și iarna să petreacă poate undeva la plajă, din punctul ăsta de vedere aș aminti destinațiile din zona Oceanului Indian, inclusiv Bali, Thailanda au revenit acum în preferințele românilor”, spune Andra Pascu, consultant de turism.\n\nExtrem de căutat este și Mexicul, unde se poate ajunge rapid, iar prețurile sunt extrem de bune.\n\n„Acolo, românii găsesc și hoteluri all inclusive, știm cu toții că iubim tipul ăsta de vacanță. În egală măsură aș mai spune că acum, pe toamnă cel puțin, au revenit și circuitele culturale, acele circuite de o săptămână- două în care românii merg să exploreze destinațiile intercontinentale cum ar fi Statele Unite, Țări din America de Sud, Japonia. Bineînțeles că aici vorbim și de costuri mai mari, costuri considerabile, însă reprezintă un tip de vacanță care în perioada pandemiei a fost ocolit de români”, a adăugat Andra Pascu, consultant de turism.\n\nCultura diferită, peisajele, mâncarea, par a fi primele lucruri pe care românii le pun pe listă atunci când își aleg noua destinație de vacanță.\n\n„În Mexic e mult mai diferită cultura, bineînțeles, mâncarea, nouă ne-a plăcut foarte mult mâncarea mexicană, preparăm și acasă și încercăm să aducem un pic din gustul de acolo, ne-a plăcut foarte mult să descoperim istoria lor și cum trăiesc ei”, spune Mihaela, care a călătorit foarte mult în acest an.\n\nAceasta spune că atunci când își pregătește o vacanță, își caută locuri noi. Așa a ajuns și în Asia.\n\n„Am fost întâi în Singapore și apoi în Malaezia. Am ales să fie două destinații cumva diferite, o metropolă și o insulă pentru a avea experiența asta completă și de oraș și de locuri faine și mult mai diferite față de ce găsim în Europa, dar și viața de insulă. Acolo ne-am închiriat un scuter, ne-am plimbat cu el și a fost fain să descoperim insula, pe două roți”, a continuat Mihaela.\n\nAura a vizitat 43 de țări, până în acest moment, și spune că lista este încă deschisă. Cu toate acestea, cel mai important factor pe care îl ia în considerare atunci când își stabilește o călătorie este bugetul.\n\n„O experiență dintr-o călătorie exotică, din Filipine. Am fost o lună de zile am călătorit prin Filipine și am vizitat câteva insulițe și am avut și ocazia să înot cu broscuțele țestoase de acolo. Mi s-a părut foarte drăguț”, a adăugat Aura.\n\nCu toate acestea, pentru călătoriile pe care vor să le facă o dată în viață, românii își alocă un buget mult mai mare. Spre exemplu, în Dubai merg pentru lux și opulență.\n\nMihaela a plecat în acest an în Dubai, iar concediul de vară l-a petrecut în Serbia, Muntenegru, Albania și Bulgaria, într-un circuit de 16 zile. Aceasta spune că Dubaiul este într-adevăr luxos, însă trebuie să descoperim ce înseamnă cu adevărat viața în Emirate.\n\n„Dubaiul nu înseamnă numai lux, înseamnă și Dubaiul vechi, înseamnă și viața oamenilor și nivelul lor de trai. Nu înseamnă doar bijuterie, mall-uri și zgârie-nori”, a spus Mihaela.\n\nÎntr-adevăr, toți caută natura și peisajele, însă nu și căldura. Sunt mulți care îndrăznesc să plece și spre țările mai nordice. În această categorie se află și Ely, care spune că în acest an s-a axat mai mult pe zonele pline de natură și a încercat să se ducă în locuri cât mai puțin aglomerate și cu peisaje cât mai frumoase.\n\n„Am fost într-o vacanță pe care eu o am la suflet și care e în top 3 vacanțe pe care le-am avut până acum, în Norvegia, în Insulele Lofoten și am fost acolo așa cu un scop foarte clar, să vedem Aurora Boreală, ulterior am mai fost în câteva city-break-uri, dar iarăși o vacanță pe care o am la suflet este cea din Munții Dolomiți, acolo am încercat să facem câteva hike-uri și să stăm așa printre munții Italiei”, adaugă Ely.\n\nÎn plus, ea spune că a reușit să se încadreze într-un buget destul de mic, având în vedere că Norvegia este una dintre cele mai scumpe țări.\n\n„Drumul de la aeroport până la cazarea din Oslo a fost la fel de scump, sau aproape la fel de scump ca și zborul cu avionul din România până acolo. Am reușit să ne încadrăm la un buget undeva la 1.000 euro de persoană, pentru o săptămână, cu mașina închiriată, deci a fost un cost foarte, foarte bun”, mai spune ea.\n\nÎn egală măsură, în luna decembrie, cea mai căutată destinație este Laponia. Părinții se duc împreună cu copiii să-l cunoască pe Moș Crăciun. Un avantaj este că încă de la jumătatea lunii apar chartere spre Finlanda, însă locurile sunt limitate.",
    "Care sunt cele mai scumpe tipuri de carne din lume": "Este bine știut faptul că se recomandă a fi consumată datorită beneficiilor pe care le are asupra organismului omului căruia îi conferă putere, energie și proteine. Totodată, consumul de carne ajută la prevenirea sau vindecarea bolilor de piele, întărește sistemul imunitar, repară țesuturile și protejează organismul împotriva infecțiilor de tot felul.\n\nVedem în jurul nostru foarte mulți oameni care cheltuiesc sume importante de bani pentru a-și cumpăra case, mașini ori pentru a merge în cele mai exotice vacanțe, însă există și o categorie aparte a celor care nu se uită la bani atunci când vine vorba să achiziționeze cele mai bune și mai scumpe tipuri de carne.\n\nCele mai scumpe tipuri de carne din lume\n\nAi fi surprins să afli că acești oameni cheltuiesc o adevărată avere pe produse din carne cu etichete de preț mult peste ceea ce vedem zilnic în magazine. Unele sunt atât de scumpe încât îți nu-ți vine să crezi că există cineva dispus să plătească atât de mulți bani pentru a le cumpăra.\n\nDacă te-ai gândit vreodată că este scumpă carnea care se comercializează pe piața românească trebuie să știi că cele mai scumpe tipuri de carne din lume nu se vând la noi și cu siguranță de unele mulți nici nu au auzit.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nÎn cele ce urmează îți prezentăm o listă cu cele mai scumpe tipuri de carne care există în lume la ora actuală.\n\n1. Pui Cemani\n\nRasa de pui Ayam Cemani este una relativ nouă și este originară din Indonezia, fiind cu siguranță una cu totul neobișnuită. Din cauza hiperpigmentării, carnea, organele şi oasele sale sunt negre, la fel şi penajul, acesta din urmă prezentând o anumită strălucire verzuie. Puiul Cemani are în această țară proprietăţi de vindecare și se vinde cu până la 200 de dolari bucata, în timp ce în Malaezia este atât de comun, încât prețul nu îl depășește pe cel al unei păsări obișnuite. În SUA există un singur crescător al acestei rase, care vinde un pui chiar şi cu 2.500 de dolari, potrivit celor de la Foodbeast.\n\n2. Carne Kobe\n\nRecomandări Ce înseamnă să fii bărbat. De la Zidane la Federer și Nadal\n\nCarnea Kobe este una dintre cele mai delicioase și mai scumpe carne de vită, fiind recunoscută pentru straturile de grăsime care se formează între fibrele musculare. Înainte de a fi comercializată, această carne este supusă unui proces de producţie şi de clasificare strict. Carnea Kobe se deosebește de restul de tipuri din carne prin faptul că este obţinută de la tauri castraţi, care au o carne fragedă, texturată și marmorată. Datorită acestor caracteristici, un kilogram de vită Kobe poate să ajunge şi la 600 de dolari.\n\n3. Jambon iberic\n\nAcest tip de şuncă este un produs tradiţional originar din sudul Spaniei, care este obţinut din carne de porc negru iberic. Porcii negri spanioli sunt lăsaţi liberi înainte de a fi trecuţi la o dietă bogată în cereale şi ghinde. Specialiștii în domeniu spun că dacă se folosesc mai multe cereale în furaj, porcul va căpăta o aromă bogată de șuncă, asemănătoare cu celebrul prosciutto italian. În schimb, o dietă bazată majoritar pe ghinde va da șuncii o aromă specifică de nucă, dar şi un preţ pe măsură. Acesta poate ajunge până la 280-300 de dolari kilogramul de jambon spaniol.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\n4. Pește Fugu\n\nPeștele fugu înseamnă în traducere liberă „porcul de râu” și este cunoscut ca fiind cel mai periculos pește comestibil din lume. Anual, între 20 şi 40 de oameni mor ca urmare a consumului de peşte fugu, care conţine concentraţii mari de neurotoxine, din cauză că nu este gătit corespunzător. Spre exemplu, în Japonia există bucătari specializați în prepararea acestui tip de pește, care este una dintre cele mai căutate delicatese din lume. De asemenea, este și una dintre cele mai scumpe, prețul unui kilogram putând ajunge și la 265 de dolari în vârf de sezon.\n\n5. Sushi Ōtoro\n\nSushi este un preparat originar în Japonia, iar „chefii” de acolo reuşesc să creeze o mulţime de delicatese pe bază de ōtoro de ton. Printre acestea se numără și Ōtoro Sushi, un preparat pe bază de carne de ton, care are un conţinut ridicat de grăsimi și o aromă bogată. Conform experţilor, deoarece carnea folosită reprezintă doar o mică parte din carcasa tonului, o singură bucată de sushi Ōtoro să coste chiar şi 24 de dolari.\n\nFoto:123rf.com\n\nCitește și: Găluști cu prune – rețete de gomboți cu prune\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Opinie: Războiul comercial al lui Biden împotriva lui însuși": "Contradicția dintre obiectivele majore de politică internă și externă ale președintelui american Joe Biden și politicile comerciale ale administrației sale a devenit din ce în ce mai acută. Pe măsură ce Biden se apropie de jumătatea mandatului său electoral, nu este exagerat să spunem că duce un război împotriva propriei agende.\n\nPe plan intern, administrația a subliniat necesitatea de a atenua schimbările climatice, de a reduce inflația, de a combate sărăcia și de a menține productivitatea și creșterea economică. Dar politicile sale comerciale vor face contrariul.\n\nAcelași lucru este valabil și pentru obiectivele de politică externă ale SUA. În pofida unui consens bipartizan clar privind necesitatea de a consolida alianțele SUA, administrația a majorat tarifele pentru lemnul canadian, a impus măsuri mai stricte de \"Buy American\" (care intră în conflict cu obligațiile sale din cadrul Organizației Mondiale a Comerțului) și a luat alte măsuri care dăunează aliaților SUA.\n\nMai rău, aceste politici au crescut (sau cel puțin nu au reușit să scadă) costurile și prețurile într-un moment în care inflația este cocoțată la un nivel maxim al ultimelor patru decenii. Un document de politică al Institutului Peterson de Economie Internațională estimează că SUA ar putea obține o reducere unică de 1,3% a prețurilor de consum prin simpla eliminare a tarifelor vamale impuse de Trump importurilor chinezești.\n\nPanourile solare oferă o ilustrare perfectă a modului în care politicile administrației se contrazic între ele. Pentru a elimina treptat combustibilii fosili, celulele solare trebuie să fie produse la o scară mult mai mare, încorporate în producția de panouri solare și apoi instalate. După ce președintele Donald Trump a impus în 2018 un tarif vamal de 30% pentru panourile solare importate, Biden a anunțat anul acesta că va extinde această politică - deși cu unele excepții - ca parte a campaniei sale de susținere a producției americane și a \"locurilor de muncă bune\".\n\nDar ecologiștii și distribuitorii și instalatorii de panouri solare au obiectat pe bună dreptate, subliniind că, deși industria solară avea 250.000 de angajați în 2019, doar 34.000 de persoane lucrau în domeniul fabricării panourilor solare, în timp ce o proporție mult mai mare era formată din instalatori. În plus, aproximativ 80% din panourile solare instalate în SUA în 2019 și aproape toate celulele solare au fost importate, ceea ce sugerează că America va rămâne dependentă de importurile de energie solară chiar dacă își poate crește capacitatea de producție internă.\n\n\"Autosuficiența\" pur și simplu nu este la îndemână. Și pentru că producătorii americani de panouri solare încă nu sunt competitivi la nivel internațional, aceștia vor solicita protecții care intră în conflict cu obiectivele de reducere a utilizării combustibililor fosili și de limitare a inflației. În cele din urmă, vor fi pierdute mai multe locuri de muncă în domeniul instalării panourilor solare decât s-ar fi putut câștiga în producție. Din fericire, în această vară, administrația Biden a ridicat tarifele pentru panourile solare importate din Canada și Mexic și a amânat cu doi ani impunerea de tarife pentru panourile solare importate din Cambodgia, Malaezia, Thailanda și Vietnam.\n\nÎn loc să îmbrățișeze protecționismul, administrația Biden și-ar fi putut îndeplini mai eficient obiectivele de mediu, de reducere a inflației și de ocupare a forței de muncă prin subvenționarea producției de panouri solare. În plus, este îndoielnic că obiectivul declarat de securitate națională ar putea fi atins, având în vedere că SUA nu dispune de materiile prime pentru producția de celule solare.\n\nUn alt exemplu de incoerență politică a administrației Biden este lipsa de interes a acesteia de a adera la Acordul cuprinzător și progresiv pentru Parteneriatul Trans-Pacific. După ce Trump a abandonat predecesorul CPTPP, anume Parteneriatul Trans-Pacific pe care președintele Barack Obama îl negociase cu alte 11 țări din zona Pacificului, Japonia a preluat conducerea și a împins acordul dincolo de linia de sosire - formând un bloc economic masiv care nu include SUA. Ca urmare, exportatorii americani trebuie să concureze cu mărfurile scutite de taxe vamale care intră din țările membre și, întrucât aceste țări sunt aliați ai SUA, atât interesele economice, cât și cele geopolitice ale SUA sunt în cele din urmă afectate.\n\nRestricțiile stricte privind imigrația sunt, de asemenea, contrare obiectivelor politice declarate de Biden. De exemplu, lipsa vizelor pentru lucrătorii calificați a limitat producția de semiconductori, cercetarea și dezvoltarea, ceea ce a determinat producătorii de cipuri și industriile de înaltă tehnologie din SUA să facă lobby pentru un plafon mai mare de vize - până acum fără niciun rezultat. Într-un moment în care SUA adoptă noi legi importante pentru a accelera producția și dezvoltarea semiconductorilor, barierele autoimpuse pentru forța de muncă calificată reprezintă o lovitură în picior.\n\nDe asemenea, restaurantele și alte întreprinderi care angajează muncitori necalificați și care tind să se bazeze pe forța de muncă de origine străină au avut dificultăți în ocuparea locurilor de muncă. Prin creșterea acestor fluxuri de imigrație, SUA ar putea atât să stimuleze creșterea economică, cât și să reducă unele dintre presiunile inflaționiste actuale.\n\nExistă multe alte conflicte de acest gen. Atunci când administrația Biden a încercat să crească capacitatea de transport ca răspuns la o amenințare de grevă a căilor ferate, se pare că nu a luat în considerare suspendarea Legii Jones, care împiedică navele străine să transporte bunuri între porturile naționale americane.\n\nDeși se presupune că Legea Jones ar trebui să protejeze industria navală americană (inclusiv construcția de nave și ocuparea forței de muncă în transportul maritim), orice astfel de beneficiu este extrem de mic. Doar aproximativ 9.200 de marinari sunt angajați pe navele oceanice americane; iar costurile de construcție navală din SUA sunt atât de mari comparative cu cele din alte țări, încât practic nu sunt produse nave oceanice în SUA. Prin renunțarea la Jones Act, administrația Biden ar fi putut contribui la înlocuirea camioanelor și a căilor ferate cu transportul pe apă, îndeplinindu-și astfel obiectivele de reducere a costurilor de transport maritim, a congestionării porturilor, a inflației și a poluării, toate deodată.\n\nEconomia SUA este puternică și prosperă datorită concurenței. Intervenind pentru a proteja perdanții, factorii de decizie politică nu vor face decât să o slăbească și să submineze alte obiective interne și externe. Pentru a obține rezultate mai bune pentru America și pentru economia mondială, administrația Biden ar trebui să adere la CPTPP, să relaxeze restricțiile privind imigrația și, în cazul în care se consideră că sprijinul este necesar, să implementeze subvenții atent direcționate pentru producția de semiconductori și panouri solare.\n\nAnne O. Krueger, fost economist-șef al Băncii Mondiale și fost prim director general adjunct al Fondului Monetar Internațional, este profesor cercetător principal de economie internațională la Școala de Studii Internaționale Avansate a Universității Johns Hopkins și cercetător principal la Centrul pentru Dezvoltare Internațională de la Universitatea Stanford.\n\nCopyright: Project Syndicate, 2022.\n\nwww.project-syndicate.org",
    "Cine nu a fost invitat la funeraliile Reginei Elisabeta a II-a? Liderii statelor care se regăsesc pe „lista neagră” a reginei": "In articol:\n\nAstăzi, 19 septembrie 2022, va avea loc înmormântarea Reginei Elisabeta a II-a, la ora locală 19:30, în capela St. George a Castelului Windsor.\n\nAu fost invitați circa 500 de șefi de stat, dar și demnitari străini, fiind unul dintre cele mai de amploare evenimente politice care au loc în ultimele decenii.\n\nCine nu va fi prezent la înmormântarea Reginei Elisabeta a II-a?\n\nPe lângă lista cu persoanele invitate la funeraliile reginei, există și o „listă neagră”, pe care există persoane importante din lumea politică la scară mondială care nu au avut privilegiul să fie invitate la înmormântarea reginei Elisabeta a II-a.\n\nPe lista persoanelor neinvitate la înmormântarea Reginei Elisabeta a II-a se numără reprezentanți ai statelor Afganistan, Siria, Venezuela, conform BBC, motivul fiind relațiile diplomatice necomplete care există între Marea Britanie și aceste țări. Pe aceeași listă se găsesc țările Rusia, Myanmar și Belarus. În ceea ce privește relațiile diplomatice dintre Marea Britanie și Rusia, acestea s-au degradat considerabil din momentul în care Vladimir Putin a decis să invadeze Ucraina. Unul dintre purtătorii de cuvânt ai Rusiei a spus la un moment dat că „nu ia în considerare” participarea la funeraliilor Reginei Elisabeta a II-a.\n\nDe asemenea, Nicaragua și Coreea de Nord se află în aceeași situație cu statele anterior menționate.\n\nCiteste si: Cum vor arăta noile bancnote cu chipul Regelui Charles al III-lea? Vezi ce se întâmplă cu actualele bancnote\n\nCiteste si: Cine este soția lui Visarion Alexa, preotul acuzat de agresiune sexuală? Cei doi au împreună 4 copii- kfetele.ro\n\nCiteste si: Scandalul „Visarion Alexa” ia amploare după o nouă acuzație de agresiune din partea altei enoriașe. Ce a pățit aceasta- bzi.ro\n\nCine va fi prezent la funeraliile Reginei Elisabeta a II-a?\n\nMembrii Familiei Regale. La înmormântarea Reginei vor fi prezenți Regele Carol, alături de soția sa, Camilla, Regina Consoartă. Vor fi prezenți și ceilalți trei copii ai Reginei, Prințesa Anne, Prințul Andrew și Prințul Edward, alături de soții și soțiile lor, dar și Sarah Ferguson, fosta soție a lui Andrew.\n\nNepoții Reginei vor fi nelipsiți, William și Harry, prințesele Beatrice și Eugenie, Zara Tindall, Peter Phillips, Lady Louise Windsor și James, vicontele Severn, însoțiți de soțiile și soții lor.\n\nPentru moment, nu se știe dacă vor participa la înmormântare toți strănepoții Reginei, însă vor participa fără îndoială prințul George și prințesa Charlotte.\n\nLa ceremonia de înmormântare a fost invitat inclusiv Earl Spencer, fratele Prințesei Diana, finul regretatei Regine și unchiul lui William și Harry, prințul și prințesa Michael de Kent; și Ducele și Ducesa de Kent.\n\nCiteste si: Unde va fi înmormântată Regina Elisabeta a II-a luni. Sicriul Prințului Philip a fost mutat lângă locul de veci al soției sale\n\nPrintre cei prezenți la funeraliile Reginei se numără angajații și prietenii Majestății Sale, cei care au stat decenii lângă suverană și care au însoțit-o la cele mai importante evenimente din viața sa, dar și Liderii Commonwealth. De asemenea, vor fi prezente f amiliile regale europene, un număr considerabil dintre aceștia fiind chiar rudă de sânge cu regina. Printre aceștia se pot număra Regele Filip al Belgiei și Regina Mathilde, regele Willem-Alexander al Țărilor de Jos și soția sa, Regina Maxima, împreună cu mama sa, fosta regină olandeză Prințesa Beatrix, Regele Felipe și Regina Letizia ai Spaniei, familiile regale din Norvegia, Suedia, Danemarca și Monaco.\n\nVor fi prezenți și împăratul Naruhito și împărăteasa Masako a Japoniei, regele Bhutanului Jigme Khesar Namgyel Wangchuk,Regele Iordaniei Abdullah; prințul moștenitor al Kuweitului, șeicul Meshal al-Ahmad al-Sabah; Regele Lesothoului, Letsie III; și prințul ereditar Alois de Liechtenstein. Vor fi prezenți și lideri regali din Luxemburg, Malaezia, Monaco, Maroc, Oman, Qatar și Tonga.\n\nLiderii de stat precum Joe Biden, alături de Prima Doamnă, Jill Biden, vor fi nelipsiți. Cei doi au ajuns la Londra sâmbătă seară. Printre alții, vor mai fi prezenți și președintele german Frank-Walter Steinmeier, președintele italian Sergio Mattarella și președintele francez Emmanuel Macron.",
    "Pretul castii VR mai ieftine Pico 4 a ByteDance": "Compania ByteDance care detine startup-ul Pico lanseaza o noua casca VR pentru gaming si divertisment pasiv si accesibila la pret in Asia si in cateva tari din Europa.\n\nStartup-ul cumparat anul trecut de ByteDance va lansa o noua casca VR. Casca VR Pico 4 relativ ieftina se va lansa in Europa si Asia la un pret de circa 429 de euro.\n\nAceasta e considerata o optiune accesibila la pret pentru gaming si divertisment pasiv. ByteDance, compania care gestioneaza TikTok, a lansat stiri despre noul dispozitiv mai devreme in aceasta saptamana.\n\nDesignul sau e in general similar cu designurile altor produse Pico anterioare, acesta fiind de sine statator si care se poate conecta la un PC pentru VR de inalta calitate.\n\nPico 4, noua casca VR a ByteDance, cantareste mai putin si dimensiunile sale sunt mai mici decat in cazul lui Pico Neo3 Link care s-a lansat in mai, cantarind 295 grame fara curea si 586 grame cu curea.\n\nDe asemenea, cipul dispozitivului companiei ByteDance e un Qualcomm Snapdragon XR2, include 8GB de memorie si un ecran cu rezolutie mai mare (2160 x 2160 pixeli). Modelul cu spatiu de stocare de 128GB se va vinde la un pret de 429 de euro, in timp ce cel de 256GB se va vinde la un pret de 499 de euro.\n\nExista si un acumulator care ofera o autonomie de trei ore. Desi unele casti VR ale startup-ului companiei ByteDance au fost livrate si in SUA, nu exista inca astfel de informatii despre Pico 4.\n\nCasca VR relativ ieftina a startup-ului companiei ByteDance se va lansa in Japonia, Coreea de Sud si in 13 tari din Europa, inclusiv Regatul Unit, Franta, Germania, Spania si Italia. Pico 4 va fi anuntata oficial pentru piata din China pe 27 septembrie si se va lansa mai tarziu in acest an si in Singapore si Malaezia.\n\nLeland Hedges – care lucreaza in cadrul startup-ului detinut de ByteDance – considera ca dispozitivul Pico 4 relativ ieftin e prima casca VR pentru o varietate de noi clienti de astfel de dispozitive.\n\nTheVerge",
    "Elisabeta a II-a prefera culorile aprinse pentru ținutele sale. Motivul pentru care se îmbrăca așa": "Elisabeta a II-a prefera culorile aprinse pentru ținutele sale. Motivul pentru care se îmbrăca așa\n\nȚinutele vechi și deja purtate ale Reginei Elisabeta a II-a, care a cucerit lumea prin eleganță și bun-gust la capitolul vestimentație, nu sunt păstrate. Aproape niciodată, suverana, care a urmat trendurile din modă, nu a îmbrăcat aceleași haine de două ori.\n\nInteresant este faptul că, de-a lungul vieții sale, Regina Elisabeta a II-a a purtat doar de câteva ori pantaloni. Femeile din familia regală britanică poartă, de obicei, fuste sau rochii. Regina le prefera chiar și în timpul evenimentelor informale. De-a lungul domniei, Majestatea Sa a fost văzută în pantaloni doar de opt ori.\n\nUn reprezentant al Majestării Sale a declarat recent că suverana nu a încălcat niciodată regulile atunci când vine vorba de alegerea ținutelor oficiale.\n\nCroline de Guitaut a declarat, pentru The List, că Regina alegea mereu să se îmbrace în culori vii, deseori cu o pălărie asortată, dar aproape niciodată nu purta imprimeuri, potrivit The List.\n\nToate ținutele ei din ultimii ani au fost asortate cu paltoane din țesături scumpe și pălării voluminoase în aceleași culori și aproape niciodată nu a purtat aceeași ținută de două ori.\n\nElizabeth Holmes, jurnalist de fashion, a declarat: „După a doua sau a treia ieșire în public, fie modifica ținuta pentru a putea să mai fie purtată, fie o purta la întâlniri private sau doar în vacanțe”.\n\nPrin urmare, acesta era planul cu ținutele vechi și deja purtate ale Reginei Elisabeta a II-a.\n\nDe asemenea, Brian Hoey, autorul cărții „Not in Front of the Corgis“, care a scris despre viața Reginei Elisabeta a II-a, a menționat: „Când se satură de o ținută, o dă uneia dintre croitoresele sale, iar aceasta fie o vinde, fie o poartă chia rea. Singura regulă ce trebuie respectată este să nu afle nimeni că Regina a purtat cândva acea ținută. (…) Hainele ei pot fi vândute publicului larg, dar nimeni nu trebuie să știe că acestea au aparținut Majestății Sale”.\n\nRegina aproba fiecare schiță și mostră de material\n\nRegina Elisabeta a avut un stil vestimentar inconfundabil. Alegea adesea să se îmbrace în culori puternice pentru că era o femeie cu o statură mică ce trebuia să iasă mereu în evidență dintr-o mulțime.\n\nAngela Kelly, persoană responsabilă cu stilul vestimentar al Reginei Marii Britanii, care în 2021 a devenit designer oficial al hainelor ăurtate de Regionă, a scris o carte, intitulată „The Other Side of the Coin: The Queen, the Dresser and the Wardrobe”.\n\nEa dezvăluie că materialele hainelor pe care Regina le poartă sunt atent alese și testate. Ele trebuie să se potrivească ocaziei și, mai mult decât atât, să nu se șifoneze. Asta deoarece Reginei îi plăcea să arate mereu impecabil.\n\nȚesăturile care trec testele sunt depozitate la Palatul Buckingham. Spre exemplu, rochia purtată de Regină la Jubileul de Diamant, acum 10 ani, a fost realizată dintr-un material cumpărat în 1961.\n\nAlte materiale se află în depozitul de la Palat încă de pe vremea când Elisabeta era Prințesă. Înainte ca hainele să fie cusute, Regina aproba fiecare schiță și mostră de material. Una dintre țesăturile ei favorite era mătasea din Singapore.\n\nCâte 50 de pălării pe an\n\nExtrem de hotărâtă, Majestatea Sa rareori se răzgândea cu privire la o ținută pe care a aprobat-o anterior. Regina își realiza singură chiar și machiajul zilnic. Filmarea mesajului de Crăciun este singura excepție, când apela la un makeup artist.\n\n„Majestății Sale îi place ca hainele să fie readaptate și reciclate pe cât posibil. De obicei, durata de viață a unei ținute poate fi de până la 25 de ani. După două sau trei apariții publice, hainele sunt modificate sau purtate în afara îndatoririlor publice”, explica Angela Kelly.\n\nÎn fiecare an se confecționau, special pentru Regină, 40-50 de pălării. Acestea nu trebuia să fie prea înalte sau cu borurile prea largi pentru ca Majestatea Sa să poată ieși cu ușurință din mașină. Pălăriile se fixează bine ca să nu zboare de pe cap chiar și pe vânt puternic.\n\nDupă ce Regina a fost atacată, în 2010, de activiștii pentru drepturile animalelor pentru că a purtat blănuri naturale, în 2019 a renunțat la ele, înlocuindu-le cu cele artificiale. Această interdicție nu era valabilă pentru garderoba ceremonială, precum mantia și coroana, care sunt împodobite cu blană de hermină.\n\nMesajele ascunse în haine\n\nȚinutele Reginei erau gândite până la cele mai mici detalii și au, de obicei, mesaje ascunse. Verdele simbolizează calmul, speranța și optimismul. Iar în timpul vizitelor sale în diferite țări, Majestatea Sa încerca să aducă un omagiu tradițiilor locale. De exemplu în 2011, în timpul unei vizite în Irlanda, a purtat o rochie brodată cu trifoi, care este simbolul țării.\n\nÎn 1998, Regina a plecat în Malaezia fără a măsura pălăria pe care urma să o poarte la un eveniment. Stilistul său a observat, cu doar câteva minute înainte, că pălăria nu i se potrivea reginei. Atunci i-a sugerat să o pună invers. Majestatea Sa a ezitat și a decis să ceară sfatul soțului său. Prințul Filip a fost de acord cu stilistul, iar regina a apărut în public purtând pălăria invers.",
    "România, cu ochii pe Brazilia. Primul submarin francez din clasa Scropene a fost livrat Marinei braziliene (Video)": "",
    "Lumea post-dolar bate la ușa economiei globale": "Pe măsură ce dolarul a crescut în ultimele zile până la un nivel neatins de aproape 20 de ani, analiștii financiari s-au grăbit să prezică, paradoxal, căderea monedei americane. Ceea ce se întâmplă azi sugerează că dolarul a ajuns în vârf, iar acum este foarte probabil să urmeze un punct de cotitură în evoluție. Declinul celei mai puternice valute de pe glob ar putea dura mai mult decât se așteaptă experții de pe Wall Street.\n\nAjustată de inflație sau nu, valoarea dolarului (față de alte valute majore) este acum cu 20% peste tendința sa pe termen lung, depășind chiar și vârful atins în 2001.\n\nDar specialiștii nu uită că, din 1970 încoace, creșterea tipică într-un ciclu a dolarului a durat aproximativ șapte ani, or creșterea actuală este deja în al 11-lea an!\n\nSemnale tot mai puternice\n\nÎn plus, dezechilibrele fundamentale prevestesc rău pentru dolar.\n\nAtunci când un deficit de cont curent depășește în mod constant 5% din Produsul Intern Brut, acesta este un semnal clar că urmează, în viitorul apropiat, probleme financiare. Se întâmplă asta de obicei în țările dezvoltate, unde astfel de episoade sunt specifice națiunilor predispuse la criză, cum ar fi Spania, Portugalia și Irlanda.\n\nDeficitul de cont curent al SUA se apropie de pragul de 5%, pe care l-a depășit o singură dată din 1960 încoace – în timpul scăderii dolarului, după 2001.\n\nStatele lumii își văd monedele naționale slăbite atunci când marile puteri ezită în a-și achita facturile. De exemplu, se știe că SUA are datorii externe de 18 trilioane de dolari (sau 73% din PIB), cu mult peste pragul de 50% care prezice, de obicei, izbucnirea unor crize valutare. Temerea că America poate intra în incapacitate de plată i-a făcut pe mulți investitori să se îndepărteze de dolar în prezent, când economia SUA încetinește în raport cu restul lumii.\n\nMoneda euro, subminată și din interiorul UE\n\nÎntrebarea care se pune acum, când unii încep să vorbească despre scăderea dolarului, este dacă această perioadă va dura suficient de mult și va avea forța să amenințe supremația valutară a monedei americane.\n\nDintotdeauna, dolarul a fost susținut de slăbiciunile rivalilor săi. Dacă moneda euro a ajuns să fie subminată chiar și din interiorul UE, yuanul chinezesc a avut probleme în a gestiona imaginea de monedă controlată de un regim autoritar.\n\nDar, cu toate acestea, rivalii dolarului câștigă teren. Francul elvețian, yuanul, euro, dolarul australian și dolarul canadian reprezintă azi 10% din rezervele globale, în creștere față de 2001, când nivelul era de numai 2%! Iar câștigurile acestor valute au însemnat pierderi masive pentru dolarul american, care a ajuns la o cotă de 59% în topul rezervelor valutare, cea mai mică din 1995 încoace.\n\nUrmătorul pas pe piața financiară\n\nImpactul sancțiunilor americane dictate împotriva Federației Ruse demonstrează cât de multă influență exercită SUA asupra unei lumi în care dolarul controlează totul.\n\nPe de altă parte, tocmai aceste sancțiuni au determinat multe state (și nu numai cele din grupul BRICS!) să accelereze căutarea unor opțiuni de înlocuire a dolarului. Pe Wall Street deja se vorbește în șoaptă că următorul pas va fi „migrarea” spre blocuri valutare.\n\nCele mai mari economii din Asia de Sud-Est își decontează din ce în ce mai mult plățile direct, evitând dolarul. Malaezia și Singapore se numără printre țările care fac astfel de aranjamente cu China; în plus, Beijingul și-a extins oferta de a duce yuanul și în alte state din Asia, care se află în dificultate financiară. Iar tot mai multe bănci centrale, din Asia până în Orientul Mijlociu, deschid linii bilaterale de schimb valutar, tot cu intenția de a reduce dependența de dolar.\n\nDeși încă beneficiază de statutul de cea mai sigură și puternică monedă a lumii, dolarul nu mai atrage ca înainte. O arată inclusiv investitorii de pe bursă, care nu se mai grăbesc să cumpere active din SUA. Cu siguranță că acesta nu este un vot de încredere pentru economia americană!",
    "Cele mai izolate insule de pe Pământ": "Cele mai îndepărtate și izolate insule de pe Pământ\n\nO insulă poate fi locul perfect pentru a vă limpezi mintea, oferind un refugiu atât de necesar din agitația vieții moderne. Cu toate acestea, majoritatea insulelor izolate sunt atât de îndepărtate încât atrag foarte puțini turiști. Deși unele se laudă cu valuri blânde și nisipuri curate, altele sunt mult mai înghețate și mai neospitaliere.\n\nInsula Paștelui\n\nInsula Paștelui\n\nInsula Paștelui este o insulă vulcanică izolată în largul coastei chiliene. Aici oamenii timpurii Rapa Nui au ridicat aproape 1.000 de monumente masive cunoscute sub numele de moai. Cultura lor a prosperat, așa cum o demonstrează numeroasele moai gigantice de piatră și alte artefacte ale insulei. Cu toate acestea, defrișarea agricolă și șobolanul polinezian au dus la degradarea treptată. Bolile și emigrarea către alte insule precum Tahiti au redus și mai mult populația. La recensământul din Chile din 2017, 7.550 de persoane s-au înregistrat pe insulă, aproape jumătate identificându-se ca Rapa Nui.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nInsulele Kerguelen\n\nCele mai izolate insule – Insulele Kerguelen\n\nInsulele Kerguelen sunt o colecție de insule din subantarctica. Acest grup insular este printre cele mai îndepărtate din lume. Insulele Kerguelen se află la 2.051 de mile de orice civilizație și nu au rezidenți naturali, deși sunt ocupate în mod regulat de până la 100 de ingineri, oameni de știință și cercetători francezi în fiecare an.\n\nInsula principală din Kerguelen, Insula Desolation, este înconjurată de aproximativ 300 de insule satelit solitare. Are o lungime de aproximativ 100 de mile și are munți care ating 2000 de m înălțime. Peste insulă, există o serie de ghețari masivi.\n\nInsuelele Keeling\n\nCele mai izolate insule – Insuelele Keeling\n\nTeritoriul Insulelor Cocos (Keeling) este un teritoriu extern australian din Oceanul Indian, care cuprinde un mic arhipelag între Australia și Sri Lanka. Numele dublu al teritoriului reflectă faptul că insulele au fost cunoscute din punct de vedere istoric fie ca Insulele Cocos, fie ca Insulele Keeling. Teritoriul este format din doi atoli formați din 27 de insule de corali, dintre care doar două – West Island și Home Island – sunt locuite. Populația de aproximativ 600 de persoane este formată în principal din Cocos Malays, care practică în cea mai mare parte islamul sunnit și vorbesc un dialect din malaeză ca primă limbă.\n\nRecomandări Ce înseamnă să fii bărbat. De la Zidane la Federer și Nadal\n\nGrădinile locale mici și pescuitul contribuie la aprovizionarea cu alimente, dar majoritatea alimentelor și majoritatea celorlalte necesități trebuie să fie importate din Australia sau din altă parte. Deși este un teritoriu australian, cultura insulelor are influențe extinse din Malaezia și Indonezia datorită populației sale predominant etnice malay. Există o industrie turistică mică și în creștere, concentrată pe activități pe bază de apă sau în natură.\n\nInsula Niue\n\nAceastă mică țară insulară din Oceanul Pacific de Sud este situată la 2.415 km est de Noua Zeelandă. În timp ce insula este un stat asociat al Noii Zeelande, este, de asemenea, o țară independentă, cu propriul steag și guvern. Populația predominant polineziană de 1.600 de locuitori se bucură de câteva avantaje unice, inclusiv internet wireless finanțat de stat și laptopuri gratuite pentru toți elevii.\n\nTristan da Cunha\n\nCea mai izolata insula – Tristan da Cunha\n\nTristan da Cunha este cea mai îndepărtată insulă locuită din lume. Aceasta nu este destinația tipică de vacanță pe insulă, dar Tristan da Cunha oferă o experiență unică. Nu există unități alimentare, nu există hoteluri în această zonă, nu există carduri de credit.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nÎn fiecare lună sunt între 17 și 26 de zile ploioase. Electricitatea este generată de generatoare diesel. Bungalouri, câmpuri de cartofi și vaci mărginesc singurul drum de pe insulă. Cea mai apropiată masă de uscat se află la 1.732 de mile de Cape Town, Africa de Sud. Bărcile fac șapte zile pentru a ajunge pe insulă și nu există aeroport. Edinburgh of the Seven Seas, singura așezare a lui Tristan da Cunha, găzduiește toți cei 269 de rezidenți ai insulei.\n\nVezi care sunt cele mai spectaculoase canioane din lume\n\nInsula Macquarie\n\nCele mai izolate insule – Insula Macquarie\n\nSituată la mai mult de 965 km de coasta Noii Zeelande, Insula Macquarie a fost declarată Patrimoniu Mondial de UNESCO datorită faunei sale extraordinare. Deși, de obicei, nu trăiesc mai mult de 40 de oameni în orice moment, insula susține aproximativ 3,5 milioane de păsări marine care se reproduc, inclusiv aproape un milion de pinguini.\n\nInsula Amsterdam\n\nCu o populație de doar 25 de locuitori, Insula Amsterdam este administrată de Franța și este situată la mai mult de 2.500 de mile (4.000 km) depărtare de Africa continentală.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Radu Puiu, XTB: Monedele digitale versus criza energetică și inflația în creștere – viitorul sectorului, încotro?": "Bitcoin și Ethereum au pierdut peste 12% în ultimele două zile.\n\nEthereum se pregătește să treacă la un model de operare care utilizează cu 99,9% mai puțină energie, ceea ce ar putea să marcheze o revenire a sectorului.\n\nÎn cazul unui eșec, însă, căderea Ethereum ar afecta drastic sentimentul pieței față de monedele digitale și ar declanșa un val de lichidare, explică Radu Puiu, Financial Analyst în cadrul casei de brokeraj pe burse internaționale XTB România.\n\nConform unui raport al Casei Albe, consumul total global de energie electrică pentru generarea (minarea) activelor digitale este între 120 de miliarde și 240 de miliarde de kilowați-oră pe an, o valoare care depășește consumul total anual de energie electrică din țările mari, cum ar fi Australia sau Argentina.\n\nCercetătorii de la Universitatea Cambridge estimează că rețeaua Bitcoin folosește aproximativ 100 de terawatt-oră pe an, cantitatea aproximativă consumată de țări precum Malaezia sau Suedia.\n\nSentimentul față de activele digitale s-a deteriorat după publicarea negativă a inflației de marți din SUA.\n\nÎn prezent, prețul celor mai mari două monede digitale, Ethereum și Bitcoin, încearcă să recupereze o parte din scăderile ample suferite marți.\n\nBitcoin și Ethereum au pierdut peste 12% în ultimele două zile.\n\nA doua cea mai mare criptomonedă, Ethereum se pregătește pentru ceea ce analiștii consideră a fi cel mai important eveniment al anului pentru monedele digitale, se arată în analiza XTB.\n\nSchimbarea, numită The Merge, este concepută pentru a câștiga susținerea criticilor care văd criptomonedele ca fiind dăunătoare pentru mediu. Astfel, este pe cale să treacă la un nou model de operare care utilizează cu 99,9% mai puțină energie.\n\nEthereum folosește, în prezent, la fel de multă energie ca o țară de dimensiune medie.\n\nAlte criptomonede, inclusiv cea mai mare, Bitcoin, vor rămâne la fel de consumatoare de energie ca înainte.\n\nMerge-ul în sine nu va provoca consecințe imediate pentru utilizatorii blockchain-ului Ethereum.\n\nÎn prezent, consumul anual este comparabil cu cel al Noii Zeelande.\n\nSchimbarea definitivă a consensului de la Proof of Work la Proof of Stake va avea loc datorită așa-numitei „bombe de dificultate”, care va face generarea (minarea) de ETH neprofitabilă pentru așa-zișii „mineri”, care vor fi înlocuiți de validatori.\n\nPotrivit unor analiști, fuziunea Ethereum va provoca un val de interes instituțional pentru Ethereum și poate fi asociată cu o nouă „primăvară a sectorului DeFi”, adică un interes reînnoit pentru aplicațiile și serviciile descentralizate construite pe rețeaua Ethereum.\n\nÎn actualizările viitoare, dezvoltatorii vor aborda ideea de reducere a „taxelor de gaz” (comisioane) ale rețelei și scalabilitatea rețelei.\n\nCofondatorul Ethereum, Vitalik Buterin, spune că Merge a făcut parte din planul Ethereum de când a fost lansat în 2014, dar a trebuit să fie amânat de multe ori din cauza complexității sale tehnice.\n\nAstfel, în ciuda testelor de succes ale Ethereum, există posibilitatea de apariție a unei „erori tehnice în timpul evenimentului”, care ar afecta drastic sentimentul pieței față de monedele digitale și ar declanșa un val de lichidare, atrage atenția analistul XTB.\n\nOdată cu revenirea aversiunii la risc, unii investitori ar putea dori să vândă din monede în cazul apariției unor erori neașteptate.\n\nVânzarea recentă ar fi putut surprinde investitorii, deoarece au fost lichidate poziții de cumpărare în valoare de peste 220 de milioane de dolari.\n\nRaportul potrivit căruia inflația din SUA a scăzut cu mai puțin decât așteptările analiștilor în august a preluat interesul investitorilor.\n\nAcum, rămâne de văzut dacă „The Merge” ar putea deveni un eveniment „sell the news”.\n\nBiroul de Statistică a Muncii din SUA a publicat, marți, cel mai recent raport privind indicele prețurilor de consum, care arată că prețul bunurilor a crescut cu 8,3% în termeni anuali în august.\n\nValoarea de 8,3% a depășit așteptările economiștilor cu privire la o scădere până la 8,1%. Aceasta marchează o scădere cu 20 de puncte de bază față de cifrele din iulie.\n\nPotrivit raportului, creșterea costurilor cu locuințele, hrana și îngrijirea medicală au fost cei mai mari contribuitori la creșterea totală a prețurilor. Între timp, prețurile la benzină au înregistrat o scădere.\n\nPe măsură ce prețul bunurilor a crescut, băncile centrale din întreaga lume au răspuns prin creșterea ratelor dobânzilor în încercarea de a reduce inflația.\n\nÎn SUA, Rezerva Federală a indicat că va adopta o atitudine hawkish (de înăsprire a condițiilor monetare) la sfârșitul anului 2021, ceea ce a generat teamă pe piețele globale de acțiuni, dar această atitudine s-a transmis și în sectorul monedelor digitale.\n\nDe atunci, Fed a majorat ratele dobânzilor de mai multe ori până la nivelurile actuale cuprinse între 2,25% și 2,5%.\n\nFed a indicat de mai multe ori că țintește o rată a inflației de 2%, iar președintele băncii centrale, Jerome Powell, a avertizat că va apărea mai multă „durere” în viitor, în discursul său de la Jackson Hole, ceea ce ar putea însemna că vor exista noi creșteri, se explică în analiza casei de brokeraj pe burse internaționale XTB România.\n\nSe previzionează ca Powell să anunțe o altă creștere cu 75 de puncte de bază la întâlnirea FOMC de săptămâna viitoare.\n\nPiețele au acordat o atenție deosebită atât cifrelor Fed, cât și ale inflației CPI în ultimele luni.\n\nDin moment ce Fed s-a angajat în planul său de creștere a ratelor dobânzilor, creșterea cifrelor inflației a provocat șocuri pe piețe.\n\nAcest lucru este o urmare a faptului că ritmul de creștere a ratelor majorează costul împrumutului, ceea ce tinde să afecteze activele riscante pe măsură ce investitorii se reorientează către active de refugiu, precum dolarul american.\n\nUn mediu macroeconomic instabil, punctat de creșterea prețurilor și de o abordare agresivă a Fed, a fost unul dintre factorii majori din spatele scăderii prețurilor din ultimele luni ale monedelor digitale, arată Radu Puiu, Financial Analyst în cadrul XTB.\n\nUn nou proiect de lege privind monedele digitale a fost introdus în Parlamentul Uruguayului. Proiectul de lege urmărește să clarifice modul în care vor fi reglementate activele digitale în țară, dând Băncii Centrale a Uruguayului competență asupra acestor active.\n\nVeștile referitoare la proiecte de reglemetare în diferite regiuni pot fi de bun augur, întrucât pot reprezenta un vot de încredere. În momentul de față, acest spațiu continuă să fie unul foarte speculativ, fapt ce crează un nivel ridicat de volatilitate și poate fi un aspect negativ care descurajează anumiți investitori instituționali.\n\nUn nou exemplu este o criptomonedă mică numită „Jail Kwon Token”, care a crescut cu peste 200% miercuri după apariția știrilor conform cărora autoritățile sud-coreene au obținut un mandat de arestare pentru Do Kwon, creatorul monedei stabile TerraUSD.\n\nUn tribunal din Coreea de Sud a emis un mandat de arestare pentru Do Kwon, principalul dezvoltator al criptomonedelor Luna și TerraUSD, a căror prăbușire din luna mai a zguduit piețele de criptomonede din întreaga lume.\n\nKwon, fondator al platformei blockchain Terraform Labs, a fost acuzat de fraudă de către investitori în urma prăbușirii.\n\nOrdinul de arestare vine după luni de investigații și pe fondul indignării publice din Coreea de Sud care a apărut în urma evenimentului. La nivel global, investitorii în cele două monede au pierdut aproximativ 42 de miliarde de dolari, potrivit firmei de analiză blockchain Elliptic.\n\nMoneda „Jail Kwon” a atins un preț maxim de aproximativ 0,001 USD miercuri dimineață, de peste șapte ori mai mult față de prețul din urmă cu 24 de ore, potrivit CoinGecko. Ulterior, a scăzut, iar în prezent evoluează la 0,000568 USD, în creștere cu 220% față de ziua anterioară.\n\nOpiniile referitoare la consumul de energie al industriei sunt împărțite, fiind dificil de creat o părere clară.\n\nConform unui raport al Casei Albe, consumul total global de energie electrică pentru generarea (minarea) activelor digitale este între 120 de miliarde și 240 de miliarde de kilowați-oră pe an, o valoare care depășește consumul total anual de energie electrică din țările mari, cum ar fi Australia și Argentina.\n\nStudiul constată că statele cu prețuri mai mici la energie electrică au, de obicei, o pondere mai ridicată a energiei regenerabile în rețeaua electrică. O tehnologie mai ecologică pare să fie trendul către care se îndreaptă sectorul.\n\nCercetătorii de la Universitatea Cambridge estimează că rețeaua Bitcoin folosește aproximativ 100 de terawatt-oră pe an, cantitatea aproximativă consumată de țări precum Malaezia sau Suedia.\n\nPe de altă parte, apărătorii Bitcoin spun că industria este în mod nedrept evidențiată în privința consumului de energie, pe care un raport recent al Casei Albe a estimat-o că se încadrează între 0,09% și 1,7% din consumul total de energie electrică din SUA.\n\nGrupurile industriale au publicat date care arată că mai mult de jumătate din energia utilizată de mineri provine din surse regenerabile și spun că sectorul are potențialul de a ajuta la extinderea rețelelor de energie regenerabilă prin finanțarea de noi proiecte de energie ecologică, se precizează în analiza casei de brokeraj XTB România.",
    "Frisoane pentru unii: Rusia și China au bătut palma": "Rusia şi China au căzut de acord să-şi aprofundeze cooperarea în probleme de apărare, cu accent pe desfăşurarea de exerciţii comune, a declarat luni la Moscova puternicul Consiliu de Securitate al Federaţiei Ruse, citat de Reuters.\n\n„Părţile au convenit asupra cooperării militare în continuare cu accent pe exerciţii şi patrule comune, precum şi pe întărirea contactelor dintre Statele Majore Generale”, se arată într-un comunicat.\n\nDifuzarea comunicatului are loc în timp ce secretarul Consiliului de Securitate Nikolai Patruşev vizitează China pentru a purta consultări de securitate şi avea întâlniri cu oficiali.\n\nRusia şi China şi-au aprofundat cooperarea în ultimii ani, deşi preşedintele rus Vladimir Putin a recunoscut „preocupările” Chinei cu privire la situaţia din Ucraina la un summit în Uzbekistan săptămâna trecută.\n\nChina s-a abţinut să condamne operaţiunea Rusiei împotriva Ucrainei sau să o numească „invazie”, în timp ce Kremlinul consideră războiul drept „operaţiune militară specială”.",
    "ASUS Republic of Gamers dezvăluie povestea designului telefonului ROG Phone 6D Ultimate: Construind cel mai tare telefon de gaming din lume – ClubIT&C": "ASUS Republic of Gamers (ROG) a prezentat în premieră „Dare to be Ultimate: Building a World-Leading Gaming Phone”, povestea designului ce a condus la apariția seriei de smartphone-uri de gaming ROG Phone 6D.\n\nROG Phone 6D și ROG Phone 6D Ultimate sunt echipate cu cel mai nou chipset de top MediaTek Dimensity 9000+ 5G. Cu viteze ale procesorului de până la 3,2 GHz1 și dispunând de până la 16GB de memorie RAM LPDDR5X și 512GB de stocare ROM, Dimensity 9000+ oferă experiențe 5G de top, perfecte pentru gamerii mobili.\n\n„Urmărirea performanței și a experienței de joc supreme au fost întotdeauna esențiale pentru ROG Phone. Cu fiecare iterație, ne străduim în mod constant să ne depășim pe noi înșine, în spiritul For Those Who Dare”, a declarat S.Y. Hsu, Co-CEO, ASUS. „Suntem încântați că această primă colaborare cu MediaTek a condus la performanțe atât de uimitoare și vom continua să le îmbunătățim încontinuu.”\n\n„Lansarea 5G a ridicat ștacheta pentru jocurile mobile, deoarece utilizatorii se pot bucura de conectivitate super-rapidă în mișcare”, a declarat JC Hsu, VicePreședinte Corporate și Director General al departamentului de comunicații wireless din cadrul MediaTek. „Dimensity 9000+ de la MediaTek le permite utilizatorilor ROG Phone 6D să se bucure de experiențe de joc rapide și fluide, de conectivitate fiabilă, de o rată de reîmprospătare rapidă și de imagini captivante, maximizând în același timp durata de viață a bateriei.”\n\nROG Phone 6D Ultimate introduce funcția AeroActive Portal, o „ușă” de disipare a căldurii care funcționează împreună cu AeroActive Cooler 6 și cu lamelele de disipare a căldurii de pe camera de vapori ultra-subțire, pentru a introduce aer rece spre chipset pentru o performanță de răcire excepțională. Suprafața termică este mărită de până la 9 ori2, iar eficiența termică este sporită cu până la 20% atunci când AeroActive Portal este activat3.\n\nSistemul de răcire îmbunătățit GameCool 6 dispune de o tehnologie nouă de răcire a procesorului la 360° pentru a dezlănțui performanțe maxime susținute. O baterie cu o capacitate imensă de 6000mAh oferă o autonomie extinsă pentru sesiuni lungi de joc. Imaginile deosebite sunt redate pe un ecran Samsung AMOLED HDR10+ de 6,78 inci, care utilizează tehnologia exclusivă de tuning ROG pentru a obține o rată de reîmprospătare uimitoare de 165Hz și o rată de eșantionare tactilă de 720Hz, de top în industrie4. Noua serie este pe deplin compatibilă cu gama existentă de accesorii interesante pentru ROG Phone 6, inclusiv AeroActive Cooler 6 și ROG Phone 6 Glass Screen Protector.\n\nROG Phone 6D și ROG Phone 6D Ultimate: putere invincibilă și specificații supreme\n\nSeria ROG Phone 6D se bazează pe cea mai recentă platformă flagship MediaTek Dimensity 9000+ 5G pentru smartphone-uri, o platformă flagship care aduce îmbunătățiri alimentării și performanței pentru o amplificare extremă a tuturor experiențelor cu dispozitivul. Dimensity 9000+ oferă un gameplay amplificat – dezlănțuit cu ajutorul suitei complete de caracteristici HyperEngine 5.0 plus un GPU MediaTek Mali îmbunătățit – și oferă o îmbunătățire a performanței cu peste 10%5 în comparație cu Dimensity 9000.\n\nDispozitivele sunt susținute de până la 16 GB de memorie RAM LPDDR5X și până la 512 GB de stocare, pentru cea mai fiabilă și stabilă experiență de joc. ROG Phone 6D Ultimate dispune de un design AeroActive Portal complet nou. După adăugarea lamelelor de disipare a căldurii la camera de vapori ultra-subțire, aceasta este instalată în “ușa” de disipare a căldurii din AeroActive Portal. Celălalt capăt al camerei de vapori este conectat la SoC (system-on-a-chip). Atunci când AeroActive Cooler 6 este conectat la telefonul mobil, un debit de aproape un litru pe secundă6 de aer rece va fi suflat pe lamele, iar tunelul de vânt atent proiectat răcește chipset-ul pentru a disipa căldura. Lamelele special concepute măresc suprafața termică de până la 9 ori7 și sporesc eficiența termică cu până la 20% atunci când AeroActive Portal este activat8.\n\nSistemul de răcire îmbunătățit GameCool 6 include tehnologia de răcire a procesorului la 360°, o cameră de vapori cu 30% mai mare și foi de grafit cu 85% mai mari9, împreună cu un design axat pe CPU pentru a crește disiparea căldurii din nucleu. În combinație cu managerul de performanță din Armoury Crate, seria ROG Phone 6D le permite jucătorilor să regleze setările de performanță pentru diferite jocuri, oferindu-le un avantaj competitiv în orice scenariu de joc.\n\nPentru imagini de gaming ultra-fluide ușoare și ultra-reactive, seria ROG Phone 6D este echipată cu un ecran AMOLED HDR10+ de 6,78 inci la 165 Hz, cu o rată de eșantionare tactilă de 720 Hz, lider în industrie. Acest afișaj uimitor poate fi setat la 60 Hz, 90 Hz, 120 Hz, 144 Hz sau 165 Hz pentru o experiență de gaming de neegalat. Imaginile superbe sunt reglate în colaborare cu Pixelworks®, companie de top în domeniul procesării vizuale, pentru culori cu o acuratețe de top.\n\nPentru posibilități de control și mai avansate, AirTrigger 6 a fost îmbunătățit semnificativ în acest an. Senzorii ultrasonici suportă pe deplin diverse gesturi, inclusiv funcții precum Dual Action, Press and Lift și Gyroscope Aiming.\n\nSistemul audio GameFX de pe seria ROG Phone 6D dispune de difuzoare duale simetrice care emit sunetul în față pentru efecte sonore stereo cu adevărat echilibrate. Este disponibil și un conector de 3,5 mm pentru căști. Sunetul a fost optimizat în colaborare cu pionierul suedez în domeniul audio digital Dirac, seria ROG Phone 6D oferind o calitate a sunetului cu adevărat impresionantă. Gama de dispozitive dispune de soluția audio spațială Dirac Virtuo™, care utilizează algoritmi brevetați pentru a reda un sunet stereo captivant prin difuzoarele încorporate, îmbunătățind în același timp calitatea generală a sunetului difuzoarelor.\n\nBateria imensă de 6000 mAh dispune de funcții avansate de mentenanță a bateriei pentru o performanță mai bună a acesteia și o durată de viață extinsă și există, de asemenea, un adaptor HyperCharge de 65 de wați pentru încărcare rapidă.\n\nSeria ROG Phone 6D este echipată cu un sistem de camere foto triple, care include o cameră principală cu unghi larg de 50 MP Sony® IMX766 de 50 MP cu calitate îmbunătățită a imaginii și procesare HDR, o a doua cameră ultra-wide de 13 MP și o cameră macro. Printre funcțiile software îmbunătățite se numără modul video HDR10+ și există, de asemenea, o cameră frontală de 12 MP pentru selfie-uri de grup de înaltă calitate și transmisiuni video în direct.\n\nROG Phone 6D și 6D Ultimate sunt disponibile exclusiv în culoarea Space Gray. ROG Phone 6D vine echipat cu iluminare Aura RGB pe spate, 12GB/16GB de memorie RAM LPDDR5X și 256 GB ROM de stocare, prețul pornind de la 4899 lei10 (taxe inclusiv). ROG Phone 6D Ultimate, care este livrat în cutie cu AeroActive Cooler 6, este dotat cu un afișaj matricial color ROG Vision pe spate, 16 GB de memorie RAM LPDDR5X și 512 GB ROM de stocare cu prețul de 7099 lei11 (taxe inclusiv).\n\nGamă extinsă de accesorii\n\nEcosistemul existent de accesorii modulare și complet compatibile cu ROG Phone 6 permite jucătorilor să își optimizeze experiența de joc pe seria ROG Phone 6D. Printre accesorii se numără AeroActive Cooler 6, ROG Kunai 3 Gamepad pentru ROG Phone 6, ROG Phone 6 Glass Screen Protector, carcase și multe altele. AeroActive Cooler 6 cu clemă de clipsare are un cooler termoelectric alimentat de AI și un ventilator care oferă un flux de aer de răcire sporit direct în punctele fierbinți de pe capacul din spate al seriei ROG Phone 6D. Rezultatul este că poate scădea temperatura de suprafață cu până la un uimitor 25°C12. AeroActive Cooler 6 adaugă, de asemenea, patru butoane fizice suplimentare pentru a permite o experiență de control autentică, asemănătoare unei console.\n\nTurneu exclusiv cu influenceri\n\nROG organizează de asemenea, un turneu al influencerilor, în cadrul căruia 10 influenceri din 6 țări – inclusiv Germania, Marea Britanie, Franța, Malaezia, Filipine și Thailanda – vor interacționa și se vor întrece cu fanii ROG pe titluri de jocuri de Nivel 1. Acest turneu va avea loc între septembrie și noiembrie, în funcție de disponibilitatea produselor pe fiecare piață.\n\nDisponibilitate\n\nCele două telefoane sunt disponibile la precomandă pe eShop-ul oficial ASUS și vor ajunge pe piața românească în luna octombrie. Prețurile pornesc de la 4899 lei (taxe inclusiv) pentru modelul ROG Phone 6D (12GB RAM și 256GB stocare) și de la 7099 lei (taxe inclusiv) în cazul lui ROG Phone 6D Ultimate (16GB RAM și 512GB stocare).",
    "Europa, continent al capetelor încoronate": "Europa este un continent al paradoxurilor. Este regiunea de pe planetă cu cele mai multe monarhii, dar nici măcar nu sunt cu toatele monarhii constituționale. Dacă în mod teoretic Principatul Liechtensteinului, de pildă, poate fi considerat o monarhie constituțională, în schimb Vaticanul e clasificat de experții în «regalia» în categoria monarhiilor absolute, deși suveranul, Papa, accede la tron printr-un proces electiv.\n\nSigur, poate părea paradoxal că Europa, leagănul democrației, este în același timp continentul cu cele mai multe monarhii, ba chiar putem spune ca jumătate din monarhiile planetei sunt europene, dacă ne gândim ca încă 15 țări din Commonwealth, inclusiv Australia și Canada, îl au ca șef de stat pe suveranul Marii Britanii.\n\nEuropa continuă așadar să se agațe de ideea și esența regalității, cărora li se atribuie o valoare specială. Să ne gândim doar la felul în care bulgarii au putut crede că fostul lor rege ar putea fi un bun prim-ministru... doar pentru că a fost rege în tinerețe.\n\nRegele Simeon Borisov Saxe-Coburg-Gotha (în bulgară: Simeon Sakskoburggotski) a poftit să fie prim-ministru în perioada 2001-2005, când mulți bulgari, nepricepând cum funcționează democrația și neînțelegând că instituțiilor UE puțin le pasă că premierul unei țări a purtat odinioară coroană, încă mai credeau că Simeon le-ar fi putut aduce prosperitatea prin simplul fapt că e rudă de departe cu unele din familiile regale occidentale.\n\nMulte din familiile regale europene sunt de origine istorică relativ recentă. Dinastiile din Italia, Grecia, Belgia, Bulgaria, România au fost create în momentul formării statelor-națiune în sec. al XIX-lea. Majoritatea erau familii nobile germane, întrucât pe atunci încă se mai atribuia o natură aparte calității sângelui nobil german.\n\nDupă al Doilea Război Mondial, însă, unele țări, nu doar România și Bulgaria, dar și Italia și Grecia, si-au gonit familiile domnitoare. În Grecia, după abolirea monarhiei în 1974, familia regală a plecat în întregime în străinătate, vreme îndelungată interzicându-i-se chiar să revină. Chiar și astăzi, niciun membru al fostei familii regale nu trăiește în Grecia.\n\nExactul în momentul în care monarhia era abolită în Grecia, ea era restaurată în Spania și e incontestabil că restaurarea monarhiei acolo a facilitat împăcarea natională, după războiul civil. La fel, în cazul actual al Belgiei, instituția monarhică este unul din ultimele lucruri care încă mai împiedică scindarea țării, în fața tendințelor independentiste ale flamanzilor.\n\nRegele Mihai al României este, alături de membrii familiei regale Karageorgevici a Serbiei, unul din puținii monarhi care au domnit peste țări ce s-au scindat din pricina accidentelor istoriei. Spre deosebire însă de Mihai al României, ultimul rege al Serbiei, Petru al II-lea, nu a abdicat. A fost expulzat de comuniști în 1945 fără să fi semnat actul de abdicare.\n\nMonarhia constituțională\n\nÎn acest sistem politic, monarhul are un rol doar ceremonial și nu poate iniția nici un act legislativ. Separarea puterilor în stat este însă la fel de totală ca în orice republică sau în orice altă formă de stat democratic.\n\nConceptul de monarhie constituțională și întreaga sa funcționare vin din Marea Britanie.\n\nÎn cadrul monarhiei constituționale, unele pot fi monarhii executive, sistem în care monarhul păstrează largi atribuții politice, celelalte fiind pur ceremoniale.\n\nBelgia a fost un caz aparte în Europa până în anii 1990, până la moartea regelui Baudouin. Orice act legislativ, orice lege care intra în vigoare trebuia aprobată și semnată de rege, fără de care nu era valabilă. Asta a dus la faimosul episod al crizei regale și al legii avortului: în 1990, Parlamentul a legalizat avortul, iar regele Baudouin, catolic fervent, a refuzat să o semneze.\n\nCriza constituțională era totală, așa încât, pentru a evita un blocaj între instituțiile statului, dar și pentru a îi evita regelui criza de conștiință în care îl punea cvazi-obligația de a semna o lege ce îi repugna profund din rațiuni morale și religioase, s-a ajuns la unul din acele faimoase compromisuri à la belge: regele a abdicat vreme de trei zile, timp în care, dată fiind absența legală a monarhului, Parlamentul a putut promulga legea.\n\nÎntre timp, puterile monarhului Belgiei au fost reduse, dar chiar și astăzi el joacă un rol esențial în formarea guvernelor: el e cel care alege mediatorii și formatorii care negociază între diferitele partide, de pildă.\n\nAceleași puteri le are monarhul, potrivit Constituției, și în Danemarca, în vreme ce în Norvegia regele chiar prezidează anumite ședințe ale guvernului.\n\nCu excepția Vaticanului, așadar, considerat tot o formă de monarhie, și a unor regate asiatice, precum Cambodgia sau Malaezia, monarhiile sunt, desigur, ereditare. În Spania, monarhia a fost restaurată în 1975, după deceniile de dictatură a lui Franco, însă este o monarhie pur ceremonială.\n\nOlanda: exemplul abdicării\n\nÎn Olanda, Regina Beatrix de Orange-Nassau a abdicat în 2013, în favoarea fiului ei Willem Alexander.\n\nAcesta a devenit primul rege al Olandei după 123 de ani în care regatul a avut doar regine. Mama lui Willem-Alexander, Beatrix, a stat pe tron 33 de ani.\n\nGestul a fost urmat în Belgia vecină, unde bătrânul rege Albert al II-lea a abdicat apoi în favoarea actualului Philippe.\n\nDe altfel, exemplul olandez a venit imediat dupa cel al Vaticanului, unde chiar și un suveran pontif a arătat că limita de vârstă poate impune o abdicare.\n\nÎnzestrarea familiilor regale\n\nÎn România, PSD și ALDE au căutat, în vremea în care politica internă a României era dominată de Dragnea, să profite de momentul înmormântării regelui Mihai și să declanșeze un referendum pentru… reinstaurarea monarhiei.\n\nCele mai interesante discuții se refereau însă la banii pe care Casa Regală a României îi va primi anual din bugetul public.\n\nÎncă din luna noiembrie 2017, Tăriceanu și Dragnea au făcut să fie aprobată o inițiativă legislativă care spunea că: „Finanţarea cheltuielilor de funcţionare curentă ale Casei Regale a României se asigură de la bugetul de stat, în limita aprobată anual prin Hotărâre a Guvernului”.\n\nÎn spațiul public s-au pronunțat și niște sume: ar fi fost vorba de 4,5 milioane de euro pe an, după modelul aplicat în Muntenegru. S-a aflat însă că Radu Duda și principesa Margareta ar fi cerut 25 milioane de euro anual.\n\nDar și dacă ar fi vorba de 25 de milioane de euro pe an pentru o familie regală care nu domnește, suma poate fi comparată mai mult decât favorabil cu cea de 35 de milioane de euro pe an pe care o primește foarte activa familie regală din Belgia, acolo unde se află sediul instituțiilor UE și NATO. Familie regală care are o agendă permanent încărcată de-a lungul anului.\n\nCasa Regală e subiect de mare dezbatere și în Italia\n\nCât de privilegiată este familia regală a României, chiar și după moartea lui Mihai, se poate vedea comparând cu situația decăzutelor familii regale din Italia și Grecia. Nepotul regelui Vittorio Emanuele III al Italiei, Emanuele Filiberto, care a luat parte la funeraliile lui Mihai în 2017, s-a plâns atunci, într-un interviu cu Corriere della Sera, de ezitările clasei politice italiene de a accepta fie și ca rămășițele celui care a fost rege în timpul lui Mussolini să fie aduse în Italia.\n\nO mare dezbatere are loc acum în această țară, unde abia președintele Mattarella și-a dat în cele din urmă acordul ca osemintele regelui Vittorio Emanuele III să fie aduse din Egipt, unde regele a murit în exil, după abdicare, în 1947, și să fie îngropate în Italia. Nu toată lumea a fost însă de acord.\n\nE vorba de regele care a făcut un pact cu Mussolini și a dus Italia în război de partea Germaniei. La fel cum regele Mihai a făcut o vreme un pact cu Garda de Fier și a dus România în război de partea Germaniei, abdicând în cele din urmă, precum Vittorio Emanuele în Italia.\n\nLa fel făcuse și Vittorio Emanuele III în Italia, acceptându-l pe Mussolini încă din 1922, semnând legile rasiale și ducând țara în război de partea lui Hitler, motiv pentru care decenii de-a rândul familia regală, Casa de Savoia, nu a avut voie să se întoarcă în Italia. Despre restituiri de proprietăți, însă, nici nu poate fi vorba.\n\nÎn Italia și Grecia, familiile regale au fost gonite din țară și li s-a interzis să mai vină vreodată. Chiar și după ce interdicția de a pune piciorul pe solul țării a fost ridicată, după multe decenii, familiilor regale din Italia și Grecia nu li s-a restituit nimic.\n\nAsta contrastează total cu situația caselor regale din estul Europei, unde în Muntenegru, Serbia, Bulgaria, România, casele regale gonite odinioară au fost reprimite cu toate onorurile și au primit înapoi uriașe proprietăți.\n\nEuropa de Est continuă astfel să se agațe de ideea, esența și mitul regalității, cărora li se atribuie o valoare specială.\n\nÎnzestrarea familiilor regale: „listele civile”\n\nÎn țările cu monarhii funcționale, membrii familiei regale trăiesc dintr-un buget fix, aprobat de Parlament, care se numește o listă civilă. Primul scriitor care a primit vreodată premiul Nobel pentru literatură, poetul francez Sully Prudhomme (1839-1907, premiul Nobel în 1901) se plângea deja de micimea gloatei care drămuiește bănuții familiei regale:\n\n„Car un peuple à ses rois fait des listes civiles/ Mais il ne sait plus faire une offrande à ses dieux.”\n\n(„Căci o nație-i dă regelui liste civile/ Dar nu mai face ofrande lui Dumnezeu.”)\n\nÎn Belgia, de pildă, lista civilă a familiei regale pentru anul 2021, a fost de 35.687.000 euro. Regele Philippe primește 11.786.000 euro, (sumă din care plătește, desigur, salariile colaboratorilor și ale angajaților Palatului).\n\nFostul rege Albert II, tatăl actualului suveran, primește la rândul lui aproape un milion de euro pe an, din care 176.000 euro sunt impozabili. În sfârșit, ceilalți copii ai lui Albert, prințesa Astrid și prințul Laurent primesc respectiv 321.000 și 308.000 euro (acesta din urmă, un gaffeur iresponsabil ținut la distanță de restul familiei, se plânge de altfel în permanență în presă că primește prea puțin și că nu-i ajunge).\n\nAceste sume nu pot fi depășite, iar familia regală nu poate fi la adăpost de lege în cazul comiterii unor matrapazlâcuri. Astfel, în Spania, ginerele fostului suveran Juan Carlos și cumnatul actualului rege Felipe, Inaki Urdangarin (bărbatul surorii regelui, Cristina de Bourbon), a fost condamnat la șase ani închisoare pentru deturnare de fonduri. Sora regelui, prințesa Cristina, a fost achitată, dar se vede că până și amorul spaniolilor pentru monarhie aparține unor vremuri apuse.\n\nListele civile, sumele fixe anuale, sunt însă primite de familii domnitoare, care au stat pe tron fără întrerupere, în monarhii constituționale, unde de altfel, precum în Belgia, regele a deținut, până la Albert II (1993-2013) largi puteri.\n\nNu există însă nici o republică occidentală în care fosta familie regală să primească o listă civilă, vaste sume anuale, așa cum se întâmplă în România, cu atât mai puțin după moartea monarhului.\n\nSpania și corupția fostului rege Juan Carlos\n\nÎn august 2020, bănuit de corupție, fostul rege al Spaniei, Juan Carlos, a plecat pe neașteptate în exil, pentru nu a pune în pericol existența monarhiei.\n\nPus sub acuzare pentru spălarea unor vaste sume de bani de proveniență dubioasă, Juan Carlos nu mai putea face față în Spania anchetelor justiției și presei. Plecând, el i-a lăsat fiului său, actualul rege Felipe, sarcina să spele onoarea monarhiei (el fiind acuzat de spălare de bani).\n\nCel mai mare scandal rămâne cel al celor 100 milioane dolari primite de la regele Abdallah al Arabiei Saudite pentru ca Juan Carlos să intervină astfel încât 12 companii spaniole să construiască linia ferată de mare viteză (TGV) dintre Mecca și Medina: o serie de contracte de 7 miliarde de euro.\n\nFosta amantă a monarhului, nobila germană Corinna Larsen (Corinna zu Sayn-Wittgenstein), a recunoscut în fața justiției elvețiene că a primit de la regele Spaniei nu mai puțin de 65 de milioane de euro pentru favorurile sale. Ea a spus însă că regele i-ar fi dăruit acele 65 de milioane de euro, cum o formulează presa spaniolă: “por gratitud y por amor”.",
    "Povestea acordeonistului Ionică Minune, care le-a cântat președinților Franței și SUA. „Muzica lăutărească veche e reprezentativă pentru poporul român”": "Sute de picioare joacă pământul uscat și ridică praful în văzduhul nopții. Oameni de toate vârstele fluieră și chiuie și se prind în mici hore. De pe scena Festivalului Șaraimanic – care a avut loc în localitatea Brezoi, la sfârșitul lunii iulie – se aud ritmurile vioaie ale tarafului lui Ionică Minune. Se cântă instrumental. Acordeonul pornește domol și, trecând subtil prin cele mai cunoscute melodii ale folclorului lăutăresc, ajunge într-un allegro con fuoco. Când ritmul devine atât de năucitor încât picioarele nu mai pot ține pasul, oamenii se opresc să râdă cu poftă și aplaudă puternic. Unii își șoptesc că n-au mai auzit vreodată muzică lăutărească cântată așa drăcesc, cu inserții de jazz și cu pasaje din muzica clasică.\n\n„E nevoie de spontaneitate și de creativitate, ca să-i dai culoare melodiei, să-i dai frumuseţe. Bineînţeles, dacă eşti maestru”, explică Ionică Minune ce înseamnă pentru el o reprezentație ca la carte în fața publicului.\n\nA cântat cu Bill Clinton: „Atunci m-am simțit tare ca el”\n\nRecunoscut drept cel mai rapid acordeonist din România, Gheorghe Ene – cum îl cheamă în buletin pe Ionică Minune – a făcut lăutărie din copilărie. Până la 63 de ani, a dus muzica străbunilor săi în toată lumea. A cântat Ionică Minune și prin restaurante occidentale, și pe scenele marilor festivaluri, dar și pentru audiențe restrânse – a susținut spectacole în fața președinților francezi François Mitterrand și Jacques Chirac, a președintelui american Bill Clinton și a liderului palestinian Yasser Arafat.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\n„Când a venit Bill Clinton, am dat-o și noi pe jazz american. După o vreme, el a făcut rost de un saxofon și a cântat cu noi vreo jumătate de oră. Atunci m-am simțit tare ca el – să cânți cu cel mai mare om al planetei, cum altfel să te simți?”, povestește acordeonistul.\n\nDintre colaborările sale muzicale, cele mai notabile sunt cele cu jazzmanul Bobby McFerrin, pianiștii Oscar Peterson și Michel Petrucciani, dar și cu maeștrii acordeonului Richard Galliano și Marcel Azzola.\n\nPrimul concert, la vârsta de 4 ani\n\nNăscut într-o familie de lăutari din comuna Costești, județul Buzău, Ionică Minune a cântat pentru prima dată la acordeon un tango, „Castel Amore”. Avea doar 4 ani. „Stăteam în picioare şi-mi ajungea acordeonul până la gât”, spune cu ușoară mândrie în glas.\n\nȘi nici nu l-a învățat nimeni. A auzit la lăutarii din familie și a reprodus. Tatăl a fost virtuoz al vioarei, însă cânta cu orchestră mare – cu acordeoane, cu țambal, cu tot ce trebuie. „Bunicul cânta la țambalul mic, dar cânta și cu vocea. La fel și tata cânta din voce, dar eu – niciodată”, povestește Ionică Minune.\n\nIonică Minune, pe scena Festivalului Şaraimanic de la Brezoi | Foto: Ştefan Marinescu\n\nRecomandări Ce înseamnă să fii bărbat. De la Zidane la Federer și Nadal\n\nPrimul concert important l-a dat în fața lui Nicolae Ceaușescu. La începutul anilor 60, liderul comunist vizita satele Buzăului, ca să constate starea lucrurilor: ce fel de bogății, ce fel de cultură, ce fel de agricultură are fiecare. Din comitetul de primire organizat de comuna Costești a făcut parte și taraful familiei lui Ionică Minune.\n\n„Tata m-a luat și pe mine, să cânt solist cu ansamblul. Ceaușescu a venit, ne-a văzut, ne-a salutat. Și pe mine m-a luat în brațe”, povestește lăutarul. „Dar eu nu sunt omul politicii, politica mea e acordeonul”, continuă și evită să intre în complexitățile erei comuniste.\n\nCei mai buni lăutari ai Bucureștiului\n\nPentru Ionică Minune, anii ‘70 și ‘80 sunt cei mai frumoși din cariera lui. Când avea 17 ani, a ajuns la București, unde a făcut echipă cu marele țambalagiu Toni Iordache. De altfel, Iordache a fost cel care l-a botezat „Minune”. A văzut potențialul pe care adolescentul îl avea și l-a ghidat să ajungă în topul lăutarilor din București.\n\n„De fapt și de drept, atunci erau petrecerile mai frumoase, altfel trăiai muzica. Existau restaurante cu muzică lăutărească – Crama Domnească, Hotel Boulevard, multe restaurante și hoteluri”, povestește acordeonistul.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nIonică Minune vorbește cu nostalgie despre vremea când marii lăutari se întreceau cine strânge mai mulți oameni la petrecerile din locantele Capitalei. Îi admira pe Romica Puceanu, pe Gabi Luncă, dar și pe Nelu Ploieșteanu. Cel mai bun crede că a fost, însă, Florică Roșioru. „Avea voce și de femeie, și de bărbat. Cânta și din Oltenia, cânta și din Moldova. Cânta lăutărește perfect. Per-fect!”\n\n„Dacă toți fac discuri, noi de ce să nu?”\n\nDeși muzica lăutărească e o muzică de petrecere, supusă spontaneității și creativității de moment a muzicantului, Ionică Minune a reușit de timpuriu s-o imprime pe discuri. „Din 1977 până la ora asta, eu fac numai discuri și CD-uri”, povestește.\n\n„Eu am cântat cu Toni Iordache 25 de ani și ne întâlneam des la Electrecord (casa de discuri din perioada comunistă, n.r.). Iar Electrecordul ne știa ca oameni de bine. Pe-atunci, dacă nu erai prea cunoscut și voiai să devii vedetă, era greu să scoți disc – hârtii multe, cereri, greu se aproba. Odată, stăteam de vorbă cu Toni: dacă toți fac discuri, noi de ce să nu? I-am propus directoarei, iar femeia a fost de acord în a doua secundă.”\n\nPrimul turneu internațional, în Japonia\n\nNu la fel de ușor era, însă, să pleci în străinătate. Dar Ionică a reușit să treacă și de hopul ăsta, iar în 1979, cânta în capitala Japoniei. „Trebuia să completezi nişte hârtii, să spui şi ultimul fir de păr din neam: dacă e hoţ, dacă a făcut sau nu puşcărie. La mine în familie nu a făcut nimeni nimic, aşa că am plecat. Eram la Tokyo la 20 ani.”\n\nAtunci a început cariera internațională a lui Ionică Minune. A cântat de toate – de la jazz și vals la tango și folclor românesc – și a ajuns să fie recunoscut chiar și de străini. „După Japonia, cum e tânărul: vreau America! Și m-am dus, pentru cinci luni. Plec și-acum, după atâția ani. Am programat un turneu în toată America, timp de șase luni”, spune acordeonistul. După aceea, a ajuns și în Italia, Spania, Germania și tocmai în Malaezia.\n\nSolista Panseluţa Feraru şi acordeonistul Ionică Minune, pe scena Festivalului Şaraimanic de la Brezoi | Foto: Răzvan Valentin\n\nCred că-n spațiu e singurul loc unde am vrut să cânt și n-am făcut-o. Sau poate pe Lună. Râdem noi, dar eu unde vreau să cânt, acolo ajung. Ionică Minune:\n\n„Eu sunt, întâi de toate, un patriot”\n\n„Nu ştiu în câte țări am ajuns. Multe! Nu cred că n-am ajuns pe vreun continent, doar în Antarctica”, spune Ionică Minune. „Dar eu sunt, întâi de toate, un patriot. Am intrat în toate oceanele care există pe lumea și eu tot la Marea Neagră, la mine, vreau să mă duc.”\n\nIonică Minune vorbește despre dragostea de țară fără emfază. Se simte legat ombilical de locurile natale, față de care n-a putut sta departe nici când locuia în Franța. A plecat la Paris și a rămas acolo aproape două decenii. Însă a păstrat permanent legătura cu cei de acasă.\n\nEu n-am rezistat în Franța o lună legată. Dacă aveam o săptămână liberă, veneam aici cu mașina. Făceam naveta Paris-București. Că se mirau lăutarii: „Băi, pentru tine drumul ăsta e cum e pentru noi Bucureşti-Buzău”. Stăteam două zile – a treia plecam înapoi. Mi-era dor de lume, de limba română! Ionică Minune:\n\nIncredibila ușurință a jazzului manouche\n\nCariera sa de jazzman lăutar în Franța a început în 1992. După ce România și-a redeschis porțile către Occident, Ionică Minune a dorit să încerce un contract de vreo două luni la un restaurant din suburbiile Parisului. Și, fără să plănuiască în mod specific asta, a rămas acolo vreme de 17 ani. În această perioadă a devenit și cetățean al Hexagonului.\n\nIonică Minune s-a acomodat rapid cu muzica și stilul franțuzești. În câteva zile, trecea drept unul de-ai lor. „Ştiţi, nu ştiţi, eu îmi fac datoria de a vă spune: jazz-ul franţuzesc – jazz manouche – este tot un stil de-al nostru. Să nu credeţi că mă laud, să n-o luaţi în râs, dar, la ceea ce cânt eu, acele melodii erau foarte uşoare. Păi, a treia zi, deja mă întreceam cu ei. După vreo săptămână i-am întrebat: «Gata, asta e muzica voastră?». Dar e frumoasă, vivantă, cum ar veni.”\n\n„E ca jazzul americanilor, dar e al nostru”\n\nLa finalul programului de la restaurant, când localul se mai golea, Ionică Minune revenea tot la muzica învățată de la părinții lui. Și francezii îl ascultau înmărmuriți și curioși să afle mai multe despre ritmurile orientale care ieșeau din acordeonul lui. „De multe ori, când rămâneam singur, cântam pentru mine pe scenă, îmi cântam oful meu. Lor le plăcea și credeau că eu cânt jazz. Mă întrebau ce muzică este și eu le spuneam că e o bucățică din țara românească”, spune acordeonistul.\n\nȘi Ionică Minune le explica, răbdător, cum folclorul românesc, inclusiv muzica lăutărească, împrumută elemente din mai multe stiluri de muzică. „E ca jazzul americanilor, dar e al nostru: cu țambal, cu contrabas, cu orgă”, explică. „Iei o melodie lăutărească și o amplifici, o îmbogățești, o faci mai frumoasă. Și-atunci, și bulgarul, și ucraineanul, și francezul e imposibil să nu le simtă.”\n\nMuzica lăutărească veche e reprezentativă pentru poporul român. Cine crede altfel se înșală. Și eu am ales-o pentru că sunt român. Cade bine la ureche, iar mai ales la un pahar de vin se-aude perfect. Ionică Minune:\n\n„Mie-mi place muzica clasică – Bach, Beethoven”\n\nÎn ultima perioadă, Ionică Minune și-a mai rarefiat recitalurile. Însă în 2023 se va reîntoarce în Franța, unde va urca pe scena a două festivaluri. „Nu mai am atâta energie, dar nici să refuzi nu poți. Oamenii te cunosc și te iubesc. Așa că le-am promis că vin cu mare plăcere.”\n\nSolista Panseluţa Feraru şi acordeonistul Ionică Minune, pe scena Festivalului Şaraimanic de la Brezoi | Foto: Ștefan Marinescu\n\nCând nu se ocupă de muzică, lui Ionică Minune îi place să stea cu animalele sale, are vreo doi câini și o pisică acasă. Câteva ore pe săptămână se ocupă însă și de câte un tânăr care vine la el pentru a învăța tainele acordeonului. În urmă cu câțiva ani, lăutarul a vrut să-și deschidă o școală de acordeoniști. A renunțat între timp – prea multă birocrație.\n\n„Anul trecut am avut și elevi americani. Acum am un singur copil pe săptămână – vreau să fiu mai liber și mai liniștit. Au ieșit mulți din mâna mea, copii bine instruiți, cu cap, care în ziua de azi cântă foarte bine”, explică Ionică Minune.\n\nEste încrezător că România nu va duce lipsă în curând de talente muzicale care să ducă mai departe tradiția lăutăriei. Nici măcar manelele, care au prins tot mult mai mult teren în ultimii ani, nu vor putea să îngroape adevărata muzică lăutărească, spune instrumentistul.\n\n„Mie-mi place muzica clasică – Bach, Beethoven. Asta ascult ca să mă liniștesc și să-mi mai vină idei. Mai fur câte ceva de la clasici”, spune Ionică Minune râzând. „Nu-mi face plăcere să ascult manele. Muzica asta n-are viață eternă, ca muzica noastră. Oricâte orchestre de manele ai asculta, e același lucru, parcă e o singură melodie. Dar în muzica lăutărească, și să cânți șase ore legate tot nu te repeți.”\n\nMuzica lăutărească n-o să moară niciodată, vă spune Ionică Minune. Știți voi, cum e cu pasărea Phoenix: vin foarte multe intemperii muzicale, dar nimic n-o s-o omoare. Din contră, vor fi și mai mulţi muzicanţi care o s-o iubească. Ionică Minune:\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Republica Moldova s-a aliniat Programului global de inovare a tehnologiilor curate din acest an": "Utilizarea eficientă a resurselor regenerabile este extrem de important pentru economia țării. Reglementările și prioritățile globale actuale în domeniul sustenabilității și schimbărilor climatice generează costuri suplimentare companiilor, în special în comerțul internațional. Programul Global Cleantech Innovation (GCIP) a luat naștere ca răspuns la necesitatea cooperării globale, în domeniul tehnologiilor curate. Companiile din țara noastră trebuie să întreprindă pași urgenți pentru a fi competitivi pe arena internațională.\n\nProgramul internațional pentru sprijinirea și accelerarea antreprenoriatului în domeniul tehnologiilor curate sau Programul global de inovare a tehnologiilor curate (GCIP ), realizat cu sprijinul Organizației Națiunilor Unite pentru Dezvoltare Industrială (UNIDO) și Global Environment Facility (GEF), are ca obiectiv principal dezvoltarea industrială incluzivă și durabilă. Este un program global de sprijinire a ideilor antreprenoriale care abordează principalele teme legate de energie și mediu. Este o platformă care a început să fie implementată din 2014 în opt țări: Turcia, Armenia, Maroc, Africa de Sud, India, Malaezia, Pakistan, Thailanda, sprijinind companiile, în special IMM-urile, care activează în domeniul tehnologiilor curate, în realizarea unei producții ecologice și accelerarea inițiativelor lor. Din anul 2022 și Republica Moldova, alături de alte state, precum Cambodia, Indonesia, Kazakhstan, Mongolia, Morocco, Namibia, Nigeria, Pakistan, Senegal, Africa de Sud, Turcia, Ucraina, Uruguay, Vietnam, s-a aliniat la acest program.\n\n\n\nGCIP este cel mai important program de accelerare a startup-urilor din lume, cu o rețea globală de cunoștințe și comunicare în ecosistemul antreprenorial a tehnologiilor curate.\n\n\n\nProgramul global de inovare a tehnologiilor curate își propune să contribuie la o lume durabilă, oferind în același timp beneficii individuale antreprenorilor care sunt sensibili la problemele de mediu și de energie și dezvoltă tehnologii curate în timp ce își creează afacerea.\n\n\n\nGCIP este orientat pentru a sprijini antreprenorii cu scopul de a dezvolta startup-uri de o generație nouă. Având un succes enorm pe arena internațională, programul a reușit foarte rapid să-și creeze un nume în ecosistemul antreprenorial din întreaga lume, în special în țările în care se desfășoară.\n\n\n\nProgramul global de inovare a tehnologiilor curate are următoarele scopuri:\n\nAccelerarea tranziției antreprenorilor de la etapa incipientă, de la idee, la etapa de implementare și sprijinirea acesteia;\n\nDezvoltarea capacităților IMM-urilor care activează în domeniul tehnologiilor curate;\n\nFacilitarea dialogului dintre client, consumator, producător, investitori, fonduri;\n\nConsolidarea afacerilor;\n\nDezvoltarea ecosistemului antreprenorial.\n\nGCIP va susține antreprenorii din Republica Moldova, oferindu-le resurse pentru a realiza o producție durabilă care va modela viitorul și le va accelera inițiativele. În acest context, GCIP le va oferi și o infrastructură necesară pentru realizarea celor 17 obiective de dezvoltare durabilă, stabilite de Organizația Națiunilor Unite.\n\nAgenția pentru Eficiență Energetică și GCIP Moldova vor susține inițiativele inovatoare care se vor axa pe rezolvarea problemelor naționale în domeniile tehnologiei curate, pe modelarea unor noi modele de afaceri legate de: producerea energiei din surse regenerabile, eficientizarea consumului de energie în întreprinderi, gestionarea deșeurilor, eficiența consumului de apă, biodiversitatea, transportul de nouă generație și clădirile verzi inteligente.",
    "5 sfaturi pentru a avea un site B2B de succes": "Utilizabilitate, design, continut relevant, personalitate definita de cumparator, povesti de succes… Factorii pe care ar trebui sa ii urmaresti pentru ca site-ul tau B2B sa obtina rezultate tangibile sunt numeroase. In aceasta postare, va vom oferi cateva sfaturi.\n\nIn multe cazuri, actiunile de marketing B2B si B2C sunt similare si pot chiar coincide. Totusi, nu putem pierde din vedere faptul ca mesajele strategice care sunt lansate si forma in care sunt transmise au anumite particularitati in fiecare caz care se reflecta in site-urile B2B , structura lor si chemarea lor la actiune. Este foarte important sa cunoastem in detaliu caracteristicile utilizatorului B2B si nevoile acestuia pentru a-l putea aplica unei strategii de marketing personalizate.\n\nDaca afacerea dvs. este indreptata spre B2B si aveti nevoie sa stabiliti relatii comerciale cu alte afaceri, trebuie sa va adaptati site-ul . Dar, de ce este atat de important sa acordam prioritate site-ului nostru in strategiile de marketing si vanzari 360?\n\nDe ce este important designul web pentru companiile B2B?\n\nPe parcursul anului 2020, utilizarea comertului electronic a cunoscut o crestere importanta ca o consecinta directa a pandemiei si a acceleratiei transformarii digitale a companiilor. Cresterea sa este de neoprit si previziunile pentru viitor o arata. Potrivit unui studiu, liderii digitali B2B genereaza de cinci ori mai multe venituri decat liderii non-digitali si asta pentru ca 75% dintre companiile B2B prefera sa cumpere online si sa interactioneze de la distanta cu reprezentantii de vanzari. Potrivit studiului privind comertul electronic global, tarile care conduc la cresterea utilizarii comertului electronic sunt Filipine, Malaezia si Spania.\n\nO afacere B2B are nevoie de cea mai buna platforma web posibila, astfel incat sa nu se piarda nici macar un client; potentialul de vanzare online este infinit si traim vremuri care necesita creativitate si, mai ales, investitii pentru a obtine rezultate. Daca doriti sa creati un site web personalizat, urmati aceste sfaturi si aflati cheile unui site web de succes.\n\nCele 5 sfaturi ale unui site B2B\n\nUtilizabilitate, design atent si continut relevant\n\nWeb-ul tau ar trebui sa respecte cerintele optime de utilizare : daca utilizatorii nu gasesc ceea ce cauta sau nu gasesc site-ul tau util, vor pleca. Prin urmare, site-ul dvs. trebuie sa fie atractiv cu ochiul liber , inovator si sa realizeze ceea ce isi doreste utilizatorul de la site-ul dvs. Mai presus de toate, trebuie sa fie responsive, avand in vedere ca daca nu este, Google il va penaliza atunci cand va pozitioneaza continutul. Arunca o privire la cele mai bune cadre de dezvoltare web si ia notite.\n\nContinutul este la fel de relevant; ar trebui sa oferiti continut bine structurat (in sectiuni si subsectiuni), in functie de ceea ce doriti sa transmiteti utilizatorului in fiecare parte a paginii. O optiune buna este oferirea unui blog relevant, de inalta calitate, cu continut profesional.\n\nCreati cea mai buna scrisoare de intentie pentru clientii dvs\n\nConstruieste-ti brandul si creeaza o imagine puternica care ramane in mintea celor care viziteaza site-ul tau web; aceasta prima impresie va determina asteptarile in ceea ce priveste profesionalitatea, calitatea serviciilor si tratamentul personalizat . Este foarte important, asadar, sa articulezi in mod clar valorile tale ca companie si sa fii adevarata reflectare a ceea ce vor astepta clientii tai de la tine.\n\nNu putem uita ca factorii subiectivi exista atunci cand vine vorba de a decide intre o companie sau alta (cumparam cu „inima”) si in primele secunde de la vizualizarea unui site ne decidem daca vom continua sa exploram site-ul. sau plecati sa gasiti o alta optiune.\n\nConstruiti site-ul web in jurul Customer Persona\n\nMajoritatea site-urilor web care au rate de conversie scazute au mesajul gresit pe pagina de pornire. Cand spunem „gresit”, nu inseamna ca sunt scrise prost, ci ca nu este indreptat catre buyer persona potrivita , in care potentialul nostru client nu se simte inclus si paraseste pagina.\n\nPrin urmare, este fundamental ca persoana dvs. de cumparator sa fie bine definita; va va ajuta sa aveti o strategie clara si sa determinati in ce moment, prin ce platforma si cu ce mesaj veti atrage obiectivul public cu marketingul web B2B.\n\nArata-ti portofoliul de clienti\n\nFaptul ca firma pe care o cautam are clienti relevanti sau clienti din acelasi sector creeaza un sentiment de incredere si securitate care ne incurajeaza sa ne aprofundam. Poate fi una dintre cele mai simple si mai eficiente chei ale marketingului B2B : sa aratam munca noastra anterioara si sa o sustinem cu dovezi ale muncii noastre.\n\nPrin urmare, marturiile persoanelor relevante sunt, de asemenea, surse de inspiratie si factori de decizie atunci cand vine vorba de alegerea unui partener cu care sa lucrezi. Aminteste-ti ca este foarte important ca clientii tai sa devina adevarati misionari ai lucrarii tale.\n\nAveti grija la documentul de management al proiectului\n\nCateva cazuri bune de afaceri pe site care reflecta problema clientilor, solutia oferita, iar principalele rezultate este ceva care ne poate facilita conversia si ne ajuta sa luam decizia de a lucra cu o anumita companie. In aceste cazuri de afaceri, este important sa prezentam problema rezolvata si modul in care am tratat-o.\n\nIn cele din urma, site- ul dvs. de succes B2B ar trebui sa fie indreptat catre persoana dvs. de cumparator, sa aiba un design simultan atractiv si functional, sa ofere informatii relevante si actualizate si sa fie sustinut de cazuri de afaceri si marturii de la clienti anteriori pentru a oferi mai multa credibilitate muncii dvs. Lucrul in toate aceste domenii necesita o investitie importanta de timp si resurse in dezvoltarea web, dar va garantam ca rezultatul va fi foarte satisfacator pentru brandul dumneavoastra. Du-te!"
}