{
    "Serbia a anunțat „consultări regulate” cu Rusia pe politica externă / Reacția UE": "INTERNATIONAL Luni, 26 Septembrie 2022, 16:29\n\nSebastian Jucan • HotNews.ro\n\nUniunea Europeană a denunțat luni decizia Serbiei de a organiza consultări regulate cu Rusia pe subiecte ce țin de politica externă, afirmând că mutarea ridică „semne de întrebare serioase” cu privire la dorința Belgradului de a adera la blocul comunitar, relatează Reuters.\n\nPresedintele Serbiei, Aleksandar Vucic, alaturi de Vladimir Putin Foto: kremlin.ru\n\nMinistrul rus de Externe Serghei Lavrov și omologul său sârb Nikola Selakovic au semnat vineri un document cu titlul „plan asupra consultărilor”.\n\nSelakovic a declarat că documentul prevede consultări în ceea ce privește activitățile bilaterale și multilaterale, fără a include însă prevederi cu privire la politicile de securitate.\n\nPartidele de opoziție au criticat documentul.\n\nSerbia, care a fost bombardată de NATO în urmă cu două decenii din cauza epurărilor etnice făcute sub fostul președinte Slobodan Milosevic, este una dintre țările candidate la aderarea la UE, guvernele succesive de la Belgrad încerând să jongleze cu legăturile istorice apropiate avute cu Rusia și aspirațiile de integrare cu Occidentul.\n\nUE vorbește de „semne de întrebare serioase” în legătură cu Serbia\n\nPeter Stano, unul dintre purtătorii de cuvânt ai Comisiei Europene, a subliniat luni în fața jurnaliștilor de la Bruxelles că Serbia a semnat acest document privind consultările la doar câteva zile după ce Moscova a decretat mobilizarea parțială și a demarat referendumurile de anexare a teritoriilor ucrainene ocupate.\n\nEl a adăugat că semnarea documentului reprezintă „un semnal foarte clar despre intențiile lor de a-și consolida legăturile” și că mutarea „ridică semne de întrebare serioase”.\n\nOficialul european a amintit de asemenea că UE a spus foarte clar că țările care își doresc să adere la blocul comunitar nu se pot comporta ca și când războiul din Ucraina nu are loc pentru a menține aceleași relații cu Moscova.\n\nUna dintre angajamentele luate de țările candidate este de a-și alinia politica externă cu cea a blocului comunitar, un lucru pe care UE l-a amintit Serbiei și în luna iunie.\n\nUrmărește ultimele evoluții din a 215-a zi a războiului din Ucraina LIVETEXT pe HOTNEWS.RO.",
    "Conservatorii din Serbia vor să interzică mai multe manuale școlare. Biserică vs știință și „ideologia\" LGBTQ": "Conservatorii religioși și politici s-au aliat pentru a contesta programa școlară recent revizuită a Serbiei în ceea ce privește descrierea identității de gen și a celei sexuale, declanșând o revizuire oficială care ar putea duce la interzicerea noilor manuale școlare.\n\nBiserica Ortodoxă Sârbă și un partid politic de dreapta de la Belgrad au cerut înlocuirea manualelor de biologie până la cele de istorie și sociologie, despre care spun că „promovează ideologia LGBTQ”.\n\nDrept urmare, ministrul sârb al Educației așteaptă o recomandare din partea Consiliului Național pentru Educație cu privire la rigurozitatea științifică a materialelor, dar și dacă noua programă deservește „interesul național” al țării prin a le prezenta informațiile elevilor.\n\nEducatorii și membrii comunității LGBTQ din Serbia avertizează că măsura de revizuire anunțată de ministrul Educației face parte dintr-o tendință accelerată de cedare a oficialilor în fața cerințelor clericilor și a naționaliștilor care caută să cenzureze și să „dezumanizeze” segmente întregi ale populației.\n\nMai mult, cei de extremă dreapta se întreabă ce înseamnă însăși „ideologia LGBTQ”.\n\n„Vor să ne dezumanizeze cu această frază”, a declarat Ana Petrovici, o membră a comunității LGBTQ, care locuiește în Belgrad, pentru serviciul balcanic al Europei Libere.\n\n„Este o propagandă zgomotoasă de dreapta care ne face mult rău și în spatele căreia nu se ascunde niciun argument autentic”, a spus Petrovic, care lucrează pentru ONG-ul Da Se Zna, ce oferă sprijin psihologic și juridic comunității LGBTQ. „În realitate, suntem așa cum suntem și suntem cetățeni ai acestei țări”.\n\nAlți critici spun că decizia de contestare a manualelor face parte dintr-o bătălie pentru a păstra diviziunea dintre biserică și stat în fața unei „clericizări din ce în ce mai extinse”, care amenință să lase generații întregi nepregătite pentru viața într-o lume permanent în schimbare.\n\nManuale nepropovăduite de Dumnezeu\n\nControversa legată de manualele școlare a luat amploare în contextul în care în vara asta mai mulți sârbi și-au manifestat opoziția față de parada internațională EuroPride, programată să aibă loc la Belgrad în cadrul săptămânii EuroPride, între 12 și 18 septembrie.\n\nPe 11 septembrie, în timp ce membrii bisericii se luptau să pună cap la cap protestele împotriva Marșului Pride, Patriarhul ortodox sârb Porfirije a făcut un apel public pentru retragerea unui manual de biologie de clasa a opta.\n\nEl a declarat că manualul, introdus în urmă cu un an ca urmare a unor reforme curriculare impuse încă din 2017, „impune o ideologie LGBTQ inacceptabilă”. Porfirije a spus că persoanele creștin-ortodoxe „nu pot accepta impunerea unor noi norme sociale care nu au fost propagate de Dumnezeu”.\n\nO săptămână mai târziu, liderul unui partid de dreapta cu rădăcini în creștinism și naționalism, care a revenit în Parlamentul Serbiei în aprilie în parte ca urmare a unei coaliții cu monarhiștii, a preluat apelul Patriarhului, adăugând alte șapte manuale aprobate de Ministerul Educației pentru elevii din învățământul primar și secundar.\n\nLiderul partidului Doors, Bosko Obradovic, a invocat „conținut controversat LGBT” în cinci manuale de biologie pentru elevii de clasa a VIII-a, o carte de istorie pentru clasa a VIII-a, un manual de sociologie pentru clasa a IV-a și un manual de educație civică pentru liceeni.\n\nEl a susținut că „mișcarea LGBT încearcă să își impună ideologia în sistemul de educație, deși ideologia este complet neștiințifică și neconstituțională”.\n\nÎn plus, a spus Obradovic, eforturile sale vizează elevii „în cea mai sensibilă perioadă de maturizare”.\n\nEl a solicitat o sesiune de urgență a Comisiei pentru Educație din Parlament și s-a angajat să introducă o legislație care să interzică „promovarea propagandei homosexuale și a transsexualității în rândul minorilor”.\n\nUnul dintre manualele de biologie în cauză explică diferența dintre sex și gen și descrie orientarea sexuală și identitatea de gen. Genul „poate fi independent de sexul atribuit (unei persoane, n.r.) la naștere”, se arată în carte, adăugând: „Un individ este singurul care își poate determina (propria, n.r.) identitate de gen”.\n\nManualul de istorie descrie mișcările sociale LGBT ca fiind activiști care urmăresc îmbunătățirea situației persoanelor LGBT „care sunt adesea expuse din punct de vedere social la o discriminare generalizată”.\n\nManualele, revizuite în virtutea „ interesului național ”\n\nMinistrul Educației, Branko Ruzici, a răspuns inițiativei lui Porfirije invocând „controversa publică” pentru a cere o nouă evaluare a programei care implică manualul de biologie de clasa a opta.\n\nEl a însărcinat Consiliul Național pentru Educație să evalueze „dacă programul este în conformitate cu teoriile științifice” și „dacă interesul național este reflectat în ele și dacă acest lucru este în interesul educației” pentru copiii din Serbia.\n\nÎn prezent, Consiliul solicită opinia experților înaintea unei sesiuni extraordinare pentru a conveni asupra unor concluzii fără caracter obligatoriu pentru ministru.\n\nRuzici „a cedat influenței celor care nu ar trebui să pună la îndoială programa școlară, mai ales când vine vorba de științele naturale, exacte, care se bazează pe date și cercetare”, a declarat pentru serviciul balcanic al Europei Libere Biljana Stojkovic, profesor de biologie la Universitatea din Belgrad, care a participat la elaborarea noii programe de biologie.\n\nEa spune că programa se limitează la fapte și că „interesul național” nu are loc în educația științifică, deoarece nu există „biologie, fizică sau chimie sârbească”.\n\nStojkovici, care a fost candidatul din partea coaliției verzi la alegerile prezidențiale din acest an, câștigate de actualul președinte Aleksandar Vucici, și care s-a opus în mod public religiei în educația publică, spune că ea consideră atacurile asupra programei școlare drept o formă de „cenzură”.\n\nForțarea profesorilor de biologie „să nu vorbească despre ceea ce este cunoașterea științifică... va întâmpina o mare rezistență din partea profesiei de biolog”, a spus ea.\n\nLegea din 2018 a Serbiei privind manualele școlare prevede ca editorii de manuale să prezinte o programă școlară adoptată de Ministrul Educației. Curriculumul este recomandat de Consiliul Național pentru Educație pe baza unei propuneri din partea Institutului pentru Îmbunătățirea Educației, care funcționează în cadrul ministerului.\n\nProgramele și manualele școlare care sunt în prezent atacate de conservatori au fost introduse înainte de anul școlar 2021-22.\n\nMinisterul Educației a refuzat să răspundă la întrebările Europei Libere cu privire la problema manualelor școlare.\n\nInstitutul pentru Îmbunătățirea Educației a declarat pentru serviciul balcanic al Europei Libere că programa școlară pe care a propus-o în 2019 a fost în conformitate cu teoriile și faptele acceptate, precum și cu obiectivele educației impuse prin lege. Nu au existat probleme în procesul de aprobare a manualelor școlare aferente, iar manualul de biologie în cauză a fost utilizat timp de un an, a adăugat institutul.\n\n„Nu a fost făcut ‘peste noapte’, a fost (făcut de, n.r.) o echipă de experți” care a creat programa școlară, spune Stojkovici. „Au fost implicați și profesorii de școală. Planul și programul au fost schimbate în mod fundamental cu scopul de a le moderniza, astfel încât să puteți aplica cunoștințele din biologie în înțelegerea lumii din jurul vostru”.\n\nEa a pus criticile actuale pe seama „structurilor retrograde al căror scop este de a ascunde aceste cunoștințe științifice\" și \"de a le refuza copiilor cunoașterea faptului că anumite grupuri minoritare există în societatea noastră”.\n\nA ceda în fața apelurilor de interzicere a manualelor ar echivala cu însăși „capitularea statului în fața unor curente religioase și naționaliste, din ce în ce mai puternice”, a explicat ea.\n\n„Folosite de când eram mici”\n\nCriticii, inclusiv Parlamentul European, și-au exprimat la începutul acestui an îngrijorarea cu privire la concesiile politicienilor sârbi în fața Bisericii Ortodoxe, care vin de la Moscova și care prezintă Rusia ca pe un gardian al valorilor tradiționale, precum familia, în Balcani, consolidând astfel legăturile dintre cele două țări. În același timp, Moscova se confruntă cu o izolare tot mai mare pe scena politică internațională din cauza invaziei sale neprovocate din Ucraina.\n\nÎntr-o rezoluție care avertiza împotriva „interferențelor străine” în procesele democratice din UE în luna martie, legislatorii europeni și-au exprimat îngrijorarea cu privire la presupusele „încercări ale Bisericii Ortodoxe din țări precum Serbia, Muntenegru și Bosnia și Herțegovina, în special în entitatea sa politică, Republica Srpska, de a promova Rusia ca protector al valorilor familiale tradiționale și de a fortifica relațiile dintre stat și biserică”.\n\nAproximativ 85% din populația Serbiei s-a descris ca fiind creștin-ortodoxă la ultimul recensământ al țării, în 2011.\n\nPreședintele Vucici a evitat să descurajeze incursiunile frecvente ale Bisericii Ortodoxe Sârbe în politică, atât acasă, cât și în Muntenegru și Bosnia, țări învecinate. El a menținut legături strânse cu Moscova și a susținut o „frăție slavă”, care să unească rușii și sârbii din întreaga regiune.\n\nÎntr-un Apel venit în mediul online pentru un stat laic, publicat pe 19 septembrie 2022, 200 de sârbi proeminenți au transmis o reacție oficială împotriva unei „clericizări tot mai extinse a statului”.\n\nOrganizat de liderul opoziției de lungă durată Zoran Vuletici și de partidul său liberal Forumul Civic Democrat (GDF), acesta acuză impunerea noțiunilor religioase în educație pentru răspândirea „negării științei, a teoriilor conspirației și a mitomaniei” ce riscă „să crească generații întregi în spiritul celui mai obscur conservatorism, incapabile să trăiască în lumea modernă și să țină pasul cu mediul înconjurător”.\n\nExistă, de asemenea, temeri că interdicția sârbă privind predarea problemelor legate de orientarea sexuală, identitatea de gen și activismul LGBT ar putea prefigura interdicții privind „propaganda” homosexuală, precum cele introduse în Rusia în urmă cu aproape un deceniu și în Ungaria anul trecut. În prezent, legislatorii din România, la inițiativa UDMR, iau în considerare o legislație similară.\n\nBilanțul Serbiei în ceea ce privește drepturile LGBT este, în cel mai bun caz, mixt, într-o regiune în care protecția minorităților sexuale sau de gen este mult în urma Uniunii Europene.\n\nDiscriminarea pe baza orientării sexuale în domenii precum ocuparea forței de muncă, comerțul și educația este interzisă în Serbia. Căsătoria între persoanele de același sex a fost interzisă printr-un amendament constituțional adoptat în 2006, care a definit căsătoria ca fiind cea dintre un „bărbat și o femeie”.\n\nProiectele de lege ulterioare pentru a acorda asistență medicală, proprietate și alte drepturi partenerilor de același sex au fost toate blocate în ciuda presiunii internaționale.\n\nONG-urile din Serbia înregistrează zeci de incidente de violență împotriva comunității LGBT în fiecare an.\n\nSăptămâna trecută, oamenii au sărbătorit pentru prima dată Marșul EuroPride de la Belgrad în Balcani.\n\nPresați de unele dintre aceleași grupuri care se află în spatele inițiativei privind manualele, oficialii sârbi au permis desfășurarea multor evenimente din timpul săptămânii, dar au interzis parada de încheiere a EuroPride din 17 septembrie, de teama violențelor.\n\nMii de susținători LGBT au mărșăluit oricum, depășiți numeric de poliția desfășurată pentru a-i proteja de contramanifestanți, inclusiv de huliganii de dreapta și de liderii bisericii.\n\nUros Tanackovici, care a lucrat ca voluntar la EuroPride, a declarat pentru serviciul balcanic al Europei Libere că aceasta a fost o șansă pentru persoanele LGBTQ de a „ieși în evidență o zi pe an și de a fi cine sunt”.\n\n„Nici măcar să nu întrebați persoanele gay din Serbia dacă s-au simțit vreodată discriminați - noi o simțim în fiecare zi\", a spus el. „Ne-am obișnuit cu asta de când eram mici”.\n\nArticol tradus în engleză de Andy Heil. Reportaj realizat de Nevena Bogdanovic, jurnalistă la serviciul balcanic al Europei Libere.",
    "Liga Națiunilor: Serbia vs Suedia - Cu gândul la Mondialul din Qatar": "Pontul zilei Sâmbătă, 24 Septembrie 2022, 11:43\n\nPariuri • HotNews.ro\n\nSerbia - Suedia, meci contând pentru Grupa 4 - Liga B din UEFA Nations League, este programat, sâmbătă, 24 septembrie, de la ora 21:45, pe „Rajko Mitic Stadium” din Belgrad, şi va fi transmis în direct de Digi Sport 3 şi Prima Sport 3.\n\nMinge de fotbal Foto: Ricardo Larreina / AFLO / Profimedia\n\nSerbia ocupă locul 2 în grupă, cu şapte puncte acumulate după patru meciuri, trei mai puţine decât liderul Norvegia, care joacă, tot astăzi, în deplasare, cu Slovenia; echipa antrenată de legendarul Dragan Stojkovic a debutat în competiţie cu o înfrângere acasă, 0-1 cu Norvegia, apoi a început să recupereze: 4-1 cu Slovenia (a), 1-0 cu Suedia (d) şi 2-2 cu Slovenia (d).\n\nSârbii sunt însă mai preocupaţi de pregătirea pentru CM din Qatar, acolo unde au ajuns după ce au câştigat o grupă cu Portugalia, calificarea fiind decisă la Lisabona, 2-1 în ultima etapă, cu un gol marcat în ultimul minut de Aleksandr Mitrovic.\n\nPe lângă golgheterul lui Fulham, ex-iugoslavii au în lot mai mulţi jucători de la echipe importante ale Europei, precum Dusan Vlahovic (Juventus), Sergej Milinkovic-Savic (Lazio), Dusan Tadic (Ajax) sau Luka Jovic (Fiorentina).\n\nSuedia este a treia în această grupă, cu doar trei puncte în patru partide; după o victorie în chiar prima etapă, 2-0 cu Slovenia (d) au urmat trei înfrângeri consecutive, 1-2 cu Norvegia (a), 0-1 cu Serbia (a) şi 2-3 cu Norvegia (d), astfel că scandinavii se luptă doar pentru a evita retrogradarea în Liga B.\n\nÎn ciuda acestui parcurs, coroborat cu ratarea calificării la CM din Qatar, la baraj, în faţa Poloniei (0-2 în deplasare), selecţionerul Janne Andersson se bucură în continuare de încrederea federaţiei de la Stockholm.\n\nCele două echipe naţionale s-au întâlnit doar de trei ori până acum: singurul meci oficial s-a jucat în tur, în Liga Naţiunilor, când Serbia s-a impus cu 1-0 în Suedia; au mai existat două partide amicale, una câştigată de Serbia (2-0 acasă în 2009) şi una în care s-a impus Suedia (2-1 pe teren prorpiu în 2012).\n\nSuperbet oferă cota 1,75 pentru cel puţin două goluri marcate de gazde în meciul Serbia - Suedia.\n\nSerbia vs Suedia\n\n\n\n\n\n\n\nCotă 1.75\n\n\n\n\n\n\n\n* cotă valabilă la ora publicării acestui articol",
    "De ce nici în 2023 nu vor exista trenuri directe România - Serbia": "INDUSTRIE FEROVIARA Vineri, 23 Septembrie 2022, 11:34\n\nVlad Barza • HotNews.ro\n\nSunt aproape zece ani de când nu mai există trenuri directe între România și Serbia, deși sunt mai puțin de 200 km de la Timișoara la Belgrad. Mai jos puteți citi de ce nu s-a reușit introducerea trenurilor și care este istoria legăturilor cu Serbia.\n\nIn gara din Kikinda Foto: Wirestock, Dreamstime.com\n\nTot fără trenuri cu vecinul de la sud-vest\n\nRomânia stă foarte prost la capitolul trenuri internaționale. Doar cu Ungaria avem legături multe, iar trenul Dacia ajunge la Viena, după un drum de 19 ore de la București. Cu Bulgaria există un tren București - Ruse (vara au fost vagoane spre Sofia și Varna) și un tren Craiova - Calafat.\n\nNu avem niciun tren către Ucraina și Serbia.\n\nDeși s-au convenit și orele la care ar fi trebuit să circule din decembrie 2022 trenuri între România și Serbia, acest lucru nu se va întâmpla. CFR Călători spune că cei de la Serbia VOZ nu au comunicat nici până la acest moment acordul de asumare privind condițiile tehnice, iar calendarul de alocare a capacității de infrastructură este deja încheiat și nu vor exista trenuri spre Vrsac, Kikinda sau Belgrad.\n\nPe internet au apărut date despre orarul propus pentru viitorul Mers al Trenurilor și ar fi putut fi un tren care pleca din Timișoara la 7.55 și ar fi ajuns la Vrsac peste două ore și trei minute. Un alt tren era gândit să plece la Timișoara la 16.37. Plecările de la Vrsac spre Timișoara erau programate la 10.41, respectiv 19.45.\n\nDe la Timișoara către Kikinda erau gândite plecări la 8.09 și 15.08, în timp ce de la Kikinda la Timișoara, trenurile ar fi plecat la orele 11.20 și 18.00 și călătoria ar fi durat aproximativ o oră și 50 de minute.\n\nDacă ar fi existat tren București - Belgrad în prezent, călătoria ar fi durat cam 15 ore, fiindcă între București și Timișoara sunt atât de multe restricții de viteză, încât călătoria durează cu trei ore mai mult decât în 1995.\n\nSerbia nu stă grozav la viteza trenurilor, cu o singură excepție: linia Belgrad - Novi Sad, unde pe 41 de km dintre cei 78 km trenurile ating din martie 2022 viteza de 200 km/h. Cele mai rapide trenuri fac 36 de minute pe cei 78 km.\n\nCe spune CFR Călători despre discuțiile cu Serbia, într-un răspuns pentru HotNews.ro\n\nÎn acest an, CFR Călători a făcut demersuri în scopul reluării circulației trenurilor în trafic internațional între România și Serbia prin ambele frontiere feroviare: Satamora Moravița – Vrsac și Jimbolia – Kikinda.\n\nDin mai multe variante propuse de CFR Călători, reprezentanții Serbia VOZ au agreat varianta circulației cu câte 2 perechi de trenuri de la Timișoara Nord până la frontiera din Serbia și retur (Kikinda, respectiv Vrsac), pentru care s-au convenit și orarii.\n\nReprezentanții Serbia VOZ nu au comunicat nici până la acest moment acordul de asumare privind condițiile tehnice, economico-financiare și comerciale pentru circulația acestor trenuri. Având în vedere că negocierile purtate cu Serbia VOZ nu s-au concretizat și faptul că în prezent calendarul de alocare a capacității de infrastructură este deja încheiat, trenurile propuse de CFR Călători nu vor putea fi planificate pentru planul de mers 2022/2023.\n\nO scurtă istorie a legăturilor feroviare cu Serbia\n\nSunt două puncte feroviare de frontieră între România și Serbia. De la Timișoara la Vrsac sunt 75 km, iar de la Vrsac sunt încă 84 km până la Belgrad.\n\nÎnainte de al Doilea Război Mondial trenurile internaționale de lung parcurs, cu vagoane spre Paris, Milano sau Veneția, ieșeau prin țară și prin vama Jimbolia - Kikinda, iar drumul până la Belgrad dura cam 20 de ore.\n\nLa începutul anilor '70 au existat pe timp de vară trenuri sezoniere directe către Rijeka (pe atunci în Iugoslavia), pe coasta Adriaticii, via Timișoara - Kikinda. De la Timișoara la Rijeka sunt 770 km și trenurile făceau 17-18 ore.\n\nÎn anii '80, rapidul 11 - București Express, și perechea sa - ieșea din țară pe la Stamora Moravița, în drumul său spre Belgrad. Între Stamora Moravița și Vrsac sunt 15 km.\n\nCelălalt punct de frontieră este Jimbolia - Kikinda, între cele două localități sunt 14 km, iar de la Timișoara la Kikinda sunt 58 km.\n\nÎn 1995 exista nu doar tren București - Belgrad, ci și Timișoara - Belgrad.\n\nÎn 2010 exista încă tren direct București - Belgrad, via Craiova - Timișoara - Stamora Moravița, 712 km, 12 ore.\n\nÎn 2015 existau două trenuri directe pe zi între Timișoara și Vrsac.\n\nSursa foto: Dreamstime.com",
    "Handbal feminin: România, Spania, Austria şi Serbia se luptă pentru Trofeul Carpaţi": "Naţionala de handbal feminin a României va evolua, între 26 și 28 septembrie, la Trofeul Carpaţi, alături de Spania, Austria şi Serbia.\n\nNou antrenor al reprezentativei tricolore, Florentin Pera a convocat 21 de jucătoare.\n\nLotul este format din Iulia Dumanska, Daciana Hosu, Diana Ciucă (portari), Cristina Neagu, Bianca Bazaliu, Laura Pristăviţa, Eliza Buceschi, Sorina Tîrcă Grozav, Bianca Harabagiu, Mădălina Zamfirescu, Daria Bucur, Anca Miţicuş, Nicoleta Dincă, Sonia Seraficeanu, Alexandra Dindiligan, Corina Lupei, Alexandra Badea, Andra Moroianu, Crina Pintea, Lorena Ostase și Bianca Ţîrle.\n\nProgramul turneului este următorul: Serbia – Spania (ora 17:30) şi România – Austria (20:00), în 26 septembrie; Austria – Spania (17:30) şi România – Serbia (20:00), în 27 septembrie; Serbia – Austria (17:30) şi România – Spania (20:00), în 28 septembrie.\n\nNaţionala României pregăteşte participarea la Campionatul European din luna noiembrie, amintește Agerpres.",
    "Festival de goluri în Liga Națiunilor. Cehia - Portugalia 0-4, Serbia - Suedia 4-1. Armenia - Ucraina 1-5. Spania - Elveția 1-2": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nFestival de goluri în Liga Națiunilor. Spania - Elveția 1-2. Cehia - Portugalia 0-4, Serbia - Suedia 4-1. Armenia - Ucraina 1-5\n\nElveția a făcut surpriza zilei și a câștigat cu 2-1 pe terenul Spaniei, însă scorul zilei l-a reușit Portugalia lui Cristiano Ronaldo, dacă avem în vedere că a jucat pe terenul unui adversar foarte bun. A câștigat cu 4-0 partida cu Cehia.\n\nUcraina a zdrobit Armenia tot în deplasare, scor 5-0, în timp ce Serbia a trecut la pas de Suedia, 4-1. Haaland a marcat pentru Norvegia, dar nu și-a putut ajuta echipa, pentru că Slovenia a întors scorul și s-a impus cu 2-1.\n\nA fost dramatism la meciul Israel - Albania, câștigat de gazde în prelungiri, iar Scoția a întors la rându-i rezultatul meciului cu Irlanda, 2-1.\n\nLiga Națiunilor, meciurile de sâmbătă: Cehia - Portugalia 0-4, Serbia - Suedia 4-1. Armenia - Ucraina 1-5. Spania - Elveția 1-2\n\nLiga A\n\nSpania - Elveția 1-2\n\nMin. 58: Gol Elveția. După o centrare din corner, mingea e deviată și ajunge la Embolo, care marchează din apropierea porții.\n\nMin. 55: Gol Spania. Jordi Alba primește o pasă perfectă și înscrie cu un șut tare, sub transversală.\n\nMin. 21: Gol Elveția. Akanji înscrie cu capul, după ce primește o centrare din corner.\n\nCehia - Portugalia 0-4\n\nMin. 82: Gol Portugalia. După o centrare din corner, Ronaldo deviză până la Jota, care înscrie.\n\nMin. 52: Gol Portugalia. Dalot reușește dubla, cu un șut din afara careului.\n\nMin. 45+6: Cehia ratează un penalty, prin Schick.\n\nMin. 45+2: Gol Portugalia. După o combinație frumoasă, Bruno Fernandes primește o pasă în fața porții și înscrie.\n\nMin. 33: Gol Portugalia. Leao întoarce pentru Dalot, care înscrie din apropierea porții.\n\nFoto: Flashscore\n\nLiga B\n\nArmenia - Ucraina 0-5\n\nMin. 84: Gol Ucraina. Dovbyk se distrează cu adversarii săi în careu și reușește dubla.\n\nMin. 81: Gol Ucraina Ignatenko marchează cu un șut frumos, din afara careului.\n\nMin. 69: Gol Ucraina. Dovbyk înscrie din apropiere, după un lob al lui Zubkov.\n\nMin. 57: Gol Ucraina. După o centrare pe jos, de pe dreapta, Tsygankov lasă mingea pentru Zubkov, care înscrie.\n\nMin. 22: Gol Ucraina. Tymchyk primește o centrare în fața porții și deschide scorul.\n\nSlovenia - Norvegia 2-1\n\nMin. 81: Gol Slovenia. Sesko înscrie cu un șut plasat, din afara careului.\n\nMin. 69: Gol Slovenia. Sporar egalează cu un șut din apropierea porții.\n\nMin. 47: Gol Norvegia. Karnicnik primește o pasă de la portar, dar greșește și degajează într-un adversar, mingea ricoșează la Haaland, care e atent și înscrie.\n\nMin. 10: Gol neacordat Norvegiei, marcat de Ostigard, pentru un fault în atac.\n\nSerbia - Suedia 4-1\n\nMin. 70: Gol Serbia. Lukic prinde un șut superb, în diagonală și mingea se oprește sub vinclu.\n\nMin. 48: Gol Serbia. Mitrovic reușește hat-trick-ul, din pasa lui Vlahovic.\n\nMin. 45+1: Gol Serbia. Mitrovic reușește dubla, după ce primește o centrare din corner.\n\nMin. 18: Gol Serbia. Mitrovic marchează cu capul, după o centrare de pe dreapta.\n\nMin. 15: Gol Suedia. Claesson înscrie din pasa lui Kulusevski.\n\nScoția - Irlanda 2-1\n\nMin. 82: Gol Scoția. Christie întoarce scorul după ce transformă un penalty.\n\nMin. 49: Gol Scoția. Hendry înscrie cu capul.\n\nMin. 18: Gol Irlanda. Egan deschide scorul pentru oaspeți, după un corner.\n\nIsrael - Albania 2-1\n\nMin. 90+2: Gol Israel. Baribo proftă de o gafă a unui fundaș și înscrie din apropiere.\n\nMin. 88: Gol Albania. Uzuni prinde un voleu de zile mari și egalează.\n\nMin. 46: Gol Israel. Weissman deschide scorul, după ce primește o pasă în fața porții.\n\nFoto: Flashscore\n\nLiga C\n\nIrlanda de Nord - Kosovo 2-1\n\nMin. 90+2: Gol Irlanda de Nord. Magennis înscrie cu capul, după o centrare de pe dreapta.\n\nMin. 82: Gol Irlanda de Nord. White primește o pasă în fața porții și marchează.\n\nMin. 65: Bară Irlanda de Nord, urmată de o altă ocazie mare. Magennis trimite cu capul, portarul respinge în transversală, faza continuă, iar Bradley nu-l poate învinge pe portar.\n\nMin. 58: Gol Kosovo. Muriqi înscrie cu un șut din afara careului.\n\nCipru - Grecia 1-0\n\nMin. 18: Gol Cipru. Tzionis pleacă perfect la limita offside-ului și deschide scorul.\n\nFoto: Flashscore\n\nLiga Națiunilor, rezultalete de vineri. Italia - Anglia 1-0. Germania - Ungaria 0-1, surpriza etapei. Bosnia - Muntenegru 1-0, în grupa României. Toate rezultatele și golurile\n\nItalia a învins Anglia cu 1-0, în derby-ul zilei, o reeditare a finalei de la Euro 2020. Ungaria a reușit surpriza și a câștigat pe terenul Germaniei cu 1-0, prin golul de generic al lui Szalai.\n\nÎn ziua în care România a remizat pe terenul Finlandei, scor 1-1, Bosnia s-a impus cu 1-0 în fața Muntenegrului, în aceeași grupă.\n\nÎn meciurile de joi, surprinza neplăcută a fost Turcia, care a remizat pe teren propriu cu modesta Luxemburg, 3-3. Franța a bătut-o pe Austria cu 2-0, în timp ce Croația - Danemarca s-a terminat 2-1, iar Polonia - Olanda a fost 0-2.\n\nLiga Națiunilor. Meciurile de vineri, 23 septembrie\n\nLiga A\n\nItalia - Anglia 1-0 (Raspadori 68)\n\nMin. 85: Bară Italia. Dimarco șutează din marginea careului, dar are ghinion și nimerește doar bara.\n\nMin. 68: Gol Italia. Raspadori primește o pasă lungă, driblează doi jucători și înscrie cu un șut de pe linia careului de 16 metri.\n\nGermania - Ungaria 0-1 (Szalai 17)\n\nMin. 17: Gol Ungaria. După o centrare din corner, Szalai înscrie superb, cu călcâiul.\n\nFoto: Flashscore\n\nLiga B\n\nMin. 45+1: Gol Bosnia. O greșeală a muntenegrenilor duce la recuperarea mingii, finalizată cu golul lui Demirovic.\n\nFoto: Flashscore\n\nLiga C\n\nGeorgia - Macedonia de Nord 2-0\n\nMin. 64: Gol Georgia. După o pasă greșită, georgienii recuperează, iar Kvaratskhelia înscrie.\n\nMin. 35: Gol Georgia (autogol). Kvaratskhelia trimite o centrare șutată în fața porții, mingea îl lovește pe nord-macedoneanul Miovski și intră în poartă.\n\nBulgaria - Gibraltar 5-1 (Antov 22, Despodov 36, Kirilov 52, Stefanov 55 / Chipolina 26)\n\nMin. 81: Gol Bulgaria. După greșeli în lanț în defensiva oaspeților, Petkov înscrie.\n\nMin. 55: Gol Bulgaria. Stefanov înscrie după o centrare de pe dreapta în fața porții.\n\nMin. 52: Gol Bulgaria. Kirilov profită de o minge respinsă până la el și înscrie.\n\nMin. 36: Gol Bulgaria. O combinație rapidă e finalizată cu gol de Despodov.\n\nMin. 26: Gol Gibraltar. După o centrare din corner, Chipolina egalează.\n\nMin. 22: Gol Bulgaria. Antov înscrie după o centrare din corner.\n\nFoto: Flashscore\n\nLiga D\n\nEstonia - Malta 2-1\n\nMin. 86: Gol Estonia. După o pasă lungă, Anier marchează.\n\nMin. 51: Gol Malta, din penalty. Teuma transformă de la punctul cu var, pentru echipa lui Devis Mangia.\n\nMin. 45+5: Gol Estonia. Sappinen transformă o lovitură de la 11 metri, după ce Borg a fost eliminat.\n\nMin. 30: Gol anulat Estonia. Sappinen se afla în offside.\n\nMin. 4: Bară și gol anulat Estonia. După ce mingea lovește bara, atacul estonienilor continuă, iar Vastsuk înscrie, numai că golul este anulat pentru henț.\n\nFoto: Flashscore\n\nToate rezultatele de joi, din Liga Națiunilor:\n\nLiga A\n\nBelgia - Țara Galilor 2-1\n\nCroația - Danemarca 2-1\n\nFranța - Austria 2-0\n\nPolonia - Olanda 0-2\n\nLiga C\n\nKazahstan - Belarus 2-1\n\nLituania - Insulele Feroe 1-1\n\nSlovacia - Azerbaidjan 1-2\n\nTurcia - Luxemburg 3-3\n\nLiga D\n\nLetonia - Moldova 1-2\n\nLiechtenstein - Andorra 0-2\n\nFranța - Austria 2-0\n\nMin 65 Goool Franța! Griezmann centrează din dreapta, Giroud sare excelent și înscrie cu o lovitură de cap.\n\nMin 56 Goool Franța! Sabitzer greșește o pasă, Mbappe recuperează, driblează tot ce-i vine în cale și marchează.\n\nMin 35 Ocazie uriașă a Franței! Tchouameni reia din \"foarfecă\", mingea e respinsă de portar în bară, iar Griezmann e blocat în ultimul moment.\n\nMin 1 A început partida!\n\nBelgia - Țara Galilor 2-1\n\nMin 50 Goool Țara Galilor! Brennan Johnson îl găsește bine pe Kieffer Moore, care înscrie.\n\nMin 37 Goool Belgia! Michy Batshuayi dublează avantajul gazdelor, după o pasă excelentă a lui Kevin De Bruyne.\n\nMin 10 Goool Belgia! Kevin De Bruyne deschide scorul cu un șut de la marginea careului.\n\nMin 1 A început partida!\n\nCroația - Danemarca 2-1\n\nMin 78 Goool Croația! Reacție instantă a gazdelor, care preiau din nou conducerea datorită unui gol marcat de Majer.\n\nMin 77 Goool Danemarca! Christian Eriksen înscrie cu un șut superb.\n\nMin 49 Goool Croația! Borna Sosa marchează cu un șut de la marginea careului.\n\nMin 35 Maehle primește la marginea careului, trage în forță, dar fără probleme pentru portarul gazdelor.\n\nMin 1 A început partida!\n\nPolonia - Olanda 0-2\n\nMin 60 Goool Olanda! Steven Bergwijn marchează după o combinație cu Janssen.\n\nMin 14 Goool Olanda! Gakpo este servit excelent de Dumfries, iar jucătorul lui PSV deschide scorul.\n\nMin 1 A început partida!\n\nȘtirea inițială:\n\nLIVE VIDEO Belgia - Ţara Galilor, Croaţia - Danemarca, Franţa - Austria şi Polonia - Olanda, 21:45\n\nRomânia va disputa primul joc vineri, în deplasare, cu Finlanda, de la ora 21:45, iar luni va întâlni Bosnia Herţegovina, tot de la 21:45. Video de la ambele meciuri vor putea fi găsite pe digisport.ro.\n\nAstăzi, pe 22 septembrie, în direct pe canalele Digi Sport puteţi urmări nu mai puţin de şase partide în direct, pentru ca restul de patru să fie şi ele în transmisiune directă pe siteul digisport.ro.\n\nBelgia - Ţara Galilor, Croaţia Danemarca, Franţa - Austria şi Polonia - Olanda , Live Video 21:45, pe canalele Digi Sport\n\nÎn Liga A avem nu mai puţin de patru partide tari, Belgia-Ţara Galilor, Croaţia-Danemarca, Franţa Austria şi Polonia- Olanda.\n\nAlte patru jocuri sunt în Liga C, iar două întâlniri sunt în Liga E\n\nScoţia - Ucraina 3-0\n\nMeciurile din această \"fereastră\" a Ligii Naţiunilor au debutat miercuri, cu partida Scoţia-Ucraina, scor 3-0. Meciul trebuia să se dispute în iunie, dar a fost amânat pentru că Ucraina trebuia să joace barajul pentru CM Qatar 2022, care începe în noiembrie. Victoria a fost a britanicilor, obţinută la un scor clar.\n\nPrimul gol al scoțienilor a fost marcat abia în repriza secundă, în minutul 70, când McGinn a câștigat un duel în interiorul careului și l-a învins pe goalkeeper-ul ucrainenilor cu un șut din întoarcere.\n\nÎn minutul 80, Dykes a dublat avantajul gazdelor după ce trimis cu capul în poarta lui Trubin, la o centrare venită din corner. Câteva minute mai târziu, același Dykes a trimis tot cu capul în poarta Ucrainei, după o centrare expediată de același Fraser. Diferența de scor putea fi chiar mai mare, dacă Che Adams nu ar fi nimerit bara transversală în minutul 63.\n\nLiga Națiunilor. Programul zilei de joi, 22 septembrie, și transmisiunile pe canalele Digi Sport\n\nLiga A\n\nBelgia – Țara Galilor, 21:45, LIVE VIDEO pe Digi Sport 2\n\nCroația – Danemarca, 21:45, LIVE VIDEO pe Digi Sport 3\n\nFranța – Austria, 21:45, LIVE VIDEO pe Digi Sport 1\n\nPolonia – Olanda, 21:45, LIVE VIDEO pe Digi Sport 4\n\nLiga C\n\nKazahstan – Belarus 2-1 (Gabyshev 29, Zaynutdinov 79 / Savitskiy 45+3), meci arbitrat de Horașiu Feșnic.\n\nMin. 79: Gol Kazahstan. Zaynutdinov primește o pasă în mijlocul careului și înscrie.\n\nMin. 45+3: Gol Belarus. După o centrare în careu, Savitskiy înscrie cu capul.\n\nMin. 29: Gol Kazahstan! Gabyshev deschide scorul, cu un șut plasat.\n\nLiga E\n\nLetonia – Republica Moldova 1-2 (Ikaunieks 55 / Revenco 26, Nicolaescu 45)\n\nMin. 55: Gol Letonia. După o combinație rapidă, Ikaunieks reduce diferența.\n\nMin. 45: Gol Moldova. Nicolaescu înscrie după un corner.\n\nMin. 26: Gol Moldova! Revenco deschide scorul din centrarea lui Plătică.\n\nMin. 11: Bară Letonia. După o centrare din corner, Tobers trimite cu capul în bară.\n\nLiechtenstein – Andorra 0-2\n\nClasament Liga D\n\nEtichete: meciuri liga natiunilor , liga natiunilor liga a , liga natiunilor liga c , liga natiunilor liga d\n\nUrmărește știrile digisport.ro și pe Google News",
    "FOTO. Cu bicicleta în Serbia, cu granițele deschise: mai puține poze, mai multe fapte": "Poliția de frontieră a deschis în zilele de 24 și 25 septembrie, între orele 8-20, punctul de trecere a frontierei de pe pista de biciclete de pe coronamentul digului Canalului Bega. Excursia cu bicicleta a avut loc pe toți cei 70 de km de pistă, între Timișoara și Zrenjanin. Aici, unii dintre cei care au trecut granița au putut rămâne în locurile de cazare sau să ia masa în restaurantele din Serbia, care au fost pregătite pentru excursia de biciclete.\n\nConform surselor Tion, 500 de persoane, cu aproximație, au trecut granița pe două roți. Dintre cei care au trecut granița și au parcurs tot traseul, mulți și-au postat succesul de pedalat pe Facebook, cu mențiunea „n-a fost ușor, dar a meritat experiența”.\n\nConcurs de selfie-uri\n\nCei care au trecut granița pe bicicletă de la Timișoara la Zrenjanin s-au putut înscrie și la un concurs de selfie-uri prin care pot câștiga invitații la cele mai mari festivaluri timișorene de anul viitor: Flight Festival, CODRU și PLAI. Cinci selfie-uri, care vor primi cele mai multe reacții pozitive, vor fi declarate câștigătoare. Îi puteți vota AICI până miercuri la ora 12 și să vedeți cele mai reușite imagini din weekend de la eveniment.\n\nPista are o lungime de 37 de kilometri și pornește de la marginea Timișoarei, apoi continuă de-a lungul râului Bega, până la frontiera cu Serbia. Pista de cicloturism a fost realizată prin programul IPA de Cooperare Transfrontalieră România – Serbia, într-un proiect care a beneficiat de finanțare europeană nerambursabilă de peste 2,3 milioane de euro. De asemenea, pista face parte din ruta EUROVELO 13, lucru care permite aplicarea pentru fondurile din PNRR, pentru lucrări la standarde europene.\n\n***\n\nDe la Otelec, pe pistă\n\nPuteai pedala și de la Otelec până la Ziliste, înainte de Becicherecu Mare (Zrenjanin) – 60 de kilometri dus-întors, dacă nu alegeai traseul mai lung, de la Timișoara la Zrenjanin. Pista este binecunoscută deja de bicicliști, iar cei care pedalau se salutau în două limbi – sârbii ziceau „Ceau”, iar românii „Zdravo”. Peisaj la fel ca la noi, cu Bega lină, cu bărcuțe ale pescarilor și locuri folosite de aceștia, cu băncuțe și mese la marginea apei. Puteai intra prin localități, chiar imediat după ce treci granița este un restaurant (cu panou pe pistă), unde poți mânca o „pleșcaviță” la un preț decent, poți bea un suc, o bere Jelen sau ce ai poftă, pentru că de pedalat mai ai… La Torac, lumea ca la Otelec, mai prin case, abia după prânz au început să „mai miște”. Pe traseu poți alege să mergi pe pistă și să faci mici ieșiri prin localitățile de lângă pistă, pentru a vedea cum trăiesc vecinii noștri, mulți români (o mare parte dintre cei care locuiesc în Torac sunt români).\n\nPoze și… cam atât\n\nAi ce vedea, dar se vedea din „pustietatea de duminică” că nu mulți știau că se poate trece granița pe pistă (mai mult românii știau decât sârbii), iar pista era animată doar de vameși și un panou al Consiliului Județean Timiș, unde oamenii erau invitați să facă selfie. Niciun pliant cu ce ai putea vizita la sârbi, nimeni nu-ți vindea nicio sticlă de apă (chiar și la suprapreț) inscripționată cu Timișoara-Serbia, septembrie 2022, nu și-a pus nimeni taraba lângă pistă să vândă o apă plată. Sârbii nu au primit niciun pliant cu Timișoara-Capitală Europeană a Culturii 2023 – aici ar fi fost aproape obligatoriu ca Primăria Timișoara și Consiliul Județean Timiș să-și dea mâna pentru a promova urbea de pe Bega, localitățile de lângă pistă, Capitala Culturală, atracțiile turistice. Dar poze s-au făcut, s-au „tras în poză” o parte dintre cei care au călcat și un kilometru pe pistă… Au apărut poze în Meta(vers) și la granița sârbilor, când s-a format coadă, pentru că nu le mergea sistemul de verificare a documentelor (că nu era „semnal la net”), lucru care s-a întâmplat și duminică seară vameșilor români (fără poze).\n\nPietricele și Cipirirpi\n\nAdevăru-i că dacă mergeai duminică pe pistă aveai mult timp de gândire, pentru că în rest – dacă mergeai prin localități le găseai cam „adormite”, vânzoleală mai era la magazinele sârbești, unde luai în Cipiripi în amintirea vremurilor trecute. În rest… liniște, multe tractoare și combine care recoltau. Bicicliștii parcă erau mai mulți români care mergeau spre Serbia și se întorceau. Niște cicliști au spus chiar că i-au întrebat sârbii cum de au trecut granița pe pistă, pentru că nu știau că s-au deschis granițele. Unii au mers la Zrenjanin și au înnoptat acolo, iar a doua zi s-au întors. Unii cicliști au reclamat pietricele pe pistă, cei care au cursiere, cu roțile subțiri, și au fost nevoiți să-și repare pana pe care au căpătat-o în urma întâlnirii cauciucului cu pietricelele. Ca și număr, duminică seara, cu două ore înainte de închiderea graniței de pe pistă, se auzea din stația polițiștilor de frontieră români că au fost în jur de 400.\n\nPotențial enorm, dar nu apare soarele\n\nTraseul este frumos, poate avea nevoie de puțin soare, mai puține poze și mai multe evenimente în localitățile de lângă pistă, nu numai „declarative”, o promovare a județului, parteneriate cu restaurante și locuri de relaxare din zonă, oameni pe marginea pistei care să te îmbie cu de toate sau să se facă diverse evenimente în locurile din vecinătatea pistei. Bicicliști au fost, dar au fost, în general, obișnuiții pistei. Dacă erau mai multe evenimente pista și deschiderea granițelor ar fi atras și publicul care nu folosește bicicleta ca mijloc de transport sau (și) relaxare. Ar fi fost bine să nu mai fie gropi în pistă (partea dinspre graniță) și mai puține pietricele și crăpături. Pista are un potențial enorm, dar parcă mergi pe ea cu nori în priviri. Oare cine va aduce soarele?\n\nfoto: Adrian Panduru",
    "Companiile rusești își extind prezența în Serbia, pe măsură ce continuă războiul din Ucraina. Kremlinul vrea să provoace instabilitate": "Invazia rusă în Ucraina a scos în evidență și legăturile tradiționale strânse dintre Serbia și Rusia. Sârbii încearcă să evite să se îndepărteze de Moscova, dar găzduiesc în același timp companii rusești, inclusiv gigantul tehnologic Yandex, care fug de criza economică și perturbările cauzate de război în interiorul Rusiei, conform unei analize The Moscow Times.\n\nIntrarea principală bogat decorată a clădirii parlamentului sârb în stil baroc era abia vizibilă în spatele mai multor corturi și a unei scene improvizate împodobite cu panouri publicitare.\n\nUnul dintre panouri publicitare prezenta chipul ministrului rus de externe Serghei Lavrov alături de mesajul „cel mai mare diplomat al lumii”.\n\n„Suntem aceiași oameni”, a răspuns vesel unul dintre protestatari, o femeie blondă zâmbitoare, în vârstă de 40 de ani, când a fost întrebat despre motivele ei pentru a sprijini Rusia și a-l lăudat pe Lavrov.\n\n„Rușii au și rădăcini de aici, din această zonă. Suntem de aceeași religie. Nu am fost niciodată în război unul cu celălalt. Ne-am ajutat mereu unul pe celălalt”, a adăugat un alt protestatar pe nume Paolo Pajić, care s-a oferit voluntar să vorbească în numele grupului care ocupă piața de la începutul acestui an pentru a cere demisia parlamentului sârb.\n\nUn număr tot mai mare de ruși și firme rusești și-au stabilit reședința în Serbia de la începutul războiului din Ucraina în februarie, potrivit datelor disponibile public și experților care au vorbit cu jurnaliștii de la The Moscow Times.\n\nCetăţenii ruşi au înregistrat peste 1.000 de companii în Serbia de la începutul invaziei, potrivit unui raport din iunie al reţelei de televiziune sârbă Nova S.\n\nMajoritatea acestor companii lucrează în sectorul IT şi le permit ruşilor să-şi legalizeze rapid şederea în Serbia, unde acestea sunt limitate la un sejur de 30 de zile fără viză.\n\n„Compania mea tocmai mutat pe toată lumea aici, așa că nici nu m-am gândit la asta”, a declarat Anton, un specialist IT în vârstă de 24 de ani din Moscova, care s-a mutat la Belgrad în aprilie.\n\n„Nu mă așteptam ca Serbia să fie o țară atât de cool și ca sârbii să fie oameni atât de drăguți. Nu este vorba doar despre faptul că îi iubesc pe ruși la fel de mult ca pe proprii cetățeni, ci sunt buni și deschiși”, a declarat Anton, care a refuzat să-și dea numele de familie din motive de siguranță.\n\nDeși nu sunt disponibile date oficiale despre migrația rusă, până la 50.000 de ruși s-au stabilit în Serbia după ce a început invazia rusă în 24 februarie, potrivit unui raport de la începutul acestei luni al publicației germane Deutsche Welle.\n\nSârbii susțin acțiunile rușilor în Ucraina\n\nSprijinul pentru Rusia rămâne ridicat în Serbia la șase luni după războiul de la Moscova, notează The Moscow Times.\n\nUn sondaj de opinie din iunie realizat de Centrul de Cercetare Demostat a arătat că președintele rus Vladimir Putin este cel mai popular politician străin din Serbia și peste 50% dintre sârbi credeau că alianța militară occidentală NATO este responsabilă pentru evenimentele din Ucraina.\n\nUnul dintre motivele pentru care Serbia este deosebit de atractivă pentru relocarea rușilor este că țara nu s-a alăturat națiunilor occidentale pentru a impune sancțiuni Kremlinului din cauza războiului.\n\nÎntr-o vizită rară a unui oficial european, ministrul sârb de interne Aleksandar Vulin sa întâlnit cu Lavrov la Moscova luna trecută. El i-a subliniat omologului său rus că Serbia a fost singura țară din Europa care nu a impus sancțiuni și care a evitat „isteria anti-rusă”.\n\n„Serbia, condusă de preşedintele Aleksandar Vucic, nu uită frăţia centenară (cu Rusia) şi este singura ţară din Europa care nu a impus sancţiuni Rusiei'', a declarat Vulin, potrivit notei de presă publicată pe site-ul Ministerului de Interne sârb.\n\nÎntr-un alt comunicat, ministerul sârb de interne transmitea atunci că Vulin s-a întâlnit şi cu viceministrul rus al apărării, Aleksandr Fomin, cu care a stabilit ca cele două ţări să continue cooperarea în domeniul securităţii.\n\nDe altfel, ministrul apărării rus, generalul Serghei Şoigu, l-a decorat pe Vulin pentru contribuţia acestuia la cooperarea între cele două ţări în domeniul apărării, se mai adaugă în comunicatul Ministerului de Interne sârb, citat de Agerpres.\n\nOportunitățile companiilor ruse de a se stabili în Seria\n\nAvând sediul în Serbia, companiile rusești nu numai că își păstrează accesul la piețele europene și la firmele europene, ci se pot întoarce cu ușurință în Rusia, dacă este necesar.\n\nSpre deosebire de alte țări europene care și-au închis spațiul aerian către Rusia, zborurile către Moscova încă pleacă regulat de pe aeroportul din Belgrad.\n\n„Practic, ei folosesc Serbia pentru evitarea sancțiunilor”, a declarat Ivana Stradner, consilier la Fundația pentru Apărarea Democrațiilor din Washington, pentru The Moscow Times.\n\nPrintre cele mai cunoscute companii rusești care s-au refugiat în Serbia se numără gigantul tehnologic Yandex, care a încercat să scape de criza economică și perturbările cauzate acasă de războiul din Ucraina.\n\nCompania a deschis un nou birou pentru 700 de angajați în cartierul central Dorcol din Belgrad la începutul acestei veri.\n\n„Biroul din Serbia... va sprijini dezvoltarea continuă a unui număr de servicii internaționale Yandex, inclusiv Taxi și Livrare, care sunt deja operaționale în Serbia”, a spus serviciul de presă al Yandex într-un răspuns la întrebările trimise de The Moscow Times.\n\nȘi propaganda rusă s-a refugiat în Serbia\n\nStrăzile pline de viață ale cartierului Dorcol găzduiesc și agenția de presă rusă Sputnik, administrată de stat, care continuă să funcționeze în Belgrad, în ciuda faptului că este interzisă în UE.\n\nRedactorul șef al biroului Sputnik din Belgrad, Ljubinka Milinčić, a declarat luna trecută că postului i se va alătura în curând postul internațional de radio Russia Today (RT), gestionat de statul rus, care a fost forțat să-și înceteze operațiunile în SUA și UE după invazia rusă.\n\nNici Milinčić, nici biroul de presă al RT nu au răspuns întrebărilor din The Moscow Times despre planurile Sputnik și RT de extindere în Serbia.\n\nDeși este puțin probabil ca sosirea RT să modifice în mod semnificativ peisajul media din Serbia, prezența sa în țară ar fi simbolică, potrivit lui Engjellushe Morina, cercetător senior în cadrul Consiliului European pentru Relații Externe din Berlin.\n\n„Mi se pare puțin ciudat că Serbia permite acest lucru, mai ales acum când există o mare presiune asupra Serbiei în ceea ce privește „alegerea părților” [între Rusia și UE]”, a spus Morina.\n\nInfluența deja considerabilă a Rusiei asupra peisajului media local a devenit evidentă luna trecută, pe fondul tensiunilor din fosta provincie sârbă Kosovo.\n\n„Dezinformarea de pe rețelele de socializare a devenit un pic sălbatică. Multe mesaje au venit din diferite surse legate cumva de propaganda rusă”, a spus Morina despre acoperirea incidentului care s-a centrat pe o dispută cu privire la reglementările plăcuțelor de înmatriculare din Kosovo.\n\nÎn special, o mare parte din acoperirea în limba rusă a incidentului din Kosovo a părut să împingă posibilitatea începerii unui „nou război balcanic”.\n\n„Ceea ce reprezintă nou este modul în care Rusia amplifică acest lucru”, a spus Stradner, de la Fundația pentru Apărarea Democrațiilor.\n\n„Sprijinul nostru este absolut pentru Serbia”, declara luna trecută purtătorul de cuvânt al lui Putin, Dmitri Peskov. „Susţinem poziţia paşnică şi constructivă a Belgradului în această situaţie”, mai adăuga acesta.\n\nLa fel ca alți analiști, Stradner a sugerat că regimul de la Kremlin va continua probabil să încerce să-și folosească poziționarea în Serbia pentru a stimula instabilitatea și a distrage atenția politicienilor occidentali în raport cu ceea ce se întâmplă în Ucraina.\n\n„Trebuie să acordăm atenție spațxfiului informațional, deoarece Rusia stabilește cu siguranță condiții informaționale pentru alte tulburări”, a spus Stradner.\n\nÎn piața din centrul Belgradului, nu au existat astfel de temeri. Întrebat despre invazia Ucrainei de către Rusia, protestatarul Pajić nu a făcut altceva decât să scoată în evidență mesajele propagandistice ale Moscovei. „Aceasta este o poveste a eliberării întregii omeniri”, a declarat protestatarul sârb.\n\nNoii veniți tensionează piața imobiliară\n\nÎn ciuda percepției că sunt rusofili, există și sârbi care nu-i privesc cu ochi buni pe noii sosiți din Rusia, reproșându-le că tensionează piața imobiliară. Cei mai mulți dintre sârbi și-au cumpărat apartamentele după sfârșitul perioadei comuniste și locuiesc singuri în ele. Chiar și înainte de începerea războiului din Ucraina, locuințele la prețuri accesibile erau puține în Belgrad.\n\nTabloidul sârbesc „Blic” a titrat în aprilie pe prima pagină: „Oare rușii ocupă Belgradul?”. Articolul relata că rușii cumpără apartamente și case de vacanță și nu se uită de preț. Agenții imobiliari spun că chiriile din unele părți ale Belgradului s-au dublat de când Rusia a invadat Ucraina.\n\nRuși care pleacă pentru că nu mai au Spotify și Netflix\n\nPrintre rușii autoexilați sunt destui cei care au plecat din Rusia pentru că nu erau de acord cu războiul lui Putin din Ucraina și riscau să fie acuzați de trădare și să facă ani grei de închisoare.\n\nO activistă care s-a mutat la Belgrad le-a spus jurnaliștilor germani de la Deutsche Welle că la acțiunile de protest față de război, care se organizează și la Belgrad, abia dacă mai apar câteva zeci dintre toți acești ruși nou-veniți. Ea își acuză conaționalii că, în realitate, au plecat din Rusia pentru că au rămas fără cele mai populare aplicații de streaming video și audio. „Majoritatea rușilor au venit în Serbia pentru că Spotify și Netflix nu mai funcționează acasă. Pe mulți dintre ei nu-i interesează politica”, a declarat aceasta.\n\nSerbia este o țară al cărei guvern refuză să impună sancțiuni Kremlinului și în care mulți cetățeni sprijină în mod deschis războiul lui Vladimir Putin. Guvernul Serbiei s-a limitat doar la a condamna invazia Rusiei în Ucraina, iar mulți sârbi simt că au o legătură cu Rusia din cauza limbii slave înrudite și a religiei ortodoxe comune.\n\nCitește și: Cum se chinuie Rusia să provoace un război în Kosovo\n\nEditor : Marco Badea",
    "Ce se află în spatele vizitei președintelui turc Erdoğan în Serbia?": "INTERNATIONAL Vineri, 09 Septembrie 2022, 02:32\n\nHotNews.ro\n\nStabilitatea Balcanilor este importantă pentru Europa și Turcia, a amintit președintele turc Recep Tayyip Erdoğan, în timpul vizitei sale la Belgrad, unde l-a întâlnit pe șeful statului sârb Aleksander Vucic, potrivit Euronews, citat de Rador.\n\nRecep Erdogan Foto: Adem ALTAN / AFP / Profimedia\n\n\"Când vine vorba de Kosovo și Serbia, am spus că suntem gata să acordăm sprijin în orice fel. Am văzut evoluții pozitive și sper că există o accelerare semnificativă, deoarece Balcanii nu mai pot tolera o astfel de situație\", a declarat Erdoğan.\n\nErdoğan și-a exprimat speranța ca recentul acord dintre Serbia și Kosovo privind documentele de călătorie să poată merge în direcția stabilității.\n\nControversa a fost rezolvată prin medierea Uniunii Europene. Rămâne problema numerelor de înmatriculare, care au ieșit în prim-plan la 1 septembrie și chiar și în acest caz se mai speră să se ajungă la o înțelegere.\n\nPe fundal rămâne independența declarată de Kosovo în 2008, lucru pe care Belgradul nu intenționează să-l recunoască, precum majoritatea țărilor comunității internaționale.\n\nAleksander Vucic a asigurat, însă, angajamentul sârbilor pentru stabilitatea în regiune:\n\n\"Am vorbit despre probleme importante, despre stabilitatea regiunii, despre cât de importantă este păstrarea păcii și am subliniat necesitatea de a păstra integritatea Bosniei și Herțegovinei în conformitate cu acordurile de la Dayton, care prevăd Republica Srpska în Bosnia Herțegovina\".\n\nTurcia participă și finanțează construcția autostrăzii care leagă Belgradul de Pristina.\n\nFinalizarea infrastructurii face parte, de asemenea, din dorințele Bruxellesului, care monitorizează îndeaproape regiunea.\n\nȘantierul se desfășoară conform programului, așa cum a subliniat Aleksandar Medjedovic (DEIK).\n\n\"Finanţarea proiectului a fost asigurată de mai multe părţi, nu numai de Turcia, ci şi de Serbia şi Bosnia Herţegovina, iar conform rapoartelor privind stadiul lucrării, totul decurge conform planului şi la termen\".\n\nConflictul ucrainean a crescut nevoia de a stabiliza Balcanii de Vest. Vinerea aceasta, trimisul special al Uniunii Europene se va afla la Pristina.\n\nVizita lui Erdoğan la Belgrad face parte dintr-un turneu mai amplu în regiunea balcanică; marți a fost în Bosnia, iar joi va fi în Croația pentru a inaugura o moschee.",
    "Serbia: Rafturi goale şi fermieri nemulţumiţi": "Întregul conţinut media\n\nSerbia: Rafturi goale şi fermieri nemulţumiţi\n\nSerbia se confruntă cu o criză a laptelui. Nemulţumiţi de preţul primit şi de faptul că banii le sunt achitaţi mereu cu întârziere, crescătorii de vite refuză să mai livreze lapte. Statul a îngheţat preţurile şi a sistat exporturile.",
    "Serbia caută un nou avion de luptă pentru forţele aeriene. Belgradul ar putea alege între MiG-35 și JF-17 Block 3": "",
    "Galerie FOTO | Creștinii ortodocși din Serbia mărșăluiesc împotriva evenimentului EuroPride": "7 Membrii Asociației Europene a Organizatorilor de Pride-Parade au ales capitala Serbiei în urmă cu trei ani pentru a găzdui evenimentul anual, în speranța că acesta va reprezenta un progres major pentru o țară slavă care este în mod tradițional conservatoare și se află sub puternica influență a Bisericii Ortodoxe.",
    "Vucic: Serbia este scena unui război prin procură între Est și Vest": "Vucic: Serbia este scena unui război prin procură între Est și Vest\n\nSerbia este scena unui război prin procură între Est și Vest, a declarat luni președintele Aleksandar Vucic, în timp ce Belgradul încearcă să mențină un echilibru delicat între ambiția sa de a adera la Uniunea Europeană și legăturile sale cu Rusia și China, relatează Reuters.\n\nComentariile lui Vucic pentru Reuters vin la o zi după ce protestatarii de la un miting din Belgrad împotriva unui marș Pride al comunității LGBT au fluturat steaguri rusești și au purtat postere cu președintele rus Vladimir Putin.\n\n„Nu pot spune că (protestul) a fost un atac prin procură, pentru că erau mulți oameni obișnuiți acolo… dar dacă există un conflict prin procură în Serbia… există unul, fără îndoială, între Est și Vest”, a spus el, vorbind cu Reuters la biroul său din Belgrad.\n\nSerbia candidează pentru a adera la Uniunea Europeană, cel mai mare partener comercial și investitor al său. Este neutră din punct de vedere militar, dar menține legături cu NATO și a cumpărat arme de la statele membre ale acesteia.\n\nCu toate acestea, națiunea balcanică este aproape în întregime dependentă de gazul rusesc și a cumpărat, de asemenea, arme din Rusia. China este un investitor major, în principal în minerit și infrastructură.\n\nDeși Serbia a condamnat invazia Rusiei în Ucraina la ONU, a refuzat să se alăture sancțiunilor împotriva Moscovei. Atât Beijingul, cât și Moscova susțin opoziția Serbiei față de independența Kosovo, fosta provincie sudică a Belgradului, pentru care a purtat un război în 1998-1999.\n\n„Încercăm să supraviețuim … cu cât mai puține răni și cicatrici posibil”, a declarat Vucic, un fost naționalist care a îmbrățișat ulterior politici proeuropene.\n\nTensiuni în Kosovo\n\nÎnainte de a adera la UE, Serbia trebuie să refacă legăturile cu Kosovo, care și-a declarat independența față de Serbia în 2008.\n\nNegocierile sponsorizate de UE au fost lente și adesea afectate de tensiuni, dintre care cea mai recentă a izbucnit în această vară în legătură cu problema plăcuțelor de înmatriculare și a documentelor de identitate pentru minoritatea sârbă, care trăiește în principal în nordul Kosovo.\n\nIndependența Kosovo este recunoscută de Statele Unite și de toți membrii UE, cu excepția a cinci, dar nu și de Belgrad și de alte state, inclusiv de aliații Serbiei, Rusia și China.\n\nDeși Serbia și Kosovo au convenit să soluționeze disputa privind documentele de identificare, autoritățile din Pristina au declarat că sârbii locali trebuie să își schimbe plăcuțele de înmatriculare ale mașinilor în Kosovo în termen de două luni de la 1 septembrie.\n\nVucic a declarat că nu crede că autoritățile de la Pristina doresc „o conversație serioasă sau un dialog serios”, ci că au crezut că își pot impune planurile cu sprijinul Occidentului.\n\n„Am încredere că acele țări care… protejează așa-zisa independență a Kosovo… vor convinge regimul de la Pristina să nu se joace (cu) un conflict în regiune, care este cu siguranță plin de probleme”, a spus el.\n\nPreședintele sârb a declarat că în următoarele săptămâni sunt așteptate mai multe discuții și o diplomație de navetă din partea emisarilor UE și SUA, menite să rezolve problema plăcuțelor de înmatriculare a mașinilor.\n\nCitește și...",
    "Aleksandar Vucic: Relaţiile dintre Serbia şi Ungaria sunt la cel mai ridicat nivel": "INTERNATIONAL Vineri, 09 Septembrie 2022, 16:38\n\nHotNews.ro\n\nPreşedintele sârb Aleksandar Vucic a declarat vineri că relaţiile sârbo-ungare sunt la cel mai ridicat nivel din istoria politică modernă, iar cooperarea dintre cele două ţări a înregistrat progrese în toate domeniile, inclusiv în domeniile politic, economic şi comercial, relatează agenția sârbă Tanjug, citată de Agerpres.\n\nAleksandar Vucic Foto: Agerpres\n\nLa o conferinţă de presă cu preşedinta ungară Katalin Novak, Vucic a declarat că valoarea tranzacţiilor comerciale bilaterale în primele şapte luni ale acestui an s-a ridicat la 2,2 miliarde de euro şi că relaţiile comerciale cu Ungaria cresc în cel mai mare ritm.\n\nŞeful statului sârb a declarat că Ungaria este al patrulea partener comercial extern al Serbiei, însă probabil va ocupa în curând poziţia a treia, după Germania şi China.\n\nEl a spus că, în ansamblu, relaţiile dintre Serbia şi Ungaria au avut un impuls puternic şi că cele două ţări dau dovadă de o mare înţelegere reciprocă din punct de vedere politic.\n\nAleksandar Vucic a afirmat că în cadrul întâlnirii cu omologul său ungar au fost abordate toate problemele, inclusiv cel al energiei. El a mulţumit Ungariei pentru că i-a permis Serbiei să utilizeze instalaţiile sale de stocare a gazelor în condiţii favorabile şi să extragă gaze din ele pentru sezonul de iarnă care urmează.",
    "Ciocniri între poliţie şi protestatarii de dreapta la un marş LGBTQ în Serbia": "Poliţiştii au intrat în conflict cu mai multe persoane care au încercat să perturbe marşul, a declarat premierul Ana Brnabic. 10 ofiţeri de poliţie au fost uşor răniţi, cinci maşini de poliţie au fost avariate şi 64 de protestatari au fost arestaţi.\n\n„Sunt foarte mândră că am reuşit să evităm incidente mai grave\", a declarat Brnabic, potrivit Reuters.\n\nÎn urma protestelor naţionaliştilor şi ale grupurilor religioase, guvernul interzisese marşul săptămâna trecută. Însă, în urma apelurilor oficialilor Uniunii Europene şi ale activiştilor pentru drepturile omului, a permis organizarea cu condiţia scurtării traseului.\n\nParticipanţii au mers pe jos câteva sute de metri până la stadionul Tsmajdan, unde a avut loc un concert. Ambasadorul Statelor Unite ale Americii în Serbia, Christopher Hill, şi raportorul special al Parlamentului European pentru Serbia, Vladimir Bilcik, s-au alăturat marşului.\n\nGuvernele anterioare au interzis paradele Pride, atrăgând critici din partea grupurilor pentru drepturile omului. Unele marşuri Pride de la începutul anilor 2000 s-au confruntat cu o opoziţie acerbă şi au fost marcate de violenţe.\n\nTotuşi, marşurile recente din Serbia s-au desfăşurat în mod paşnic, iar organizatorii EuroPride au decis să desemneze Belgradul a fost ales ca gazdă a evenimentului din acest an.\n\nSerbia este un candidat la aderarea la UE, dar trebuie să îndeplinească condiţii legate de îmbunătăţirea statului de drept şi de drepturile omului şi ale minorităţilor.",
    "Acord între Serbia şi Kosovo": "Preşedintele Serbiei, Aleksandar Vucic, a declarat că speră ca UE să ofere garanţii pentru acordul privind documentele personale. De asemenea, acesta a declarat că Serbia va emite \"o declaraţie generală de renunţare\" în care va scrie că utilizarea cărţilor de identitate emise de Pristina este permisă din motive practice, cu scopul de a facilita libertatea de circulaţie, dar nu echivalează cu recunoaşterea independenţei Kosovo.\n\nDisputa a pornit de la declaraţia de independenţă a Kosovo, cu populaţie predominant etnic albaneză, faţă de Serbia în 2008, lucru pe care Belgradul a refuzat să îl recunoască, scrie Reuters.\n\nCea mai recentă izbucnire a tensiunilor dintre Serbia şi Kosovo a fost declanşată de o directivă a autorităţilor kosovare prin care sârbii locali au fost obligaţi să îşi schimbe plăcuţele de înmatriculare ale maşinilor din sârbă în Kosovo începând cu 1 septembrie. Serbia şi Kosovo trebuie să ajungă încă la un acord cu privire la utilizarea foarte disputată a plăcuţelor de înmatriculare auto sârbeşti emise în nordul Kosovo, unde sârbii sfidează guvernul din Pristina şi consideră Belgradul drept capitala lor. Sârbii din nordul Kosovo, au răspuns prin blocaje rutiere şi ciocniri sporadice cu poliţia înainte ca forţele de menţinere a păcii ale NATO să supravegheze îndepărtarea acestora. Discuţiile purtate de trimişii UE şi SUA cu autorităţile din Serbia şi Kosovo nu au dat până acum rezultate concrete în privinţa problemei plăcuţelor de înmatriculare auto.\n\nKosovo independent este recunoscut de Statele Unite şi majoritatea membrilor UE, cu excepţia a cinci state, printre care şi România, dar nici de aliaţii Serbiei, Rusia şi China.\n\nBelgradul şi minoritatea sârbă din Kosovo pretind, de asemenea, că au dreptul, în temeiul unui acord negociat de UE în 2013, la o asociere de municipalităţi semiautonome cu majoritate sârbă, pe care Pristina a refuzat să o pună în aplicare.",
    "Serbia: Președintele Vucic le promite sârbilor din Kosovo să-i protejeze de pogrom. El acuză liderii de la Pristina că încalcă normele juridice": "Serbia: Președintele Vucic le promite sârbilor din Kosovo să-i protejeze de pogrom. El acuză liderii de la Pristina că încalcă normele juridice\n\nPreşedintele Serbiei, Aleksandar Vucic, a avertizat din nou sâmbătă că ţara sa „nu va permite un pogrom sau expulzarea poporului sârb” din Kosovo şi a acuzat autorităţile de la Pristina că încalcă normele juridice, relatează Agerpres.\n\n„Sălbăticia şi comportamentul banditesc al autorităţilor de la Pristina nu are limite. Nu există lucru, normă juridică, pe care să nu o fi încălcat”, a apreciat preşedintele sârb după o reuniune a Consiliului de Securitate Naţională dedicată situaţiei din Kosovo.\n\nSerbia „nu va permite pogromul sau expulzarea poporului sârb”, a dat el asigurări.\n\nPreşedintele sârb a afirmat că poliţia kosovară stabileşte în nordul Kosovo puncte de control „ilegale” şi a susţinut că reprezentanţii comunităţii internaţionale nu reacţionează la încălcările comise de autorităţile de la Pristina, „deşi recunosc că avem dreptate”.\n\nVucic a mai declarat că a avut vineri seară o conversaţie „deloc uşoară” cu trimişii speciali ai cancelarului german Olaf Scholz şi ai preşedintelui francez Emmanuel Macron, pe tema situaţiei din Kosovo.\n\nCeea ce cer reprezentanţii occidentali de la Serbia, a spus Vucic, este ca, „deşi să nu se recunoască (independenţa) Kosovo în mod direct”, să se recunoască ceva ce ei consideră a fi „realitatea”.\n\nVucic a criticat totodată faptul că SUA vor trimite ajutor militar tuturor vecinilor Serbiei, dar nu şi Belgradului.\n\nKosovo şi-a declarat unilateral independenţa de Serbia în 2008, însă Belgradul nu recunoaşte această suveranitate, deşi Kosovo este recunoscut în prezent de mai bine de o sută de ţări, inclusiv de majoritatea statelor membre ale Uniunii Europene.\n\nCitește și...",
    "A fost aprobat Ghidul Aplicantului, în cadrul Programului Interreg IPA România-Serbia 2021-2027": "Astăzi, 19 septembrie, a fost aprobat Ghidul Aplicantului în vederea lansării primului apel pentru propuneri de proiecte aferent Programului Interreg IPA România-Serbia (2021-2027), conform unui comunicat remis redacţiei. Potenţialii beneficiari vor folosi în exclusivitate sistemul informatic JeMS pentru transmiterea documentelor şi vor beneficia de opţiunile de costuri simplificate pentru decontarea cheltuielilor, respectiv de o simplificare a sistemului de implementare a proiectelor.\n\nPotrivit sursei citate, în cadrul primei întâlniri a Comitetului de Monitorizare, ce a avut loc, astăzi, la Veliko Gradişte (Serbia), au fost prezentate şi aprobate toate documentele necesare pentru lansarea primului apel pentru propuneri de proiecte, în valoare de aproximativ 26 de milioane de euro (fonduri IPA).\n\nÎn perioada 2021-2027, Ministerul Dezvoltării, Lucrărilor Publice şi Administraţiei este Autoritate de Management pentru Programul Interreg IPA România-Serbia 2021-2027, care va avea un buget total de 87.725.681 de euro şi va finanţa proiecte privind protecţia mediului şi adaptarea la schimbările climatice, sănătate şi educaţie, turism şi cultură, respectiv managementul frontierei.\n\nFinanţarea pentru aceste priorităţi va fi de 85% din Instrumentul de Asistenţă pentru Preaderare (IPA III), 13% va fi cofinanţarea naţională, asigurată de către statul român, iar contribuţia proprie va fi de 2% pentru beneficiarii români. Beneficiarii sârbi vor asigura cofinanţarea de 15% integral din contribuţia proprie.\n\nÎn aria eligibilă a Programului sunt cuprinse trei judeţe din România (Timiş, Caraş-Severin şi Mehedinţi), precum şi şase districte din Serbia (Severno Banatski, Srednje Banatski, Ju¾no Banatski, Branièevski, Borski şi Podunavski).\n\nPentru asigurarea unui cadru transparent de colaborare instituţională, Ministerul Dezvoltării, Lucrărilor Publice şi Administraţiei (MDLPA) a organizat consultări cu actorii-cheie din aria Programului şi a postat pe site-ul www.romania-serbia.net, secţiunea dedicată primului apel pentru propuneri de proiecte toate documentele aferente Programului Interreg IPA România-Serbia.\n\nLa întâlnire au participat reprezentanţii Autorităţii de Management a Programului, din cadrul MDLPA, precum şi reprezentanţi ai Autorităţii Naţionale din Serbia, ai Comisiei Europene şi ai instituţiilor reprezentate în acest organism, se mai arată în comunicat.",
    "Serbia a interzis marșul Europride din acest an, anunţă organizatorii evenimentului": "Serbia a interzis marșul Europride din acest an, anunţă organizatorii evenimentului\n\nAutorităţile sârbe au interzis oficial marşul Europride de marţi, potrivit organizatorilor acestui eveniment paneuropean pentru comunitatea LGBTQ programat sâmbătă, la Belgrad, relatează AFP, conform News.ro .\n\n”Poliţia sârbă a interzis marşul Europride anul acesta, oferind o notificare oficială organizatorilor. Belgrad Pride va folosi toate mijloacele legale pentru a anula această decizie”, a anunţat Belgrad Pride într-un comunicat postat pe reţelele sociale\n\nTensiunile s-au intensificat în Serbia de când preşedintele sârb Aleksandar Vucic a anunţat la sfârşitul lunii septembrie că face apel la anularea paradei, înfuriind reprezentanţii comunităţii LGBTQ, care au promis că vor organiza parada.\n\nŞeful statului sârb a prezentat o serie întreagă de motive care îi justifică decizia, invocând tensiuni în jurul fostei sale provincii Kosovo sau preocupări legate de energie şi alimente, potrivit News.ro.\n\nOrganizatorii Europride, un eveniment desfăşurat în diferite capitale europene, au condamnat declaraţiile, precizând că guvernul nu are autoritatea de a anula marşul. Căsătoria între persoane de acelaşi sex nu este legală în Serbia, iar homofobia este adânc înrădăcinată, în pofida măsurilor luate de-a lungul anilor şi menite să reducă discriminarea.\n\nÎn 2001 şi 2010, marşurile Belgrad Pride au fost vizate de grupuri de extremă dreapta şi au izbucnit violenţe grave. Din 2014, Belgrad Pride are loc în mod regulat, dar sub o puternică protecţie a poliţiei.\n\nAnunţul interdicţiei vine la câteva zile după o demonstraţie masivă la Belgrad, care a reunit mii de oameni, bande de motociclişti, preoţi ortodocşi şi naţionalişti de extremă dreapta care cer anularea marşului.\n\nSursa: News.ro Etichete: , , , Dată publicare: 13-09-2022 18:08\n\n",
    "Serbia, Albania și Macedonia de Nord convin să împartă surplusul de energie și alimente": "Serbia, Albania și Macedonia de Nord convin să împartă surplusul de energie și alimente\n\nTrei state din Balcanii de Vest au convenit să formeze o comisie comună pentru a se ajuta reciproc să facă față amenințării de penurie de energie și alimente în această iarnă, din cauza crizelor actuale pe fondul războiului din Ucraina, au anunțat vineri Serbia, Albania și Macedonia de Nord, transmite Reuters.\n\nBalcanii de Vest cuprind Serbia, Albania, Macedonia de Nord, Muntenegru, Bosnia și Kosovo, care aspiră să adere la Uniunea Europeană.\n\nToate cele șase țări se luptă pentru a satisface nevoile de energie pe fondul penuriei cauzate de războiul din Ucraina.\n\nLa summitul Inițiativei Balcanice Deschise de la Belgrad, președintele sârb Aleksandar Vucic și prim-miniștrii Albaniei și Macedoniei de Nord, Edi Rama și Dimitar Kovacevski, au convenit să formeze un organism care să ajute cele trei guverne să împartă surplusul de energie și alimente.\n\n„Tot ceea ce este al nostru va fi disponibil pentru Macedonia de Nord și Albania și viceversa”, a declarat Vucic într-o conferință de presă.\n\nSerbia depinde aproape în întregime de importurile de gaz rusesc și își generează aproximativ 70% din necesarul de electricitate în centralele sale electrice pe cărbune învechite.\n\nMacedonia de Nord se bazează pe combustibili fosili și pe energia hidroelectrică și este, de asemenea, dependentă de importurile de electricitate. Albania își produce cea mai mare parte a energiei electrice în centrale hidroelectrice.\n\nPrim-ministrul albanez Edi Rama a declarat că cele trei țări vor cere UE să le ajute să treacă iarna.\n\n„Cel mai bun scenariu pentru Albania ar fi o jumătate de miliard de euro (în cheltuieli suplimentare) pentru … furnizarea continuă de energie electrică”, a declarat Rama prin intermediul unui interpret.\n\n„Fac apel la UE să nu repete comportamentul rușinos din timpul pandemiei (COVID-19), când țările din Balcanii de Vest au fost nevoite să apeleze la China, Rusia și Turcia”, a spus el.\n\nInițiativa regională Open Balkan a fost oficializată în 2019, când Serbia, Albania și Macedonia de Nord au convenit să creeze o zonă economică de 12 milioane de persoane și să deschidă frontierele pentru persoane și produse.\n\nCitește și...",
    "Çavuşoğlu a plecat în Serbia": "1874942\n\nMinistrul de Externe Mevlüt Çavuşoğlu se află în Serbia.\n\nÇavuşoğlu care a plecat ieri la Belgrad, capitala Serbiei, cu scopul de a participa la Summit-ul Inițiativa Balcanilor Deschiși, a fost întâmpinat de ministrul sârb de externe Nikola Selakovic pe aeroport.\n\nUlterior, Çavuşoğlu a participat la cina oferită în onoarea participanților Summitului şi a fost primit de președintele sârb Aleksandar Vucic.\n\nMinistrul a făcut o declarație cu privire la vizită pe contul său de socializare.\n\n„Suntem la Belgrad cu ocazia Summit-ului Inițiativa Balcanilor Deschiși, pe care îl sprijinim întotdeauna în Balcani și care este un exemplu de atribuire regională, și pentru a purta discuții”.",
    "Biletul Zilei: Serbia – Suedia în prim-plan pentru un nou „VERDE” »»": "Biletul Zilei de astăzi conține trei selecții din fotbal și tenis cu ajutorul cărora vom încerca să ne dublăm invstiția.\n\nPrimele două selecții de pe Biletul Zilei vin din Liga Națiunilor. Norvegia țintește un nou rezultat pozitiv în grupa 4, pe terenul Sloveniei, ocupanta locului patru, duel în care ne așteptăm ca nordicii să obțină minim un punct.\n\nAcelași pariu, „șansă dublă” îl vom avea și la disputa dintre Serbia și Suedia, partidă în care gazdele sunt cele care pornesc cu prima șansă la victorie.\n\nÎnchidem cu tenis. Hubert Hurkacz a impresionat în primele două meciuri de la Metz și pornește ca mare favorit în semifinala cu Loenzo Sonego.\n\nBiletul Zilei\n\nLorenzo Sonego – Hubert Hurkacz, 2 – cota 1.33\n\nSlovenia – Norvegia, X2- cota 1.27\n\nSerbia – Suedia, 1X, cota 1.25\n\nCota totală: 2.11\n\nTrimite pe: Facebook WhatsApp WhatsApp Twitter",
    "Un oraș din Serbia oprește curentul șapte ore pe zi: „Este un dezastru”": "Clădiri rezidențiale, școli ori supermarketuri nu au curent între orele 8.00 și 15.00. „Iar marți,, totul a fost oprit până la ora 18.00. Nimeni nu ne-a anunțat dacă e vorba de vreo defecțiune sau de raționalizarea consumului de energie”, a spus Biljana, 35 de ani, care stă în Doljevac.\n\nPotrivit unui videoclip pus la dispoziție de rezidentă, dacă vrei să faci cumpărături în supermarket, intri într-un magazin aflat în întuneric, iar vânzătoarea te conduce pe culoar cu o lanternă, pentru a lua mărfurile de pe rafturi. Clienții trebuie să plătească în numerar, deoarece bancomatele nu funcționează, explică ea.\n\nUnele gospodării au generatoare, dar, pentru cei mai mulți, situația este insuportabilă. „Trebuie să arunc zilnic mâncarea care se strică în frigider”, spune Biljana.\n\nProbleme serioase sunt și la benzinării. Funcționează doar cele care au generatoare de energie de urgență.\n\nNu știm când vom fi din nou aprovizionați cu curent electric în mod regulat. Ceea ce se întâmplă este un dezastru! Biljana, din Doljevac:\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "UE vrea baterii pentru economia verde, iar Serbia, stat care se îndepărtează de valorile occidentale, este printre puţinele ţări europene care are litiul necesar fabricării acestora": "Business Internaţional\n\nDin totalul de 20 de proiecte legate de litiu din Europa 8 sunt în Serbia. Portugalia are singura mină de litiu în funcţiune.\n\nRupturile de pe lanţurile de a­pro­vizionare provocate de pandemie şi războiul pornit de Rusia contra Ucrainei au făcut clar pentru Uniunea Europea­nă cât de importantă este independenţa sau diversificarea surselor de materii prime şi de energie. Revoluţia verde şi a electromobi­li­tăţii ar întări independenţa energetică, dar pentru înfăptuirea ei, statele europene vor depinde de importurile de metale rare, în special de litiu.\n\nAcest sector - producţie de litiu, proce­sa­re, exporturi şi exporturi de baterii – este dominat de ţări non-UE precum China şi SUA. Însă pe piaţă se profilează un jucător apropiat de Uniune doar geografic, Serbia, o ţară tot mai nealiniată la valorile şi politicile europene.\n\nGigantul CATL (Contemporary Amperex Technology), unul dintre cei mai mari pro­ducători de baterii electrice cu litiu din lume şi care vine din China, vrea să-şi contruiască o fabrică imensă în Ungaria pentru a profita de concentrarea de producători de maşini elec­trice şi de componente auto de acolo şi din regiune. Aceasta va fi a doua uzină de celule pentru acumulatori pe care compania o va avea în Europa.\n\nLa sud, la vecinii sârbi, un gigantic proiect minier centrat pe litiu pare mort în faşă cu toate că ani de zile despre el s-a spus că va face din Serbia un pol al industriei litiului, de­venit un metal preţios, şi al electromobilităţii. Proiectul, condus de colosul anglo-australian Rio Tinto, a fost suspendat la înce­putul anului acesta de pre­mie­rul Ana Brnabic din motive care, oficial, ţin de pro­tec­ţia me­diului, dar care se prea poate să ţină de vânătoa­rea de voturi.\n\nÎnainte de alegerile din aprilie populaţia a ieşit în stradă pentru a protesta contra dezvoltării proiectului Jadar, iar Brnabic l-a oprit. Dar, după cum infor­mează Serbian Monitor, Rio Tinto n-a încetat să facă pregătiri, continuând să achiziţioneze terenuri în zonă.\n\nDe aceea, analiştii şi localnicii se întreabă dacă „revoluţia“ litiului din Serbia a fost cu a­de­vărat înăbuşită. Preşedintele ţării, Aleksandar Vucic, aminteşte frecvent că dacă renunţă la litiu, Serbia face cea mai mare greşeală.\n\nPoate că nu este ceva străin de potenţialul pe care îl are Serbia în sectorul metalelor rare faptul că de câteva luni premierul ungar, Viktor Orban, îl curtează pe Vucic.\n\nPe lângă ideologie, Orban şi partidul său îşi orientează politicile şi în funcţie de repere mai prag­ma­tice. Spre exemplu, gazele ru­­seşti, la care Ungaria nu vrea să renunţe nici în ruptul capului, fac ca facturile la gaze ale gospo­dăriilor maghiare să fie printre cele mai mici din UE.\n\nCu o investiţie chinezească de peste 7 mi­li­arde de euro, Ungaria va avea o uzină gi­gant, poate cea mai mare din Europa, care va produce baterii cu litiu, iar ţara vecină ar avea materia primă.\n\nVucic, la rândul său, curtează Beijingul, acuzat adesea că fo­loseşte companiile uriaşe chi­neze precum CATL pentru a-şi extinde influenţa în străi­nătate. Premierul Brnabic a explicat îngheţarea proiec­tului Jadar prin faptul că Rio Tinto nu a furnizat sufi­cien­te informaţii localnicilor din zona viitoarei mine de litiu şi nici guvernului, dar oficialul nu a dat asigurări că exploata­rea nu va mai exista.\n\nA rostogolit responsabilitatea spre vii­torul guvern. După alegeri, o parte din mi­niştri au relansat campania de promovare a proiectului.\n\nVicepremierul Zorana Mihajlovic, care ocupă şi funcţia de ministru al mineritului şi energiei, a spus că o mină de litiu, o fabrică de baterii şi o uzină de maşini electrice ar face ca PIB-ul Serbiei să crească cu peste 25%.\n\nEa nu a menţionat Rio Tinto, dar acesta este jucătorul cu cele mai înaintate planuri. O analiză a Financial Times a găsit că opt din totalul de 20 de proiecte legate de litiu din Europa sunt în Serbia.\n\nDintre acestea, Jadar era cel mai avansat. Iar producătorii de baterii pentru maşini electrice se extind rapid în ţări vecine.\n\nÎn aceste condiţii, Balcanii şi în special Serbia par cele mai la îndemână surse de ma­terie primă. Proiectul Jadar ar valora, după estimările Rio Tinto, 2,4 miliarde de euro şi ar include cea mai mare mină de litiu din Europa.\n\nÎn prezent Portugalia are cea mai dezvoltată industrie a litiului de pe continent pentru că deţine singura mină de litiu, dar produce circa 900 de tone pe an.\n\nSpre comparaţie, Australia produce 40.000 de tone de litiu pe an. Cehia are şi ea rezerve considerabile din acest metal rar, însă guvernul nu a decis ce va face cu ele. Cei mai mari exportatori de baterii cu litiu sunt SUA şi China, dar Rusia vrea să intre în forţă pe piaţă. Rosatom, specializată mai degrabă pe energie nucleară, a anunţat planuri pentru construirea celei mai mari fabrici de baterii cu litiu din Europa. Preţul litiului a crescut cu 355% într-un an. Problema cu Serbia este că această ţară se îndepărtează tot mai mult de UE, apropiindu-se în schimb de concurenţii acesteia, Rusia şi China, la fel cum face şi Ungaria, de altfel. De asemenea, Belgradul încurajează crearea de tensiuni în fostele republici iugoslave care şi-au câştigat independenţa prin războaie sângeroase. Iar Vucic vrea să-şi întărească armata.",
    "Vanatori din Timis, Ungaria, Serbia si Bulgaria s-au intrecut in ceaune la Padurea Verde": "Festivalul vanatorilor si pescarilor 2022 a reunit peste 34 de grupe din Timis, doua din Ungaria, trei din Serbia si una din Bulgaria, duminica, 25 septembrie, la Padurea Verde.Manifestarea a ajuns la a 11 a editie a fost organizata, ca de obicei, de Asociatia Judeteana a Vanatorilor si Pescarilor Sportivi Timis, in colaborare cu Consiliul Judetean Timis si a atras mii de oameni.\"Fiecare a incercat sa isi prezinte bunatatile culinare pe care le-a preparat: ceaune cu carne de ... citeste toata stirea",
    "O sportivă din Serbia care participa la un concurs de zbor cu parapanta la Cisnădie a căzut de la 15 metri înălțime": "O sportivă din Serbia, în vârstă de 47 de ani, care participa la un concurs de zbor cu parapanta la Cisnădie, a căzut de la aproximativ 15 metri. Femeia a fost transportată de urgență la spital.\n\nServiciul de Ambulanţă Sibiu a trimis de urgenţă un echipaj de tip C (cu medic) joi, în jurul orei 11,50, la Aerodromul Cisnădie.\n\n''Participând la un concurs de zbor cu parapanta, o sportivă din Serbia de 47 de ani a căzut la sol de la aproximativ 15 metri. La sosirea echipajului, femeia acuza dureri abdominale şi de bazin, dar cu stare generală bună'', precizează reprezentanţii SAJ Sibiu.\n\nDupă ce a fost imobilizată, sub monitorizare continuă, victima a fost transportată la UPU Sibiu.\n\nEditor : A.A.",
    "Grecia şi Serbia au defilat în grupe la EuroBasket 2022": "Echipele Serbiei şi Greciei au câştigat cu victorii pe linie grupele Campionatului European de baschet masculin - EuroBasket 2022.\n\nGrecia a dispus de Estonia cu 90-69 şi va juca în optimi contra Cehiei, însă elenii sunt îngrijoraţi din cauza uşoarei entorse suferite joi de vedeta Giannis Antetokounmpo.\n\n''The Greek Freak'' a marcat 25 de puncte în 19 minute petrecute pe parchet şi va avea nevoie de trei zile pentru a se reface după această accidentare. Fratele său Kostas, aflat în convalescenţă de la debutul competiţiei, a disputat primele sale minute (12).\n\nSerbia, condusă de Nikola Jokic, dublu MVP în NBA, a trecut joi de Polonia, cu 96-69, iar în optimi va înfrunta echipa Italiei. Jokic a reuşit, la rândul său, 19 puncte în 18 minute jucate.",
    "Serbia, Grecia şi Ucraina au ajuns în optimile EuroBasket 2022": "Echipele Serbiei şi Greciei s-au calificat în optimile de finală ale Campionatului European de baschet masculin - EuroBasket 2022, după ce au reuşit ambele a treia victorie în competiţie.\n\nSerbia, condusă de Nikola Jokic, dublu MVP în NBA, a trecut luni de Finlanda, cu 100-70, în Grupa D, de la Praga. Serbia va juca în optimi pe 11 septembrie, dar până atunci va mai întâlni în grupă Israelul (marţi) şi Polonia (joi), încercând să termine pe primul loc, pentru a avea în faza următoare o adversară cât mai accesibilă.\n\nGrecia a câştigat duelul cu Marea Britanie, scor 93-77 la Milano, chiar dacă nu l-a utilizat pe superstarul Giannis Antetokounmpo.\n\nUcraina şi-a asigurat şi ea un loc în optimile de finală, după ce a întrecut Italia cu 84-73, la Berlin.",
    "Serbia se confruntă cu o penurie de lapte": "Business Internaţional\n\nÎn ultimele zile, de pe rafturile magazinelor din mai multe oraşe din Serbia a dispărut laptele, scrie Serbian Monitor.\n\nPenuria a început cu laptele pasteurizat, dar clienţii magazinelor s-au alarmat când în supermarketuri n-au mai găsit nici lapte proaspăt.\n\nProducătorii spun că nu pot acoperi cererea nici cu importuri pentru că nu au de unde să importe.\n\nPresa locală scrie că procesatorii de lapte şi-au redus producţia cu 30%.\n\nExplicaţia penuriei ar putea sta în faptul că preţurile prea mici de achiziţie i-au forţat pe fermieri să reducă numărul de vaci. De asemenea, sunt învinovăţite şi exporturile.",
    "Novak Djokovic nu va juca pentru Serbia contra Spaniei, la Cupa Davis. ”Din motive personale”": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nFostul lider mondial ar fi urmat să revină în competiţie în meciurile din faza grupelor Cupei Davis, la Valencia, între 14 şi 18 septembrie.\n\nNovak Djokovic, ”forfait” pentru Cupa Davis\n\nEl nu va putea fi văzut însă nici în Spania, a anunţat căpitanul echipei Serbiei, Viktor Troicki, pentru Sportski zurnal. ”Nu va juca din motive personale. De nenumărate ori a fost prezent pentru echipa naţională, însă de data aceasta, nu poate. Dacă ajungem la Malaga (n.r. - pentru faza finală între 21 şi 27 noiembrie), ni se va alătura\", a spus Troicki.\n\nÎn schimb, câştigătorul din această vară de la Wimbledon ar urma să participe la turneul ATP 250 de la Tel Aviv, care va avea loc între 26 septembrie şi 2 octombrie. Djokovic a fost ultima oară în Israel în 2006, când avea 19 ani, el contribuind atunci la victoria Serbiei în faţa Israelului (4-1) la Ramat HaSharon.\n\nLa Tel Aviv, alături de Djokovic mai sunt aşteptaţi Dominic Thiem, Diego Schwartzman, Marin Cilic, Karen Hacianov sau Maxime Cressy.\n\nAgerpres\n\nEtichete: spania , novak djokovic , serbia , cupa davis\n\nUrmărește știrile digisport.ro și pe Google News",
    "Disensiuni diplomatice între Slovenia și Serbia în problema recunoașterii independenței Kosovo": "",
    "Serbia desfășoară exerciții militare lângă granița cu Kosovo": "",
    "Portul Constanța a reluat tradiția zilei sale în Serbia,": "Astăzi, 22 septembrie 2022, la hotel Sheraton din Novi Sad, s-a desfășurat cea de-a 14-a ediție a Zilei Portului Constanța la Novi Sad, eveniment organizat de Compania Națională Administrația Porturilor Maritime SA Constanța, prin reprezentanța sa în Serbia.După o pauză de doi ani, Ziua Portului Constanța a revenit în Serbia, reprezentanții portului Constanța având din nou posibilitatea să-și reîntâlnească partenerii sârbi și să își reafirme colaborarea către noi reprezentanți ai porturilor de pe Dunăre și din întreaga zonă. Evenimentul a devenit punctul de întâlnire al celor mai importanți actori din zonă în domeniul transporturilor, logisticii și agro-business, la această ediție fiind prezenți 200 de delegați, reprezentând 68 companii din Serbia, Croația, Muntenegru, Olanda și Elveția.Alături de CN Administrația Porturilor Maritime SA, au fost reprezentate la Novi Sad șase companii de referință de pe platforma portuară – Comvex, Chimpex, CSCT, SCS, TTS și Umex.În anul 2021, prin portul Constanța au fost derulate 8,9 milioane de tone de mărfuri provenite sau tranzitate spre Serbia, iar în primele 6 luni ale anului 2022 - 4,1 milioane de tone.În cadrul evenimentului au mai fost abordate subiecte referitoare la reconfigurarea rutelor de transport și au fost promovate noile conexiuni ale portului Constanța, un exemplu fiind linia Poti - Constanța, inaugurată în mai 2022, care devine din ce în ce mai atractivă pentru noi fluxuri de mărfuri containerizate. Totodată, partenerii sârbi au fost interesați și de implementarea unei noi linii Ro-Ro România-Turcia, aflată în stadiu de proiect.Reprezentanții Administrației Porturilor Maritime au avut la Belgrad o întâlnire cu ambasadorul României în Serbia, Silvia Davidoiu. S-a discutat despre importanța portului Constanța în contextul actual, evoluția schimburilor comerciale dintre România și Serbia, accentul fiind pus pe efortul comun necesar pentru a îmbunătăți navigația pe Dunăre. Diplomatul a salutat organizarea Zilei Portului Constanța, sprijinind inițiativa CN APM SA și prin prezența sa la eveniment.",
    "Caz hilar în Serbia! Un arbitru a întors decizia după ce un fan i-a arătat faza pe telefonul lui": "Inițial, arbitrul a decis să anuleze un gol după ce echipa albastră a înscris cu capul un gol dintr-o lovitură liberă, dar jucătorul a părut în afara jocului.\n\nDupă multe plângeri de la echipă, și fără îndoială ale fanilor, oficialul s-a dus la suporteri pentru a vedea despre ce a fost toată agitația.\n\nUn fan din mulțime înregistrase clar golul și era clar că jucătorul nu era de fapt în ofsaid, ceea ce a dus la scene incredibile din partea jucătorilor.\n\nCu siguranță există câteva întrebări despre cât de permis este să vizionezi un videoclip de pe telefonul unui suporter, nu pare tocmai a fi regulamentar.\n\n„VAR este acum disponibil în magazinul Google Play”, este unul dintre comentariile amuzante de pe rețelele de socializare.\n\nVAR-ul a început să aibă o reputație foarte scăzută în urma ultimelor decizii din campionatele mari, cea mai importantă fiind din Italia, acolo unde a fost anulat pe motiv de offisde un gol prefect valabil a lui Milik în partida dintre Juventus și Salernitana.",
    "Președintele Serbiei sfidează Occidentul: nu pot și nu vreau să uit că Kosovo face parte din Serbia": "Președintele sârb Aleksandar Vucic nu a fost surprins de declarația trimisului SUA în Balcanii de Vest Gabriel Escobar, potrivit căreia Belgradul ar trebui să uite că Kosovo este Serbia.\n\n\"În calitate de președinte, nu pot și nu vreau să uit că Kosovo face parte din Serbia. În plus, nu avem dreptul să uităm de Constituția Serbiei\", a spus el. \"Pe de altă parte, vorbim despre o persoană care, nu uitați, reprezintă politica americană. Ce astepti de la el, este aceasta o veste pentru tine? De ce să fim surprinși, ne spun asta de 23 de ani\", a adăugat Vucic.\n\nEscobar, într-un interviu acordat postului sârb de televiziune N1, a declarat: \"Cred că ar trebui să ne îndepărtăm de narațiunea conform căreia Kosovo este Serbia și să ne îndreptăm spre narațiunea conform căreia Kosovo și Serbia sunt Europa\".\n\n\"Aveți un viitor comun, și că viitorul se îndepărtează rapid de provocările anilor nouăzeci spre posibilitățile secolului XXI\", a mai spus oficialul.",
    "VIDEO România testează muniție termobarică, dar vom depinde de pulberea din Serbia, aliata Rusiei": "Paradoxul e că deși importăm pulberi din Serbia, Bulgaria, Brazilia, Polonia și recent Ucraina, România dezvoltă și testează muniție termobarică.\n\nFlorin Spătaru, ministrul Economiei, a anunțat ulterior că România e pregătită să fabrice acest tip de muniție pentru Ministerul Apărării Naționale.\n\nCitește și: Mașina cu senzații tari: 2 tineri, prinși cu 8 kg de droguri în portbagaj de polițiștii DIICOT\n\nMuniție termobarică cu pulberi din Serbia\n\nMinisterul Economiei face pași pentru a rezolva marea problemă a importului de muniție.\n\n„Muniția termobarică a fost inițial promovată ca cercetare preliminară într-o colaborare între Agenția de Cercetare a MApN de la Clinceni unde e un centru de cercetare de muniții și o filială a ROMARM. E clar că nu poți parcurge testări cu muniție dacă nu ai un sector pirotehnic care înseamnă hectare mari aflate la distanță suficientă de orașe și comunități. Orice înseamnă muniție în România e în curtea ROMARM. Problema e, și o știm de atâta timp, că această muniție folosește pulberi și explozivi pe care noi nu le avem din Serbia, Bulgaria, Ucraina, Polonia”, a declarat Viorel Manole, directorul PATROMIL.\n\nCitește și: Medic psihiatru, despre telefoane: „Dau dependență. Confortul are un preț”\n\nDomnul Sorin Encuțescu, fost secretar de stat în MApN și Ministerul Economiei și fost consilier pe probleme de securitate și apărare al premierului, a fost relativ recent chemat de ministrul Economiei pentru a reface ultima strategie a industriei de apărare. Ministrul Spătaru a avut informația necesară să știe cine e persoana capabilă în acest domeniu. S-a dezvoltat un grup de lucru care are ca obiectiv finalizarea unui proiect strategic în luna octombrie care va fi trimis către CSAT și Guvern, iar în această strategie e un capitol separat pulberi și explozivi”, a dezvăluit Viorel Manole.\n\nȘi generalul Marius Crăciun, cel care în ultimii opt ani a condus forțele speciale române, ne-a atras atenția asupra acestei probleme.\n\nCitește și: VIDEO Bătaie generală între clanurile de romi din Gherla: Pumni și arme albe în centrul orașului\n\nAcesta precizează că producția de pulberi e călcâiul lui Ahile pentru industrie și amintește că Serbia, stat de unde exportăm, nu doar că e un aliat apropiat al Moscovei, dar e pe cale să dețină baze militare rusești pe teritoriul ei.\n\n„Din păcate problemele industriei românești de apărare sunt mult mai vechi. Spre exemplu nu mai facem pulberi de ani buni. Nu poți avea o industrie de apărare solidă dacă imporți pulberi din alte părți, precum Serbia.",
    "Lovitură pentru Serbia: Membră a UE, Ungaria recunoaște permisele de circulație emise de Kosovo": "Permisele de circulație emise de Kosovo vor fi recunoscute în curând de încă un stat din Uniunea Europeană, Ungaria – a anunțat presa de la Pristina.\n\nRecunoașterea permiselor de circulație emise de Kosovo se face în baza unui acord între guvernele Ungariei și Kosovo, acord prezentat în ședința de guvern de ministrul kosovar de interne, Xhelal Sfeçla, care a precizat că această inițiativă va facilita libera circulație între Kosovo și Ungaria, scrie rador.ro.",
    "Avatar Braşov, turneu foarte bun în Serbia, la Smederevo": "Autor: Irina BRAHONOV\n\nDouă echipe ale clubului braşovean Avatar au participat la „Smederevo Trofej”, un tradiţional turneu organizat an de an, în Serbia, înaintea începerii sezonului handbalistic. Echipa de juniori 1 a câştigat medalia de argint, după 22-20 cu Mlado Radnik (Serbia), 14-22 cu Smederevo (Serbia), 26-19 cu Banatul Timişoara şi 24-14 cu Voreas (Grecia) – în grupă, 19-13 cu Banatul Timişoara – în semifinală şi 17-19 cu Smederevo (Serbia).\n\nJuniorii 2 au terminat pe locul 5 (din 14 echipe), după 17-14 cu Sporting Ghimbav, 17-23 cu Mladost (Serbia), 21-8 cu LPS Bihor Oradea II, 15-15 cu Novi Belgrad (Serbia) – în grupă şi 24-15 cu Orzel Opole (Polonia) – în meciul de clasament pentru locurile 5-6.\n\n„A fost un turneu reuşit, în care ne-am atins obiectivele privind pregătirea pentru Campionatul Naţional. Evoluţiile ambelor echipe au fost de la meci la meci mai bune şi puţin ne-a lipsit să jucăm finala mică şi la juniori 2. Practic, am fost la egalitate de puncte cu echipa care a jucat finala mică. Ca scurt comentariu referitor la medalia de argint de la J1, am participat la categoria 2004 cu copii născuţi în 2005 şi mai mici. În România, conform regulamentelor în vigoare am fi pierdut cu 10 - 0 toate meciurile, pentru că nu am respectat regula celor 8 sportivi 2004 - 2005, noi având doar 7 sportivi 2005, ceilalţi fiind mai mici. Oricum, nu medaliile sunt cele mai importante la această vârstă, ci experienţa acumulată şi nivelul la care ne aflăm la acest moment, comparativ cu alte şcoli de handbal. Mai avem multe de învăţat, mai ales la capitolul dăruire, determinare şi încredere, dar suntem pe drumul cel bun!”, a declarat antrenorul Titus Donosa, care îi are alături, în staff-ul Avatar, pe Robert Chiron şi pe Dorin Cian.\n\n\n\n\n\n",
    "Serbia face apel la populație să reducă consumul de curent electric cu 15 %": "Serbia face apel la populație să reducă consumul de curent electric cu 15 %\n\nFoto: Adriana Tudose / RRA.\n\n\"Statul nu intenționează să impună restricții, dar va trebui să importăm curent electric\", a anunțat ministrul sârb al energiei, Zorana Mihajlović, adăugând că Serbia și-a propus să reducă cu 15% consumul de curent electric.\n\n\"În timp ce majoritatea statelor europene fac planuri pentru restricții, Serbia face planuri de economisire, în special în companiile statului. Planurile trebuie să fie finalizate până la 15 septembrie, la fel și planul de monitorizare a consumului\", a declarat Mihajlović, adăugând că săptămâna trecută Serbia a trebuit să importe curent electric în valoare de 1,3 milioane euro.\n\n\"Cu siguranță în această iarnă Serbia va trebui să importe curent electric pentru care vor fi alocate fonduri uriașe\", a avertizat Mihajlović, adăugând că recomandă și cetățenilor să economisească, iar cei care vor reduce consumul vor fi recompensați.\n\nReferindu-se la centralele termice, Mihajlović a declarat că totul este pregătit pentru sezonul rece. \"Avem rezerve de păcură pentru 100 de zile, de petrol și derivate petroliere pentru 60 de zile. Sunt pregătite și planuri de criză pentru situații neprevăzute pe piața europeană\", a precizat Mihajlović, adăugând că executivul nu intenționează să impună restricții.\n\nMihajlović a amintit că în cadrul inițiativei Balcanii deschiși, Serbia a semnat cu Albania un memorandum privind colaborarea în domeniul energetic. \"Acest memorandum ne dă posibilitatea să participăm la un proiect important de construire în Albania a unui terminal de gaz lichefiat, cu o capacitate de peste 5 miliarde de metri cubi. Este important ca Serbia să fie conectată în regiune, pentru ca aprovizionarea cu gaze naturale să fie mult mai stabilă decât în prezent. Acesta este obiectivul Balcanilor deschiși – să ne conectăm pentru ca cetățenii să trăiască mai bine\", a declarat Mihajlović.\n\nEtichete",
    "Bacul de legătură între Moldova Noua şi Usije din Serbia oprit şapte zile": "Bacul de legătură între Moldova Noua şi Usije din Serbia oprit şapte zile\n\nTrecere cu bacul la Dunăre. Foto: Arhivă.\n\nBacul Baziaș 4 care face legătura pe Dunăre, între localitatea românească Moldova Noua şi Usije din Serbia îşi întrerupe activitatea începând de mâine, la doar două luni de la repunerea în funcţiune.\n\nVicepreşedintele Consiliului Judeţean Caraş-Severin, Marius Isac, spune că este vorba despre lucrări de reparaţie şi întreţinere pentru sezonul rece, care se fac sub îndrumarea celor de la Şantierul Naval Orşova, producătorii navei.\n\nIntervenţiile se vor derula pe parcursul a maximum şapte zile, a transmis Radio România Reşiţa.\n\nEtichete",
    "CSM CSU Oradea a câștigat și al doilea meci din Serbia, cu un coș înscris pe sirenă de Kris Richard": "Baschetbaliștii de la CSM CSU Oradea au câștigat, miercuri, și cel de-al doilea joc pe care l-au disputat în stagiul din Serbia. Trupa bihoreană s-a duelat de această dată cu formația Sloboda Uzice, pe care a reușit să o învingă la diferență de două puncte, cu scorul de 72-70.\n\nPrecum o arată și scorul, jocul a fost echilibrat.\n\nAntrenorul Cristian Achim a început de această dată partida cu Neal, Richard, Carter, Tarolis și Baciu. Jucătorii CSM-ului au intrat bine în joc și s-au desprins la 12-5, dar gazdele au avut o revenire spectaculoasă și au trecut, la rându-le la conducere, după un parțial de 15-0. În cele din urmă, primul sfert s-a încheiat cu avantajul de trei puncte al sârbilor, scor 20-17.\n\nDupă prima pauză, CSM CSU Oradea a fost cea care a revenit bine în joc și, la rându-i, a realizat un parțial de 13-0, prin puncte reușite de Erick Neal, Cătălin Baciu și Donatas Tarolis. Astfel, „roș-albaștrii” au trecut din nou la conducere și chiar s-au desprins, pentru a intra în avantaj cu nouă puncte în pauza mare, scor 40-31.\n\nSfertul al treilea a fost aprig disputat, cu gazdele care au încercat să revină pe tabelă, dar totuși orădenii au păstrat conducerea, intrând în ultima pauză cu avantajul de cinci puncte, scor 54-49.\n\nUltimele zece minute ale disputei au adus o luptă și mai strânsă, cu gazdele de la Uzice care au oferit o replică dârză și au reușit să se apropie la o singură posesie spre jumătatea ultimului sfert. „CSM-ul a avut dificultăți cu o rotație scurtă la pozițiile 4-5, dar în același timp s-a lovit de un adversar încăpățânat, hotărât să nu cedeze. Carter a fost descalificat pentru cinci greșeli personale, Holt a comis o greșeală antisportivă, iar gazdele au egalat situația pe tabela de marcaj”, precizează site-ul clubului CSM Oradea.\n\nTotuși, Cătălin Baciu a readus formația bihoreană la conducere, iar CSM-ul a rămas în avantaj până în ultimul minut de joc, când sârbii au egalat la 70. Punctele victoriei orădene au fost reușite Kris Richard, care a înscris pe sirenă, iar CSM CSU Oradea s-a impus cu scorul de 72-70.\n\nCel mai bun marcator de la trupa bihorenaă a fost Erick Neal, cu 17 puncte, în timp ce Donatas Tarolis a înscris 14 puncte, iar Cătălin Baciu, 10 puncte. De menționat însă că Mark Ogden nu a jucat în această partidă, fiind menajat, după ce a suferit o lovitură în primul meci din turneul din Serbia.",
    "Un oraș din Serbia va găzdui Congresul Internațional de Istorie a Presei, ajuns la a XV-a ediție": "Un oraș din Serbia va găzdui Congresul Internațional de Istorie a Presei, ajuns la a XV-a ediție\n\nAnul acesta, Congresul Internațional de Istorie a Presei se va organiza în orașul Novi Sad, un oraș din Serbia, multicultural, în care conviețuiesc peste 20 de naționalități.\n\nManifestarea din acest an urmărește cercetarea etapelor de dezvoltare a presei comunităţilor minoritare, a presei din exil, diasporă, mai ales a diasporei românești astăzi, nu numai în România, ci şi în alte ţări est şi sud-est-europene.\n\n„Propunem, de asemenea, o analiză a modului în care au influenţat dezvoltarea Internetului şi telefoniei mobile viaţa de zi cu zi a acestor comunităţi, mobilitatea lor transnaţională, precum şi mijloacele de informare în masă: presa scrisă, presa online, audiovizualul”, se arată într-un comunicat de presă al Asociației Române de Istorie a Presei.\n\nPotrivit sursei citate, mass-media digitală, caracteristicile ei multimedia și interactivitatea sunt noile tendințe de exprimare.\n\n„Corpusul de articole editate de ziarele și revistele în limba română sau emisiunile redactate de posturile de radio și televiziune, în România ori în spațiul locuit de români, vor fi analizate pentru a descoperi o nouă imagine a României și condiția jurnalistului în presa diasporei și exilului, în perioada comunistă și după căderea regimului comunist”, precizează reprezentanții Asociației Române de Istorie a Presei.\n\nLa Congresul care va începe vineri, 16 septembrie, va participa și conf. univ. Cătălin Negoiță, de la Universitatea „Dunărea de Jos\" din Galați, președintele Asociației Române de Istorie a Presei.\n\nGalațiul a găzduit în 2021, al XIV-lea Congres de Istorie a Presei\n\nManifestarea a urmărit „valorificarea fondurilor documentare relative la apariția și evoluția presei comuniste, în timpul și după cucerirea puterii politice de către Partidul Comunist din România, la condiția jurnalistului, obligat să se supună directivelor impuse de către decidenții politici, la modul în care a funcționat cenzura, la schimbarea limbajului jurnalistic și apariția limbii de lemn, la relația dintre presa românească și puterea politic”.\n\nAsociația Română de Istorie a Presei este o organizație ce „promovează studiile și cercetările în domeniul istoriei presei și coordonează preocupările universitare și extra-universitare deja existente în cadrul circumscris disciplinei, în vederea favorizării cunoașterii acesteia și a constituirii unei comunități științifice de specialitate, apte să îndeplinească exigențele cerute în acest domeniu la nivel internațional”.",
    "Au vrut sa viziteze Serbia si au ajuns…in Romania. Cinci chinezi": "Au vrut sa viziteze Serbia si au ajuns…in Romania. Cinci chinezi prinsi de politisti de frontiera in Timis. Foto\n\nTIMIS. Politistii de frontiera din Timis au prins cinci ‘turisti’ care au intrat cu masina din Serbia in Romania pe fasia verde.\n\nCITESTE SI: Avem acum stocuri de carbune la Colterm cu care sa incalzim Timisoara 30 zile la iarna, anunta Dominic Fritz. Primaria inchiriaza un spatiu in gara din Motru ca sa asigure transportul de combustibil direct de la furnizor\n\nMasina in care se aflau asiaticii a fost vazuta marti dupa-amiaza de politistii aflati in patrulare, in apropiere de Beba Veche. Oamenii legii au urmarit autovehicolul si l-au oprit.\n\nIn autoturism se aflau cinci chinezi, cu varste intre 22 si 50 de ani. Dintre acestia doar patru aveau acte. Asiaticii le-au spus agentilor ca au ajuns in tara noastra din… greseala. Au pretins ca au plecat din Belgrad cu o zi inainte sa viziteze Serbia si au ajuns in Romania deoarece semnalul aparatului GPS era slab si aparatul i-a dus pe un drum neamenajat care ducea in Romania.\n\nPatru dintre asiatici au fost preluati de politistii din tara vecina in baza acordului dintre cele doua state si au primit interdictie de intrare in Romania pentru urmatorii 5 ani. Al cincilea, cel care nu avea niciun act asupra lui, a fost preluat de Serviciul pentru straini Timis.\n\nControale si pe soselele din Timis\n\nPolitistii de frontiera, ajutati de colegi de la Politia Timis au desfasurat si o actiune pentru prevenirea migratiei ilegale pe mai multe sosele din judet. La aceasta operatiune au participat si doi caini politisti din Serviciul de Ordine Publica Timis.\n\nAu fost verificate 208 autovehicule si legitimati 254 de oameni. Nu au fost gasiti migranti in vreunul dintre autovehicule, insa agentii de la politia Timis au aplicat 24 de amenzi si au lasat doi soferi fara permis.",
    "Bătaie pe Giulești: jandarmii au intervenit în forță încă din primul minut. De unde a pornit totul": "România - Bosnia, meci din ultima etapă a grupelor Nations League, partidă plină de evenimente.\n\nDupă fluierul de start, partida a fost rapid oprită de centralul meciului din cauza incidentelor din tribune.\n\nRomânii au strigat ca din gură de șarpe: \"Serbia!\"\n\nFanii români din grupul \"Uniți sub Tricolor\" i-au enervat încă de la început pe suporterii Bosniei, aflați în apropiere.\n\n\"Serbia! Serbia!\", au scandat suporterii români, special pentru a le sări muștarul fanilor bosniaci, care se aflau la câțiva metri, despărțiți doar de un gard de plexiglas de suporterii tricolori.\n\nFurioși, ultrașii bosniaci au vrut să sară gardul pentru a se bate cu fanii români, însă jandarmii au intervenit în forță și i-au calmat pe suporterii provocați.\n\nNervii s-au transmis și pe teren, iar Demirovici l-a îmbrâncit fără motiv, la o minge deja pierdută, pe Andrei Burcă, în panourile publicitare de din spatele porții lui Ionuț Radu.",
    "Un conflict între Serbia și Kosovo ar folosi Americii, acuză ambasadorul rus la Belgrad!": "Un nou conflict între Serbia și republica nerecunoscută Kosovo ar fi „de folos\" pentru ca Statele Unite să slăbească Belgradul și să-l forțeze să se alăture sancțiunilor anti-ruse, a declarat ambasadorul Rusiei în Serbia, Alexander Botsan-Harcenko.\n\n„În ceea ce privește europenii, înțelegem că nu sunt independenți, fac ceea ce li se spune. Și un nou conflict ar putea fi de folos americanilor pentru a face Serbia și mai slabă, astfel încât să se alăture sancțiuniilor și, probabil, ei așteaptă-te ca Rusia să ajute Serbia în orice caz, ceea ce poate fi o povară prea mare pentru ea\", a spus el într-un interviu pentru postul de televiziune Rossiya-24. Potrivit diplomatului rus, „nimic nu este o povară prea mare pentru Rusia când vine vorba de asistență pentru prieteni, frați, națiuni prietene\".",
    "Excursie pe bicicletă până în Serbia. Se deschide un punct de frontieră pe pistă": "Poliția de frontieră va deschide în zilele de 24 și 25 septembrie, între orele 8-20, punctul de trecere a frontierei de pe pista de biciclete de pe coronamentul digului Canalului Bega. Excursia cu bicicleta are loc pe toți cei 70 de km de pistă, între Timișoara și Zrenjanin. Trecerea se va face prezentând doar cartea de identitate.\n\nPotrivit vicepreședintelui CJ Timiș Cristian Moș, locurile de cazare și restaurantele din Serbia vor fi pregătite pentru acest eveniment.\n\nVă reamintim, CJ Timiș, alături de Asociația pentru Promovarea și Dezvoltarea Turismului în Timiș și Administrației Bazinală de Apă Banat au realizat un acord de parteneriat pentru zece ani pentru administrarea pistei de biciclete ce duce spre sârbi. CJ Timiș se va ocupa de reparațiile necesare, inclusiv asfalt, curățenie și refugii.\n\nÎn prezent CJ Timiș lucrează la îmbunătățirea sistemului de gestionare a deșeurilor de pe traseu, prin avertizarea cu indicatoare și crearea de insule de colectare selectivă a gunoiului.\n\nPista are o lungime de 37 de kilometri și pornește de la marginea Timișoarei, apoi continuă de-a lungul râului Bega, până la frontiera cu Serbia. Pista de cicloturism a fost realizată prin programul IPA de Cooperare Transfrontalieră România – Serbia, într-un proiect care a beneficiat de finanțare europeană nerambursabilă de peste 2,3 milioane de euro.\n\nDe asemenea, pista face parte din ruta EUROVELO 13, lucru care permite aplicarea pentru fondurile din PNRR, pentru lucrări la standarde europene.",
    "Greiner din Austria cumpără un producător de sticle PET din Serbia": "Business Internaţional\n\nCompania austriacă Greiner a pătruns în sectorul de reciclare prin achiziţionarea unei companii din Serbia, potrivit Serbian Monitor.\n\nCompania, cunoscută pentru producţia de ambalaje din plastic, a cumpărat producătorul sârb de sticle PET ALWAG şi va opera în viitor sub denumirea Greiner Recycling.",
    "Serbia urmează exemplul României și cumpără drone de atac turcești TB2. Coadă tot mai mare pentru Bayraktar TB2": "",
    "Punct de trecere a frontierei mobil pe ciclostrada România-Serbia. Bicicliștii vor pedala de la Timișoara la Zrenjanin": "Punct de trecere a frontierei mobil pe ciclostrada România-Serbia. Bicicliștii vor pedala de la Timișoara la Zrenjanin\n\nBicicliștii vor putea pedela în premieră pe pista de pe malul Begăi, de la Timișoara până în orașul sârbesc Zrenjanin. Autoritățile județene pregătesc o tură ciclistă inedită care cuprinde 37 de kilometri pe teritoriul României și 42 de kilometri în Serbia.\n\n\n\n\n\n\n\nEvenimentul va avea loc în ultima săptămână din luna septembrie, când se va deschide un punct de frontieră mobil, asemănător cu cel amenajat în timpul turului ciclist Timișoara-Szeged, când polițiștii au făcut controalele documentelor pe malul Mureșului.\n\n\n\nMomentan se așteaptă autorizațiile necesare din partea Poliției de Frontieră din cele două țări.\n\n“Încercăm să creăm un eveniment în jurul acestei chestiuni, în weekend-ul 23-25 septembrie, e și o zi mai specială - Ziua Cooperării Transfrontaliere. Trebuie să obținem, însă, avizele și aprobările necesare de la Poliția de Frontieră. Și dacă totul e în regulă, vom deschide în premieră acest punct de trecere a frontierei și pistă de biciclete va putea fi folosită pe întreaga sa lungime, așa cum a fost gândită în proiectul de finanțare europeană. E o idee pe care noi o avem și dorim să o ducem la bun sfârșit”, a declarat Alin Nica, președintele Consiliului Județean Timiș.\n\nConform planului, bicicliștii care se vor înscrie la tura ciclistă de pe malul Begăi vor înnopta la Zrenjanin - Serbia, urmând ca a doua zi să pedaleze din nou în jur de 80 de kilometri.\n\n\n\n\n\n\n\nPista de biciclete de pe digul canalului Bega, realizată pe fonduri europene, este utilizată deja de șase ani pe distanța Timișoara-frontieră.\n\nÎn oglindă, vecinii din Serbia au realizat și ei pista de biciclete de la graniță până în localitatea Klek, iar acolo eu aveau deja o pistă spre Zrenjanin, capitala Banatului sârbesc.\n\nSe așteaptă acum construcția infrastructurii punctului de trecere a frontierei atât pentru bicicliști, cât și pentru vapoarele de pe Bega.\n\n\n\n\n\n\n\nConsiulul Judeţean Timiș a alocat banii în bugetul de anul acesta pentru execuţia a ceea ce ţine de partea românească a punctului de trecere a frontierei. Partea sârbă trebuie să facă în oglindă aceeaşi chestiune. Construcţia finanțată de CJT se ridică la aproape 600.000 de euro.\n\nSe speră ca punctul de frontieră să fie operaţional până la finele anului 2023.\n\n\n\n"
}