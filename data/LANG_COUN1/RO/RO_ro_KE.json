{
    "Hoții de vite au omorât 11 oameni într-un sat din Kenya. Lupte neîncetate pentru animale și surse de apă": "Cel puțin 11 oameni au fost uciși de hoții de vite în urma unei ambuscade care a avut loc în nordul Kenyei. Majoritatea victimelor sunt polițiști, potrivit BBC.\n\nOpt polițiști, doi civili și un oficial local sunt victimele violențelor care au avut loc sâmbătă în districtul Turkana din Kenya.\n\nPoliția îi caută acum pe hoții care au atacat un sat și au furat vitele.\n\nLuptele pentru cirezi de vite sau pentru surse de apă sunt obișnuite în zonă, care se confruntă și cu efectele schimbărilor climatice - a fost lovită de una dintre cele mai dure secete care au afectat Africa de est în ultimele patru decenii.\n\nLipsa de precipitații pentru al patrulea sezon consecutiv a dus la moartea unui număr mare de animale și la compromiterea recoltelor.\n\nProgramul Alimentar Mondial al Organizației Națiunilor Unite estimează că 20 de milioane de oameni din estul Africii se află în risc de foamete severă.\n\nPoliția kenyană a numit atacul de sâmbătă drept o „ambuscadă criminală și lașă” împotriva „civililor inocenși și a poliției”.\n\nForțele de ordine au fost suplimentate în Turkana pentru asigurarea securității și pentru căutarea hoților, despre polișia afirmă că sunt membri ai grupului etnic Pokot.\n\nLuna trecută cel puțin lapte oameni au fost arși de vii în același district, în urma unui atac pus pe seama milițiilor Pokot.\n\nJeremiah Lomorukai, guvernatorul districtului Governor, a declarat că localnicii „au obosit să mai plângă moartea celor dragi”.\n\nEditor : B.P.",
    "Video| O clădire cu șase etaje din Kenya s-a prăbușit: Cel puțin trei persoane au murit": "Cel puțin trei persoane au murit, zeci au fost rănite și altele sunt dispărute după ce o clădire cu șase etaje din Kenya s-a prăbușit, potrivit BBC.\n\nTrei persoane au murit și zeci au fost rănite după ce o clădire de șase etaje s-a prăbușit în orașul Kiambu, în centrul Kenyei, potrivit Mediafax.\n\nMisiunea de salvare este în curs de desfășurare, iar salvatorii au reușit să scoată un copil dintre dărâmături. Acesta a fost dus la un spital din oraș.\n\nMai multe persoane au fost și ele salvate, dar „din păcate, se teme că unele dintre ele au cedat în urma rănilor suferite\", a declarat guvernatorul comitatului Kiambu, Kimani Wamatangi.\n\nPrăbușirile de clădiri din Kenya sunt provocate de erorile de proiectare sau a corupției care faciliteaza nerespectarea regulilor.\n\nClădirea care s-a prăbușit era în construcție. Martorii oculari au declarat că aceasta a căzut peste o clădire din vecinătate. Nu se știe câte persoane se află sub dărâmături.\n\nSoldați, lucrători de la Crucea Roșie din Kenya și personal al Serviciului Național de Tineret, precum și voluntari locali se află la fața locului.",
    "CSA Steaua a renunțat la atletele originare din Kenya. Motivul": "Clubul nu i-a prelungit contractul nici antrenorului Carol Şanta.\n\n“Motivele care au stat la baza acestei decizii sunt:\n\n1. Sportivele au refuzat participarea la competiţiile naţionale desfăşurate în anul 2022, nerespectând astfel obligaţiile stipulate în contractele de activitate sportivă;\n\n2. Comportamentul antrenorului Carol Şanta, în timpul derulării contractului, a fost total contrar cu principiile şi valorile clubului Steaua Bucureşti. Mai mult decât atât, ne-au fost semnalate practici neloiale ale antrenorului faţă de cele două sportive.\n\nCa urmare a celor menţionate mai sus, clubul Steaua Bucureşti se dezice de astfel de practici, care pot aduce prejudicii de imagine celui mai important club sportiv din România”, se arată în comunicatul clubului. News.ro"
}