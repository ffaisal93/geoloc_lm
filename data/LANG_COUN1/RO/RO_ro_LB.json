{
    "Oameni disperați în Liban jefuiesc băncile pentru a-și lua banii depuși": "Două persoane aparent înarmate și disperate au jefuit miercuri bănci din Liban pentru a avea acces la proprii bani depuși, care au fost blocați în timpul unei crize financiare naționale, transmite CNN.\n\nO femeie cu o armă alături de unii asociați au reținut temporar ostatici la o filială a Băncii BLOM din capitala Beirut, înainte de a pleca cu peste 13.000 de dolari numerar din contul ei, a spus o sursă dintr-un grup de susținere a drepturilor deponenților.\n\nDeponenții unei bănci au jefuit mii de dolari de la instituția financiară respectivă, unde aveau banii blocați. Foto: Profimedia Images\n\nLa scurt timp după, în orașul de munte Aley, un bărbat armat a intrat într-o filială a Bankmed și a retras o parte din depunerile sale blocate, înainte de a se preda autorităților, a declarat grupul Protestul Deponenților și o sursă din securitate.\n\nBăncile Libanului au blocat accesul majorității deponenților la economiile lor de când o criza economică s-a instalat în urmă cu trei ani, majoritatea populației neputând să-și asigure un trai minim decent.\n\nMesajele \"fondurile au dispărut\" și \"felicitări\" sunt înscrise pe fața unei filiale locale fortificate a băncii BLOM din Beirut. Foto: Profimedia Images\n\nÎntr-un fenomen care ilustrează situația dificilă, jafurile de miercuri vin după ce un bărbat a jefuit o altă bancă din Beirut pentru a retrage fonduri necesare tratamentului tatălui său bolnav.\n\nUn polițist libanez securizează fațada unei bănci, după ce a fost asaltată de deponenți care au fugit cu mii de dolari din conturile lor blocate. Foto: Profimedia Images\n\nBanca BLOM a declarat că un client și complici au intrat cu o armă, au amenințat că vor da foc oamenilor și au forțat managerul agenției și trezorierul acesteia pentru a scoate bani dintr-un seif.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nÎnainte de a se ascunde, femeia, Sali Hafiz, a declarat pentru postul de știri Al Jadeed TV că pistolul era o jucărie și că avea nevoie de bani pentru tratarea cancerului surorii sale.\n\nSali Hafiz (încălțămintea verde), a asaltat o bancă din Beirut pentru a-și cere banii din depozitul surorii sale. Foto: Profimedia Images\n\nSali Hafiz (încălțămintea verde), a asaltat o bancă din Beirut pentru a-și cere banii din depozitul surorii sale. Foto: Profimedia Images\n\n„Nu mai am nimic ce pierde, am ajuns la capătul drumului”, spune femeia, potrivit căreia în urmă cu două zile un manager de bancă n-a putut să-i ofere o soluție adecvată.\n\n„Am ajuns în punctul în care eram dispusă să-mi vând un rinichi pentru ca sora mea să primească tratamentul”.\n\nBLOM a confirmat că clientul a fost acolo pentru a cere banii ei pentru tratamentul surorii, spunând că i-a fost oferită deplină coooperare și i s-a cerut să ofere documentația.\n\n„Tot ce avem sunt acești bani în bancă. Fiica mea a fost forțată să ia acești bani – este dreptul ei, este în contul ei – pentru a-și trata sora”, a declarat mama ei, Hiam Hafiz, pentru televiziunea locală.\n\nAutoritățile nu au comentat la momentul publicării informațiilor despre incidente.\n\nBankmed nu a comentat privind jaful de la filiala sa.\n\nCa urmare a jafului de luna trecută, care a implicat și ostatici, suspectul a fost arestat însă apoi eliberat fără acuzare după ce banca și-a retras reclamația.\n\nUn bancher libanez de rang înalt, care a vorbit sub condiția anonimității, a spus că a fost un precedent îngrijorător.\n\n„Cred că este o invitație pentru ca alți oameni să facă la fel. Atâta timp cât oamenii scapă, vor continua. Ce stat eșuat”, a spus bancherul.\n\nBăncile spune că fac excepții pentru cazuri umanitare, inclusiv tratarea în spital, însă deponenții spun că rar se întâmplă acest lucru.\n\nEditor : A.C.",
    "Un medic acuzat că este spion al Mossad-ului a fost arestat în Liban. Care era acoperirea doctorului": "Un medic sirian care lucra pentru Mossad a fost arestat de autoritățile libaneze pe aeroportul din Beirut, a informat sâmbătă publicația de știri afiliată Hezbollah Al-Akhbar, arată The Jerusalem Post. Potrivit sursei citate, dându-se un angajat al unei companii fictive care pretinde că purifică apele Siriei, medicul ar fi adunat informații pentru securitatea Israelului.\n\nMedicul ar fi acționat și ca intermediar pentru Mossad în încercarea de a-și recruta tatăl și cei doi frați, ofițeri în Forțele Armate siriene. Potențialii recruți ar fi primit „mii de euro” pentru a colecta informații pentru Israel.\n\nMedicul, care s-ar fi născut în Latakia în 1969, a intrat inițial pe jos în Siria prin Liban, unde a ajuns din Suedia. El a fost arestat după ce autoritățile locale i-au urmărit conturile de pe rețelele de socializare, unde au găsit conversații cu responsabilii săi israelieni și cu alți oficiali israelieni de informații.\n\nAds",
    "Disperare în Liban! Băncile rămân închise pe termen nelimitat": "Băncile libaneze vor rămâne închise pe termen nelimitat din cauza lipsei de protecție din partea autorităților, potrivit BBC. Au luat această decizie din cauza jafurilor disperate comise de clienții care doreau să-și retragă economiile din conturi.\n\nAnunțul Asociației Băncilor Libaneze înfurie clienții care cer accesul la economiile înghețate săptămâna trecută. Asociația a transmis că angajații lor se confruntă cu riscuri care nu au fost atenuate.\n\nOameni disperați în Liban jefuiesc băncile pentru a-și recupera economiile\n\nO femeie înarmată cu o armă de jucărie a organizat miercuri un jaf la o bancă pentru a-și retrage economiile care îi trebuia pentru facturile medicale ale familiei. De atunci au mai avut loc alte jafuri, cel puțin cinci vinerea trecută.\n\nLibanul se află într-o criză economică gravă, peste 80% din populație luptă să-și ducă traiul zilnic. Jafurile au atras în mare parte sprijinul publicului larg și au fost văzute ca acte de disperare de către oameni care nu au antecedente penale și încearcă să-și plătească facturile.\n\nBăncile au impus retrageri limitate de dolari din 2019, când valoarea lirei libaneze a scăzut, iar inflația a crescut.",
    "Companiile de transfer de bani înlocuiesc băncile în Liban, țară afectată de criză": "La fel ca mulți oameni din Liban, țară afectată de criză, Elias Skaff obișnuia să aștepte ore întregi pentru a retrage numerar de la bancă, dar acum preferă companiile de transfer de bani, deoarece încrederea în bănci s-a deteriorat.\n\nOricine se bazează pe băncile tradiționale pentru a-și primi banii \"va muri de 100 de ori înainte de a-i încasa\", a declarat Skaff, în vârstă de 50 de ani, care a rezistat celor trei ani de recesiune economică din Liban cu ajutorul plăților în dolari americani de la o rudă din străinătate, informează rfi.fr.\n\nCândva considerat punctul forte al economiei libaneze, sectorul bancar este în prezent disprețuit și evitat pe scară largă, după ce băncile au interzis accesul clienților la economiile lor, au încetat să mai ofere împrumuturi, au închis sute de sucursale și au concediat mii de angajați.\n\nLuna trecută, un localnic a fost aclamat ca un adevărat erou după ce a luat cu asalt o bancă din Beirut cu o pușcă și a ținut ostatici angajați și clienți timp de câteva ore pentru a cere o parte din cele 200 000 de dolari din economiile sale înghețate pentru a plăti facturile de spitalizare pentru tatăl său bolnav.\n\nCitește și: Deznodământ total neașteptat în cazul libanezului care a luat ostatici toți angajații unei bănci, ca să retragă 200.000 de euro\n\nPe măsură ce criza profunda din Liban nu dă semne de diminuare, agențiile de transfer de bani acoperă nevoile populației, oferind, de asemenea, servicii de schimb valutar, servicii de plată a cardurilor de credit și a taxelor.\n\nLibanul a fost afectat de cea mai gravă criză economică din istoria sa de când sectorul financiar a intrat în colaps în 2019. De la începutul crizei în toamna anului 2019, moneda locală a pierdut peste 90% din valoarea sa în raport cu dolarul pe piaţa neagră,în timp ce sărăcia și șomajul au crescut vertiginos.\n\nDirectorul de marketing al Whish Money, Dina Daher, a declarat că firma câștigă clienți prin perceperea de \"zero comisioane\" pentru transferurile de lire libaneze.\n\nUnele companii plătesc acum chiar și salariile prin intermediul companiilor de transfer de bani în loc de bănci.\n\n\"Când a început criza, am fost forțați să plătim salariile în numerar și era o pierdere de timp\", a declarat Rachelle Bou Nader, un manager de resurse umane.",
    "Theona Sărățeanu realizează genți din piele ce se vând în Australia": "Theona Sărățeanu, o ieșeancă în vârstă de 29 de ani, a demarat o afacere cu genți și accesorii din piele cu o investiție de numai 4.000 de lei. Forma rotundă a genților a atras clienți din toată lumea\n\nTheona Sărățeanu, o tânără din Iași, are o afacere cu genți și accesorii din piele. Încă din copilărie a avut înclinație spre artă și a studiat în domeniu. „Am terminat Facultatea de Arte Plastice, Design textil, la Universitatea «George Enescu». Știam că vreau să lucrez în domeniu, dar nu aveam contextul atunci. Singura variantă era să îți faci propria afacere. La vremea respectivă, nu aveam idee ce o să fac, pentru că nu știam partea aceasta de business management, în cadrul facultății. Așa că am muncit ca barman, chelner, pe partea de retail, apoi am ajuns în corporație. Acolo m-am dezvoltat pe partea de organizare. În urmă cu 2 ani, când a venit pandemia și ne-am trezit închiși în casă, din senin, am avut mai mult timp liber și mi-am dat seama cât de mult se irosește timpul pe drumul la muncă sau prin alte lucruri pe care le faci în fiecare zi. Lucrând de acasă, am avut un timp mort care mi-a permis să fac și altceva. Am fost și în UK la un curs de dezvoltare personală și pe partea aia mi s-au aprins beculețele, că vreau să fac ceva mai mult și să mă întorc la domeniul pe care îl iubeam. Mama m-a încurajat să fac pictură și am urmat cursuri de iconografie cu profesorul Petru Bicer, Dumnezeu să-l ierte, care mi-a insuflat răbdarea și migăleala”, spune Theona Sărățeanu, producător din Iași. O altă ieșeancă care face produse handmade este Raluca Zaiț ce realizează coronițe.\n\nGențile produse de ieșeanca Theona Sărățeanu sunt unicate\n\nAntreprenoarea din Iași spune că forma genților este cea care atrage clienți atât din țară, cât și din străinătate. „În anul 2 de facultate am avut un curs unde trebuia să realizăm un prototip de accesoriu. Am făcut un pantof, o geantă rotundă din materiale reciclate, din discuri de vinil. Prototipul acelui model de geantă era faptul că fața de vinil ce era pictată manual se putea detașa. Mie mi-au plăcut întotdeauna modelele rotunde, au esența de a reda planeta Pământ. Am vrut să realizez gențile pe același principiu, dar era vorba de rezistența materialului. Am căutat materiale dure și am dat peste hainele mele din piele și am făcut câteva prototipuri. Bineînțeles că nu erau cele mai strălucite, dar am căutat diverse instrumente. Pielea o iau de la un furnizor ce are piele tăbăcită vegetal care e mai prietenoasă cu mediul. Mai străbat SH-urile pentru piele mai moale pe care o folosesc la căptușeală și la buzunare interioare ca să păstrez factorul de reciclare. Mai iau și resturi de la alți producători și le lucrez”, povestește Theona Sărățeanu. Reporterii BZI au prezentat, în edițiile anterioare, și povestea lui Ben Brucker ce realizează produse din piele manual.\n\nClienții plătesc sute de lei pentru produsele din piele\n\nSute de genți au fost vândute în Australia, Statele Unite, Germania, Liban, dar și în diverse orașe din țară. Cele mai ieftine costă 180 de lei, iar cea mai complexă este 800 de lei, o geantă 5 în 1. „Clienți nu m-au căutat din prima. Trebuie să îi cauți și să le arăți ce îți poate pielea, ca să zic așa. Am început cu o lansare oficială la un târg de produse handmade. Am început să promovez produsele pe grupuri, în comunitatea de producători handmade, multe dintre cliente au venit prin intermediul logodnicului meu care organizează diverse cursuri pentru femei, și încet-încet am început să vând pe cale naturală, prin website, pe Instagram. Unele cliente văd ce se poate realiza, dar vor și altceva, pentru că pot să mai explorez. O comandă specială este undeva la o săptămână. Alegem pielea împreună, accesoriile metalice, fac propuneri de schițe, apoi stabilim prețul, se achită avansul și apoi încep munca. Am avut mai mulți din străinătate, pentru că se apreciază produsul manual și încă există altă putere de cumpărare, deși în rândul comunității de artizani de piele din România nu am cele mai mari prețuri. Gențile rotunde sunt decorate cu rășină epoxidică și sunt acele picturi unicat pe care nu le pot reproduce, nici dacă aș vrea. Le lucrez în funcție de ce materiale găsesc. Totul este colecție limitată, le păstrez forma”, explică producătorul. Ieșeanca Theona Sărățeanu mai spune că frecvent scoate colecții noi.",
    "Mohammad Murad nu crede că va cumpăra clubul Dinamo. „Lucrurile nu merg într-o direcţie foarte bună”. Investiție de ultimă oră a omului de afaceri din Liban": "Mohammad Murad le dă o veste proastă fanilor lui Dinamo. Negocierile pentru cumpărarea clubului nu merg deloc bine și tranzacția are șanse mici de reușită. Omul de afaceri din Liban susține că și-a îndreptat atenția spre alt club, dar până să semneze actele a acceptat ca una dintre firmele sale să sponsorizeze Federația Română de Canotaj.\n\nMohammad Murad nu mai crede că sunt șanse să cumpere clubul Dinamo\n\nMohammad Murad le-a dat speranțe fanilor lui Dinamo când a anunțat că vrea să cumpere clubul. Gruparea din „Ștefan cel Mare” se află în insolvență și are datorii de aproape nouă milioane de euro, dar omul de afaceri libanez susținea că nu este speriat și că este gata să se implice. După câteva săptămâni, în care negocierile au bătut pasul pe loc, nu mai este la fel de convins că există șanse de reușită.\n\n„La Dinamo am venit cu soluţii care asigură un viitor stabil. Din păcate, nu cred că lucrurile merg într-o direcţie foarte bună şi e un lucru care mă deranjează. Aţi renunţat? Personal, nu. De două săptămâni am pus ofertă pe masă, nu am comunicat de atunci până ieri. Ieri am simţit că se vor alte idei”, a declarat fostul investitor din emisiunea „Imperiul Leilor”.\n\nContract de sponsorizare cu Federația Română de Canotaj\n\nMohammad Murad susține că Dinamo are nevoie urgent de bani, dar și de investiții de aproape 15 milioane de euro în următorii trei ani.\n\n„Înţeleg că s-a găsit o soluţie, în care pot fi şi eu sau nu, se va decide. Am o relaţie foarte OK cu suporterii lui Dinamo, care au fost foarte OK cu mine, foarte tranşanţi şi direcţi, dar cred că sunt alte interese acolo”, a mai declarat Mohammad Murad.\n\nOmul de afaceri libanez are, conform ultimului Top Capital, o avere de 150 de milioane de euro și susține că este gata să investească la o altă echipă din România, deși negocierile pentru Dinamo și Petrolul sunt foarte aproape de eșec. Până atunci, a decis ca una dintre firmele sale să devină sponsor la Federația Română de Canotaj.\n\nSursa Foto: Facebook „Imperiul Leilor” și Federația Română de Canotaj"
}