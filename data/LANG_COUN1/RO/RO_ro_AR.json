{
    "\"Nu te pui cu el când joacă Argentina!\". L-a lovit pe Lionel Messi peste față și a primit instant \"nota de plată\"": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nSuperstarul lui PSG a fost integralist și a reușit o dublă, prin care a ajuns la cota 88 în tricoul \"pumelor\". Messi a fost implicat și într-o fază în care coechipierii săi au dovedit cât de important este pentru selecționata țării lor.\n\nLionel Messi, apărat de toți colegii la meciul amical cu Honduras\n\nÎn minutul 39, Deybi Flores (26 de ani) a avut o intrare prea energică la Messi, pe care l-a lovit cu umărul în față. Decarul Argentinei a căzut la pământ, iar peste câteva secunde fotbalistul din Honduras a fost înconjurat de mai mulți colegi ai \"Puricelui\".\n\nNahuel Molina a vrut să-l faulteze imediat după, dar a ratat intervenția. A reușit, însă, să se răzbune pe Flores chiar Rodrigo De Paul, cel care i-a dat o palmă la antrenamente lui Messi cu o zi în urmă.\n\nFotbalistul lui Atletico Madrid l-a pus la pământ pe Flores, care a părut surprins de reacția atât de rapidă a fotbaliștilor Argentinei. \"Nu te pui cu Messi când joacă Argentina\", a fost reacția unui jurnalist conațional cu Messi.\n\nGalerie Foto\n\nLionel Messi a înscris și în ultimul meci al lui PSG, contra lui Lyon, scor 1-0.\n\nRodrigo De Paul i-a dat o palmă lui Lionel Messi, cu o zi înainte\n\nÎn timpul ședinței de pregătire de vineri, Messi a venit la De Paul și i-a transmis un mesaj scurt, pe care mijlocașul nu l-a primit foarte bine.\n\nDe Paul a reacționat, potrivit Mundo Deportivo, imediat: ”Ești prost, Leo?”, apoi i-a dat o palmă lui Lionel Messi pe mâna pe care o ținea pe față.\n\nLeandro Paredes a simțit nevoia să intervină, mai ales că Rodrigo De Paul părea cu adevărat deranjat, și l-a tras pe fotbalistul lui Atletico Madrid.\n\nMomentul, care s-a viralizat pe rețelele sociale, s-a încheiat într-o notă pozitivă, cu cei trei jucători râzând.\n\nGalerie Foto\n\nEtichete: argentina , amical , honduras , lionel messi , rodrigo de paul\n\nUrmărește știrile digisport.ro și pe Google News",
    "Argentina: Tentativă eșuată de asasinare a fostului președinte Cristina Fernandez de Kirchner | VIDEO": "Un individ înarmat a încercat, joi, să o împuște pe Cristina Fernandez de Kirchner, fost președinte al Argentinei.\n\nArma bărbatului nu s-a descărcat, după cum arată imaginile surprise la fața locului.\n\nCristina Fernandez de Kirchner se afla în fața locuinței sale din capitala Buenos Aires, unde a fost întâmpinată de mai mulți susținători după o audiere în fața procurorilor.\n\nFostul președinte argentinian este suspectat de corupție.\n\nDin primele informații, individul care a încercat să o ucidă pe Cristina Fernandez de Kirchner este un brazilian în vârstă de 35 de ani.",
    "Mii de oameni au ieşit în stradă în Argentina. Protestatarii contestă condamnarea vicepreşedintelui Kirchner": "Mii de susţinători ai fostului preşedinte şi actual vicepreşedinte al Argentinei, Cristina Fernandez de Kirchner au ieşit în stradă să protesteze după ce au aflat că procurorii de caz solicită o pedeapsă de cel puţin 12 ani de închisoare pentru fapte de corupţie.\n\nDemonstraţia a avut loc în faţa casei vicepreşedintelui, în elegantul cartier Recoleta din Buenos Aires, unde la primele ore ale dimineţii, poliţia a instalat garduri cu intenţia de a descuraja o mare adunare.\n\nManifestanţii susţin că Fernandez de Kirchner este victima persecuţiei judiciare şi gardurile au fost ridicate de primarul din Buenos Aires în semn de sfidare. Participanţii au dărâmat barierele şi s-au ciocnit cu poliţia. Mai mulţi protestatari au fost împrăştiaţi de pompieri cu tunurile cu apă.\n\n„Astăzi m-am trezit la colţul casei mele asediată literalmente (...) Ei vor să interzică manifestările de dragoste şi sprijin care sunt absolut paşnice şi vesele, pentru a face loc persecuţiei deja incontestabile a justiţiei”, a declarat Fernandez.\n\nProcurorii au acuzat-o la începutul săptămânii pe Fernandez de Kirchner că a fraudat statul şi că s-a implicat într-o schemă de deturnare a fondurilor publice între 2007 şi 2015, în timpul mandatului de preşedinte.\n\nVerdictul şi potenţiala sentinţă vor fi decise de un judecător, ceea ce ar putea dura luni de zile, deşi Fernandez de Kirchner poate face apel la orice decizie. Totodată are posibilitatea să amâne verdictul final, fapt ce ar face ca durata să se prelungească pe ani de zile.",
    "Rata inflației din Argentina va crește la 95% în acest an": "Economiștii și-au majorat la 95% estimările privind inflația anuală în Argentina, potrivit datelor publicate de banca centrală, în timp ce țara se luptă să depășească o criză economică prelungită marcată de creșterea prețurilor, scrie Reuters.\n\nCea mai recentă prognoză pentru creșterea prețurilor de consum este cu 4,8 puncte procentuale mai mare decât estimarea din luna precedentă.\n\nAnaliştii au estimat că inflaţia argentiniană a crescut cu 6,5% în august.\n\nPână anul viitor, rata anuală a inflației a națiunii sud-americane va ajunge la 84% și va scădea la 63% în 2024, potrivit băncii centrale argentiniene.\n\nA treia economie ca mărime din America Latină a suferit de multă vreme din cauza inflației ridicate, care a fost agravată de efectele războiului dintre Ucraina și Rusia.",
    "Cazuri de pneumonie fără o cauză clară, în curs de investigare în Argentina / S-au raportat inclusiv trei decese": "Cazuri de pneumonie fără o cauză clară, în curs de investigare în Argentina / S-au raportat inclusiv trei decese\n\nTrei persoane au murit şi alte câteva persoane din Argentina s-au îmbolnăvit după ce au dezvoltat pneumonie fără o cauză clară, a anunţat, vineri, Organizaţia Mondială a Sănătăţii, transmite CNN.\n\nCazurile, apărute la opt lucrători din domeniul sănătăţii şi la un pacient, sunt legate de o clinică privată din San Miguel de Tucumán, a declarat purtătorul de cuvânt al OMS, Tarik Jasarevic, pentru CNN.\n\nUn al zecelea caz, care este legat de acest grup, implică un bărbat în vârstă de 81 de ani cu probleme de sănătate subiacente, care este spitalizat în stare gravă şi este conectat la un ventilator, a raportat vineri Ministerul Sănătăţii din Tucumán.\n\n„Trei dintre aceste cazuri au murit, trei sunt în prezent spitalizate, iar unul se află în izolare la domiciliu în stare stabilă”, a declarat Jasarevic, adăugând că probele de caz au fost analizate pentru Covid-19, gripă şi hantavirus, dar toate au fost negative.\n\nProbele sunt în curs de analiză suplimentară.\n\nSan Miguel de Tucumán este capitala provinciei agricole Tucumán din nord-vestul Argentinei.\n\nUnii dintre lucrătorii din domeniul sănătăţii şi cel de-al nouălea pacient au început să aibă simptome între 18 şi 22 august, a informat Ministerul Naţional al Sănătăţii din Argentina într-un comunicat de presă.\n\nOMS şi Organizaţia Panamericană a Sănătăţii au urmărit aceste rapoarte şi oferă sprijin autorităţilor argentiniene din domeniul sănătăţii care lucrează pentru a investiga focarul, a precizat Jasarevic.\n\n„Cauza este în prezent investigată de autorităţile de sănătate publică şi toate [ipotezele] sunt explorate, inclusiv agenţi virali şi de altă natură”, a scris Jasarevic.\n\n„Ministerul Sănătăţii din Argentina, precum şi autorităţile sanitare provinciale lucrează împreună pentru a investiga focarul. De asemenea, acestea desfăşoară acţiuni de depistare a contacţilor şi de control în clinica medicală legată de focar”, a adăugat oficialul.\n\nOrganizaţia Panamericană a Sănătăţii a transmis într-o declaraţie că persoanele care au murit aveau probleme de sănătate anterioare şi că niciunul dintre contactele lor apropiate nu a dezvoltat simptome.\n\n”Este important să aşteptăm rezultatele investigaţiilor de sănătate publică înainte de a trage concluzii cu privire la natura bolilor”, a declarat Dr. Jake Dunning, cercetător senior în domeniul infecţiilor emergente şi cu consecinţe ridicate la Institutul de Ştiinţe Pandemice de la Universitatea din Oxford, într-o declaraţie distribuită de Science Media Centre din Marea Britanie.\n\n„Grupul de cazuri raportate, deocamdată mic, de boli respiratorii acute severe inexplicabile din Tucuman, Argentina, este un eveniment viu şi investigaţiile sunt în curs de desfăşurare. Este de înţeles că va exista interes şi speculaţii cu privire la cauză, mai ales după ce toată lumea este agitată după evenimentele pandemice din ultimii doi ani, dar trebuie să aşteptăm cu adevărat rezultatul investigaţiilor clinice şi de sănătate publică, care sunt în curs de desfăşurare. Este posibil ca şi alte cazuri să fie identificate şi raportate în continuare, aşa cum se întâmplă adesea în cazul acestor tipuri de evenimente, dar asta nu înseamnă că acest eveniment este începutul unei noi pandemii”, a spus el.\n\nDunning a precizat că legătura cu un anumit centru de sănătate ar putea sugera expunerea la un pacient cu o infecţie, dar ar putea însemna, de asemenea, expunerea la un agent de mediu sau la o toxină.\n\n„Argentina are multă experienţă în investigarea şi gestionarea focarelor de boli respiratorii acute severe, în special a celor cauzate de infecţii (de exemplu, gripa pandemică H1N1, COVID-19, infecţia cu hantavirus din Anzi), aşa că sperăm că acest grup va rămâne relativ mic, iar cauza de bază va fi identificată rapid”, a adăugat el.\n\nsursa: News.ro\n\nCitește și...",
    "Argentina pregătește un proiect de lege pentru promovarea sectorului energetic, inclusiv a exporturilor de GNL": "Președintele argentinian Alberto Fernandez a declarat miercuri că guvernul său intenționează să prezinte în următoarele zile congresului național o legislație care „ar oferi certitudine” producătorilor de energie și va ajuta la promovarea agendei Argentinei privind gazele naturale lichefiate (GNL), relatează Reuters.\n\nBazinul de șist Vaca Muerta, a doua cea mai mare rezervă de gaze neconvenționale din lume și a patra cea mai mare rezervă de petrol, oferă Argentinei avantaje puternice pe piețele de petrol și gaze, a spus el, la Houston.\n\n„Sunt convins că, pe baza rezervelor energetice pe care le are Argentina, trebuie să ne gândim la clădirea unei țări în care energia să fie axa centrală”, a spus Fernandez.\n\nProiectul de lege întocmit împreună cu ministrul Economiei Sergio Massa, va cuprinde GNL, hidrogen, litiu, energie solară și alte forme de energie.",
    "În Argentina s-a sărbătorit moartea Reginei Elisabeta a II-a": "Nu toată lumea deplânge moartea Reginei Elisabate a II-a. Este şi cazul în Argentina unde s-a sărbătorit decesul, deschinzându-se și şampania. Prezentatorul a vorbit extrem de nepoliticos la adresa fostei Marii Britanii.\n\nRegina Elisabeta a II-a a murit la vârsta de 96 de ani după o domnie de 70 de ani pe tronul Marii Britanii. Casa Regală Britanică este în doliu, la fel ca întreaga națiune britanică.\n\nÎn Argentina s-a sărbătorit moartea Reginei Elisabeta a II-a cu șampania deschisă\n\nVestea morții reginei a fost sărbătorită în Argentina cu șampania deschisă și cu numeroase declarații controversate. S-a întâmplat pe Canalul 22 din Argentina, la o emisiune de jurnalism politic. Jurnalistul Santiago Cuneo a deschis o sticlă de şampania pentru a marca evenimentul și a declarat că se sărbătorește ”moartea reginei piraților și a englezilor genocidari.”. Interesant este faptul că la începutul emisiunii a apărut un colaj cu un steag al Confederației Argentinieni cu Inima Sacră a lui Iisus Hristos și o statuie a Fecioarei Maria. Prezentatorul nu s-a oprit aici și a transmis că ”bătrâna a dat în sfârșit cu piciorul în găleată”\n\n„În sfârșit, cățeaua de regină a murit. Satana a primit o nouă gazdă pe domeniul său. Bătrâna a dat în sfârșit cu piciorul în găleată”, au fost vorbele extrem de controversate rostite de prezentatorul care aplaudă momentul. Pe rețelele de socializare, momentul în care acesta începe emisiunea a ajuns viral, iar părerile internauților au fost împărţite. Mulţi dintre aceștia au condamnat gestul prezentatorului TV.\n\nO bună parte dintre argentinieni nu o au la suflet pe regina Marii Britanii. În contextul în care cele două națiuni s-au războit cu mai multe ocazii.\n\nRăzboiul Maldivelor, între Argentina și Marea Britanie\n\nRelațiile dintre cele două țări nu sunt, din punct de vedere istoric, cele mai bune. Așadar, timp de 10 săptămâni a avut loc Războiul Maldivelor, între Argentina și Marea Britanie. Motivul disputei fiind două teritorii britanice de peste mări (British Overseas Territories), respectiv Insulele Falkland și Insulele Georgia de Sud și Sandwich de Sud. Conflictul militar a început vineri, 2 aprilie 1982, prin invadarea și ocuparea Insulelor Falkland, urmată în ziua următoare, de invadarea și ocuparea Insulelor Georgia de Sud și Sandwich de Sud, pentru a restabili suveranitatea argentiniană asupra acestora. â\n\nTrei zile mai târziu, guvernul britanic a trimis o forță navală de intervenție pentru a alunga cu forța armelor trupele argentiniene care ocupaseră insulele. Conflictul militar s-a încheiat după 74 de zile, prin capitularea forțelor argentiniene în 14 iunie 1982, și restabilirea controlului britanic asupra insulelor. În urma conflictului, 649 militari argentinieni, 255 militari britanici și trei localnice din insule și-au pierdut viața, informează wikipedia.ro.\n\nConflictul a constituit punctul culminant al conflictului prelungit timp de aproape 150 de ani dintre Argentina și Marea Britanie pe tema suveranității asupra acestor insule din sudul Atlanticului. Așadar, faptul că în Argentina s-a sărbătorit moartea Reginei Elisabeta a II-a nu ar părea ceva extraordinar.",
    "Gol fabulos în Argentina: „foarfecă” din afara careului, direct la vinclu!": "Veteranul Pablo Perez (37 de ani) a marcat sâmbătă un gol senzațional pentru Newell's Old Boys, învinsă pe teren propriu în etapa a 16-a din campionatul Argentinei cu 2-1 de Godoy Cruz (goluri Perez '10, respectiv Ojeda '2 și Ramirez '74).\n\nMijlocașul central a avut o execuție incredibilă: foarfecă din afara careului, la vinclu!\n\nPablo Perez are o selecție la naționala Argentinei\n\nPerez, care are o singură selecție în naționala Argentinei (în 2018) și care a jucat și în Europa pentru Malaga, a început fotbalul la juniorii lui Newell's Old Boys, club cu care a câștigat titlul în 2013 și la care a revenit în 2020 pentru a-și încheia cariera.\n\nA mai evoluat la Boca Juniors și Independiente, doi dintre ”granzii” fotbalului argentinian.",
    "CM de volei (M): Argentina in sferturile de finala!": "Argentina, medaliata cu bronz la Jocurile Olimpice de la Tokyo, isi continua surprinzator aventura la CM 2022, dupa ce a invins Serbia (25-23, 25-21, 25-23) care castigase toate meciurile din grupa. ... citeste toata stirea",
    "FOTO| Doamna Argentina, prezentă la Centrul de Transfuzie Sanguină Alba pentru a 10-a donare. Îndemnul acesteia pentru albaiulieni": "Cât de (ne)mulțumiți sunt cititorii ziarulunirea.ro de serviciile firmelor de salubritate RER Vest & RETIM Alba?\n\nAsocierea RER Vest-RETIM a solicitat modificarea prețului la serviciile de salubritate, atât la groapa de gunoi de la Galda, cât și pentru colectarea deșeurilor, majorarea lor fiind substanțială pentru populație și firmele din județul Alba. Asocirea RER Vest & RETIM prestează servciile de salubritate petru zona 1: Alba Iulia-Teiuș-Aiud-Ocna Mureș și zona 2 (Tărtăria): Cugir-Sebeș.\n\nZiarulunirea.ro a realizat un sondaj pentru ca cetățenii să își poată exprima liber opinia referitor la serviciile de salubritate realizate de către Asocierea RER Vest-RETIM, sondajul înregistrând un număr de aproape 1.000 de respondenți.\n\nÎn ceea ce privește calitatea serviciilor de ridicare a deșeurilor menajere de pe străzile cetățenilor, aproape jumătate (41%) dintre cei care au răspuns sondajului au apreciat ca fiind „Foarte proastă”, un procent de 31% consideră că aceste servicii sunt „Proaste”, 19% sunt de părere că este „Bună”, 6% consideră că este „Foarte bună”, iar 3% nu au putut aprecia calitatea acestor servicii, alegând opțiunea „Nu știu”.\n\nÎntrebați „Cum vi se pare actualul preț al serviciilor de colectare a deșeurilor?”, majoritatea cetățenilor consideră prețul „Mare” și „Foarte mare”, cu un procent de 39%, respectiv 31%.\n\nUn număr de 212 respondenți, adică 23% consideră prețul ca fiind „Mediu”, 5% au considerat că „Nu știu”, iar un procent cumulat de 2% sunt de părere că este „Mic” și „Foarte mic”.\n\nDeșeurile căzute în afara containerelor sunt o adevărată problemă, de care ne lovim la tot pasul, iar 33% dintre cetățeni au raportat că această problemă este întâlnită „Foarte des”, iar 21% au specificat că se întâmplă „În permanență”. Tot 21% sunt de părere că se întâmplă „Destul de des”, „Rar” se întâmplă pentru 16% din cetățeni, iar 9% dintre aceștia „Nu știu”.\n\nO altă problemă este și curățenia lăsată în urma trecerii mașinii de gunoi la platforma unde sunt amplasate containerele, unde 38% dintre cetățeni apreciază că platforma rămâne „Murdară, 26% consideră că rămâne „Curată”, platforma „Foarte murdară” a fost întâlnită în 19% din cazuri, iar 17% dintre cetățeni „Nu știu”.\n\nToate aceste situații neplăcute ar putea fi remediate, iar 34% dintre cetățeni sunt de părere că cea mai bună modalitate a autorităților pentru a încuraja cetățenii este prin „Recompense”, 26% dintre respondenți consideră că situația se poate îndrepta prin „Amenzi și supraveghere video”, iar 19% sunt de părere că se poate rezolva prin „Informare”.\n\nDe asemenea, un procent cumulat de 20% din respondenți consideră că „Amenzile” și „Supravegherea video” pot ajuta la remedierea situației actuale.\n\nÎn Alba Iulia, Asocierea RER Vest & RETIM oferă cele mai proaste și scumpe servicii de salubritate din istoria post revoluționară a orașului. Au mai fost momente când serviciile de salubritate au fost execrabile, cum ar fi în ultimele 3 luni de contract ale Salprest, când managerul societății s-a supărat pentru că nu își mai putea recupera creanțele de la asociațiile de proprietari sau în ultimele 6 luni ale Polaris, care nu avea unde să transporte și să depoziteze toată cantitatea de deșeuri pentru că firmele care aveau concesiunea la groapa de la Galda (tot RER Vest & RETIM) le-au limitat cantitățile. Însă niciodată, dar niciodată, nu s-a întâmplat în Alba Iulia ca la aproape un an de contract, atunci când serviciul de salubritate ar fi trebuit să funcționeze ”ca pe roate” să existe un grad de nemulțumire atât de mare. Oare cum ar fi domnilor de la ADI SALUBRIS ca săptămânal, atunci când se ridică gunoiul și se compactează în mașină, tot trotuarul să fie plin de un miros insuportabil de levigat? Se ”aude” domnule viceprimar Popescu, pentru că nările dvs au fost supuse unui astfel de șoc ? Interesează pe cineva ce au licitat firmele respective și cu ce hârburi de mașini se colectează în realitate gunoiul în Alba Iulia?\n\nTotodată, numeroși cetățeni au lăsat comentarii în care și-au adresat nemulțumirile privind serviciile de salubrizare presatate de către Asocierea RER Vest-RETIM.\n\n„Întrebarea corectă ar fi:”este cineva mulțumit”…”, a replicat un cititor fidel al ziarulunirea.ro.\n\nUn alt cetățean a replicat faptul că „Cam lasă de dorit…mizerie de nedescris nu mătură după ce colecteaza gunoaiele, un tomberon a stat întors că nu mai avea roți câteva luni…. Am sesizat la birou dar degeaba!”\n\nIar comentariile negative care au fost adresate de cititorii noștri nu se termină aici. După cum se poate observa, o mulțime de alți cetățeni, care și-au arătat nemulțumirea față de serviciile de salubrizare, au ales să își exprime public dezamăgirea, după cum urmează:\n\n„Nemulțumit total, mult sub Polaris\n\nO firmă sub orice critică!\n\nNemulțumită! Am încheiat contract și după foarte multe telefoane abia după 3 luni am primit un tomberon.\n\nNesimțire curată, contractele au venit repede să facă la firme, de achitat achităm gunoiul dar cartele nu vin să ne aducă, că nu mai ține de asociațiile de proprietari. Așa că așteptăm cartelele.\n\nAm încheiat contractul în septembrie, în noiembrie decembrie si ianuarie am primit facturi fără să-mi fie ridicat gunoiul și fără să am tomberon, iar în februarie ultima săptămână în sfârșit mi-au aruncat tomberonul în poartă, iar pretenția lor a fost să plătesc și pentru lunile în care nu mi-au prestat nici un serviciu, epopee, domnul director general semnează și verifică sesizările numai de două ori pe an.\n\nCea mai proastă firmă de salubritate de până acum. Manifestă punctualitate și profesionalism doar în cazul emiterii facturilor.\n\nMultă dezordine, nu se face curat pe jos lângă containere, un miros foarte urât, nu se dezinfectează, prezintă focare de infecții!”, au adăugat cititorii ziarulunirea.ro"
}