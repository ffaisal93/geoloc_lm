{
    "Brazilia - Ghana 3-0. Richarlison și Neymar au făcut spectacol în Franța": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nBrazilia - Ghana 3-0. Richarlison și Neymar au făcut spectacol în Franța\n\nMarquinhos a deschis scorul în minutul 9, în urma unui corner. Raphinha a centrat perfect, iar fundașul central de la PSG a înscris cu o lovitură de cap.\n\nBrazilia și-a dublat avantajul în minutul 28. Neymar i-a pasat lui Richarlison, care a șutat imparabil de la marginea careului.\n\nÎn minutul 40, Neymar l-a servit din nou pe Richarlison, care a înscris cu o lovitură de cap spectaculoasă, după o lovitură liberă.\n\nRicharlison (25 de ani), atacantul de la Tottenham, a înscris șase goluri în ultimele cinci meciuri în tricoul “Selecao”.\n\nVIDEO Rezumatul meciului Brazilia - Ghana 3-0\n\nSelecționerul Braziliei, Tite, a apelat la un “11” foarte ofensiv împotriva Ghanei: Alisson – Militao, Marquinhos, Silva, Telles – Paqueta, Casemiro, Neymar – Raphinha, Richarlison, Vinicius Jr.\n\nÎn repriza a doua, au intrat Bremer, Fabinho, Antony, Matheus Cunha, Everton Ribeiro, Rodrygo.\n\nPentru Brazilia urmează meciul amical cu Tunisia, programat pe 27 septembrie, de la ora 21:30, pe arena “Parc des Princes” din Paris, în direct pe Digi Sport.\n\nBrazilia se pregătește pentru Cupa Mondială din Qatar (20 noiembrie – 18 decembrie 2022). “Selecao” este în grupa G, alături de Serbia, Elveția și Camerun.\n\nEtichete: brazilia , ghana , brazilia ghana\n\nUrmărește știrile digisport.ro și pe Google News",
    "Brazilia a recunoscut că estimările privind recoltele de cafea trebuie îmbunătățite": "Guvernul Braziliei a recunoscut că estimările privind recoltele de cafea din ultimii ani au probleme și este nevoie de îmbunătățiri pentru a reflecta mai bine realitatea, întrucât cifrele privind producția au fost mai mici decât suma consumului local plus exporturile, potrivit Reuters.\n\nÎntr-un interviu acordat Reuters, Sergio De Zen, directorul de politici agricole din cadrul agenției braziliene de aprovizionare cu alimente și statistică Conab, a declarat că, din cauza acestor discrepanțe, există un proces de revizuire a cifrelor și a metodologiei pentru previziunile Conab privind .\n\nCifrele Conab privind cafeaua din Brazilia, cel mai mare producător și exportator mondial, au fost ani de zile subiect de dezbatere în rândul comercianților și analiștilor de cafea, care consideră, în general, că estimările privind producția sunt prea mici.\n\nCifre de recoltă mai mari pentru Brazilia decât Conab\n\nCasele de tranzacționare și analiștii independenți au, de obicei, cifre de recoltă mai mari pentru Brazilia decât Conab. Pentru acest an, de exemplu, în timp ce Conab estimează o recoltă de 50,4 milioane de saci de 60 kg, Departamentul american al Agriculturii (USDA) se așteaptă la 64,3 milioane, Rabobank la 63,2 milioane, iar firma de consultanță Safras & Mercado la 58,2 milioane de saci.\n\n„Am discutat cu cooperativele, fermierii și exportatorii, încercând să lucrăm împreună pentru a putea avea o proiecție a recoltei care să reflecte mai bine realitatea”, a declarat De Zen.\n\nComentariile directorului au venit după ce Reuters a pus la îndoială previziunile Conab cu cifrele privind consumul și . Există un decalaj clar în ceea ce privește oferta atunci când acestea sunt comparate.\n\nStocurile din ferme nu sunt neglijabile\n\nAtunci când cifrele privind consumul local plus exporturile sunt comparate cu previziunile privind recolta din ultimii cinci ani, se constată un deficit mare, de peste 32 de milioane de saci, potrivit calculelor Reuters.\n\n„Am mai făcut acest calcul înainte…”, a spus directorul, recunoscând problema.\n\nCifrele privind stocurile ar putea ajuta la rezolvarea ecuației, dar Conab a încetat să le mai publice.\n\n„Nu le-am publicat pentru că un calcul al bilanțului de aprovizionare nu are sens”, a spus el, confirmând deficitul.\n\nDe Zen a spus, totuși, că stocurile din ferme nu sunt neglijabile și ar putea ajuta la rezolvarea ecuației S&D, dar a precizat că numărul și calitatea răspunsurilor la sondajul privind stocurile au fost scăzute.\n\nCe se face pentru a stimula proiecția privind cafeaua?\n\nDirectorul a declarat că Conab intenționează să revizuiască cifrele pentru culturile din ultimii ani, la fel cum a făcut cu datele privind soia în 2020, când revizuirea a dus la adăugarea a milioane de tone în tabelul S&D.\n\nEl a pus parțial problemele pe seama stării proaste a structurii Conab atunci când actualul guvern a preluat conducerea în urmă cu patru ani.\n\nEl a spus că Conab angajează oameni pentru a stimula proiecția privind cafeaua, adăugând că va folosi date din satelit pentru a măsura mai bine suprafața plantată și pentru a îmbunătăți calculul randamentelor agricole.",
    "Brazilia: Victoria lui Lula, in primul tur, este posibila": "Campania electorala prezidentiala in Brazilia intra in ultima ei saptamana. Potrivit sondajelor fostul presedinte Lula ramane favorit (47%) si ar putea castiga din primul tur in fata actualului presedinte Jair Bolsonaro (33%), potrivit ultimului sondaj Datafolha. 11 candidati s-au aliniat la start dar fostul presedinte Lula (2003-2010), liderul Partidului Muncitorilor (stanga), care a cunoscut inchisoarea (2018-2019), pentru presupuse fapte de coruptie, la 76 de ani marcheaza un come-back ... citeste toata stirea",
    "Depozit prăbușit în timpul vizitei unor politicieni, în Brazilia | Cel puțin nouă persoane au murit": "Candidații la Congres, Jones Donizette și Ely Santos, se aflau în vizită la compania braziliană de containere Multiteiner când o parte a unei structuri de beton din interiorul depozitului s-a prăbușit peste ei și angajații companiei.\n\nDonizette a spus într-o postare pe Facebook că el și Santos au fost salvați.\n\nUn departament local de pompieri a spus că cel puțin nouă persoane au murit în urma prăbușirii.\n\nDepartamentul de pompieri a adăugat că 31 de persoane au fost salvate și 28 dintre acestea duse la spitalele din apropiere.\n\nEchipele de salvare cred că ar putea fi mai mulți oameni prinși sub dărâmături, potrivit Reuters.",
    "BRAZILIA: Fostul preşedinte Cardoso îndeamnă la votul ''pentru democraţie''": "Fostul preşedinte Fernando Henrique Cardoso le-a cerut ieri brazilienilor să voteze \"pentru democraţie\" la alegerile prezidenţiale din octombrie, îndemnându-i implicit să nu voteze pentru şeful statului în exerciţiu, Jair Bolsonaro, ci pentru fostul preşedinte Lula da Silva, fără a-i cita pe niciunul dintre ei, scrie AFP, conform News.ro.\n\n\"Îi rog pe alegători să voteze pentru persoana care este angajată în lupta împotriva sărăciei şi inegalităţii (...), pentru păstrarea patrimoniului nostru de mediu şi pentru întărirea instituţiilor noastre\", a spus Cardoso într-o notă intitulată \"vot pro-democraţie\" şi postată pe Twitter.\n\nFostul preşedinte de centru-dreapta (1995-2002), care, la 91 de ani, rămâne o figură ascultată, a lansat astfel un atac abia voalat împotriva actualului preşedinte de extremă-dreaptă, Jair Bolsonaro, care a pus sub semnul întrebării instituţiile şi fiabilitatea sistemului de urne electronice, alimentând temerile că nu va recunoaşte rezultatul în cazul unei înfrângeri.\n\nLuiz Inacio Lula da Silva, rivalul lui Bolsonaro, îl devansează pe preşedintele în exerciţiu cu 45% din intenţiile de vot faţă de 33%, potrivit ultimului sondaj Datafolha. Fostul preşedinte de stânga (2003-2010) încearcă să formeze un front larg în \"apărarea democraţiei\".\n\nOficial, Partidul Social Democraţiei Braziliene (PSDB) - al cărui preşedinte de onoare este Cardoso - susţine candidatura senatoarei centriste Simone Tebet, pe locul patru în sondaje, dar cu mult în urmă, cu 5% din intenţiile de vot.\n\nLula da Silva ar dori să evite un al doilea tur împotriva lui Bolsonaro şi a lansat un apel la \"vot util\" în primul tur pe 2 octombrie, dar potrivit sondajelor scenariul cel mai probabil rămâne o întoarcere la urne pe 30 octombrie.\n\nSăptămâna aceasta, Lula da Silva s-a întâlnit cu opt foşti candidaţi la prezidenţiale, inclusiv fostul său ministru al mediului Marina Silva, care a părăsit guvernul în 2008, dar s-a alăturat taberei candidatului Partidului Muncitorilor (PT) în speranţa înfrângerii lui Bolsonaro.\n\nMiercuri, mai mulţi politicieni şi intelectuali de stânga din America Latină au publicat o scrisoare în care îi cer candidatului de centru stânga Ciro Gomes, aflat în prezent pe locul trei cu 8% din intenţiile de vot, să se retragă din cursă pentru a facilita victoria lui Lula da Silva.",
    "Defrişările în pădurea amazoniană de pe teritoriul Braziliei au crescut cu peste 80% în august, comparativ cu anul trecut": "Defrişările în pădurea amazoniană de pe teritoriul Braziliei au sporit cu peste 80% în luna august în comparaţie cu anul trecut, potrivit unor date guvernamentale preliminare publicate vineri, iar incendiile s-au dezlănţuit într-un ritm record, informează Reuters.\n\nPotrivit unor date guvernamentale satelitare, o suprafaţă de 7.135 de kilometri pătraţi a fost despădurită în Amazon în perioada ianuarie-august, cu 19% mai mult decât în aceeaşi perioadă anul trecut, potrivit agenţiei naţionale de cercetare spaţială Inpe, cea care a colectat datele.\n\nDoar în august, defrişările au totalizat 1.661 de kilometri pătraţi, o creştere cu 81% faţă de aceeaşi lună în 2021.\n\nOdată cu începerea sezonului incendierilor luna aceasta, Inpe a înregistrat 33.116 de alerte de incendiu, al doilea cel mai grav bilanţ din ultimul deceniu. În Brazilia, fermierii defrişează şi dau foc copacilor pentru a curăţa terenul, iar câteodată aceste incendii scapă de sub control.\n\nMilitanţii pentru mediu dau vina pe preşedintele de extremă dreaptă Jair Bolsonaro pentru acest declin accelerat.\n\nÎn timpul mandatului său, Bolsonaro a redus monitorizarea de mediu şi a îndemnat la intensificarea agriculturii comerciale şi a mineritului în regiunea amazoniană argumentând că va reduce astfel sărăcia. Acţiunile sale au stârnit indignare globală în ceea ce priveşte administrarea unei regiuni cruciale pentru încetinirea încălzirii globale.\n\n„Despădurirea este complet scăpată de sub control în Amazon. Este rezultatul unei politici anti-mediu cu un grad foarte mare de succes care a fost implementată în ultimii aproape patru ani”, a spus Cristiane Mazzetti, reprezentată Greenpeace Brazil, referindu-se la Bolsonaro.\n\nCitiți și:\n\nDonald Trump îndeamnă la realegerea preşedintelui brazilian Bolsonaro: „Trump al Tropicelor” a făcut o super treabă, un tip formidabil\n\n„Distrugerea accelerată împinge Amazonul spre un punct de cotitură când nu îşi va mai îndeplini rolul de pădure tropicală. O astfel de schimbare de mediu, atât de rapidă, ar fi catastrofală pentru clima globală şi pentru biodiversitate”, a adăugat ea.\n\nBiroul preşedintelui Bolsonaro nu a răspuns imediat unei solicitări Reuters pentru a comenta situaţia, potrivit Reuters, preluată de Agerpres.\n\nPreşedintele în exerciţiu este depăşit în sondaje de fostul preşedinte Luiz Inacio Lula da Silva cu puţin timp înaintea alegerilor din 2 octombrie. Lula ar putea întâmpina dificultăţi în încercarea de ameliorare a situaţiei, a spus Marcio Astrini, liderul grupului local de mediu Climate Observatory.\n\n„Bolsonaro ar putea părăsi guvernul, dar lasă ca moştenire succesorului lui o criză ecologică în Amazon”, a spus Astrini.\n\nEditor : Liviu Cojan",
    "COVID: Brazilia aprobă vaccinul Pfizer pentru copiii cu vârsta de şase luni": "Măsura lărgeşte disponibilitatea vaccinului, care este vândut sub numele Comirnaty pentru adulţi şi care este disponibil în Brazilia pentru grupele de vârstă mai mari.\n\nRatele de vaccinare din Brazilia sunt deja printre cele mai ridicate din lume, aproape 90% din populaţie primind cel puţin o doză, potrivit proiectului Our World in Data, care colectează cifre oficiale de la guvernele din întreaga lume.\n\nVineri, ţara sud-americană a raportat 97 de decese la nivel naţional din cauza coronavirusului, mult mai puţin decât vârful zilnic de 4.250 înregistrat în aprilie 2021.",
    "Proprietarii lui Manchester City oferă 190 de milioane de dolari pentru un club de tradiție": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nProprietarii lui Manchester City oferă 190 de milioane de dolari pentru clubul brazilian Bahia\n\nCity Football Group (CFG) a precizat într-un comunicat că a oferit suma de un miliard de reali brazilieni (aproximativ 196 de milioane de euro) pentru 90% din acțiunile clubului brazilian Esporte Clube Bahia.\n\nRecent, Federația Braziliană de Fotbal le-a permis cluburilor să discute posibile vânzări inclusiv către fonduri de investiții străine.\n\nCel mai probabil, oferta CFG va fi acceptată, având în vedere că, inițial, conducerea clubului Bahia a cerut 650 de milioane de reali brazilieni (aproximativ 127,5 milioane de euro) pentru cedarea acțiunilor.\n\nEC Bahia este un club cu o tradiție de 91 de ani în Brazilia. În prezent, echipa evoluează în liga secundă, retrogradând din Serie A în 2021.\n\nBahia a câștigat campionatul național de două ori (1959, 1988). Bahia evoluează pe un stadion modern, de 47.000 de locuri, construit în 2013, înaintea Cupei Mondiale 2014.\n\nDacă oferta City Football Group va fi acceptată de conducerea clubului Bahia, consorțiul va avea în portofoliu 13 echipe de fotbal.\n\nCelelalte cluburi deținute de City Football Group sunt: Manchester City (campioana en titre a Angliei), New York City FC (SUA), Melbourne City (Australia), Montevideo City Torque (Uruguay), Girona (Spania), Sichuan Jiuniu (China), Mumbay City (India), Club Bolivar (Bolivia), Lommel SK (Belgia), Yokohama Marinos (Japonia), Troyes (Franța) și Palermo (Italia).\n\nCity Football Group este deținut de către șeicul Mansour bin Zayed Al Nahyan, din Emiratele Arabe Unite, care are o avere estimată la 30 de miliarde de euro.\n\nEtichete: manchester city , brazilia , bahia , city football group\n\nUrmărește știrile digisport.ro și pe Google News",
    "Suma uriașă cu care a fost amendată Apple în Brazilia, pentru că vinde telefoane fără încărcător": "Suma uriașă cu care a fost amendată Apple în Brazilia, pentru că vinde telefoane fără încărcător\n\nMinisterul Justiţiei din Brazilia a ordonat Apple să oprească toate vânzările de telefoane care nu includ încărcător şi a anunţat o amendă pentru exact această practică.\n\nApple a fost amendată cu aproximativ 2,38 milioane de dolari în Brazilia, din cauza faptului că nu mai include încărcătoare în cutiile iPhone-urilor pe care le vinde.\n\nGuvernul brazilian a acuzat Apple de „discriminare deliberată a consumatorilor” şi i-a cerut să anuleze toate vânzările de telefoane care nu sunt însoţite de încărcătoare, potrivit News.\n\nApple a susţinut, la fel ca şi înainte, că decizia de a nu mai livra încărcătoare împreună cu iPhone-urilor contribuie la reducerea poluării, însă, oficialii brazilieni au respins afirmaţia, susţinând că nu există dovezi în acest sens.\n\nApple a anunţat că va contesta decizia.\n\nCompania americană a renunţat la încărcătoare în 2020. De atunci, însă, mulţi alţi producători de smartphone-uri i-au călcat pe urme, fără a fi luaţi în vizor de autorităţi.\n\nApple va prezenta miercuri seria iPhone 14, care, cel mai probabil, nu va include nici ea un încărcător.\n\nSursa: News.ro Etichete: , , , , Dată publicare: 07-09-2022 07:27\n\n",
    "Preşedintele Braziliei spune că se va retrage din politică dacă este înfrânt în alegerile prezidenţiale": "Preşedintele brazilian Jair Bolsonaro afirmă că se va retrage din viaţa politică, în cazul în care este înfrânt în alegerile prevăzute în octombrie, în care nu este favorit în sondaje, relatează AFP, potrivit News.ro.\n\n\"Dacă asta este voinţa lui Dumnezeu, continui. Altfel, voi preda eşarfa (prezidenţială) şi voi rămâne la pensie, pentru că, la vârsta mea, nu mai am ce să fac aici, pe Pământ, dacă trecerea mea (pe la preşedinţie) ajunge la sfârşit la 31 decembrie\", a declarat el luni seara, într-un interviu acordat unor podcasturi destinate tinerilor evanghelişti.\n\nEste vorba despre declaraţii suprinzătoare ale preşedintelui de extremă dreapta, care se lăuda în urmă cu un an că \"numai Dumnezeu\" îi poate lua puterea.\n\nJair Bolsonaro, în vârstă de 67 de ani, şi-a moderat discursul, în ultimele săptămâni, cu scopul de a încerca să atragă un electorat mai de centru.\n\nPotrivit unui ultim sondaj al Institutului de referinţă Datafolha, publicat vineri, Jair Bolsonaro se afla cu 11 puncte procentuale (34%) în urma fostului preşedinte de stânga Luiz Inacio Lula da Silva (45%), după ce, la sfârşitul lui mai, era devansat cu 21 de puncte procentuale.\n\n\"Nu sunt salvatorul patrieri, nu eu voi salva Brazilia\", a declarat Jair Bolsonaro în acest interviu-fluviu de luni seara, care a durat peste patru ore.\n\nEl s-a adresat în mod direct tinerilor, cărora le-a spus că deciziile lor în alegeri le-ar putea \"marca viitorul\", şi în care a criticat guverne de stânga aflate la putere în alte ţări sud-americane.\n\n\"Comparaţi cu alte ţări. Ceea ce au în comun liderii acestor state sau aceste politici (de stânga) nu funcţionează. Şi întrebaţi-vă dacă asta vreţi voi pentru Brazilia\", a declarat el.\n\nJair Bolsonaro a declarat că regretă anumite declaraţii pe care le-a făcut cu privire la covid-19, o rară mea culpa, în toiul campaniei electorale, cu trei săptămâni înaintea scrutinului prezidenţial.\n\nEl a recunoscut că şi-a \"pierdut capul\" atunci când a spus că \"nu sunt dricar\", în 2020, când noul coronavirus omorâse câteva zeci de mii de oameni în Brazilia.\n\n\"Sunt om, regret că am spus asta, nu o voi mai spune\", a subliniat preşedintele de extremă dreapta.\n\nEl îi răspunde astfel unui rapper evanghelist, Felipe Vilela, care s-a declarat \"întristat\" de declaraţiile cu privire la \"dricar\", pe care le-a auzit la o zi după moartea tatălui său vitreg.\n\nBolsonaro a declarat că regretă şi faptul că a spus \"du-te şi cumpără-ţi vaccinurile de la mă-ta\" unor critici, în 2021.\n\nBrazilia este a doua cea mai îndoliată ţară din lume de covid-19, cu 680.000 de morţi.\n\n\"Sunt şeful naţiunii. Aţi văzut că de un an comportamentul meu s-a schimbat. Învăţ în acest fotoliu\", a explicat el.\n\nÎn schimb, el nu şi-a retractat declaraţiile despre vaccinuri care \"pot transforma (oamenii) în crocodili\", spunând că a folosit o \"figură de stil\".\n\nEl a recunoscut însă că \"s-a plantat\" atunci când a spus, în 2017, înainte de a deveni preşedinte, că a făcut o fată, după patru băieţi, \"într-un moment de slăbiciune\".\n\nJair Bolsonaro - criticat cu regularitate din cauza unor derapaje machiste, dar şi rasiste - a ironizat culoarea pielii lui Felipe Vilela.\n\n\"Eşti afro-descendent? Eşti un pic închis, nu? Ah, nu, e un delict să spui asta. N-ai auzit că se spune că sunt rasist?\", a declarat el.",
    "„Clanul imobiliar” Bolsonaro. Președintele Braziliei trebuie să dea explicații pentru cel puțin 51 de case cumpărate cu banii jos": "Jair Bolsonaro, președintele Braziliei, este într-o situație incomodă înainte de alegeri. Trebuie să explice de unde au avut el şi rudele sale apropiate banii pentru cumpăra zeci de proprietăți imobiliare cu numerar, scrie The Guardian.\n\nFinanțele familiei lui Jair Bolsonaro au fost supuse din nou sub control, după afirmațiile că președintele brazilian și rudele apropiate au folosit numerar pentru a plăti peste 50 de proprietăți în valoare de milioane de dolari.\n\nAcuzațiile – rezultatul unei investigații de șapte luni a jurnaliștilor de la UOL – sugerează că, între 1990 și 2022, membrii familiei Bolsonaro au folosit în mod repetat sume mari de numerar pentru a plăti apartamente, case și terenuri în orașe din Brazilia, inclusiv în Rio de Janeiro și São Paulo.\n\n„Jair Bolsonaro și rudele sale cele mai apropiate au cumpărat 107 proprietăți în ultimii 30 de ani și cel puțin 51 dintre acele proprietăți au fost cumpărate cu numerar”, susțin jurnaliștii de la UOL, citând sute de acte notariale și imobiliare, precum și interviuri cu vânzători.\n\nO proprietate – un „conac” în zona rurală São Paulo – ar fi fost achiziționată pentru 2,67 milioane de reali (525.000 USD) de cumnatul lui Bolsonaro.\n\n„Președintele trebuie să explice originea acestor bani. De unde au venit acești bani?” a spus Juliana Dal Piva, unul dintre reporterii implicați în anchetă.\n\nJair Bolsonaro a răspuns că nu vede nicio problemă, iar jurnaliștii respectivi nu au credibilitate. „Care este problema în a plăti o proprietate în numerar?” a întrebat Bolsonaro. „Investigați, Doamne”, le-a spus el reporterilor.\n\nLeonardo Sakamoto, editorialist UOL, a scris: „Nu trebuie să fii un geniu financiar pentru a înțelege că utilizarea unor sume mari de numerar pentru a cumpăra proprietăți este un mijloc de spălare a resurselor de origine ilegală”.\n\nLiderul brazilian a câștigat puterea în 2018 cu promisiunea că va combate corupția. Acum luptă pentru al doilea mandat. Rivalul său este predecesorul său Lula da Silva, pe care l-a acuzat că a condus cel mai corupt guvern din istoria Braziliei.\n\nEditor : A.P.",
    "Întrebarea despre Kylian Mbappe care l-a făcut pe Neymar să părăsească imediat interviul": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nSuperstarul lui PSG a oferit două pase de gol, astfel că a fost unul dintre fotbaliștii Braziliei care au acordat un flash-interviu la scurt timp după partidă.\n\nNeymar a plecat de la interviu când a fost întrebat de Kylian Mbappe\n\nUnul dintre jurnaliști l-a întrebat pe Neymar \"Care este relația ta cu Kylian Mbappe?\", în contextul în care cei doi ar avea în continuare un conflict.\n\nDecarul lui PSG a fost vizibil deranjat de întrebare și a oferit un răspuns sec, înainte să părăsească interviul.\n\n\"Nu înțeleg. Cu Kylian? Nu răspund la asta\", a replicat Neymar.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nDiferență peste 30 de milioane de euro între Kylian Mbappe și Neymar, la veniturile din sezonul 2022/2023\n\nConform Sportico, Mbappe este fotbalistul care va încasa cele mai mari venituri pentru sezonul 2022/2023.\n\nPublicația specializată în latura economică a sporturilor a luat în calcul atât salariile primite de fotbaliști de la cluburile lor, cât și sumele încasate din contractele de publicitate.\n\nAstfel, la doar 23 de ani, Mbappe se clasează pe primul loc mondial la acest capitol. Banii câștigați de francez pe durata sezonului actual vor însuma 125 de milioane de euro.\n\nFrancezul i-a depășit cu puțin pe Cristiano Ronaldo și Lionel Messi. De altfel, cei trei sunt singurii fotbaliști cu venituri totale de peste 100 de milioane de euro, Neymar fiind singurul care se apropie de ei.\n\nGalerie Foto\n\nEtichete: psg , neymar , brazilia , kylian mbappe\n\nUrmărește știrile digisport.ro și pe Google News",
    "Bolsonaro face show la înmormântarea Reginei Elisabeta! Discurs politic furibund: 'Brazilia nu vrea legalizarea avortului!' (Video)": "Preşedintele brazilian, Jair Bolsonaro, aflat la Londra pentru a participa la funeraliile reginei Elisabetei a II-a, s-a lansat duminică într-o diatribă împotriva avortului, drogurilor şi \"ideologiei de gen\", atrăgându-şi critici din partea adversarului său la prezidenţiale Luiz Inacio Lula da Silva, notează AFP, relatează Agerpres.\n\nAjuns duminică dimineaţă în capitala Marii Britanii, preşedintele de extremă-dreaptă s-a recules în faţa sicriului reginei şi a ţinut un discurs improvizat de la balconul reşedinţei ambasadorului Braziliei în faţa a câteva zeci de persoane.\n\n\"Suntem aici într-o epocă, într-un moment de doliu, cu respect profund pentru familia reginei şi pentru poporul Regatului Unit\", a spus el mai întâi.\n\nApoi s-a lansat într-un discurs de campanie înflăcărat, afirmând că ţara sa \"nu vrea să audă despre liberalizarea drogurilor, legalizarea avortului\" şi \"nici nu acceptă ideologia de gen\".\n\nPresidente ⁦@jairbolsonaro⁩ e Primeira Dama na saída da recepção oferecida pelo Rei Charles III. pic.twitter.com/713AmEkrfl — ST Vanderlei ???? (@medicinaupap) September 18, 2022\n\n\"Deviza noastră este Dumnezeu, patrie, familie şi libertate. Şi acesta este sentimentul marii majorităţi a poporului brazilian\", a adăugat Jair Bolsonaro.\n\nAceastă diatribă la Londra, unde sunt reuniţi zeci de şefi de stat pentru a participa la funeraliile reginei, i-a atras critici din partea candidatului de stânga la prezidenţialele din octombrie, Luiz Inacio Lula da Silva, care l-a acuzat că a mers în Marea Britanie \"pentru a-şi face campanie\" şi \"a vorbi de rău despre alţii\".\n\n\"În loc să o vegheze pe regină, ar fi fost mai lăudabil dacă ar fi mers să viziteze familiile şi orfanii victimelor COVID-19 şi să fi cumpărat vaccinurile la timpul potrivit\", a scris Lula da Silva pe Twitter.\n\nCu două săptămâni înainte de primul tur al alegerilor prezidenţiale din Brazilia, Lula sa Silva îşi menţine un avans semnificativ, cu 45% din intenţiile de vot, faţă de 33% pentru Jair Bolsonaro, potrivit unui sondaj publicat joi.\n\nParte 1 - Londres/Inglaterra 18/09/2022 - Bolsonaro chegou para o velório da Rainha Elizabeth II #BolsonaroNoPrimeiroTurno pic.twitter.com/jjuOwm5G0s — ST Vanderlei ???? (@medicinaupap) September 18, 2022\n\nParte 2 - Londres/Inglaterra (embaixada) 18/09/2022 - Bolsonaro chegou para o velório da Rainha Elizabeth II #BolsonaroNoPrimeiroTurno pic.twitter.com/iZ167UozzD — ST Vanderlei ???? (@medicinaupap) September 18, 2022\n\nParte 3 - Londres/Inglaterra (embaixada) 18/09/2022 - Bolsonaro chegou para o velório da Rainha Elizabeth II #BolsonaroNoPrimeiroTurno pic.twitter.com/Mfcg9VO0Xp — ST Vanderlei ???? (@medicinaupap) September 18, 2022",
    "Din Brazilia până în Surinam într-un frigider: un pescar naufragiat a supravieţuit 11 zile pe mare": "Din Brazilia până în Surinam într-un frigider: un pescar naufragiat a supravieţuit 11 zile pe mare\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nRăspunde pe site-urile Aleph News, Mediafax, Ziarul Financiar și pe paginile noastre de social media - ȘTIU și Aleph News. Vezi răspunsul la Știu, de la ora 19.55, Aleph News.\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Donald Trump se implică în alegerile din Brazilia: Fostul președinte al SUA îndeamnă la realegerea lui Bolsonaro, 'Trump al Tropicelor'": "Donald Trump şi-a exprimat joi \"sprijinul cel mai complet\" pentru campania de realegere a preşedintelui brazilian Jair Bolsonaro, \"un tip formidabil\", potrivit cuvintelor fostului preşedinte american, informează AFP, potrivit agerpres.\n\n\"Preşedintele brazilian Jair Bolsonaro, 'Trump al Tropicelor' cum este el supranumit, a făcut o super treabă pentru minunatul popor al Braziliei\", a salutat Donald Trump pe reţeaua sa socială, Truth Social.\n\nLiderul brazilian de extremă dreapta este un mare admirator al lui Donald Trump, cunoscut la fel ca el pentru utilizarea intempestivă a reţelelor sociale, pentru stilul său provocator şi numeroase derapaje.\n\nBolsonaro \"este un tip formidabil, care are susţinerea mea completă\", a dat asigurări miliardarul republican.\n\nAlegerile prezidenţiale din 2 octombrie sunt cele mai polarizate din istoria recentă a Braziliei. Sondajele îl dau pe Jair Bolsonaro învins de fostul preşedinte Luiz Inacio Lula da Silva.\n\nUnii nutresc temeri că Bolsonaro ar putea contesta scrutinul în caz de înfrângere, riscând să provoace scene de violenţă, precum cele de la Capitoliu la Washington, comise de susţinători ai lui Donald Trump în ianuarie 2021.",
    "Un profesor din Brazilia, care ar fi avut o relație cu o elevă de 13 ani, pus în libertate de judecătorii ieșeni. Bărbatul este căsătorit cu o româncă": "Un bărbat de 35 de ani din Brazilia a fost plasat sub control judiciar de autoritățile din România, pe baza unui mandat internațional emis de Interpol în 2016. Despre acesta se crede că e una și aceeași persoană cu un profesor de școală din Bahia, acuzat că a violat și hărțuit o minoră de 13 ani. Cazul profesorului de matematică este celebru în Brazilia.\n\nAutoritățile române nu au primit cererea de extrădare din Brazilia și au decis să-l lase liber pe brazilian\n\nRaul G.N.R. a fost identificat la mijlocul lunii iulie în județul Iași, iar în prezent autoritățile române așteaptă o cerere de extrădare din partea Ministerului Justiției din Brazilia. Până în acest moment, autoritățile sud-americane nu au dat vreun răspuns solicitărilor părții române, și din acest motiv nu s-a putut analiza fondul cererii de extrădare pasivă.\n\nADVERTISEMENT\n\nLa ședința din 8 septembrie a Curții de Apel Iași, instanța a decis ca măsura preventivă a controlului judiciar să fie revocat, după ce brazilianul a dat asigurări că nu intenționează să se extragă de la procedura de extrădare.\n\nConform informațiilor din dosar consultate de FANATIK, bărbatul este căsătorit cu o româncă și se află în țară din anul 2016. Peste o lună, brazilianul .\n\nADVERTISEMENT\n\nMama fetei de 13 ani: ”Acest profesor este un psihopat. Familia e distrusă”\n\nÎn 2016, Raul G.N.R. a fost pus sub acuzare pentru viol asupra unei persoane vulnerabile și corupere de minori, după ce părinții unei eleve de 13 ani de la școala la care preda matematică a găsit în telefonul acesteia o serie de mesaje explicite între ea și profesor.\n\n”A fost o surpriză, mama tocmai a aflat acum trei zile, după ce i-a cumpărat fiicei un telefon nou și i l-a dat pe cel vechi mezinei familiei. Când au restabilit contul Google, au avut acces la toate mesajele, fotografiile și filmările”, a declarat avocatul familiei, conform publicației .\n\nADVERTISEMENT\n\nAvocatul Jerônimo Santana de Almeida Júnior a povestit că adolescenta i-a recunoscut mamei sale că avea de opt luni o relație cu profesorul ei, de care ar fi fost îndrăgostită. Aceasta a mărturisit că a avut două întâlniri cu bărbatul, în afara școlii. După ce părinții au aflat, tânăra ar fi vrut să se sinucidă, bând înălbitor.\n\n”Familia noastră este distrusă, totul s-a întâmplat foarte repede. (…) Pentru mine, acest profesor este un psihopat”, a declarat femeia pentru sursa citată.\n\nADVERTISEMENT\n\nBărbatul a fugit în Europa, în 2016 și s-a stabilit legal în România\n\nConform legii braziliene, sub 14 ani este considerat viol, pe considerentul că acesta nu are discernământul necesar pentru a-și da acordul pentru o astfel de relație. Profesorul de matematică riscă până la 15 ani de închisoare. El nu a mai fost găsit la domiciliu, după ce autoritățile din Bahia au emis un mandat de arestare pe numele lui.\n\nADVERTISEMENT\n\n”Este căsătorit de cel puțin doi ani cu o jurnalistă româncă și ar fi călătorit în Europa pentru a scăpa de închisoare. Decretul de autorizare a includerii numelui pe lista de urmărire mondială a fost autorizat de Curtea a 2-a pentru Fapte Relative la Infracțiunile săvârșite împotriva Copiilor și Adolescenților.\n\nIeri, la ora 21, numele lui nu fusese inclus pe site-ul Interpol. Cererea de arestare preventivă este valabilă până la data de 18 august 2036 (data prescrierii faptelor, n.r.) și așteaptă să fie pusă în aplicare”, scria publicația în 2016.\n\nInteresant este că în România, bărbatul a primit drept de ședere pentru un an, în 2016, după care autoritățile i l-au reînoit pentru o perioadă de 5 ani.\n\nAutoritățile așteaptă confirmarea că brazilianul găsit în România e una și aceeași persoană cu profesorul care a avut o relație cu eleva\n\nÎn acest moment, justiția română așteată confirmarea autorităților braziliene că persoana identificată în România este una și aceeași persoană cu cea dată în urmărire internațională acum 6 ani. În 2019, presa din Brazilia scria că profesorul de matematică a fost arestat într-un cartier mărginaș al localității Feira de Santana, regiunea Bahia. Informația nu a fost, însă, confirmată oficial.\n\nÎn fața instanței române, avocatul brazilianului a arătat că acesta ”nu are niciun interes să se sustragă de la procedura de extrădare și nu există indicii că acesta ar reprezenta un pericol sau că ar dori să se eschiveze”.",
    "Indignare în Brazilia după remarci considerate rasiste la adresa lui Vinicius Junior": "Pele, Neymar şi multe alte personalităţi braziliene şi-au exprimat, vineri, indignarea după remarcile considerate rasiste la adresa atacantului de la Real Madrid, Vinicius Jr, într-o emisiune la televiziunea spaniolă.\n\nLa emisiiunea Chiringuito Show de joi seară, agentul jucătorilor Pedro Bravo a spus că brazilianul de 22 de ani al lui Real Madrid, Vinicius Junior, ar trebui să înceteze să se \"maimuţărească\" în timpul sărbătoririi golurilor.\n\nRemarcile acestuia sunt considerate rasiste de multe personalităţi din lumea fotbalului care l-au susţinut pe jucătorul ce sărbătoreşte golurile dansând alături de colegii săi.\n\nPe stadioane, mulţi jucători de culoare s-au confruntat cu rasismul din partea fanilor care imită strigătele maimuţelor. \"Chiar dacă rasismul încă există, nu ne va împiedica să continuăm să zâmbim. Vom continua să luptăm cu rasismul în felul nostru: luptând pentru dreptul nostru de a fi fericiţi.\", a afirmat Pele pe Twitter.\n\n\"Baila Vini Jr” (Dansează, Vini Jr), a postat Neymar, inspirându-se din hashtag-ul #BailaViniJr, care a dominat tendinţele pe Twitter în Brazilia vineri.\n\nConfederaţia Braziliană de Fotbal (CBF) a lansat un comunicat de presă în care şi-a declarat \"solidaritatea” cu atacantul madrilen, victimă a \"declaraţiilor rasiste”.\n\nLa rândul său, Real Madrid şi-a exprimat \"respingerea oricărui tip de expresie rasiste şi xenofobă” şi intenţionează să-şi mobilizeze departamentul juridic pentru \"a lua măsurile legale necesare”.\n\nConfruntat cu acest val de indignare, Pedro Bravo şi-a cerut scuze pe Twitter, explicând că pentru el, \"maimuţa este o expresie folosită greşit pentru a califica metaforic (a face prostii) dansurile jucătorului\".\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "Diplomatul german acuzat de crimă în Brazilia va fi eliberat. De ce a luat Curtea Federală această decizie": "Consulul german aflat în arest preventiv pentru că şi-ar fi ucis soţul în locuinţa lor din Rio de Janeiro a fost eliberat de un tribunal brazilian, după ce procurorii au ratat termenul limită pentru depunerea acuzaţiilor.\n\nUwe H. a fost acuzat că şi-a ucis soţul belgian la începutul lunii august, după ce poliţiştii chemaţi la faţa locului l-au reţinut pentru investigaţie. Diplomatul german a declarat autorităţilor că soţul său belgian s-a îmbolnăvit brusc, s-a prăbuşit şi-a murit. În urma cercetării, a rezultat că soţul decedat a avut parte de o moarte violentă, pe corpul acestuia fiind descoperite răni atât vechi, cât şi noi. Până la momentul decesului, cei doi formau o pereche de mai bine de 20 de ani.\n\nSângele bărbatului decedat a fost găsit împroşcat peste tot în reşedinţă. Autopsia relevat cauza morţii: o lovitură puternică în cap.\n\nAutorităţile braziliene au stabilit că victima a fost supus unor vătămări fizice extreme în ultimele zile ale vieţii sale.\n\n",
    "Kaka știe cine va câștiga Balonul de Aur și numește favoritele la Cupa Mondială din Qatar": "Fostul mijlocaș de la AC Milan sau Real Madrid, câștigător al Balonului de Aur în 2007, este de părere că distincția va merge în acest an la Karim Benzema, atacantul campioanei Spaniei, care a traversat cel mai bun sezon din carieră.\n\nKaka: \"Benzema, marele favorit la Balonul de Aur\"\n\n\"Cred că Benzema este marele favorit, deși niciodată nu poți să spui 100% că îl va câștiga. Karim este un jucător complet, iar un astfel de premiu pentru el ar fi meritat\", a spus Kaka, pentru Marca.\n\nKaka, campion mondial în 2002 cu Brazilia, când avea doar 20 de ani, subliniază o schimbare importantă apărută în naționala condusă de Tite și explică de ce este aceasta un avantaj important pentru Cupa Mondială din Qatar.\n\n\"Neymar va fi liderul Braziliei la Cupa Mondială din Qatar, dar e foarte important că are jucători precum Vinicius alături de el. La ediția din 2018, Ney a fost singurul protagonist. Acum îi mai are pe Vinicius, Raphinha, Richarlison, Antony. Ei deja nu mai sunt tinere speranțe, ci certitudini.\n\nVinicius, de exemplu, este un star la Madrid și a înscris golul din ultima finală de Champions League. Acest lucru va lua puțin din presiunea pusă pe Neymar, ceea ce e foarte bine pentru noi.\n\nRodrygo este fenomenal. În Brazilia încă se discută dacă ar trebui convocat pentru Cupa Mondială, însă eu sunt sigur că va fi pe listă. Eu am mers la 20 de ani la Cupa Mondială și nici nu părăsisem Brazilia, în timp ce el e deja star la Real Madrid. E o experiență care îl va ajuta foarte mult în creșterea profesională\", a explicat Kaka.\n\nKaka: \"Brazilia și Argentina au șanse mari la Cupa Mondială\"\n\nDe asemenea, câștigătorul Ligii Campionilor din 2007 cu AC Milan, speră ca Brazilia sau Argentina să întrerupă dominația echipelor europene la Cupa Mondială și crede că Franța va fi cel mai periculos adversar pentru cele două formații sud-americane.\n\n\"Sper ca Brazilia sau Argentina să oprească dominația Europei la Cupa Mondială, dar fotbalul european este foarte bun. Dezavantajul nou este că s-a înființat această Ligă a Națiunilor și nu mai putem juca meciuri amicale cu marile echipe din Europa, ceea ce ne face mai puțin competitivi. Brazilia câștigă aproape fiecare meci.\n\nArgentina chiar îmi place, a ajuns la maturitatea deplină și are un antrenor excelent. Cred că Brazilia și Argentina au șanse mari la câștigarea Cupei Mondiale.\n\nPrincipalul lor adversar cred că va fi Franța, care are jucători fantastici și este și campioana en-titre. Spania și Germania sunt și ele echipe mari. Trebuie să fim cu ochii și pe Portugalia, care are o echipă bună, însă trebuie să așteptăm să vedem cum va fi Cristiano la turneul final. Mai este și Belgia, desigur, care de obicei se încurcă spre final, în ciuda faptului că are o echipă grozavă\", a mai spus Kaka.\n\nRicardo Izecson dos Santos Leite, cunoscut drept Kaka, și-a început cariera la Sao Paulo, iar în 2003 a ajuns în Europa, la AC Milan, formație care l-a cumpărat pentru 8,5 milioane de euro. La formația de pe San Siro, brazilianul a strâns 307 meciuri și 104 goluri, reușind să câștige Liga Campionilor în sezonul 2006/2007, în care a fost și golgheterul competiției, dar și alte trofee, precum titlul în Serie A sau Supercupa Europei.\n\nDupă cele patru sezoane la Real Madrid și revenirea de scurtă durată la AC Milan, Kaka și-a petrecut ultimii ani ai carierei în MLS (Orlando) și în țara natală (Sao Paulo). Brazilianul s-a retras la finalul anului 2017.",
    "Imagini impresionante cu sute de caimani, filmaţi la malul apei, în Brazilia": "Un videoclip viral, cu o puzderie de caimani care se încălzesc la soare, a făcut înconjurul reţelelor de socializare. Prezentat iniţial pe Twitter drept dovadă a unei \"invazii de crocodili\" pe o \"plajă din Brazilia\", s-a stabilit ulterior că imaginile, de altfel impresionante, nu reprezintă un semnal de alarmă ori vreun pericol pentru oameni, ci stau mai degrabă mărturie a vieţii obişnuite duse de aceste reptile, în habitatul lor natural.\n\nZeci, poate chiar sute de caimani, aproape de malul apei sau pe uscat, încălzindu-se la soare. Imaginile au devenit rapid virale pe Internet, unde oamenii au fost uluiţi de priveliştea impresionantă. Cadrele au fost filmate din aer, de unde reptilele pot fi confundate uşor cu alte specii. Astfel, videoclipul a fost prezentat de mai mulţi utilizatori Twitter drept o \"invazie de crocodili\", avertizându-i pe turişti cu privire la \"pericolele de pe plajele din Brazilia\". Afirmaţiile s-au dovedit false, relatează brobible.com.\n\nImagini virale: Caimani, cât vezi cu ochii\n\nThese are yacare caiman, and like other crocodilians, they're ectothermic, or \"cold-blooded\". To raise their body temperature, they venture onto land, exposing themselves to direct sunlight. Additionally, this isn't a coastal beach, as shown in longer versions of the video. pic.twitter.com/RzF0dXyEYv — Phil (@Airetam97) September 15, 2022\n\nÎn primul rând, s-au făcut precizări cu privire la locul în care au fost filmate imaginile. Nu este vorba despre o zonă turistică, ci despre Rezervaţia Naturală Pantanal din America de Sud, unde caimanii trăiesc în mod obişnuit. Aceste reptile au dimensiuni mai mici decât crocodilii şi se adună la malul apei pentru a se hrăni, ori pentru a se odihni. În jur de 200.000 de persoane locuiesc în regiunea respectivă, cu o densitate a populaţiei de 1,8 pe metrul pătrat.\n\nPuteţi urmări ştirile Observator şi pe Google News!",
    "România, cu ochii pe Brazilia. Primul submarin francez din clasa Scropene a fost livrat Marinei braziliene (Video)": "",
    "Revoluţie în fotbalul brazilian. Marile cluburi europene vor fi afectate de o nouă lege": "Acest val de investiţii, în mare parte străine, coincide cu un acord încheiat în luna mai a anului trecut de cele mai mari cluburi din Brazilia pentru a crea o ligă după modelul Premier League din Marea Britanie, care va centraliza discuţiile pentru vânzarea drepturilor de televizare şi a contractelor de marketing, informează Reuters.\n\nÎmpreună, evoluţiile recente au generat o sursă de finanţare pentru echipele braziliene, care au fost mult timp deţinute de fani, închise investitorilor externi.\n\nAcest lucru ar putea permite Braziliei, cel mai mare exportator de fotbalişti din lume, să îşi păstreze cei mai buni jucători în ţară mai mult timp şi să perceapă taxe mai mari pentru talentele care se mută în străinătate.\n\nCea mai mare tranzacţie în curs de pregătire este cea pentru o participaţie de 51% la campioana braziliană Atletico Mineiro, potrivit unor surse, care au declarat că clubul s-a întâlnit cu zeci de investitori. Tranzacţia ar putea ajunge la 1 miliard de reali (200 de milioane de dolari), a declarat una dintre persoane.\n\nGuilherme Avila, un broker brazilian, a prezis că cel puţin 10 cluburi de fotbal braziliene deţinute de fani vor deveni companii deţinute de investitori în următorii doi ani.\n\nÎn decembrie, vânzarea clubului de divizia a doua Cruzeiro către Ronaldo Nazario, celebrul atacant brazilian care a trecut pe la Barca, Real Madrid sau Inter, a devenit prima tranzacţie care a profitat de această lege, aprobată în urmă cu aproximativ un an.",
    "numărul 1 la World Cup Qatar 2022?": "Chiar dacă Italia nu a obținut calificarea, la turneul final se vor întâlni echipe naționale care au jucători evaluați la peste 6 miliarde de euro în total.\n\nAnglia este pe primul loc în topul celor mai valoroase echipe naționale, lotul său fiind evaluat la 1.29 miliarde de euro. Britanicii sunt urmați foarte aproape de campioana mondială en titre, Franța, al cărei lot este evaluat la 1.06 miliarde de euro.\n\nApoi, pe locul trei este Brazilia, cu 963 de milioane de euro, Germania, cu puțin peste 824 de milioane de euro și Portugalia, cu 772 de milioane de euro. Cele 3 sunt primele și în topul favoritelor, conform cotelor la afișate deja de bookmakeri, însă nu în această ordine. Brazilia este mare favorită la câștigarea trofeului, având cota 6.00. Selecao este urmată de Franța (cota 7.00), Anglia (cota 8.00), Argentina (cota 8.50), Spania (cota 9.50), Germania (cota 11.00), Belgia (cota 15.00) și Olanda (cota 15.00).\n\nEchipele vor miza pe valoarea superioară a loturilor, care sunt evaluate la sute de milioane de euro sau chiar miliarde. Așadar, descoperă în rândurile următoare care sunt cele mai valoroase echipe naționale ce vor fi prezente la Cupa Mondială din Qatar.\n\nCele mai valoroase echipe sunt următoarele:\n\n1. Anglia – 1.29 miliarde de euro\n\nConform evaluărilor făcute de cei de la Transfermarkt, lotul Angliei este evaluat la 1.29 miliarde de euro. Cei mai bine cotați fotbaliști englezi sunt Harry Kane și Phil Foden, ambii cu câte 90 de milioane de euro. Ei sunt urmați de fundașul dreapta Trent Alexander-Arnold, mijlocașul central Declan Rice și Jude Bellingham, toți cotați la 80 de milioane de euro.\n\nEnglezii au de luat o revanșă după ce au pierdut finala de la EURO 2020 chiar pe stadionul Wembley și sunt motivați să aibă un parcurs cât mai lung la turneul final din Qatar. Anglia are o singură Cupă Mondială în palmares, la ediția din 1966.\n\nFranța – 1.06 miliarde de euro\n\nFranța este a doua echipa națională care trece de borna miliardului de euro când vine vorba despre evaluarea lotului. De departe cel mai valoros fotbalist este atacantul lui PSG, Kylian Mbappe, a cărui cotă de piață este de 160 de milioane de euro.\n\nDublu decât ocupantul locului 2, Christopher Nkunku, evaluat la 80 de milioane de euro. Pe locul trei este Kingsley Coman, evaluat la 60 de milioane de euro. Franța are două titluri mondiale în palmares, unul câștigat în 1998, când a găzduit turneul final, iar , ce a avut loc în Rusia.\n\nBrazilia – 963 de milioane de euro\n\nEste cea mai valoroasă echipă națională din afara Europei. Brazilienii au un lot evaluat la aproape un miliard de euro, iar jucătorul cu cea mai bună cotă este Vinicius Junior de la Real Madrid. Acesta este evaluat la 100 de milioane de euro și îl depășește pe cel mai bun marcator din lotul Braziliei, Neymar, care e cotat la 75 de milioane de euro.\n\nApoi, fundașul central , conform Transfermarkt. Brazilia, principala favorită la ediția din Qatar, are în palmares cinci titluri mondiale, câștigate în 1958, 1962, 1970, 1994 și 2002. Au trecut două decenii de așteptare, iar fanii Braziliei doresc să vadă echipa ridicând un nou trofeu.\n\nGermania – 824.5 milioane de euro\n\nAflată pe locul 11 în clasamentul FIFA, Germania nu traversează cel mai bun moment al său, dar este genul de echipă care e capabilă oricând să câștige un turneu mondial. Jucătorul cu cea mai bună cotă este mijlocașul defensiv Joshua Kimmich de la Bayern Munchen, evaluat la 80 de milioane de euro.\n\nEl este urmat de , cotat la 70 de milioane de euro, și de colegii săi de la Bayern Munchen, Leon Goretzka, Serge Gnabry și Jamal Musiala, toți evaluați la 65 de milioane de euro. Germania are patru titluri mondiale în palmares, la edițiile din 1954, 1974, 1990 și 2014.\n\nPortugalia – 772 de milioane de euro\n\nCel mai valoros jucător al lusitanilor este Bruno Fernandes, evaluat la 85 de milioane de euro. Pe locul doi se află Bernardo Silva de la Manchester City, cu 80 de milioane de euro, și Rafael Leao, cu 70 de milioane de euro. Având în vedere vârsta înaintată și forma mai slabă din ultima perioadă, Cristiano Ronaldo e evaluat la 30 de milioane de euro. Cel mai bun rezultat al lusitanilor la turneul final este locul 3 din 1966.\n\nCotele publicate în acest articol pot suferi modificări în orice moment.",
    "Ministerul chilian de Externe protestează în Brazilia pentru declarațiile lui Bolsonaro": "Președintele Braziliei îl numește pe omologul său chilian, Gabriel Boric, ca „incendiator de metrou”.\n\nMinisterul de Externe chilian a protestat luni împotriva declarațiilor președintelui brazilian Jair Bolsonaro, care l-a numit pe omologul său chilian, Gabriel Boric, un „incendiator de metrou”.\n\n\"Ca guvern, considerăm astfel de declarații extrem de grave și este evident că aceasta este o minciună absolută. Regretăm că în contextul pre-electoral se încearcă să se rupă relațiile bilaterale prin răspândirea de informații false și știri false\", a declarat luni ministrul chilian de externe, Antonia Urrejola. Fragmentul video cu respectiva declarație a fost postat pe pagina de Twitter a ministerului. În opinia Antoniei Urrejola, astfel de acuzații sunt jignitoare nu numai pentru Boric însuși, ci și pentru întreg poporul chilian.\n\nÎntr-o declarație emisă de Ministerul chilian de Externe, cuvintele lui Bolsonaro au fost numite „inacceptabile și inconsecvente cu principiile respectului care ar trebui să ghideze relațiile dintre șefii de stat și relațiile fraterne ale celor două țări din America Latină”. Potrivit portalului Zhe-1, în legătură cu declarațiile lui Bolsonaro, Ministerul de Externe chilian l-a convocat pe ambasadorul Braziliei la Santiago.\n\nDuminică seara, au avut loc dezbateri televizate între cei șase candidați la președinție din Brazilia, la care au participat, printre alții, Bolsonaro și fostul lider brazilian Luiz Inacio Lula da Silva.\n\nÎntr-una dintre declarațiile sale, Bolsonaro și-a repetat încă o dată teza despre pericolul ca reprezentanții viziunilor politice de stânga să ajungă la putere în țările din America Latină, mișcare din care face parte și principalul său adversar în lupta pentru președinție, Lula da Silva. Conservatorul Bolsonaro a citat ca exemplu țările din regiune în care stânga și centrul-stânga sunt la putere. În special, el a subliniat ratele ridicate ale inflației din Argentina, a reamintit fluxurile de refugiați din Venezuela, a remarcat rapoarte recente de persecuție a preoților catolici din Nicaragua de către autorități.\n\nPe 16 august a început campania electorală în Brazilia. Următoarele alegeri generale, în care cetățenii republicii vor trebui să aleagă președintele, deputații și o treime din senatorii parlamentului federal, precum și guvernatorii și membrii adunărilor legislative de stat, sunt programate pentru 2 octombrie. Dacă niciunul dintre candidații la președinție nu câștigă mai mult de 50% din voturi, turul doi va avea loc pe 30 octombrie.\n\nPotrivit rezultatelor ultimelor sondaje de opinie publică, Lula da Silva are șanse mai mari de câștig. În primul tur, 43% dintre respondenți sunt pregătiți să-l susțină. în timp ce doar 36% dintre respondenți intenționează să voteze pentru Bolsonaro.",
    "O mamă și-a omorât cei doi copii pentru că se simțea obosită | Cadavrele, ținute în pat două săptămâni, în Brazilia": "Femeia din Brazilia, în vârstă de 31 de ani, i-a ucis pe Alice Nardes de Oliveira (9 ani) și pe Joaquim Nardes Jardins (3 ani) copiii săi, în apartamentul său din Guarapuava, Parana.\n\nPolițiștii au aflat de crima îngrozitoarea de la avocatul la care a apelat femeia. Acesta i-a mărturisit tot, după 14 zile de la decesul copiilor.\n\nÎnfiorat de gestul mamei, a anunțat autoritățile, iar acestea au descins în casa femeii.\n\nOfițerii au găsit cadavrele celor doi copii pe pat, care se aflau în stare avansată de putrefacție. Potrivit polițiștilor, copiii erau acoperiți cu pături, pentru ca mirosul să nu se simtă foarte tare.\n\n„Ea a spus că băiatul a fost omorât prin sufocare cu o pernă, iar mai târziu, fata a fost strangulată cu o eșarfă, însă așteptăm un raport care să confirme faptele. Femeia ar fi comis crimele acum 14-15 zile. Susține că se simțea foarte obosită și singură și că nu își mai permitea să îi crească, nu doar din punct de vedere financiar, dar și emoțional.\n\nAșa că inițial a vrut să se sinucidă, dar copiii nu aveau pe cine să se bazeze și i-a omorât pe ei. Probele arată că băiatul a fost ucis pe 13 august, iar fata pe 17 august. Dacă se demonstrează, copila ar fi stat cu fratele ei așa timp de patru zile”, a povestit un purtător de cuvânt al poliției.\n\nSe pare că în tot acest timp, femeia și-a continuat viața în modul firesc, mergând în continuare la serviciu. Ea a fost arestată pe parcursul anchetelor desfășurate de polițiști, potrivit stirileprotv.ro.",
    "Ucraina a prezentat cele opt țări care au trimis observatori la referendumurile false organizate de Rusia": "Ucraina a prezentat cele opt țări care au trimis observatori la referendumurile false organizate de Rusia\n\nGuvernul ucrainean a prezentat lista celor opt țări care au trimis observatori la referendumurile false organizate de Rusia în teritoriile pe care le-a ocupat în Ucraina, transmite pravda.ua.\n\n„Autoritățile de ocupație rusești fac încercări excepționale în aceste zile pentru a-și desfășura cu orice preț referendumurile fictive pe teritoriile ocupate temporar. Și ele insistă că aceste referendumuri vor fi transparente și legitime. Ele au invitat chiar și observatori străini în acest scop.\n\nMinisterul pentru Reintegrare și toate autoritățile implicate, inclusiv agențiile de aplicare a legii, le cunosc deja numele. Aceștia sunt reprezentanți ai Rusiei însăși, precum și ai Belarusului, Siriei, Egiptului, Braziliei, Venezuelei, Uruguayului, Togo și Africii de Sud. De fapt, ei [aceste țări – n.r.] participă la o crimă colectivă împotriva statului independent suveran al Ucrainei”, potrivit sursei citate.\n\nCitește și...",
    "„Expediții în jungla din Brazilia și din noi”, conferinţă susţinută la UVT de exploratorul Alexandru Stermin": "Seria conferințelor organizate sub genericul „La UVT Cultura e Capitală” continuă în noul an academic. Primul invitat al acestei serii este biologul și exploratorul Alexandru Stermin, care propune un titlu fascinant: „Expediții în jungla din Brazilia și din noi”.\n\nConferinţa Expediții în jungla din Brazilia și din noi, va fi moderată de scriitorul şi criticul literar Mircea Mihăieș, este o invitație la aventură, la explorarea junglei din Brazilia și a junglei din noi. Un cadru în care publicul va fi invitat să descopere relația cu Natura, cu luminile și umbrele sale. „Ca orice întâlnire cu jungla, conferința va fi un prilej de mirare, o călătorie prin care ne animă curiozitatea”, anunţă organizatorii. Evenimentul se va desfășura în Aula Magna a Universităţii de Vest din Timişoara, sâmbătă, 1 octombrie, de la ora 18.\n\nAlexandru N. Stermin este biolog și explorator. Predă la Facultatea de Biologie și Geologie a Universității „Babeș Bolyai” din Cluj cursuri de Anatomia comparată a vertebratelor, Neurobiologie şi evoluţia creierului, Etologie, Bioetică și Ecologie umană. Este licențiat în biologie și teologie, a absolvit un masterat în filozofie și un program de formare în psihoterapie pozitivă.\n\nA participat la expediții în jungla Americii de Sud și în Siberia, a fost bursier la Universitatea din Greifswald și la Universitatea de Stat din Rio de Janeiro. Se implică activ în popularizarea științei și conservarea naturii. În 2015 a contribuit la seria Fauna României (Păsări) publicată de Academia Română.\n\nÎn 2017 și-a lansat prima carte, Jurnalul unui ornitolog, în 2021 Călătorie în jurul omului, iar în 2022 – Căzuți din junglă: Poveștile unui explorator”, care au devenit bestsellers Humanitas. „A parcurs de la un capăt la altul Siberia, ţinutul unde nu se poate trăi, dar nu se poate nici muri. S-a încumetat să calce pe gheţarii Islandei. A stat în calea vântului pe falezele abrupte ale Scoţiei. A traversat Anzii în Columbia, până a ajuns în bazinul fluviului Orinoco. A dormit nopţi întregi în mijlocul junglei de pe Insula cea Mare a Braziliei, din Atlantic. A visat acelaşi vis împreună cu milioane de oameni la Carnavalul din Rio. În timpul pandemiei, nevoit să stea închis în casă, şi-a explorat amintirile şi a sondat, în măsura posibilului, memoria speciei umane. Specie supusă mecanismelor evoluţiei, ceea ce înseamnă, s-a gândit, că suntem mai degrabă căzuţi din junglă decât din paradis… Aşa a scris şi rescris Alexandru Stermin aceste poveşti fascinante despre Natură şi Om”, spun editorii celor două volume apărute la Humanitas.\n\nScrie, de asemenea, articole în revistele Sinteza și National Geographic. În 2021, a primit din partea Universității „Babeș Bolyai” Premiul de Excelență pentru implicarea culturală și deschiderea spre comunitate, iar anul acesta, Premiul de Excelență în Educaţie.\n\nConferința Expediții în jungla din Brazilia și din noi, organizată de către Universitatea de Vest din Timișoara, face parte din Programul Cultural Timișoara 2023 – Capitală Europeană a Culturii, teritoriul Oameni, stația Reflecții, finanțat de Primăria Timișoara prin Centrul de Proiecte și cofinanțat de Consiliul Județean Timiș.",
    "Un apropiat al lui Putin a cerut, de la tribuna ONU, încetarea imediată a focului în Ucraina": "Un apropiat al lui Putin a cerut, de la tribuna ONU, încetarea imediată a focului în Ucraina\n\nPreşedintele brazilian, Jair Bolsonaro, a cerut marţi o încetare imediată a focului în Ucraina. Bolsonaro, care este considerat a fi un apropiat al preşedintelui Rusiei, Vladimir Putin, a făcut declaraţia în faţa Adunării Generale a Naţiunilor Unite de la New York, potrivit Reuters.\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nRăspunde pe site-urile Aleph News, Mediafax, Ziarul Financiar și pe paginile noastre de social media - ȘTIU și Aleph News. Vezi răspunsul la Știu, de la ora 19.55, Aleph News.\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Liviu Dragnea, filmat pe ascuns, în Brazilia. Filmările au ajuns în mâinile DNA": "Irina Tănase este, clar, „istorie” pentru Liviu Dragnea. Ex-liderul PSD și-a „cultivat” altă „bunăciune”, pe Oana Diana Leonte, o subalternă din partidul Alianța pentru Patrie (APP). Doar că relația, potrivit informațiilor CANCAN.RO, l-ar fi readus în atenția DNA (Direcția Națională Anticorupție). Atenție, urmează informații în exclusivitate națională, care îl poziționează pe fostul șef al României într-o postură deloc plăcută. Ba chiar una extrem de dificilă.\n\nLiviu Dragnea își trăiește viața mai ceva ca-n tinerețe, fiind un adevărat „devorator” de frumuseți autohtone. Cât timp s-a aflat după gratii, fostul președinte al PSD a fost „tradus” de Irina Tănase, întreaga poveste fiind dezvăluită de CANCAN.RO (DETALII AICI). Rănit în orgoliu, politicianul s-a reorientat. I-a dat papucii blondinei și a trecut la alt nivel.\n\nOana Diana Leonte, invitată în Brazilia\n\nAr fi început să trăiască o nouă poveste cu o brunețică în vârstă de 25 de ani, pe nume Oana Diana Leonte, secretar general la partidul Alianța Pentru Patrie (APP) – filiala Sector 1.\n\nÎntre timp, mai precis, în urmă cu câteva ore, APP s-a dezis de Liviu Dragnea, anunțând, oficial, că oricare dintre membri se va folosi de numele și imaginea fostului conducător va fi exclus din partid, dar asta este altă poveste.\n\nSă revenim la Oana Diana Leonte, care a făcut volei la CSS Buzău, este fost model și profesoară de franceză. Atent cu domnițele care îi satisfac nevoile, Liviu Dragnea și-ar fi invitat, potrivit surselor clasa I D.A.S. (Departamentul Anchete Speciale al CANCAN.RO), actuala iubită în Brazilia, unde deține mai multe proprietăți.\n\n(VEZI AICI: SE NEGOCIAZĂ DIVORȚUL! FIUL ȘI NORA LUI LIVIU DRAGNEA NU MAI AU LINIȘTE DUPĂ TELENOVELA ”CU GOE LA MĂNĂSTIRE”!)\n\nȘprițul l-ar fi făcut să-și deschidă sufletul\n\nLa un moment dat, Liviu Dragnea, aflat la o masă, ar fi făcut „radiografia” ultimelor luni, de după eliberarea din închisoare. Ar fi mărturisit că a fost părăsit de toată lumea care îi era alături și că nimeni nu i-ar mai fi loial. Ar fi intervenit imediat tânăra care nu l-a lăsat la greu și, pentru a-i ridica moralul fostului șef al României, ar fi apelat la câțiva prieteni de-ai săi. I-ar fi spus lui Dragnea că rezolvă ea cu niște cunoscuți.\n\nTot ospățul ar fi fost filmat\n\nȘi uite așa la mega-vila care ar fi deținută (prin interpuși) de Dragnea în Brazilia au apărut mai mulți prieteni de-ai fetei care îi bucură sufletul lui Dragnea. Fostul boss al României, bucuros nevoie mare de faptul că are din nou anturaj numeros, ar fi organizat o masă. Cu spriț lung și crocant. Masa s-ar fi prelungit, se pare, mai mult decât normal, iar Liviu Dragnea, puțin „tamponat” de zeul strugurilor, și-ar fi deschis sufletul. Mare greșeală!\n\nAr fi povestit despre acțiunile pe care, de-a lungul timpului, le-a făcut cu firma Tel Drum SA, ce acțiuni la purtător avea, iar unul dintre cei prezenți ar fi filmat tot ospățul. Unde ar fi fost multe, multe dezvăluiri… Acum… problema mare e că… potrivit informațiilor CANCAN.RO, înregistrarea ar fi ajuns la DNA (Direcția Națională Anticorupție) sau la un colaborator al instituției. Ceea ce îl pune pe Dragnea într-o situație extreeeeeem de grea.\n\n(VEZI ȘI: IRINA TĂNASE, DECLARAȚII MEGA-EXCLUSIVE DUPĂ DESPĂRȚIREA DE LIVIU DRAGNEA: ”ÎL IUBESC ȘI ÎL AȘTEPT ACASĂ!”)\n\nAcuzată că i-ar fi băgat „mortul” în casă\n\nCând Liviu Dragnea ar fi aflat că a fost înregistrat s-ar fi declanșat „jihadul”. Ex-liderul PSD ar fi făcut un mega-scandal și i-ar fi reproșat iubitei că i-ar fi băgat „mortul” în casă.\n\n„Ai zis că-s prietenii tăi, că îi cunoști, și ei la mine în casă m-au filmat!„, ar fi tunat politicianul.\n\nOana Diana Leonte ar fi încercat să se apere, precizându-i că nu este vina sa, pentru că, la rândul ei, îi știa pe respectivii de doar două luni, iar Dragnea a accepta prezența lor, nu a fost forțat.\n\nCert este că filmările cu fostul șef al României au ajuns în mâinile DNA, iar scandalul ar fi în toi. CANCAN.RO urmează să revină, curând, cu noi detalii. Rămâneți pe fază!\n\nTel Drum SA, contract de 12,4 milioane de lei\n\nReamintim că, la jumătatea lunii mai, Consiliul Județean Teleorman a semnat un contract de 12,4 milioane lei cu firma Tel Drum SA pentru întreținerea drumurilor din estul județului, pe timp de vară. Trimisă în judecată de procurorii anticorupție, despre Tel Drum SA DNA a susținut că ar fi controlată, prin interpuși, de Liviu Dragnea, fostul președinte PSD. Oficial, Tel Drum SA îi are ca acționari majoritari pe Petre Pitiș (54%) și Liviu Lucian Dobrescu (44,6%).\n\n(NU RATA: STENOGRAMELE CARE ARUNCĂ TOTUL ÎN AER! CUM SE FEREAU DE DRAGNEA IUBI-IRINA ȘI PRESUPUSUL AMANT PAUL)\n\nLiviu Dragnea, proprietăți în Brazilia\n\nÎn urmă cu ceva timp, RISE Project și Folha de Sao Paolo, una dintre cele mai mari publicații din Brazilia, au anunțat că autoritățile sud-americane au în desfășurare o anchetă al cărei subiect este Liviu Dragnea. Ex-liderul PSD este suspectat că ar fi folosit bani proveniți din afaceri corupte din România la achiziția de proprietăți pe plaja din Cumbuco, la 30 de kilometri de Fortaleza, capitala statului Ceara.\n\nDe altfel, din 2010, Liviu Dragnea și-ar fi petrecut vacanțele braziliene într-o luxoasă vilă aflată pe malul Atlanticului, dotată inclusiv cu un teren de tenis profesionist (DETALII AICI).",
    "„Regulile din penitenciar nu se aplică în partid!”. O judecătoare despre „Dragnea și alți eșuați”": "„Politica nu se face prin promovarea cultului personalității ca-n dictatura nord-coreeana, ci prin democrație participativă si încurajarea tuturor oamenilor de valoare din societatea românească, oameni care sa-si aducă aportul pentru ridicarea nivelului de trai al cetățeanului!”, a declarat Mariana Vârgă.\n\n„După 33 de ani, acest spirit promovat de politicieni precum Dragnea și alti eșuați, au distrus democrația și au descurajat oamenii de valoare să se implice in politică! În felul acesta, România este lipsită de valorificarea reală a resursei umane”, a mai spus fosta judecătoare.\n\n„Aș mai adăuga faptul că dl. Dragnea este liber sa meargă in Brazilia sau unde vrea, pe banii lui, având in vedere ca nu are Interdicție judecătorească… Și mai puteți transmite din partea mea că regulile din penitenciar nu se aplică în partid!”, a încheiat fosta președintă a Tribunalului Argeș, potrivit Jurnalul de Argeș.\n\nDespărțirea APP de Dragnea și acuzațiile de colaborare cu Coldea\n\nReamintim că, lunea trecută, secretatul general al APP, Codrin Ștefănescu, a dezvăluit, în esclusivitate la podcastul EvZ Play cu Robert Turcescu și Dan Andronic, care sunt dedesubturile divorțului său de Liviu Dragnea.\n\n„Dacă eu, care nu mi-am schimbat discursul și ideile în zeci de ani, dacă eu, care l-am susținut până în pânzele albe pe Liviu Dragnea, am ajuns să mă despart de el, este dovada că am sute de argumente ca s-o fac. Eu am greșit, că am crezut că un om rău se poate schimba și să devină un om bun”, a declarat atunci Codrin Ștefănescu.\n\nEl a spus că nu mai are încredere în Liviu Dragnea, care „a intrat din nou pe traiectorie cu sistemul”. „L-am iertat tot timpul cu gândul că nu se va repeta. Am simțit că a intrat iarăși în siajul grupului Coldea (gen. (r) SRI Florian Coldea – n. red.). În acest moment există o tentativă de preluare a APP și a discursului suveranist”, a mai spus Ștefănescu.\n\nDNA, Tel Drum, vizita din Brazilia și petrecerea de la Buzău. Dragnea spune că nimic nu e adevărat",
    "OFICIAL | Wilian a revenit în Premier League, după ce a plecat din Brazilia din cauza amenințărilor cu moartea": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nWilian a revenit în Premier League! Brazilianul a semnat cu Fulham\n\n\"Sunt fericit să revin în Premier League. Fulham este un club special, un club care vrea să progreseze, care vrea să se bată pentru lucruri mai mari şi sunt aici ca să-l ajut şi sunt nerăbdător să încep\", a declarat internaţionalul brazilian, în vârstă de 34 de ani, ce era liber de contract după ce s-a despărţit de Corinthians la începutul lunii.\n\nWillian a cerut rezilierea contractului cu Corinthians din cauza ameninţărilor şi insultelor proferate împotriva sa şi a familiei sale pe reţelele de socializare.\n\nSosit în Europa la echipa ucraineană Şahtior Doneţk, antrenată atunci de Mircea Lucescu, mijlocaşul s-a transferat în 2013 la Chelsea. Cu formaţia de pe Stamford Bridge, el a câştigat campionatul în 2015 şi 2017, o Cupă a Angliei şi o Cupă a Ligii engleze, precum şi Europa League, în 2019, după o finală cu Arsenal (4-1).\n\nEl a petrecut apoi un an la Arsenal înainte de a reveni în ţara sa natală pentru un sezon la Corinthians.\n\nWillian are 70 de selecţii şi 9 goluri pentru echipa Auriverde, cu care a participat la Mondialele 2014 şi 2018, dar şi la Copa America 2019, câştigată de Brazilia, informează Agerpres.\n\n4 milioane de euro este cota de piață a lui Wilian, conform Transfermarkt.\n\nEtichete: wilian , transfer wilian , wilian fulham\n\nUrmărește știrile digisport.ro și pe Google News",
    "Remarcă grosolană a preşedintelui Braziliei față de o jurnalistă: \"Cred că": "Președintele Braziliei a făcut o remarcă grosolană fata de o jurnalistă. Jair Bolsonaro și principalul său rival electoral, Luiz Inacio Lula da Silva, au făcut schimb de insulte duminică, 28 august, în timpul unei dezbateri electorale tensionate. În timpul acestora, Bolsonaro a lansat un atac personal la adresa unei jurnaliste care a pus sub semnul întrebării răspunsul acestuia privind gestionarea pandemiei de coronavirus.\n\n„Cred că te culci gândindu-te la mine. Te-ai îndrăgostit de mine. Sunteți o rușine pentru jurnalismul din Brazilia”, i-a spus Bolsonaro Verei Magalhães, după ce aceasta l-a întrebat despre rata de vaccinare împotriva Covid-19 a Braziliei.\n\nPreşedintele Braziliei a lansat o remarcă grosolană la adresa unei jurnaliste\n\nReacţia grosolană a preşedintelui Braziliei, Jair Bolsonaro fata de o jurnalistă a stârnit numeroase controverse. În acest sens, Magalhães a spus mai târziu că atitudinea lui Bolsonaro este „absolut scăpată de sub control, inutilă și… dăunătoare pentru el însuși”, lăsându-i impresia că lui Bolsonaro „nu-i place să fie interogat de femei”.\n\nComentariile jignitoare ale preşedintelui Bolsonaro la adresa jurnalistei Vera Magalhães au venit după ce a fost criticat pentru atitudinea sa față de femei. Liderul de extremă dreaptă a apărat sprijinul guvernului său pentru legi în favoarea femeilor și a susținut că „o mare parte dintre femeile din Brazilia mă iubesc” pentru că se opune legalizării drogurilor.\n\nToate aceste discuţii vin în contextul în care în luna octombrie se vor organiza alegeri prezidenţiale, iar Bolsonaro şi fostul preşedinte Lula s-au alăturat altor patru candidaţi într-o serie de dezbateri pe probleme legate de economie, schimbările climatice şi gestionarea de către guvern a pandemiei de Covid-19. Singura problemă a fost că s-a ajuns la atacuri personale.\n\nBolsonaro s-a simţit nevoit să iasă în defensivă din cauza gestionării sale a economiei, a crizei climatice și a pandemiei, susţinând că economia braziliană este „în plină expansiune”, în ciuda șomajului record sub administrația sa.\n\nLuiz Inacio Lula stă bine în sondaje\n\nÎntre timp, fostul preşedinte Lula, cel mai popular candidat conform recentelor sondaje de opinie, a negat acuzațiile de corupție și și-a apărat nevinovăția. Precizăm că Lula a fost condamnat pentru corupție în anul 2017 și s-a predat autorităților federale în aprilie 2018 pentru a începe să execute o pedeapsă de 12 ani de închisoare.\n\nÎn ciuda tuturor acestor lucruri, în 2021, Curtea Supremă a anulat condamnarea, permițându-i să candideze din nou la președinte.\n\n„Am fost arestat pentru ca tu să fii ales președinte, dar apoi am fost găsit nevinovat. Dar acum voi câștiga pentru a expune dintr-o singură lovitură ceea ce vrei să ascunzi atât de mult!”, a spus Lula, referindu-se la presupusele eforturi ale lui Bolsonaro de a ascunde informațiile și de a slăbi transparența de la preluarea mandatului.\n\nDe asemenea, amintim și de incidentul de săptămânile trecute, când preşedintele Bolsonaro îşi făcea selfie-uri cu susţinătorii săi în apropierea Palatului Planalto, și şeful de stat a fost interpelat de Wilker Leao, un caporal din armată cunoscut pentru că îşi filmează confruntările cu susţinătorii liderului de dreapta şi le postează pe reţelele de socializare. Potrivit videoclipului difuzat de un post de ştiri local, Leao este văzut fiind împins de un aparent ofiţer de securitate şi refuzând să plece, începe să îl insulte pe preşedinte, numindu-l „laş” şi „golan”.\n\nAcum însă, ultima gafă a președintelui Braziliei este o remarcă grosolană față de o jurnalistă.",
    "CM de volei (M): Polonia si Brazilia in semifinale": "Dupa Slovenia si Italia calificate in semifinalele CM de volei masculin prin victoriile obtinute in fata Ucrainei si Frantei in sferturile de finala, reprezentativele Poloniei si Braziliei s-au alaturat careului. ... citeste toata stirea",
    "Decesul reginei Elizabeth a II-a: Turnul Eiffel nu va fi luminat joi seară. Trei zile de doliu în Brazilia": "Decesul reginei Elizabeth a II-a: Turnul Eiffel nu va fi luminat joi seară. Trei zile de doliu în Brazilia\n\nTurnul Eiffel din Paris nu va fi luminat joi seară, în semn de omagiu pentru regina Elizabeth a II-a, a anunţat primarul capitalei Franţei, Anne Hidalgo.\n\nÎn Brazilia, preşedintele Jair Bolsonaro a decretat trei zile de doliu naţional după moartea reginei.\n\nRegina Elisabeta a II-a a Marii Britanii a murit la vârsta de 96 de ani. Anunțul a fost făcut, astăzi, de Familia Regală Britanică.\n\nCine a fost Regina Elisabeta a II-a\n\n\n\nRegina Elisabeta a fost cel mai longeviv monarh din lume. Suverana, care s-a născut pe 21 aprilie 1926 la Londra, a crescut fără să se aştepte că urma să devină regină.\n\nTatăl ei, George al VI-lea, a preluat coroana după ce fratele lui mai mare, Edward al VIII-lea, a abdicat în 1936 pentru a putea să se căsătorească cu o americancă divorţată, Wallis Simpson.\n\nElisabeta a II-a a urcat pe tron în 1952 la vârsta de 25 de ani şi, de atunci, a depăşit recordul de longevitate deţinut de stră-străbunica ei regina Victoria, devenind în septembrie 2015 monarhul cu cea mai îndelungată domnie din istoria Marii Britanii.\n\nTotodată, ea este suverana altor 15 foste colonii britanice, fiind recunoscută cu acest titlu inclusiv în Canada, Australia şi Noua Zeelandă.\n\nPrinţul Philip, cu care regina Elisabeta a II-a s-a căsătorit în 1947, a murit pe 9 aprilie 2021, la vârsta de 99 de ani.\n\nSursa: News.ro Etichete: , , , Dată publicare: 08-09-2022 22:51\n\n",
    "Sunt focare şi decese cauzate de variola maimuţei în toată lumea": "Sunt aproximativ 90 de ţări în care variola maimuţei nu este endemică, dar au raportat focare ale acestei boli virale.\n\nOrganizaţia Mondială a Sănătăţii a declarat această boală o urgenţă sanitară globală.\n\nCazurile confirmate au depăşit 64.300, iar ţările non-endemice au raportat primele decese legate de această boală.\n\nPotrivit datelor publicate de Reuters, cele mai multe cazuri sunt în Statele Unite - 24.401, Brazilia - 7.300, Spania - 7.083, Franţa - 3.930.\n\nDecese au fost raportate în India, Belgia, Cehia, Cuba, Ecuador, SUA - câte un deces, Spania, Brazilia - câte două decese.",
    "Transfer exotic la SCMU Craiova, Samira Rocha campioană mondială": "În locul Dianei Mugosa, handbalista muntenegreancă venită în vara aceasta, dar accidentată grav în debutul sezonului, SCM Craiova a transferat-o pe brazilianca Samira Pereira da Silva Rocha (33 de ani), fostă campioană mondială cu naţionala ţării sale, în 2013, la fel ca o altă componentă a echipei din Bănie, Ana Paola Rodrigues.\n\nPe lângă prestaţiile sale pe semicerc, Samira Rocha s-a remarcat şi prin schimbările permanente de look, care i-au adus comparaţia cu fostul fotbalist portughez Abel Xavier.\n\nTunsorile extravagante, părul vopsit în diverse culori şi zecile de tatuaje aproape pe tot corpul au impus-o pe Samira Rocha în lumea handbalului şi ca o prezenţă exotică.\n\nTransfer exotic la SCMU Craiova! O campioană mondială cu Brazilia, alintată „Abel Xavier din handbal”\n\nSamira Rocha a povestit în presa din ţara natală că, după ce a rămas însărcinată, a pierdut naţionala Braziliei, dar a şi fost concediată de echipa de club, pentru a fi apoi reangajată pentru un salariu mai mic.\n\nSamira Rocha spune că o mare dorinţă a sa a fost să aducă pe lume un copil, deşi a recunoscut că este gay, fiind de notorietate relaţia cu o altă handbalistă, franţuzoaica Alexandra Lacrabere.\n\n„Sport Club Municipal Craiova anunță că a ajuns la un acord cu handbalista Samira Rocha, iar brazilianca se va alătura lotului condus de Bogdan Burcea. Samira are un CV impresionant și vine în Bănie pentru a aduce spectacolul din teren la un nivel superior. În vârstă de 33 de ani, jucătoarea este campioană mondială cu echipa națională a Braziliei, reprezentativă cu care a participat la două ediții ale Jocurilor Olimpice. A evoluat la formații precum Hypo Niederosterreich (a câștigat titlul în Austria cu această echipă), Zvezda Zvenigorod (Rusia), Mios Biganos Handball (Franța), Nice (Franța) și Kisvarda KC (Ungaria). Printre alte performanțe notabile: Locul 1 la Campionatul Panamerican de Handbal Feminin (2011, 2013, 2015). A fost în echipa all stars a edițiilor 2015 și 2017, fiind MVP în 2017 și golgheter în 2016. Îi urăm să aibă parte de succes la SCM Universitatea Craiova și să pună umărul la viitoarele succese ale echipei” este mesajul clubului SCM Craiova.\n\nSamira Rocha acoperă absenţa Dianei Mugosa\n\nSCMU Craiova a debutat cu succes în noua ediţie a Ligii Florilor, scor 31-24, în Sala Polivalentă, contra lui Minaur Baia Mare, dar bucuria a fost umbrită de vestea accidentării grave a Dianei Mugosa. Extrema stânga a suferit o ruptură de ligamente încrucişate şi va rata aproape întreaga stagiune. Este a doua accidentare gravă în lotul echipei din Bănie, după portăriţa Anastasija Babovic, care s-a accidentat la „Cupa Craiovei” şi va absenta aproape tot campionatul. În locul Anastasijei Babovic, SCMU Craiova a transferat-o pe Helena de Sousa, portar al naţionalei Angolei, iar acum clubul din Bănie a fost nevoit să aducă o altă extremă stânga, pentru a suplini absenţa Dianei Mugosa.\n\nBlestemul accidentărilor a urmărit echipa din Bănie în ultimele sezoane, chiar după ce s-a reuşit cea mai mare performanţă din istoria clubului, cucerirea Cupei EHF, în 2018. Inclusiv în acest moment sunt indisponibile două dintre cele mai vechi şi mai importante jucătoare ale SCMU Craiova, Cristina Zamfir Burcea şi Ana Maria Ţicu, accidentate la începtului acestui an. Şi brazilianca Ana Paola Rodrigues se accidentase recent, la Cupa Craiovei, dar în cele din urmă sud-americanca a fost recuperată până la startul campionatului.",
    "VIDEO. Momentul în care doi tineri care întrețineau relații sexuale în mașină sunt atacați de hoții de autoturisme": "VIDEO. Momentul în care doi tineri care întrețineau relații sexuale în mașină sunt atacați de hoții de autoturisme\n\nScene bizare au fost surprinse de camerele de supraveghere pe o stradă din Brazilia. Doi tineri care întrețineau relații sexuale într-o mașină parcată, după lăsarea serii, au fost atacați de hoții de mașini.\n\nCamerele de supraveghere au surprins momentul în care trei hoți înarmați s-au apropiat de mașina în care se aflau cei doi tineri, relatează presa locală.\n\nAgresorii i-au scos pe tinerii îndrăgostiți din mașină și i-au lăsat în stradă, complet dezbărcați. Înainte să plece cu mașina, hoții le-au aruncat victimelor câteva obiecte de îmbrăcăminte.\n\nNu este clar dacă între timp infractorii au fost reținuți sau dacă victimele, a căror identitate rămâne necunoscută, au depus plângere la autorități.\n\nIncidentul a avut loc pe 17 august, însă imaginile au fost făcute publice abia joi, pe 1 septembrie.\n\nBrazilia are a șaptea cea mai mare rată a criminalității din lume, cu niveluri excepțional de ridicate de crime violente, potrivit World Population Review.\n\nSursa: Daily Mail Etichete: , , , Dată publicare: 02-09-2022 17:44\n\n",
    "Neymar s-a reinventat la 30 de ani! Cifrele care arată că traversează cea mai bună formă a carierei": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nDecarul de pe Parc des Princes a marcat miercuri seară un gol în victoria parizienilor de pe terenul lui Toulouse, scor 3-0. Astfel, brazilianul a păstrat vie seria meciurilor consecutive în care și-a trecut numele pe lista marcatorilor.\n\nNeymar trece prin cea mai bună perioadă a carierei sale\n\nConform statisticienilor de la Opta, Neymar a ajuns, pentru prima dată în cariera sa, la 10 partide la rând în care reușește să marcheze. Cu treo goluri pentru Brazilia și 11 în tricoul lui PSG, seria recentă reprezintă cea mai bună formă din cariera superstarului.\n\nNeymar vine după un sezon dezamăgitor în tricoul lui PSG, în care cifrele sale nu au fost impresionante, motiv pentru care nu s-a aflat pe lista celor 30 de fotbaliști nominalizați pentru Balonul de Aur 2022.\n\nÎnsă, în noua ediție, sud-americanul pare de neoprit, iar momentan este golgheterul campionatului francez, cu 7 goluri.\n\nNeymar vrea să câștige Cupa Mondială cu Brazilia\n\nForma bună a lui Neymar vine în cel mai potrivit moment posibil pentru atacant.\n\nFotbalistul a transmis recent că își dorește să dea totul pentru naționala sa la Cupa Mondială din Qatar (20 noiembrie - 18 decembrie), pentru că simte că Brazilia poate ajunge în fazele finale ale competiției.\n\nÎn plus, Neymar crede că acesta ar putea fi ultima sa șansă la ridicarea celui mai prestigios trofeu din fotbal.\n\n”Vreau să joc la acest Campionat Mondial. Vreau să mă dedic total pentru că sunt convins că avem potențialul de a ajunge foarte departe.\n\nNu garantez că voi mai juca la un Campionat Mondial, chiar nu știu. Vreau să joc ca și cum acesta ar fi ultimul meu Campionat Mondial”, a declarat Neymar, potrivit Mundo Deportivo.\n\nLa Cupa Mondială din Qatar, Brazilia face parte din Grupa G, în care mai evoluează Serbia, Elveția și Camerun.\n\nEtichete: ligue 1 , psg , neymar , record , forma , record personal\n\nUrmărește știrile digisport.ro și pe Google News",
    "Manchester United este nevoită să plătească 18 milioane de lire sterline unui club din Brazilia! Care e motivul": "Mai multe publicații celebre au susținut duminică seara că United a ajuns la un acord pentru a transferul lui Antony de la Ajax pentru suma de 84 de milioane de lire sterline, un record absolut pentru un transfer din Eredivisie.\n\nInternaționalul brazilian a fost disperat să lucreze din nou cu Erik ten Hag și, potrivit lui Fabrizio Romano, este gata să semneze un contract până în 2027, cu opțiune de prelungire pentru încă un an.\n\nAntony va deveni al doilea jucător pe care Ten Hag l-a achiziționat de la fostul său club, după transferul fundașului Lisandro Martinez pe suma de 57 de milioane de lire sterline.\n\nSao Paulo, primul club din cariera lui Antony, va încasa și el o sumă uriașă datorită acestei tranzacții. Brazilianul s-a alăturat academiei clubului său local în 2010 și a jucat de 52 de ori pentru prima echipă.\n\nAceastă clauză, împreună cu o plată de compensație pentru solidaritate și formare de 2,7%, înseamnă că sunt în măsură să primească o sumă de aproximativ 16,7 milioane de lire sterline.\n\nCu toate acestea, asta nu este întreaga sumă pe care o vor achiziționa brazilienii, deoarece Casemiro, de cinci ori câștigător al Ligii Campionilor, noua achiziție de 70 de milioane de lire sterline a lui United de la Real Madrid, a trecut și el pe la Sao Paulo.\n\nManchester United, bună de plată\n\nCu aceeași clauză contractuală, Globo spune că Sao Paulo are dreptul să încaseze aproximativ 1,7 milioane de lire sterline din această tranzacție pentru formarea lui Casemiro în primii săi ani de fotbal.\n\nÎn total, perechea de brazilieni a petrecut 21 de ani la Sao Paulo înainte de a face trecerea în Europa.\n\nDe trei ori câștigători ai Copei Libertadores, Sao Paulo are un palmares în ceea ce privește dezvoltarea talentului, deoarece oameni ca David Luiz, Ederson, David Neres, Lucas Moura și Eder Militao au fost crescuți la Sao Paulo.",
    "Ultimul membru al comunității indigene braziliene a fost găsit mort | FOTO": "Ultimul membru al comunității indigene braziliene a fost găsit mort | FOTO\n\nUltimul indigen brazilian, cunoscut drept „omul găurii”, a fost găsit mort în urmă cu o săptămână, după zeci de ani de la dispariția tribului său.\n\nMembrii tribului au fost uciși de fermieri și mineri în urmă cu mai bine de două decenii, conform aljazeera.com. În tot acest timp, „omul găurii” a trăit izolat, a anunțat Fundația Națională Indienă a Braziliei (FUNAI) într-un comunicat.\n\nTrupul ultimului membru al comunității indigene braziliene a fost găsit într-un hamac, într-o colibă din teritoriul indigenilor Tanaru din statul Rondonia, la granița cu Bolivia.\n\nDupă ce membrii tribului său au murit, bărbatul a refuzat orice contact cu lumea exterioară și s-a întreținut vânând și cultivând plante.\n\n\"They [Funai officials] believe that sometime in the 1980s, illegal ranchers, after leaving initial offerings of sugar, gave the tribe rat poison that killed all bar the 'man of the hole'.\" https://t.co/wTkfYD43H9 — Persona #SOSYanomami (@PersonalEscrito) August 28, 2022\n\n„Nu avea încredere în nimeni pentru că a avut multe experiențe traumatizante cu oameni neindigeni”, a spus exploratorul Marcelo dos Santos, conform The Guardian.\n\nDe unde vine numele de „omul găurii”\n\nNumele său derivă din obiceiul acestuia de a săpa gropi adânci în interiorul colibelor ridicate de el insuși. Aceste gropi erau folosite pe post de capcane pentru animale și ca locuri în care să se ascundă.\n\nBărbatul simțea că urma să moară\n\nEl a trăit într-un teritoriu indigen, într-una dintre cele mai periculoase părți ale pădurii tropicale amazoniene braziliene, fiind permanent sub amenințarea minerilor și fermierilor din zonă, potrivit Survival International.\n\nAutoritățile din Brazilia nu au precizat cauza morții, dar au spus că „nu au existat semne de violență sau luptă”.\n\n„Totul indică faptul că decesul a fost din cauze naturale”, a anunțat FUNAI, o agenție guvernamentală din subordinea Ministerului Justiției care se ocupă de afacerile indigene.\n\nPresa locală a raportat că trupul bărbatului a fost acoperit cu pene de macaw, ceea ce a determinat un expert să speculeze că acesta simțea că i se apropie moartea.\n\n„Odată cu moartea sa, genocidul acestui popor indigen este complet. A fost într-adevăr un genocid: eliminarea deliberată a unui întreg popor de către fermierii înfometați de pământ și bogăție”, a declarat Fiona Watson, directorul de investigații al Survival International, care a vizitat teritoriul Tanaru în 2004.\n\nConform celor mai recente date guvernamentale, există aproximativ 800.000 de indigeni, aparținând a peste 300 de grupuri distincte care trăiesc în Brazilia, o țară cu 212 milioane de locuitori.\n\nPotrivit FUNAI, există 114 înregistrări ale grupurilor indigene izolate în Brazilia, însă acest număr variază.\n\nSursa: Al Jazeera, The Guardian Etichete: , , , Dată publicare: 30-08-2022 09:08\n\n",
    "webPR Cele mai titrate echipe din istoria Cupei Mondiale": "ESENTIAL Marți, 13 Septembrie 2022, 14:39\n\nSmile Media\n\n​Fanii fotbalului își vor îndrepta atenția din luna noiembrie către Cupa Mondială din Qatar, unde 32 de echipe vor lupta pentru a-și face mândri compatrioții și pentru a aduce glorie.\n\nCele mai titrate echipe din istoria Cupei Mondiale Foto: Pixabay\n\nDin 1930 încoace, Cupa Mondială este cel mai important eveniment fotbalistic și reprezintă un moment așteptat de milioane de oameni. Așa se va întâmpla și cu evenimentul din Qatar, unde echipe de top vor concura pentru glorie. Unele echipe au reușit să își treacă în palmares trofeul de mai multe ori, astfel că iată care sunt cele mai titrate:\n\n1. Brazilia - 5 trofee\n\nA câștigat trofeul în 1958, 1962, 1970, 1994 și 2002. Prezentă la toate edițiile Cupei Mondiale, Brazilia are de luat o revanșă după ce în ultimele două decenii nu a mai pus mâna pe trofeu. Mai mult, pe lângă cele 5 victorii, brazilienii au mai pierdut și două finale, în 1950 și 1998. Brazilia este însă genul de echipă care impresionează prin jocul său ofensiv și care poate obține tot timpul o victorie. Chiar dacă în ultimii ani parcursul a fost mai degrabă dezamăgitor, cu trei eliminări în sferturi și o finală mică pierdută, Brazilia e văzută cu prima șansă la câștigarea turneului din Qatar. Astfel, privind cotele la pariuri Cupa Mondială, Brazilia are cota 5.00 să câștige primul trofeu după două decenii de pauză. Pe lista cu favorite se mai află Anglia (cota 7.50), Argentina (cota 7.50), Franța (cota 7.50), Spania (cota 11.00) și Germania (cota 13.00).\n\n2. Germania - 4 trofee\n\nGermania a participat la edițiile din 1934 și 1938 cu acest nume, dar din 1950 și 1990 a evoluat sub denumirea de Germania de Vest. A revenit la numele Germania din 1994. Cele patru titluri mondiale datează de la edițiile din 1954, 1974, 1990 și 2014. Pe lângă aceste patru victorii, nemții au pierdut și finalele din 1966, 1982, 1986 și 2002. Germania vine după o mare dezamăgire la ultima participare, în 2018, când a fost eliminată în faza grupelor.\n\n3. Italia - 4 trofee\n\nItalienii nu s-au calificat la Cupa Mondială din 2022, o mare surpriză, din moment ce venea după titlul de la EURO 2020. Această țară rămâne însă una dintre cele mai titrate, având patru trofee în palmares, câștigate la edițiile din 1934, 1938, 1982 și 2006. Totuși, Italia nu o duce tocmai bine când vine vorba de istoria recentă, din moment ce a ratat și prezența la Mondialul din 2018, iar în 2010 și 2014 a fost eliminată încă din grupe.\n\n4. Franța - 2 trofee\n\nFrancezii au câștigat Cupa Mondială din 2018 la două decenii după titlul din 1998, când au găzduit turneul. Franța a mai disputat o finală la ediția din 2006, când a fost învinsă în Africa de Sud. În prezent are însă o generație excelentă și este una dintre favoritele la câștigarea trofeului. Având un atac format din Mbappe și Benzema, jucători care pot înscrie în orice moment, francezii au suficiente argumente pentru a obține titlul în Qatar.\n\n5. Argentina - 2 trofee\n\nArgentina are în palmares două titluri mondiale, pe care le-a obținut în perioada ei de glorie, în 1978 și 1986. Deși îl are în componență pe Leo Messi, pe care mulți l-au văzut urmașul lui Maradona, Argentina nu a reușit să mai pună mâna pe un titlu mondial. Cel mai aproape a fost la ediția din 2014, când a pierdut finala din Brazilia. În schimb, argentinienii vin după o prestație dezamăgitoare la ediția din 2018, când echipa a fost eliminată în optimile de finală. Cum Messi este la ultima Cupa Mondială, cu siguranță va fi motivat să facă un turneu final de excepție.\n\nCotele publicate în acest articol pot suferi modificări în orice moment.",
    "O braziliancă a născut gemeni cu tați diferiți: „Sunt cunoscute doar 20 de cazuri în lume”": "Tânără a explicat că a făcut un test de paternitate pentru că a dorit să confirme exact cine este tatăl copiilor ei.\n\nDupă examenul realizat pe baza ADN-ului prietenului ei, rezultatul a fost pozitiv pentru doar pentru unul dintre gemeni!\n\nApoi, fiindcă se culcase în aceeași zi și cu altă persoană, i-a cerut și acesteia să facă un test, care a demonstrat că este tatăl al celui de-al doilea geamăn.\n\nMedicul Tulio Franco a explicat că fenomenul se numește superfecundare heteroparentală. Se întâmplă atunci când o femeie eliberează mai multe ovule, are relații cu doi bărbați la interval relativ scurt, iar fiecare ovul e fertilizat de câte un spermatozoid diferit.\n\nDoctorul a precizat că este vorba de o situație extrem de rară și că sunt cunoscute doar 20 de cazuri în lume.\n\nPotrivit mamei, tatăl unuia dintre gemeni a preluat custodia celor doi băieți. „El mă ajută foarte mult și ne oferă tot sprijinul necesar de care avem nevoie”, a spus tânăra mamă.\n\nAvând în vedere cazul rarisim, o echipă de medici este responsabilă acum cu redactarea unui articol științific.\n\nFoto: captură O Globo\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Doi hoți au returnat mașina pe care o furaseră, împreună cu o scrisoare prin care își cereau scuze. De ce s-au răzgândit": "Doi hoți au returnat mașina pe care o furaseră, împreună cu o scrisoare prin care își cereau scuze. De ce s-au răzgândit\n\nDoi hoți de mașini din Brazilia s-ar fi răzgândit după ce au furat mașina unei mame, pe care au amenințat-o cu o armă.\n\nBărbații i-au returnat-o împreună cu o scrisoare prin care și-au cerut scuze, spunând că nu au observat că în mașină se afla căruciorul fiului ei cu nevoi speciale.\n\nImaginile surprinse de camerele de supraveghere au arătat că Rosyneide Almeida era pe cale să-și parcheze mașina în garajul casei ei din orașul Cariacica, duminică, când a fost abordată de unul dintre bărbați înarmați.\n\nCe a spus femeia despre hoții care i-au furat mașina în Brazilia\n\n„Mi-a spus să ies pentru că voia mașina”, a spus Almeida pentru publicația braziliană G1, citată de Daily Mail.\n\nFemeia, care are doi copii, i-a spus atacatorului că fiul ei de patru ani, care suferă de encefalită (o inflamație a creierului) și fiica ei de nouă ani se aflau încă în interiorul vehiculului. „Am deschis ușa și i-am scos pe amândoi. Eram disperată”, a spus ea.\n\nAlmeida era îngrijorată atât cu privire la recuperarea mașinii, dar și a căruciorului de 3.000 de dolari care fusese donat familiei pentru a întâlni nevoile fiului ei.\n\nCe scria în scrisoarea lăsată de hoți\n\nVehiculul a fost găsit de o cunoștință în cele din urmă marți, cu rezervorul plin de benzină și o scrisoare scrisă de mână pe care scria în portugheză: „Crima necesită iertare, la momentul respectiv (al tâlhăriei) nu era posibil să vedem problema copilului. Mașina este returnată. Rezervorul este plin!!!”\n\nPoliția Cariacica i-a returnat căruciorul femeii, dar a păstrat mașina deoarece așteaptă să încheie părți din ancheta inițială înainte de a i-o preda.\n\nSursa: Daily Mail Etichete: , , Dată publicare: 31-08-2022 22:51\n\n",
    "Neymar îi face pe brazilieni să spere la un nou triumf mondial. E peste Erling Haaland și Robert Lewandowski": "Mai mereu un fotbalist problematic, Neymar își arată clasa în acest sezon și reaprinde imaginația fanilor din Brazilia în perspectiva participării la Cupa Mondială.\n\nCapitolul la care Neymar este peste Erling Haaland și Robert Lewandowski\n\nRobert Lewandowski și Erling Haaland au ținut prima pagină a ziarelor de sport în această vară prin transferurile la Barcelona, respectiv Manchester City. Însă, omul momentului în fotbalul european este Neymar.\n\nADVERTISEMENT\n\nare un început de sezon fantastic. Ajuns la 30 de ani, jucătorul care deține recordul de cel mai scump transfer din istoria fotbalului pare că a atins maturitatea sportivă deplină.\n\nÎn statistici, sud-americanul e peste Lewandowski și Haaland fiind fiind cel mai productiv fotbalist, într-un top realizat la nivelul cluburilor din cele mai importante campionate de pe ”Bătrânul continent”.\n\nADVERTISEMENT\n\nConcret, brazilianul a marcat 8 goluri și a oferit 7 pase decisive în actualul sezon din Ligue 1. În acest clasament Erling Haaland este abia al treilea, cu 11 goluri și un singur assist.\n\nPe poziția a doua se situează fotbalistul lui PSV Eindhoven, Cody Gakpo, cu 8 goluri și 6 assist-uri, în timp ce Lewandowski este abia al cincilea cu 8 goluri marcate două pase decisivă. Și Lionel Messi este în partea fruntașă a ierarhiei fiind implicat în 11 dintre golurile campioanei Franței, PSG.\n\nADVERTISEMENT\n\nPSG a încercat să scape de Neymar\n\nBrazilianul care a costat-o pe PSG 222 de milioane de euro în 2017 nu și-a atins principalul obiectiv la gruparea de pe Parc des Princes, câștigarea Ligii Campionilor.\n\nStilul de viață extravagant și jocul, de multe ori prea individualist, nu este pe placul conducerii clubului parizian, cu atât mai puțin a fanilor. În această vară s-a insistat pe ideea că , însă contractul acestuia expiră abia în 2025.\n\nADVERTISEMENT\n\nDe-a lungul timpului Neymar a avut câteva conflicte și cu coechipierii săi, cel mai notoriu fiind cel cu Kylian Mbappe, starul francez adresându-i cuvinte rele pentru faptul că este egoist și nu îi pasează atât cât și-ar dori atacantul de 23 de ani.\n\nADVERTISEMENT\n\n75.000.000 de euro este cota lui Neymar, conform transfermarkt",
    "Universitatea Craiova, încă trei ani cu acelaşi sponsor pe piept, Betano": "Clubul Universitatea Craiova şi casa de pariuri Betano au anunţat prelungirea colaborării pe încă trei ani, până în 2025.\n\nClubul din Bănie şi operatorul european al industriei de pariuri sportive & cazinou online au un parteneriat din 2017, numele Betano fiind prezent pe tricourile de joc ale alb-albaştrilor în fiecare sezon.\n\nÎn următorii trei ani, misiunea Betano rămâne aceea de a susține clubul prin toate mijloacele de care dispune și de a încuraja performanța, fair-play-ul și un stil de viață activ, cu ajutorul vedetelor echipei Universitatea Craiova.\n\nUniversitatea Craiova, încă trei ani cu acelaşi sponsor pe piept! Clubul din Bănie şi Betano şi-au prelungit parteneriatul\n\nÎn România, Betano este sponsor principal şi la FCSB, iar peste hotare are parteneriate cu principalele cluburi din Portugalia, Benfica Lisabona, FC Porto şi Sporting Lisabona, din Grecia, Olympiakos Pireu, PAOK Salonic şi Panathinaikos Atena, din Cipru, APOEL Nicosia şi Apollon Limassol, cu Viktoria Plzen din Cehia, cu Fluminense şi Atletico Mineiro şi Brazilia, cu Universidad de Chile şi La Serena din Chile.\n\nUniversitatea Craiova a ajuns la un acord şi pentru prelungirea parteneriatului cu PUMA, firma de echipament care-i îmbracă pe alb-abaştri din 2020.\n\n„Suntem entuziasmați să continuăm parteneriatul cu unul dintre cele mai performante și mai iubite cluburi din România. Ceea ce ne bucură în mod deosebit este faptul că, prin astfel de colaborări, participăm activ la dezvoltarea fotbalului românesc și promovăm adevăratele valori de care au nevoie tinerele generații. Sper ca proiectele noastre comune din următorii trei ani să fie cel puțin la fel de fructuoase, de inovatoare și de memorabile precum cele realizate până acum”, a declarat Dragoș Mîndreci, Country Manager Betano România.\n\n„Călătoria alături de Betano a fost o experiență formidabilă din toate punctele de vedere. Ca partener principal, sprijinul oferit a dat clubului energia necesară pentru a forma un colectiv puternic, care să se poată dezvolta concentrându-se doar pe fotbal. Ca partener, proiectele în care am fost angrenați ne-au ajutat să creăm o legătură mai strânsă cu fanii și să contribuim la succesul unor inițiative foarte dragi. Mulțumită parteneriatului cu Betano, suntem convinși că următorii trei ani vor fi presărați cu reușite și așteptăm cu nerăbdare provocările următoarelor proiecte”, a declarat Marcel Popescu, manager general Universitatea Craiova.",
    "Afirmație șocantă a unui arbitru FIFA din Brazilia, Igor Benevenuto: ”30-40% dintre oamenii din fotbal sunt gay sau bisexuali”": "În urmă cu trei săptămâni, într-un podcast produs de rețeaua media braziliană Globo, Igor Benevenuto s-a eliberat. A recunoscut public că este gay. Și spune el, a avut parte de o ”renaștere”, și că și-a recâștigat dreptul la viață.\n\nÎntr-o altă industrie, deja nu mai este o știre. În fotbal însă, întâmplător sau nu, a fost între cei care, deși figurau pe lista lărgită, nu vor se vor regăsi, în camera VAR, la Cupa Mondială din Qatar. Este motivul în care, confesându-se pentru Der Spiegel, a afirmat, tranșant, că este timpul ca lucrurile să se schimbe. Mai ales că, spune el, peste o treime dintre oamenii din fotbal sunt gay sau bisexuali!\n\nADVERTISEMENT\n\n”Arbitri, jucători, antrenori, căsătoriți, cu copii… cu viață dublă, asta este realitatea”, afirmă Igor Benevenuto\n\nIgor Benevenuto are 41 de ani. Și este arbitru de 24. Oficiază în Campeonato Brasileiro din 2012 și este un oficial VAR la nivel internațional.\n\nCupa Mondială din Qatar putea reprezenta un nou moment important pentru cariera sa. Însă, poate tocmai pentru că era vorba despre cel mai important moment pentru fotbalul mondial, a ales tocmai acest moment pentru a se elibera.\n\nADVERTISEMENT\n\n”Sunt gay, sunt atras de bărbați și fotbalul este un sport în care am crescut și pe care am ajuns să-l urăsc pentru că nu suportam mediul plin de machism și prejudecăți.\n\nAlături de prieteni, am fost întotdeauna o persoană extrovertită, fericită. Dar în fotbal, am pus bariere. Am fost întotdeauna cel mai agresiv, ignorant și nepoliticos tip din cameră.\n\nADVERTISEMENT\n\nDe ce? Pentru că atunci când vei deveni genul ăsta de persoană, nimeni nu va dori să se apropie de tine.\n\n„Nu am vorbit prea mult cu alții. M-am închis, am pus această privire serioasă, impenetrabilă. Am vrut să țin oamenii departe. A fost dureros, pentru că nu eram eu. A trebuit să-mi creez o persoană care să fie complet opusul a ceea ce sunt.\n\nADVERTISEMENT\n\nAceasta a fost masca mea – personajul pe care l-am creat pentru a supraviețui. Macho. Drept.\n\nPentru a supraviețui, am inventat o versiune falsă a mea. În sfârșit pot fi eu însumi, o persoană normală”, spune el.\n\nADVERTISEMENT\n\nÎn Brazilia, homosexualitatea e considerată o boală tratabilă\n\nBenevenuto a explicat și modul în care a fost privit. Dar și motivul pentru care cei cu o astfel de orientare preferă să o ascundă de ceilalți.\n\n”Este repulsie – pentru ei, ești o bucată de gunoi. Pentru că ești atras de oameni de același sex, nu ești nimic și nu ești nimeni. A fost foarte greu să fiu în preajma acelor oameni atâția ani și încă este.\n\nIar fotbalul? Este total masculin, heterosexual, un sport pentru bărbați. Dacă nu te încadrezi în acel stereotip, nu poți participa.\n\nCunosc jucători care își trăiesc viața ascunși la vedere. Este o existență clandestină. Ei știu că ar exista o reacție – că ar fi suprimați sau excluși dacă ar ieși să își recunoască identitatea”, a declarat arbitrul.\n\nPentru a continua, oferind o imagine a modului în care este tratată homosexualitatea în Brazilia. ”În țara mea, homosexualitatea este văzută ca o boală asemănătoare alcoolismului, care poate fi depășită.\n\nAm crezut-o ani de zile. Am suferit de depresie și am trecut prin vremuri întunecate. Obișnuiam să mă rog lui Dumnezeu pentru a scăpa de această boală.\n\nDin păcate încă există prejudecăți. Nu mă aștept ca situația să se schimbe complet în timpul vieții. Dar pot fi totuși o picătură în oceanul schimbării”, recunoaște el.\n\nUn semnal de alarmă\n\nDemersul său își dorește și altceva. Să atragă atenția asupra unui fenomen despre care, atât pentru Globo, cât și, acum, pentru Der Spiegel, spune Benevenuto, are amploare.\n\n”M-am gândit la toate acestea. Dacă trebuie să fiu purtător de cuvânt pentru a schimba lucrurile, voi fi. Există oameni acolo care suferă intens. Dacă pot ajuta o persoană să-și îmbunătățească viața, asta înseamnă ceva.\n\nAcesta este secolul 21. Nu putem continua cu comportamentul retrograd din trecut. Trebuie să schimbăm atitudinile.\n\nSunt arbitri, jucători, antrenori, căsătoriți, cu copii, despărțiți, cu viață dublă, există de toate. Existăm și merităm dreptul să vorbim despre asta, să trăim normal”, afirma, acum câteva săptămâni.\n\n. ”Să ținem cont de toți oamenii implicați în fotbal: oficiali, antrenori, jucători și arbitri. Între 30 și 40 la sută sunt homosexuali sau bisexuali, sau au făcut ceva la un moment dat cu un alt bărbat.”",
    "Roger Waters îşi anulează concertele din Polonia în urma comentariilor despre războiul din Ucraina": "Un oficial de la Tauron Arena din Cracovia, unde muzicianul urma să susţină două concerte în aprilie 2023, a declarat că acestea nu vor mai avea loc.\n\n\"Managerul lui Roger Waters a decis să se retragă - fără a da niciun motiv\", a declarat Łukasz Pytko, de la Tauron Arena Cracovia.\n\nSite-ul web al turneului de concerte \"This Is Not a Drill\" al lui Waters nu a menţionat concertele de la Cracovia programate anterior pentru 21 şi 22 aprilie.\n\nConsilierii municipali din Cracovia urmau să voteze săptămâna viitoare o propunere de a-l numi pe Waters persona non grata, exprimându-şi \"indignarea\" faţă de poziţia muzicianului cu privire la războiul din Ucraina.\n\nWaters a scris o scrisoare deschisă adresată primei doamne a Ucrainei, Olena Zelenska, la începutul acestei luni, în care a acuzat \"naţionaliştii extremişti\" din Ucraina pentru că \"au pus ţara dumneavoastră pe calea acestui război dezastruos\".\n\nÎn vârstă de 79 de ani, muzicianul a criticat, de asemenea, Occidentul pentru furnizarea de arme Ucrainei, acuzând în special Washingtonul. Waters a condamnat, de asemenea, NATO, acuzând-o că a provocat Rusia.\n\nNu este prima dată când compozitorul britanic îşi exprimă opiniile cu privire la politica internaţională.\n\nÎn 2019, el a criticat un concert de tip Live Aid pentru a strânge fonduri pentru ajutor umanitar pentru Venezuela. Spectacolul din oraşul columbian de frontieră Cúcuta a avut ca scop strângerea a milioane de dolari pentru a oferi alimente şi medicamente pentru venezuelenii.\n\nDisputa a avut loc în contextul în care forţele de securitate venezuelene au fost acuzate că au executat zeci de persoane şi au reţinut arbitrar sute de alte persoane în cadrul unei campanii de pedepsire a celor care au protestat împotriva preşedintelui Nicolás Maduro.\n\nÎn 2018, în timpul unui concert susţinut în Brazilia înainte de alegerile prezidenţiale, Waters s-a pronunţat împotriva candidatului de dreapta Jair Bolsonaro, care este în prezent preşedinte.",
    "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post": "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post\n\nStatistica a fost anunțată de Agenția Evreiască pentru Israel care are ca scop principal Aliyah – emigrarea evreilor din întreaga lume în Israel.\n\nAnul trecut, în lume erau aproximativ 15,2 milioane de evrei, ceea ce înseamnă că populația a crescut cu aproximativ 100.000 de evrei. Populația evreiască globală este în continuare cu peste un milion mai mică decât era înainte de Holocaust.\n\nDin cei 15,3 milioane de evrei din întreaga lume, aproximativ 7.080.000 trăiesc în Israel, ceea ce reprezintă o creștere de aproximativ 130.000 față de anul trecut. Aproximativ șase milioane de evrei trăiesc în SUA.\n\nUrmătoarea cea mai mare populație evreiască se află în Franța (442.000), urmată de Canada (394.000), Marea Britanie (292.000), Argentina (173.000), Rusia (145.000), Australia (118.200) și Germania (118.000).\n\nUrmătoarele țări au mai puțin de 100.000 de evrei: Brazilia (91.000), Africa de Sud (51.000), Ungaria (46.500), Ucraina (40.000), Mexic (40.000), Olanda (29.700), Belgia (28.000), Italia (27.000), Elveția (18.800), Uruguay (16.300), Chile (15.800), Suedia (14.900), Turcia (14.300), Spania (12.900), Austria (10.300) și Panama (10.000).\n\nCâteva mii de evrei așteaptă, de asemenea, să facă Aliyah în Israel din Etiopia.\n\nAceste cifre includ persoanele care se definesc ca evrei și nu se identifică cu o altă religie.\n\nDacă ar fi să adăugăm la aceste cifre toate persoanele eligibile pentru cetățenia israeliană în temeiul Legii întoarcerii (care au cel puțin un bunic evreu), totalul global se ridică la 25,5 milioane de persoane, inclusiv 7,5 milioane în Israel. 500.000 de israelieni care au dreptul la cetățenie în temeiul Legii întoarcerii nu sunt înregistrați ca evrei.\n\nStatisticile actualizate de profesorul Sergio Della Pergola de la Universitatea Ebraică din Ierusalim vor fi publicate în Anuarul evreiesc american 2022.\n\n5782 a fost cel mai mare an pentru Aliyah din ultimele două decenii\n\nAnul calendaristic ebraic 5782 a înregistrat cel mai mare număr de olim (noi imigranți) din ultimii 20 de ani, Agenția Evreiască și Ministerul pentru Aliyah și Integrare ajutând 60.000 de imigranți din 93 de țări să vină în Israel.\n\nDintre acești 60.000 de olim, 26.000 au venit din Rusia, 14.000 din Ucraina, 3.800 din SUA și Canada, 2.500 din Franța, 1.600 din Belarus, 1.450 din Etiopia, 1.100 din Argentina, 600 din Marea Britanie, 500 din Africa de Sud și 400 din Brazilia.\n\nMai mult de un sfert dintre noii imigranți au avut vârste cuprinse între 18 și 35 de ani, iar aproximativ 5.500 dintre ei au participat la programe speciale ale Agenției Evreiești care îi ajută să se integreze pe piața muncii și în învățământul superior.\n\nAlți 2.200 de olim care servesc ca soldați solitari în Forțele Armate (IDF) au primit sprijin din partea programului Wings.\n\nÎn 5782, 15.000 de tineri evrei din 60 de țări au venit în Israel pentru a lua parte la programe de leadership, voluntariat și carieră, majoritatea în cadrul Călătoriei Masa Israel.\n\nPeste 3.500 de lideri comunitari și profesioniști din 41 de țări au luat parte la cursuri de pregătire în domeniul rezilienței și al pregătirii pentru situații de urgență, în cadrul rețelei globale de urgență JReady a Agenției Evreiești, care are ca scop promovarea rezilienței în comunitățile evreiești globale.\n\n2.200 de shlichim (emisari) au slujit în comunitățile evreiești din întreaga lume pentru a consolida identitatea evreiască și legăturile cu Israelul.\n\n„Urez un An Nou fericit poporului evreu din întreaga lume – un an al speranței și un an al unei mai mari legături între noi”, a declarat președintele executiv al Agenției Evreiești, generalul-maior (rezident) Doron Almog. „Provocările cu care ne confruntăm la începutul acestui nou an sunt semnificative și importante. Vom lucra împreună pentru a consolida relația strategică dintre Israel și evreii din întreaga lume și pentru a consolida societatea israeliană în ansamblul ei, de dragul viitorului nostru comun”. Iar zecilor de mii de olim care au sosit în Israel în acest an cu ajutorul Agenției Evreiești, le urez tuturor un an nou fericit și o aterizare ușoară și plină de succes. Bine ați venit în Israel.”\n\nAnul nou evreiesc 5.783 începe duminică 25 septembrie la apusul soarelui. Anul evreiesc este unul lunar, iar calendarul este calculat de la facerea lumii potrivit calculelor bazate pe textul Bibliei.\n\nCitește și..."
}