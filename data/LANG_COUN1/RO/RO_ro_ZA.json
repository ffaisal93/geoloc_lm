{
    "Acesta e noul Paramount Maatla 4x4, un vehicul militar blindat, de categorie uşoară, din Africa de Sud": "Compania sud-africană Paramount a lansat un nou vehicul militar blindat, catalogat drept uşor. La prima vedere, vehiculul e unul mai mare şi mai greu decât orice offroader civil, însă, dacă ne amintim că Paramount a devenit renumită pentru gigantul Marauder , atunci noul Maatla 4x4 e într-adevăr un frate mai mic.\n\nVehiculul se conformează normelor de blindaj STANAG 4569 de nivel 1, rezistând armelor de calibru mic şi mediu, ba chiar şi minelor. Poate transporta o sarcină de 2 tone şi dispune de tracţiune integrală cu diferenţiale blocabile mecanic şi demultiplicator de cuplu. În versiunea sa standard poate înainta în ape de până la 75 cm adâncime, dar poate fi uşor adaptat pentru adâncimi mai mari.",
    "Cei doi lei refugiați din Ucraina la Rădăuți au plecat spre Africa de Sud": "Cei doi lei refugiați din Ucraina la Rădăuți au plecat spre Africa de Sud\n\nLuni, 26 septembrie, leii Simba şi Mir, găzduiţi din luna martie de Grădina Zoologică din Rădăuţi, au pornit la drum, spre un sanctuar din Africa de Sud.\n\nLeoaica Simba, în vârstă de 7 ani, a ajuns la Rădăuţi de la o grădină zoologică din Zaporojie, iar Mir, de 5 ani, a fost adus de la Kiev. Simba a fost adus la Grădina Zoologică Rădăuți pe 18 martie, împreună cu femela lup Akela, iar leul Mir li s-a alăturat câteva zile mai târziu. Animalele salvate din grădini zoologice parcurseseră un drum greu, de 4 zile, pe teritoriul Ucrainei, prin zone bombardate.\n\nDe la bun început, Asociația ”Casa lui Patrocle” a subliniat că aceste animale nu vor rămâne definitiv în Grădina Zoologică din Rădăuți. S-a impus o perioadă de carantinare de 21 de zile, iar demersurile pentru transferul ulterior în sanctuare începuseră odată cu cazarea animalelor.\n\nCele două feline de la Rădăuţi au fost transportate luni seara cu un autovehicul la Bucureşti, unde se întâlnesc cu alţi 9 lei ajunşi de la Odessa, în luna mai, la Grădina Zoologică din Târgu Mureş.\n\nFelinele, pregătite pentru drum şi sedate, vor fi transportate pe 27 septembrie pe calea aerului până în Qatar, cu o aeronavă pusă la dispoziţie de guvernul acestui stat. De la Doha, drumurile lor se despart din nou, cei 9 lei care au stat la Târgu Mureş vor pleca spre SUA, către Dallas, Texas, Statele Unite, iar apoi către statul Colorado, la un parc lângă Kingsburg, care va fi şi punctul final al călătoriei acestora.\n\nCei doi lei ”rădăuţeni” vor zbura spre Africa de Sud, unde vor fi găzduiţi într-un parc-sanctuar pentru feline mari.\n\nTrebuie menţionat faptul că operaţiunile de salvare a leilor din Ucraina, relocarea lor la Rădăuţi şi Târgu Mureş şi apoi plecarea lor către Africa de Sud, respectiv SUA s-au derulat cu sprijinul unor organizaţii neguvernamentale internaţionale din Statele Unite, Australia şi Africa de Sud, precum şi al Asociaţiei sucevene ”Casa lui Patrocle”. (O.S.)",
    "Elevii dintr-un oraş din Africa de Sud au dezvoltat prima locomotivă formată în întregime din panouri solare din ţara africană": "Mai mulți elevi dintr-un oraş din Africa de Sud au dezvoltat prima locomotivă formată în întregime din panouri solare din ţara africană, afectată cu regularitate de întreruperile frecvente de electricitate, relatează AFP.\n\nAflată încă în faza de testare, locomotiva cu aspect vintage, vopsită în alb şi albastru, rulează în prezent pe o şină experimentală de 18 metri lungime în oraşul Soshanguve, la nord de capitala Pretoria, şi poate atinge viteza de 30 km/h, potrivit Agerpres.\n\nTrenul este cel mai accesibil mod de transport pentru clasa muncitoare şi angajaţii săraci din Africa de Sud. Însă furturile de cabluri de pe şinele de cale ferată, care s-au agravat în timpul pandemiei de COVID-19, şi întreruperile repetate de electricitate îi obligă pe călători să folosească alte mijloace de transport.\n\nCea mai importantă putere industrială din Africa încearcă să producă suficientă energie electrică pentru populaţia sa de 60 de milioane de locuitori, din cauza centralelor sale electrice îmbătrânite şi prost întreţinute. Şi, de 15 ani, compania publică Eskom a impus periodic întreruperi ale traficului de câteva ore, uneori de mai multe ori pe zi, care au un impact negativ asupra economiei ţării.\n\n\"Părinţii noştri nu mai folosesc trenurile\", a declarat Ronnie Masindi, în vârstă de 18 ani, care participă la proiect. Alături de el, circa 20 de elevi au avut ideea de a \"crea şi construi un tren care să folosească pentru a se deplasa energia solară în loc de electricitatea convenţională\".\n\nA fost nevoie de doi ani pentru ca elevii Şcolii Tehnice de Automobile din Soshanguve să dezvolte proiectul, întârziat mult timp din cauza lipsei de finanţare. Însă locomotiva, al cărei interior este echipat cu scaune precum cele care se găsesc în vagoane şi cu un ecran plat pentru divertisment, a vazut în sfârşit lumina zilei datorită sprijinului guvernului.\n\n\"Ne-am dat seama că dacă acordăm spaţiul necesar elevilor din oraşe, precum şi resurse şi puţin mentorat, ei sunt la fel de capabili ca şi alţii\", a declarat Kgomotso Maimane, profesorul care a supervizat proiectul.\n\nInovaţia a fost prezentată recent în cadrul unei expoziţii şi este nevoie de cercetări suplimentare, însă prototipul ar putea servi drept model pentru guvern.",
    "O dronă construită de doi români a făcut senzație la Londra. Tinerii și-au găsit un partener din Africa de Sud, pentru producția și folosirea aparatului în agricultură": "Doi tineri din Timiș au construit o dronă unicat, cu care au participat zilele trecute, la Londra, la una dintre cele mai mari expoziții de drone din lume. Drona fabricată de români s-a bucurat de mare succes și, cei doi, chiar și-au găsit parteneri pentru producerea ei în mai multe exemplare.\n\nBogdan Gașpar și Ovidiu Codilă și-au investit toți banii, adică aproximativ 120 de mii de euro, în acest proiect și au testat deja prototipul dronei. Cei doi au pus bazele unei companii, StoolTechnologies, care, pe lângă activitatea de consultanță IT, pe care o desfășoară de peste cinci ani pentru Comisia Europeană, a dezvoltat în ultimii trei ani drone de mari dimensiuni.\n\nAparatul de zbor, construit de ei, poate să ridice 80 de kilograme de sarcina utilă, timp de o oră de zbor neîntrerupt. Sau 10 kilograme pentru trei ore de zbor. Caracteristicile inedite le-au adus invitația la una dintre cele mai mari expoziții de profil, desfășurată la Londra.\n\n“Expoziția a avut loc la Drone X Trade Show&Conference, un spațiu construit special pentru acest gen de evenimente, unde au participat expozanți-constructori de drone din toată lumea. Noi am fost în dublu rol. Am participat ca expozanți, dar am primit și 15 minute ca speaker, în care să ne spunem părerea despre acest domeniu. A fost foarte interesant și cum a fost primit discursul meu. Eu am vorbit despre modularitatea în producția de drone și am spus că putem continua să facem fiecare de capul lui lucrurile sau putem să standardizăm totul și chiar am făcut o paralelă cu mufa USB și cum a simplificat totul în calculatoare”, spune Bogdan Gașpar.\n\nPartener pentru producția în masă\n\nDrona produsă de cei doi tineri poate fi folosită în extrem de multe domenii, de la agricultură, până la domeniul militar. Reacțiile primite de la participanți au fost foarte bune și s-au materializat într-un parteneriat care ar putea duce la o producție în masă a aparatului de zbor.\n\n“Am fost primiți foarte bine. Chiar au fost niște oameni cu foarte multă experiență, piloți de linie și piloți de drone, care au spus că drona pe care am adus-o noi a fost unul dintre cele mai interesante puncte din expoziție, ceea ce evident a făcut foarte mult pentru orgoliul nostru și ne-a validat că suntem pe drumul cel bun și că trebuie să continuăm. Am avut discuții peste tot, pe unde s-a putut, pentru un viitor partener. Pentru noi este foarte important să avem un investitor pentru a putea produce mai multe aparate și chiar suntem în discuții cu niște băieți din Africa de Sud, care sunt interesați să producă drona noastră ca să fie folosită în agricultură”, povestește Bogdan Gașpar.\n\nBogdan și Ovidiu au mai construit până acum și alte aparate de zbor, electrice sau pe benzină. Toate acestea sunt realizate complet de compania celor doi, fără investitori din afară, fără licență din străinătate, deci produse complet românești.\n\nCITEȘTE ȘI:",
    "(VIDEO) Un pasionat din Africa de Sud a instalat un motor V12 pe o Toyota Hilux": "(VIDEO) Un pasionat din Africa de Sud a instalat un motor V12 pe o Toyota Hilux 19 Septembrie 2022, 19:40\n\nRedacţia PiataAuto.md\n\nToyota Hilux e un model notoriu pentru anduranţa şi durabilitatea sa în timp, iar printre priorităţile celor care îl cumpără nu se numără cu siguranţă un motor imens V12, care să-şi dezlănţuie puterea topind anvelope. Şi totuşi, un proprietar pasionat de Hilux din Africa de Sud a instalat un asemenea motor V12 pe maşina sa.\n\nMai mult ca atât, motorul V12 e tot de Toyota, de pe Century, singurul model al mărcii nipone care face uz de un asemenea motor În mod normal, acel motor dezvoltă 276 CP şi 481 Nm, dar pasionatul de Hilux a montat şi două turbine Garrett pe el, aşa că i-a dublat puterea, la 563 CP şi 970 Nm.\n\nPentru a face pick-up-ul mai savuros în condus, proprietarul i-a decuplat puntea faţă, instalând o cutie de viteze de pe Toyota Supra, cu trimiterea cuplului exclusiv către puntea spate.\n\nA rezultat o Toyota Hilux unică în lume, care sună extraordinar şi care se face observată oriunde apare! Vezi totul în video-ul de mai jos.\n\nTweet 0 569\n\nGALERIE VIDEO (1 MATERIALE)",
    "(P) Grupate pe GALERII FOTO. Vinurile din Oltenia, Muntenia, Moldova, dar şi din Chile şi Africa de Sud pe care le găsiţi la Târgul de Vinuri Auchan. Pe regiuni şi ţări": "GALERII FOTO (P) Ce găsiţi la Târgul de Vinuri Auchan în acest an? Am grupat pe Galerii Foto vinuri din toate regiunile de la noi, dar şi din ţări europene sau de pe alte continente.\n\nPublicitate\n\nVinuri din Oltenia, Transilvania, Muntenia, Dobrogea, Moldova, dar şi din Republica Moldova, Franţa, Italia, Spania, Portugalia, Chile sau Africa de Sud.\n\nÎn acest an, aşa este organizat Târgul de Vinuri şi în magazinele Auchan - pe regiuni viticole şi pe ţări.\n\nUn spaţiu aparte este cel al vinurilor din Horeca, mărci premium. Sunt peste 350 de sortimente, disponibile în magazine, dar şi online.\n\nVedetele Târgului sunt brandul exclusiv pentru Auchan Caii de la Leţea (alb, roşu şi rose) şi vinurile HORECA, precum Constantin şi Petite Helena de la crama Gîrboiu, Epiphanie de la crama Sarica Niculiţel, Barbaro de la Fautor, Smerenie şi Cabernet Sauvignon de la crama Oprişor, Făurar de la Davino sau Via Marchizului de la crama Vitis Metamorfosis.\n\nPreţurile încep de la 8.9 lei şi ajung până la 199 de lei.\n\nPe scurt, înainte de galeriile foto, câteva dintre cramele de la Târg:\n\nOltenia - Crama Oprişor, Vinarte, Domeniile Sâmbureşti şi Segarcea\n\nMuntenia - cramele Rotenberg, Budureasca, Tohani şi Ceptura\n\nDobrogea - Sarica Niculiţel, Crama Alira, Domeniul Bogdan\n\nBanat - Cramele Recaş\n\nTransilvania - Jidvei, Domeniile Boieru\n\nMoldova - Beciul Domnesc, Cotnari, Casa Panciu\n\nRepublica Moldova - Vartely, Cricova, Castel Mimi, Fautor, Purcari, Domeniile Davidescu, Gitana\n\nCe găsim la Târgul de vinuri Auchan, în GALERII FOTO:\n\n1 . Vinuri din HORECA\n\n2 . Vinuri din Moldova\n\n3 . Vinuri din Muntenia şi Dobrogea\n\n4 . Vinuri din Transilvania şi Banat\n\n5 . Vinuri din Republica Moldova\n\n6 . Vinuri din Franţa , Italia , Spania , Chile şi Africa de Sud\n\nAdvertorial\n\npublicitatepaginademedia.ro",
    "21 de morți, între care 19 copii, după ce un TIR a intrat într-o camionetă plină cu elevi care veneau de la școală, în Africa de Sud": "Elvevii călătoreau în zona deschisă a pickup-ului, în condițiile în care așa-numitele „bakkies” sunt cele mai ieftine mijloace de transport din țară.\n\nZece persoane au murit la locul accidentului, altele au fost declarate decedate la un spital local.\n\n[BREAKING NEWS] KwaZulu-Natal Transport Department confirms that 17 people have died in the N2 Highway accident.\n\n\n\nTune into Newzroom Afrika, DSTV channel 405 for more details. pic.twitter.com/ttKGRHqNr8 — Newzroom Afrika (@Newzroom405) September 16, 2022\n\n„Doi adulți și 19 copii, cu vârste între cinci și 12 ani, elevi de școală primară care erau transportați acasă de la școală, au murit” a declarat Robert McKenzie, purtătorul de cuvânt al serviciilor de urgență, în cel mai actualizat bilanț al accidentului.\n\nPremierul interimar al provinciei, Nomagugu Simelane, a transmis condoleanțe familiilor: „Dorim să asigurăm cetățenii și toate familiile afectate că guvernul lucrează cu toate părțile implicate pentru a se asigura că acest accident traumatizant este investigat și finalizat rapid”.\n\nFoto: Twitter\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Fenomenul Plai revine la Timișoara. Vedete din Mali, Cipru sau Africa de Sud la Muzeul Satului Bănățean": "Fenomenul Plai revine la Timișoara. Vedete din Mali, Cipru sau Africa de Sud la Muzeul Satului Bănățean\n\nCea de a 17-a ediție a Festivalului Plai a început, vineri, 9 septembrie, la Muzeul Satului Bănățean. Timp de trei zile, vom avea concerte de world music, proiecții de filme, teatru, expoziții multimedia, foodcourt și peste 60 de activități inedite.\n\nFestivalul Plai de la Timișoara a demarat în 2006 ca singurul festival de world music din România. Și-a păstrat și după 17 ani acest format. Artiștii invitați să cânte erau pe tot globul, de regulă vedete în țările lor, de pe continentul african, din Asia sau America de Sud, dar mai puțin cunoscuți la noi. Muzica era completată mereu de multe activități, pentru adulți și copii. Peste 60 de activități inedite îi așteaptă pe timișoreni la Muzeul Satului Bănățean.\n\n„Arată foarte plin Plai-ul acestei ediții. Avem nouă concerte world music, proiecții de film, teatru, expoziții multimedia, discuții cu artiștii, foodcourt, avem peste 60 de proiecte noi sau vechi”, a spus Flavia Buzgar, de la Centrul Cultural Plai.\n\n\n\n\n\n\n\nFestivalul Plai a avut darul să deschidă muzeul de la Pădurea Verde pentru festivaluri. Până atunci doar în partea din faţă se ţineau evenimente, organizate de către cei de la muzeu. An de an cei de la Plai au reconfigurat spațiul, au deschis noi zone și au mutat scena dintr-o parte în alta. Lucrurile nu stau diferit nici acum.\n\n„Plai a început în 2006 cu gândul de a face cunoscut Muzeul Satului Bănățean. La început țineam evenimentul în partea din față. După noi au venit și alții să facă festivaluri. Am zis să venim cu ceva nou și în 2019 ne-am mutat în partea din spate. De data asta am deschis și zona de lac, chiar și pontonul din mijlocul lacului e folosit. Toate curțile caselor muzeului sunt ocupate de noi, totul se schimbă timp de trei zile. Plai nu a fost niciodată doar un festival de muzică. Anul acesta am mutat și scena. Acum e cumva în mijloc, e cumva punctul central din acest an”, a mai spus Flavia Buzgar.\n\n\n\n\n\n→ Imaginea 1/21: Plai 5 jpg\n\n\n\nMuzica este, totuși, magnetul principal al unui festival world music. De-a lungul anilor la Plai au cântat nume mari precum Patrice, Zaz, Paco de Lucia, Al Di Meola, Mariza, Asian Dub Foundation, Bob Geldof sau Richrd Bona.\n\n\n\n\n\n\n\nAnul acesta, Plai a pregătit nouă concerte, câte trei pe zi. Vineri, în prima zi, au cântat Zoli Toth, Orchestra Mendoza și Salvador Duran (din Mexic și Statele Unite ale Americii) și Buika din Spania, o cântăreață cunoscută, care în 2021 a scos un album cu Carlos Santana.\n\nAstăzi vor concerta Tumbe, Monsieur Doumani din Cipru și Oumou Sangare, cea mai cunoscută artistă din Mali.\n\n\n\n\n\nDuminică, 11 septembrie, sunt programați pe scenă Ikaru din Turcia, Bcuc din Africa de Sud și Trade Attack din Estonia.\n\n\n\nProgramul întreg al festivalului se găsește pe site-ul oficial Plai.ro.\n\nUn abonament de week-end costă 150 lei, iar biletele pentru o zi de festival vor putea fi achiziționate la 100 lei.",
    "Fostele colonii vânează bijuteriile Casei Regale britanice. Africa de Sud cere înapoi uriașul diamant Cullinan, simbolul puterii monarhiei": "O întreagă dezbatere a început în Africa de Sud, după moartea reginei Elisabeta a II-a, privind chestiunea returnării de către Londra a unui celebru diamant folosit la unul dintre atributele regale: sceptrul. Deși este rar văzut, a fost așezat pe sicriul reginei în catedrala Westminster Abbey. Este vorba de uriașul diamant Cullinan.\n\nDiamantul care se află în centrul controversei a fost tăiat din una dintre cele mai mari pietre prețioase exploatate vreodată în Africa de Sud, în 1905: Cullinan, sau The Great Star of Africa. A fost dăruit familiei regale britanice de către autoritățile coloniale locale la câțiva ani după ce a fost descoperit.\n\n„Cullinan este un diamant însângerat”\n\nCalls are growing in South Africa for Britain’s royal family to return the world’s largest known clear-cut diamond in the wake of Queen Elizabeth II’s death. \"Our call is for repatriations for all colonial theft.” https://t.co/rPRqTg2Fpn — CNN Africa (@CNNAfrica) September 15, 2022\n\nUnii sud-africani cer acum returnarea pietrei prețioase pe motiv că nu a fost achiziționată în mod legitim. În sens mai larg, dezbaterea din Africa de Sud despre diament include și posibile cereri de compensații financiare.\n\n„Diamantul trebuie să fie returnat Africii de Sud cu efect imediat. Mineralele din țara noastră și din alte țări continuă să aducă beneficii Marii Britanii în detrimentul poporului nostru”, a declarat Thanduxolo Sabelo, activist al Congresului Național African (ANC). Cu toate acestea, fervoarea populară în jurul acestei cereri este departe de a fi prezentă, scrie Le Point.\n\nPână în prezent, aproximativ 6.000 de persoane au semnat o petiție prin care solicită returnarea pietrei prețioase. Londra insistă că tranzacția de la începutul anilor 1900 a fost legală. Royal Collection Trust, care se ocupă de îngrijirea bijuteriilor regale, spune că Cullinan a fost prezentat regelui de atunci, Edward al VII-lea, în 1907.\n\nPotrivit bijutierului olandez Royal Asscher, diamantul a fost cumpărat direct de către guvernul sud-african aflat sub dominație britanică înainte de a fi prezentat ca un cadou de ziua de naștere a monarhului britanic. Cu toate acestea, tocmai această guvernare este acum respinsă de unii dintre locuitorii țării ca fiind legitimă.\n\nEveristo Benyera, profesor de politică africană la o universitate din Africa de Sud a declarat: „Primirea unui diamant furat nu îl exonerează pe cel care îl primește. Cullinan este un diamant însângerat”. Deocamdată, Africa de Sud nu a făcut nici o cerere oficială familiei regale britanice.",
    "(VIDEO) Acesta e noul Paramount Marauder, vehiculul blindat din Africa de Sud, cu 42 cm gardă la sol, care poate cântări până la 16 tone": "(VIDEO) Acesta e noul Paramount Marauder, vehiculul blindat din Africa de Sud, cu 42 cm gardă la sol, care poate cântări până la 16 tone 29 August 2022, 13:37\n\nRedacţia PiataAuto.md\n\nParamount Marauder e un vehicul blindat produs de vreo 15 ani încoace în Africa de Sud, care şi-a câştigat notorietatea după a apărut într-un episod Top Gear, iar Jeremy Clarkson l-a numit cel mai de neoprit vehicul din lume. Acum Marauder a primit o nouă generaţie, care împarte platforma cu precedenta şi păstrează parametrii principali.\n\nAşadar, noul Paramond Marauder poate cântări până la 16 tone în masă totală cu tot cu blindaj şi sarcină utilă la bord, fiind cu 1 tonă mai greu decât predecesorul său. Vehiculul are o gardă la sol identică, de 42 cm, inclusiv datorită unor roţi uriaşe, ceea ce-l face capabil să galopeze cu 110 km/h prin denivelări. Acesta poate urca pe rampe de până la 60%.\n\nNoul model beneficiază de un design mai diferit şi de un grad de blindaj şi mai desăvârşit, conformându-se nivelului 3 Stanag. De asemenea, are un interior complet nou, conceput mai ergonomic, reducând oboseala celor din interior. Pe lângă blindajul exterior, până şi scheletul scaunelor e blindat şi are protecţie suplimentară pentru acceleraţii laterale în cazul unor situaţii excepţionale. La fel ca şi înainte, pe acoperiş se poate monta o turelă cu arme de tot soiul, inclusiv din cele ghidate din interior, iar acum şi nivelul senzorilor cu care e dotat vehiculul a crescut substanţial.\n\nMarauder e propulsat de un turbodiesel cu 6 cilindri în linie de origine MAN sau Cummins, iar noua generaţie a fost gândită în aşa fel, încât în condiţii de câmp să poată fi modificată de la volan pe stânga la volan pe dreapta şi viceversa, operaţiunea durând două ore. Şi, deşi şi până acum vehiculul era notoriu pentru felul în care putea trece prin orice teren, acum creatorii săi sud-africani spun Marauder va putea face şi asta mai bine, datorită direcţiei noi şi a suspensiei reajustate.\n\nFireşte, deşi a devenit notoriu datorită unei emisiuni de entertainment, care l-a pus în context civil, Paramount Marauder e în primul rând un vehicul militar, conceput să poată fi până şi transportat rapid cu elicopterul, iar şansele ca cineva să şi-l poată cumpăra doar pentru a merge cu el pe drumurile publice sunt foarte mici.\n\nVezi mai jos un scurt video, publicat de cei care îl produc în Africa de Sud.\n\nTweet 0 726\n\nGALERIE VIDEO (1 MATERIALE)",
    "Imnul „God save the King” s-a auzit în premieră pe un stadion": "Noua versiune a imnului s-a cântat pentru prima dată la un eveniment sportiv.\n\nDe la moartea regelui George al VI-lea, cuvintele „Dumnezeu să-l salveze pe Rege” nu au rezonat pe un stadion.\n\nS-a întâmplat, din nou, la meciul de cricket Anglia-Africa de Sud de la Londra.\n\nUn întreg stadion a dublat vocea sopranei Laura Wright şi notele noului imn, interpretat pentru prima dată la un eveniment sportiv, la două zile după moartea Reginei Elisabeta a II-a şi la câteva ore după proclamarea oficială a Regelui Charles al III-lea.",
    "Noapte inedită la Grădina Zoologică din Bucov. Turiștii s-au simţit ca într-un safari din Africa de Sud": "Noapte inedită la Grădina Zoologică din Bucov. Sute de vizitatori de toate vârstele au putut admira animalele şi pe timp de noapte. Vizitatorii au fost primiţi cu gogoşi calde, făcute ca la bunica acasă şi au avut parte şi de spectacole cu făclii şi piese de teatru.\n\nVezi și\n\nO noapte întreagă, în ritmul tobelor, în mijlocul animalelor sălbatice! De acest spectacol au avut parte vizitatorii Grădinii Zoologice din Bucov, aseară. Mulţi spun că s-au simţit acolo ca într-un safari din Africa de Sud.\n\nCopiii au fost cei mai bucuroşi. Leii şi urşii au atras cele mai multe priviri\n\nAlina Ene: director adjunct ZOO Bucov: \"Nebunie, mult spectacol şi zic eu foarte frumos. Suntem bucuroşi c-am reuşit şi anul acesta şi sperăm ca şi pe viitor să-i aşteptăm în continuare pregătiţi.\"\n\nTuristă: \"Fiind prima oară, mi se pare foarte frumos. Bine organizat. Chiar este o plăcere, mai ales pentru copii.\"\n\nÎn miez de noapte, cei care au făcut o vizită la Grădina Zoologică de lângă Ploieşti au primit gogoşi şi au putut admira spectacolele cu făclii sau cele de teatru.\n\nActor: \"Ceilalţi care au fost mai tineri sau mai puţin tineri, nu trebuie să rateze asemenea momente, pentru că facem parte din aceeaşi comunitate şi e minunat.\"\n\nCopil: \"Este foarte frumos. Este un sentiment foarte plăcut să te uiţi noaptea la urşi, la lei.\"\n\nVizitatorii au avut posibilitatea de a urmări procedura de hrănire a animalelor periculoase și comportamentul acestora pe timpul nopţii. Grădina Zoologică de lângă Ploieşti găzduieşte peste 500 de animale, din peste 60 de specii, iar evenimentul Noaptea la Zoo a ajuns la a opta ediţie\n\nPuteţi urmări ştirile Observator şi pe Google News!",
    "Tractorul românesc Tagro, produs la Reghin, se vinde bine la export, mai ales în Ungaria": "Tractorul românesc Tagro, produs la Reghin, se vinde bine la export, mai ales în Ungaria\n\nRoxana Dobre - 26 septembrie 2022 13:23\n\nTractoarele românești au mare căutare la export, mai ales în Ungaria, unde vânzările au crescut. Mircea Eugen Oltean, director general al IRUM Reghin, a anunțat că în ultima perioadă compania românească de fabricare a tractoarelor și altor utilaje agricole, s-a bucurat ”de o creştere a vânzărilor în Ungaria, acolo unde piaţa este în dezvoltare”.\n\n„Cu toate că am intrat în acest an cu incertitudinea dată de situaţia pandemică şi toate schimbările provocate de acea perioa­dă, ne-am bucurat să des­coperim că lucru­rile se liniştesc din acest punct de vedere, ceea ce ne-a garantat un parcurs ascendent. În prima parte a anului am lansat un nou produs, mai exact varianta actualizată a tractorului agricol de 102 CP, TAGRO Stage V, iar succesul de care a avut parte şi receptivitatea clienţilor ne-au dovedit că piaţa pe care noi activăm este în dezvoltare. Totodată, ne-am bucurat de o creştere a vânzărilor în Ungaria, acolo unde piaţa este în dezvoltare şi unde suntem prezenţi cu tractoarele româneşti“, a declarat pentru Ziarul Financiar Transilvania, Mircea Eugen Oltean, director general al IRUM Reghin.\n\nParteneriate de export la nivel mondial\n\nTractoarele fabricate în România nu se bucură doar de succesul înregistrat pe piața locală, unde IRUM vinde prin in­ter­mediul punctelor proprii de vân­zare şi distribuţie, ci compania colaborează şi fermieri, composesorate, asociaţii a­gri­cole.\n\nMai mult, fabrica a în­cheiat parteneriate cu com­panii din Africa de Sud, Spania, Slovacia şi Chile, pentru a putea livra tractoare în zonele respective. Astfel, în prezent pro­dusele IRUM ajung la ex­port pe pieţele din Franţa, Germania, Belgia şi Luxem­burg, Slovenia, Polonia, Bulga­ria, Ungaria, Spania, Africa de Sud şi Chile, potrivit unor informaţii furnizate anterior de oficialii companiei.\n\n„Principalele probleme întâmpinate în prima parte a anului au fost accesul limitat la anumite materii prime, termenele de livrare prelungite, scumpirile, toate acestea având legătură cu izbucnirea războiului din Ucraina. Am fost nevoiţi să adaptăm stra­tegia de lucru în funcţie de posibilitatea co­la­boratorilor de a ne furniza materialele ne­ce­sare. Pentru o fabrică care se întinde pe o suprafaţă de peste 17 hectare, cu secţii de producţie integrate şi activitate intensă zi de zi, consumul de gaze şi combustibil este foar­te mare, iar o scumpire a acestor re­surse se resimte inevitabil, având un impact major în eforturile depuse pentru creşterea pro­duc­ţiei“, a mai spus Mircea Eugen Oltean.\n\nÎn prima parte a anului, unul dintre cele mai mari proiecte finalizate de compania din Reghin este noua secţie de vopsitorie cu o suprafaţă de 2.000 mp, investiţia ajungând la peste 5,3 milioane euro. În a doua parte a anului, pe lângă modernizarea birourilor administrati­ve, IRUM s-a axat pe investiţii în tehnolo­gia necesară pentru producţia la nivel înal, cât şi în echipamente menite să eficienti­zeze activitatea propriului centru de cerce­tare şi dezvoltare. În urma inves­tiţiilor făcute în anii trecuţi, IRUM şi-a mărit capacităţile de producţie şi a reuşit să adu­că îmbunătăţiri utilajelor fabricate, a adău­gat noi produse în portofoliu (cel mai im­portant fiind noul tractor agricol româ­nesc TAGRO), au fost deschise noi puncte de lucru, iar echipele de vânzări şi service s-au dezvoltat foarte mult.\n\nÎn prezent, în cadrul grupului de firme Maviprod-IRUM lucrează peste 600 de an­ga­jaţi, iar până la finalul anului compania intenţionează să mai facă angajări în fabrica de producție a tractoarelor.\n\nPrincipalul acţionar al companiei IRUM este Maviprod din Reghin, cu o participaţie de 93,47%, restul acţiunilor fiind deţinute de persoane fizice. Compania Maviprod este deţinută integral de Violeta Oltean, soţia lui Mircea Eugen Oltean. Compania din Reghin, județul Mureș a reali­zat în primul semestru din acest an o cifră de afaceri de peste 30,5 milioane euro, în creştere cu aproape 40% faţă de aceeaşi perioadă a anului trecut, şi estimează pentru întreg anul 2022 afaceri totale de peste 65 milioane euro.",
    "All Blacks, victorie zdrobitoare în revanșa în fața Argentinei. Eseuri pe bandă rulantă pentru neo-zeelandezi. Video": "Naționala de a Noii Zeelande a răspuns cu cea mai consistentă performanță a sezonului după eșecul suferit în urmă cu o săptămână în fața Argentinei, la Christchurch, scor 25-18.\n\nAll Blacks, cel mai clar succes al sezonului\n\nAll Blacks și-au luat revanșa din plin în confruntarea de astăzi de la Hamilton, unde au câștigat autoritar cu 53-3 în etapa a patra a Rugby Championship.\n\nADVERTISEMENT\n\nDupă trei înfrângeri consecutive suferite pe teren propriu, neo-zeelandezii au oferit un recital ofensiv impresionant în care au marcat șapte eseuri, ceea ce le-a adus și un punct bonus ofensiv.\n\nCu același 15 de start ca și în eșecul din urmă cu șapte zile, All Blacks au condus la pauză cu 24-3 și nu s-au oprit nici în repriza secundă.\n\nADVERTISEMENT\n\nAfrica de Sud și-a luat revanșa în fața Australiei\n\nEseurile gazdelor au fost marcate de Ethan De Groot, Caleb Clarke, Akira Ioane, Jordie Barrett, Ardie Savea, Brodie Retallick și Beauden Barrett.\n\nÎn cealaltă confruntare a zilei, campioana mondială, Africa de Sud, a obținut prima sa victorie de pe terenul Australiei după o așteptare de nouă ani.\n\nADVERTISEMENT\n\nReprezentativa Springboks s-a impus cu scorul de 24-8 la Sydney și a răzbunat înfrângerea din etapa precedentă, 17-25 la Adelaide.\n\nAustralia – Noua Zeelandă și Argentina – Africa de Sud, dublele care încheie sezonul din Rugby Championship\n\nDupă aceste rezultate, suspansul este la cele mai înalte cote în Rugby Championship, cu două etape rămase de disputat. Toate cele patru echipe au două victorii și două înfrângeri, dar Noua Zeelandă a trecut în fruntea ierarhiei grație punctului bonus ofensiv obținut astăzi.\n\nADVERTISEMENT\n\nAll Blacks au zece puncte, în timp ce , Africa de Sud și au fiecare câte nouă puncte. În runda următoare, programată peste două săptămâni, Noua Zeelandă va înfrunta Australia în deplasare, pe 15 septembrie, în timp ce Argentina va primi vizita Africii de Sud, pe 18 septembrie.",
    "Rugby Championship: Noua Zeelandă învinge Australia cu 40 – 14 și câștigă titlul pentru a noua oară în 11 ediții": "All Blacks au obținut o victorie confortabilă pe Eden Park la Auckland, care este fortăreața lor de mulți ani, ei pierzând ultimul lor meci test acolo în 1994 în fața Franței.\n\nAustralienii, care au pierdut ghinionist, 37 – 39 săptămâna trecută la Melbourne, au fost foarte șterși de data aceasta, parcă resemnați în fața inevitabilității înfrângerii. Noua Zeelandă a câștigat cu 40 – 14 și a acumulat 19 puncte în clasament.\n\nAcest rezultat însemna că în ultimul lor meci disputat la Durban în fața Argentinei, sud-africanii aveau nevoie de victorie cu bonus ofensiv, la cel puțin 40 de puncte diferență.\n\nSpringboks au început bine și în minutul 38 conduceau cu 17 – 0. Dar Pumas au avut o tresărire de orgoliu, motivată și de dorința de a obține cel puțin bonusul defensiv pentru a pasa ultimul loc australienilor. După acel moment ambele echipe au mai marcat fiecare câte trei eseuri și 21 de puncte. Scorul final, 38 – 21, nu a fost suficient nici pentru sud-africani să treacă pe primul loc și nici pentru argentinieni să urce de pe ultimul.\n\nClasamentul final al Rugby Championship, ediția 2022:",
    "Test de cultură generală. Care este cea mai dură substanță naturală de pe Pământ?": "Dacă te-ai întrebat vreodată „Care este cea mai dură substanță naturală de pe Pământ?”, află că răspunsul este diamantul. Denumirea provine din limba greacă, iar termenul adamas înseamnă „invincibil” sau „indestructibil”.\n\nÎn ciuda aspectului fermecător, diamantele sunt pur și simplu o formă specială de carbon (cunoscută drept alotropie). Există diferite forme alotrope în familia carbonului, inclusiv nanotuburile de carbon, carbonul amorf, diamantele și grafitul. Toate sunt alcătuite din atomi de carbon, însă tipurile de legături atomice dintre acestea diferă, iar asta duce la diferite structuri și proprietăți ale materialelor, potrivit .\n\nDiamantele sunt cele mai căutate și admirate pietre prețioase. Potrivit istoricului roman Plinius, „diamantul este unul dintre cele mai valoroase lucruri din această lume”. Așadar, de unde provin diamantele și de ce sunt atât de speciale?\n\nDiamantele au fost descoperite pentru prima oară în 2500 î.e.n. în India. Aceste diamante nu au fost minerite în sensul actual al cuvântului, ci au fost pur și simplu colectate din sedimentele din râuri și pâraie, potrivit .\n\nDiamantele pot fi zgâriate doar de un alt diamant\n\nAspectul lor uimitor le-a făcut extrem de căutate, iar până în secolul IV î.Hr. diamantele făceau parte din comerțul cu alte regiuni ale lumii. Raritatea lor extremă a însemnat că doar puteau să și le permită, iar diamantele au devenit simbolul absolut de statut în rândul elitei medievale.\n\nAbia în secolul XIX, atunci când depozite mai extinse de diamante au fost descoperite în Africa de Sud, diamantele au devenit accesibile publicului larg.\n\nAșadar, diamantele sunt care se formează în mod natural pe Pământ, atât de dure încât pot fi zgâriate doar de un alt diamant. Diferență constă în compoziția de atomi de carbon.\n\nUnde se găsesc diamantele pe Pământ?\n\nDin punct de vedere istoric, epicentrul a fost în Africa, însă mai recent aceste nestemate au fost găsite și în alte regiuni ale lumii.\n\nAfrica continuă să joacă un rol dominant, cu țări precum Botswana, Angola, Namibia, Africa de Sud și Republica Democratică Congo producând peste un milion de carate de diamante în fiecare an. Cu toate acestea, producția combinată a celor cinci țări (în jur de 30 de milioane de carate) este depășită de două țări non-africane, Rusia și Canada, care produc împreună 41 de milioane de carate. Alte țări produc cantități mai mici de diamante, cum ar fi Australia, Brazilia și Guyana.",
    "Exclusiv. Noul război Rece. Rușii și americanii au soarta planetei în mână! Cine poate evita iarna nucleară. Video": "Așa cum aprecia jurnalistul, publicistul și istoricul Ion Cristoiu încă de la începutul invaziei ruse în Ucraina, adevăratul război este de fapt unul al sferelor de influență. Pe de o parte se află Rusia și aliații săi tradiționali (India, China, Iran și Africa de Sud), de cealaltă parte, la fel ca în Războiul Rece, se află Occidentul având Statele Unite ca prim dirijor.\n\nÎn viziunea renumitului gazetar, mișcarea decisivă făcută de Putin prin declararea mobilizării parțiale în toată Rusia obligă Occidentul să ia taurul de coarne. Europa este cea mai afectată de război în urma crizei gazului rusesc și a recesiunii, care a scos oameni în stradă în mai multe capitale europene, și ar putea pune presiune în direcția unei soluții, avertizează Cristoiu.\n\nAcceptă Europa să-și prelungească suferința?\n\n„E o mare ipocrizie a Occidentului, zici că nu ești în război, dar îi dai arme lui Zelenski (…) Occidentul are două posibilități: tace și nu-l mai alimentează cu arme și bani pe Zelenski sau declară război. O prelungire a războiului înseamnă o mai mare suferință a Occidentului. Ucraina nu mai are nevoie de arme, de acum încolo este nevoie de oameni, pentru că Putin o să-i omoare oamenii. Mobilizarea parțială înseamnă și mai multă lume. În aceste condiții nu ai ce face cu armele. Dacă Occidentul susținea că este pentru pace și nu intervenea era mai bine. Implicarea lor a atins orgoliul rusesc”, a argumentat invitatul lui Robert Turcescu.\n\nZelenski, „marioneta” care arbitrează meciul SUA-Rusia\n\n„De la început a fost un război mondial în care Zelenski este o marionetă, el nu face nimic de capul lui. Este un război între Rusia, sprijinită discret de o mare parte a populației (China, Iran, India, Africa de Sud) și pe de altă parte Occidentul în frunte cu America. La începutul războiului s-a lansat și această ipoteză în care Occidentul în frunte cu America îl ajută pe Zelenski.\n\nNu au fost sancțiuni în sprijinul păcii, sancțiunile nu au fost condiționate, semn că au făcut parte din război. Statele care nu s-au înscris în respectarea sancțiunilor sunt de partea Rusiei”, a mai comentat Ion Cristoiu.\n\nVa lăsa Unchiul Sam garda jos?\n\nÎn viziunea invitatului lui Turcescu, cea mai realistă soluție de a se ajunge la un acord de pace ar fi ca Occidentul, în speță Statele Unite, să renunțe la poziția dominantă, care provoacă și mai mult un popor imperialist prin tradiție ca rușii, care „se cred egali cu americanii. Rușilor nu trebuie să le umbli la orgoliu”.\n\n„Noi acum suntem la mijloc, ambele părți consideră că va câștiga. Acest război se poate încheia doar atunci când America renunță la statutul de super-putere unică în lume. Avem un război între o posesoare de arme nucleare cu o țară care nu este posesor de arme nucleare (n.r. – Ucraina). Acest gen de război de obicei a fost evitat pe ideea că vor intra în funcțiune armele nucleare”, a observat Cristoiu. „Complicațiile războiului nu se referă la Ucraina, ci la alte state care vor la masa negocierilor”, a conchis cunoscutul jurnalist.\n\nEmisiunea integrală:",
    "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post": "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post\n\nStatistica a fost anunțată de Agenția Evreiască pentru Israel care are ca scop principal Aliyah – emigrarea evreilor din întreaga lume în Israel.\n\nAnul trecut, în lume erau aproximativ 15,2 milioane de evrei, ceea ce înseamnă că populația a crescut cu aproximativ 100.000 de evrei. Populația evreiască globală este în continuare cu peste un milion mai mică decât era înainte de Holocaust.\n\nDin cei 15,3 milioane de evrei din întreaga lume, aproximativ 7.080.000 trăiesc în Israel, ceea ce reprezintă o creștere de aproximativ 130.000 față de anul trecut. Aproximativ șase milioane de evrei trăiesc în SUA.\n\nUrmătoarea cea mai mare populație evreiască se află în Franța (442.000), urmată de Canada (394.000), Marea Britanie (292.000), Argentina (173.000), Rusia (145.000), Australia (118.200) și Germania (118.000).\n\nUrmătoarele țări au mai puțin de 100.000 de evrei: Brazilia (91.000), Africa de Sud (51.000), Ungaria (46.500), Ucraina (40.000), Mexic (40.000), Olanda (29.700), Belgia (28.000), Italia (27.000), Elveția (18.800), Uruguay (16.300), Chile (15.800), Suedia (14.900), Turcia (14.300), Spania (12.900), Austria (10.300) și Panama (10.000).\n\nCâteva mii de evrei așteaptă, de asemenea, să facă Aliyah în Israel din Etiopia.\n\nAceste cifre includ persoanele care se definesc ca evrei și nu se identifică cu o altă religie.\n\nDacă ar fi să adăugăm la aceste cifre toate persoanele eligibile pentru cetățenia israeliană în temeiul Legii întoarcerii (care au cel puțin un bunic evreu), totalul global se ridică la 25,5 milioane de persoane, inclusiv 7,5 milioane în Israel. 500.000 de israelieni care au dreptul la cetățenie în temeiul Legii întoarcerii nu sunt înregistrați ca evrei.\n\nStatisticile actualizate de profesorul Sergio Della Pergola de la Universitatea Ebraică din Ierusalim vor fi publicate în Anuarul evreiesc american 2022.\n\n5782 a fost cel mai mare an pentru Aliyah din ultimele două decenii\n\nAnul calendaristic ebraic 5782 a înregistrat cel mai mare număr de olim (noi imigranți) din ultimii 20 de ani, Agenția Evreiască și Ministerul pentru Aliyah și Integrare ajutând 60.000 de imigranți din 93 de țări să vină în Israel.\n\nDintre acești 60.000 de olim, 26.000 au venit din Rusia, 14.000 din Ucraina, 3.800 din SUA și Canada, 2.500 din Franța, 1.600 din Belarus, 1.450 din Etiopia, 1.100 din Argentina, 600 din Marea Britanie, 500 din Africa de Sud și 400 din Brazilia.\n\nMai mult de un sfert dintre noii imigranți au avut vârste cuprinse între 18 și 35 de ani, iar aproximativ 5.500 dintre ei au participat la programe speciale ale Agenției Evreiești care îi ajută să se integreze pe piața muncii și în învățământul superior.\n\nAlți 2.200 de olim care servesc ca soldați solitari în Forțele Armate (IDF) au primit sprijin din partea programului Wings.\n\nÎn 5782, 15.000 de tineri evrei din 60 de țări au venit în Israel pentru a lua parte la programe de leadership, voluntariat și carieră, majoritatea în cadrul Călătoriei Masa Israel.\n\nPeste 3.500 de lideri comunitari și profesioniști din 41 de țări au luat parte la cursuri de pregătire în domeniul rezilienței și al pregătirii pentru situații de urgență, în cadrul rețelei globale de urgență JReady a Agenției Evreiești, care are ca scop promovarea rezilienței în comunitățile evreiești globale.\n\n2.200 de shlichim (emisari) au slujit în comunitățile evreiești din întreaga lume pentru a consolida identitatea evreiască și legăturile cu Israelul.\n\n„Urez un An Nou fericit poporului evreu din întreaga lume – un an al speranței și un an al unei mai mari legături între noi”, a declarat președintele executiv al Agenției Evreiești, generalul-maior (rezident) Doron Almog. „Provocările cu care ne confruntăm la începutul acestui nou an sunt semnificative și importante. Vom lucra împreună pentru a consolida relația strategică dintre Israel și evreii din întreaga lume și pentru a consolida societatea israeliană în ansamblul ei, de dragul viitorului nostru comun”. Iar zecilor de mii de olim care au sosit în Israel în acest an cu ajutorul Agenției Evreiești, le urez tuturor un an nou fericit și o aterizare ușoară și plină de succes. Bine ați venit în Israel.”\n\nAnul nou evreiesc 5.783 începe duminică 25 septembrie la apusul soarelui. Anul evreiesc este unul lunar, iar calendarul este calculat de la facerea lumii potrivit calculelor bazate pe textul Bibliei.\n\nCitește și...",
    "Fortune Pink, cel mai mare diamant roz în formă de pară, își caută cumpărător / Cât valorează bijuteria": "INTERNATIONAL Luni, 26 Septembrie 2022, 10:17\n\nHotNews.ro\n\nUn diamant roz uriaş, o piatră foarte rară, va fi scos la licitaţie în noiembrie la Geneva, unde ar putea fi vândut cu până la 35 de milioane de dolari, a anunţat luni Christie”s, informează France Presse, citată de Agerpres.\n\nFortune Pink, cel mai mare diamant roz în formă de pară Foto: Fabrice COFFRINI / AFP / Profimedia\n\nBijuteria de peste 18 carate este cel mai mare diamant roz în formă de pară de această calitate scos vreodată la licitaţie, a adăugat Christie's, proprietatea Artémis, holding al familiei franceze Pinault.\n\nValoarea diamantului, care va fi scos la licitaţie în premieră la 8 noiembrie, a fost estimată la 25-35 de milioane de dolari.\n\nEl a fost montat pe un inel şi este flancat pe ambele laturi de un mare diamant alb. Diamantul are 18,18 carate, această cifră fiind considerată aducătoare de noroc în Asia, conform Christie's.\n\n”Greutatea sa propice de 18,18 carate (...) aduce de fapt noroc noului proprietar”, a declarat pentru AFP Angela Berden, expertă în cadrul Christie's.\n\n”Este o piatră frumoasă; se întâmplă extrem de rar să găseşti un diamant roz, un diamant roz aprins, de această mărime”, a spus ea adăugând că ”nu aş şti unde să găsesc altul”.\n\nCe diamante roz au mai fost vândute\n\n”Fortune Pink” este cel mai mare diamant roz strălucitor în formă de pară scos la licitaţie până în prezent, însă au mai fost vândute anterior diamante mai mari, în formă de pernă.\n\nÎn 2018, Christie's a vândut un spectaculos diamant roz de 18,96 carate, numit ”Pink Legacy”, adjudecat în schimbul sumei de peste 50 de milioane de franci elveţieni, sau 49,9 milioane de dolari la acea vreme, un preţ record pe carat pentru o piatră de acea culoare.\n\nAcest diamant descoperit în urmă cu aproximativ un secol în Africa de Sud a fost achiziţionat de Harry Winston Inc., proprietate a grupului elveţian Swatch, care l-a redenumit imediat ”Winston Pink Legacy”.\n\nAnul precedent, ”Raj Pink”, cel mai mare diamant de culoare roz intens din lume, de 37,3 carate, scos la licitaţie de Sotheby's, nu şi-a găsit cumpărător. Valoarea sa a fost estimată la 30 de milioane de dolari.",
    "O privire asupra bogăției în Africa": "Africa are peste 50 de țări, însă cinci dintre ele reprezintă mai mult de jumătate din întreaga avere a continentului: Africa de Sud, Egipt, Nigeria, Maroc și Kenya.\n\nÎn ciuda scăderii înregistrate în cele mai mari economii ale Africii, averile au continuat să crească și în prezent estimarea acestora, deținute privat, este de peste $2.1 trilioane. În Africa sunt 21 de miliardari cunoscuți în acest moment.\n\nImaginea alăturată, preluată din Africa Wealth Report, arată unde este concentrată această avere pe continent.\n\nAfrica de Sud deține o mare parte din averea Africii, cu o piață de imobiliare de lux foarte robustă și servicii de management al finanțelor private foarte avansate. Țara se află pe locul al doilea și la averea per capita de pe continent, deși a trecut prin multe provocări sociale, politice și economice în ultimii ani.\n\nSe estimează că peste 4,500 de persoane cu avere mare, de peste $1 milion sau mai mult, au părăsit Africa de Sud în ultima decadă, migrând spre țări ca Marea Britanie, Australia și Statele Unite. Raportul la care facem referire, preluat de visualcapitalist.com, arată că “în lume sunt 15 miliardari născuți în Africa de Sud, dar doar 5 din ei trăiesc în țară.”\n\nIată cum se compară în termeni de avere per capita cele mai mari țări din Africa.\n\nClasament Țară Avere per capita (dolari americani) #1 Mauritius $34,000 #2 Africa de Sud $10,970 #3 Namibia $9,320 #4 Botswana $7,880 #5 Maroc $3,380 #6 Egipt $3,000 #7 Ghana $1,890 #8 Kenya $1,700 #9 Angola $1,620 #10 Coasta de Fildeș $1,610\n\nMauritius este cea mai bogată țară din Africa per capita, iar câteva dintre motive pentru care se întâmplă aceasta sunt:\n\nMulți indivizi bogați au migrat în Mauritius în ultimii ani\n\nMauritius în ultimii ani Ușurința cu care se fac afaceri – Mauritius este pe locul al 13-lea într-un clasament al Băncii Mondiale\n\nMauritius este pe locul al 13-lea într-un clasament al Băncii Mondiale Taxele reduse – Nu există taxă pe moștenire sau pe câștigurile de capital în Mauritius\n\n– Nu există taxă pe moștenire sau pe câștigurile de capital în Mauritius S iguranța – Mauritius a fost desemnată recent cea mai sigură țară din Africa, potrivit New World Wealth\n\nMauritius a fost desemnată recent cea mai sigură țară din Africa, potrivit New World Wealth Sectorul financiar și piața financiară sunt în creștere\n\nCa rezultat, Mauritius a înregistrat cea mai puternică creștere în averea privată din ultima decadă, urmat de Rwanda și Ethiopia.\n\nLa celălalt capăt al ecuației, Nigeria—care este cea mai mare economie a Africii – a înregistrat o scădere mare în averea totală. Țara a trecut prin multe lupte cu indicatorii economici în anii recenți – șomaj, corupție și dependență de petrolul nerafinat.\n\nÎn timp, țările africane au devenit mai puțin dependente de industriile extractoare de resurse și condițiile de business continuă să se îmbunătățească. Aceste evoluții, care vin în contextul creșterii demografice, arată un viitor luminos pentru Africa.\n\nEstimarea averii individuale pe continent este de asemenea în tendință pozitivă, iar până în 2031 se așteaptă ca aceasta să atingă $3 trilioane, adică o creștere aproape de 40%.",
    "„Referendumul” din Zaporijie: Moscova anunță un procent de 93% în favoarea aderării la Rusia": "„Referendumul” din Zaporijie: Moscova anunță un procent de 93% în favoarea aderării la Rusia\n\nMoscova susține că 93% dintre persoanele care au votat în prima zi a așa-zisului referendum pe care l-a comandat în regiunea ucraineană ocupată Zaporojie ar fi votat în favoarea aderării la Rusia, potrivit agenției de presă a statului, TASS.\n\nReferendumul, care nu este recunoscut de comunitatea democratică, are în vedere anexarea regiunilor pe care Rusia le-a ocupat după ce a invadat Ucraina. De notat că au existat numeroase raportări privind vot multiplu sau soldați care merg cu armele la vedere din ușă în ușă, pentru a forța oamenii să voteze.\n\nSingurele țări care au trimis „observatori” la aceste refendumuri sunt Rusia, Belarus, Siria, Egipt, Brazilia, Venezuela, Uruguay, Togo și Africa de Sud.\n\nAgenția TASS citează un sondaj care ar fi fost realizat de Institutul Republican din Crimeea pentru Cercetări Politice și Sociologice, pe un eșantion de 500 de persoane.\n\n„500 de locuitori ai regiunii au fost chestionați în prima zi a votului pentru referendum, la 23 septembrie 2022. Dintre cei care au participat la referendum și au răspuns la întrebare, 93% au susținut aderarea regiunii Zaporojie la Federația Rusă, în timp ce 7% au susținut statutul ucrainean al regiunii”, a precizat institutul.\n\nCitește și...",
    "Motivul pentru care jumătate din Africa preferă să rămână neutră față de Rusia": "Washingtonul încearcă să intensifice relațiile cu Africa de Sud și alte țări ale continentului pentru a contracara hegemonia crescândă a Chinei și Moscovei.\n\nPreședintele francez Emmanuel Macron, de la amvonul Adunării Generale a ONU, i-a numit ”complici” ai lui Vladimir Putin pe cei care aleg să rămână neutri în fața atacului Ucrainei de către Rusia.\n\nLa întrunirea Națiunile Unite, care a avut loc în martie, jumătate din Africa de Sud a ales să rămână neutră în ceea ce privește ”conflictul” născut între Occident și Moscova (dar de asemenea Beijing).\n\nAfrica de Sud este de altfel cea mai industrializată țară de pe continent și singurul membru african al G20 și pentru a înțelege motivele acestei poziții ar trebui să privim mai întâi la Cape Town.\n\nNeutralitate africană\n\nNeutralitatea africană rămâne o poziție pe care liderul sud-african Cyril Ramaphosa a reiterat-o la Washington, în cadrul întâlnirii cu președintele Statelor Unite, Joe Biden.\n\nSubiectele oficiale pe ordinea de zi au fost comerțul, schimbările climatice și tranziția energetică. Dar este clar că războiul din Ucraina și hegemonia crescândă a Rusiei și Chinei în Africa nu ar putea fi chestiuni lăsate pe marginea întâlnirii.\n\nRecent, Uniunea Africană a criticat chiar în mod vag sancțiunile occidentale împotriva Moscovei, arătându-le drept cauza crizei grâului de pe continent. Declarații care au stânjenit nu puțin Bruxelles-ul.\n\nWashington-ul, scrie Foreign Policy citat de Europa Today, ”încearcă să aducă Africa înapoi în stâlpul” aliaților anti-Putin.\n\nÎntâlnindu-se cu Ramaphosa, Biden a lăudat Africa de Sud ca fiind o ”voce vitală” pe scena mondială. Dar, în același timp, SUA dezbat un proiect de lege care ar sancționa africanii care fac afaceri cu oligarhii ruși și entitățile aflate pe lista neagră, un proiect care a fost descris drept ”stil Război Rece” și ”ofensiv” de către ministrul sud-african de Externe, Naledi Pandor.\n\nSenatorul american care a înfuriat Africa\n\nProblemele dintre țările africane nealiniate și Occident nu privesc doar alianțele internaționale, ci mai general modul în care SUA și aliații săi europeni privesc relațiile economice și de putere cu continentul.\n\nUn exemplu a fost recenta călătorie în Africa a lui John Kerry, fost vicepreședinte al SUA și acum trimis special al Washingtonului pentru climă. Ajuns la Dakar, Senegal, Kerry ”a reușit să înfurie atât liderii africani, cât și activiștii climatici”, argumentând că și țările africane trebuie să își facă partea lor în lupta împotriva schimbărilor climatice, deoarece ”Mama Natură nu ține cont de proveniență”.\n\nPentru Kholood Khair, analist politic al partenerilor de strategie Insight, mesajele de acest tip, care echivalează condițiile Occidentului bogat cu cele ale țărilor în curs de dezvoltare, cu siguranță nu ajută la redresarea relațiilor: ”Liderii africani au devenit din ce în ce mai alergici la aceste tonuri”, explică el.\n\nLa urma urmei, SUA este al doilea poluator din lume: Nigeria, care are cea mai mare economie și populație din Africa, a emis 0,6 tone de carbon pe cap de locuitor în 2019, față de 14,7 tone în Statele Unite în același an.\n\nGoana după gaz\n\nNigeria încearcă să-și dezvolte exporturile de gaze naturale lichefiate, piață condusă în prezent de SUA.\n\nMozambic, Coasta de Fildeș și Senegal se pregătesc, de asemenea, să exploateze recentele descoperiri de gaze pentru a fi revândute unei Europe care caută din ce în ce mai mult surse diversificate pentru a-și reduce dependența de Rusia. Acesta este motivul pentru care cuvintele lui Kerry, percepute ca critici la adresa acestor proiecte care vor duce inevitabil la mai multe emisii poluante, au fost văzute ca o încercare de a influența ecologia pentru interese foarte diferite.\n\nPrin urmare, strategiile diplomatice precum cea a lui Kerry nu par să mai fi pus stăpânire și, într-adevăr, produc efecte opuse. Africa de Sud a fost clară: frontul neutru nu vrea să i se spună ce poate și ce nu poate face pentru dezvoltarea sa și cu cine să relaționeze. Dar vrea să construiască parteneriate economice de încredere, care să nu submineze obiectivele cheie de dezvoltare ale Africii.\n\nNimeni dintre liderii africani nu vrea să rupă relațiile cu Occidentul, dimpotrivă. Ramaphosa, întâlnindu-se cu Biden, a lăudat SUA ca fiind unul dintre puținele guverne occidentale care nu s-a opus suspendării brevetelor pentru vaccinurile Covid, permițând Africii de Sud să dezvolte o producție care ar putea fi utilă pentru viitoarele crize de sănătate.\n\nTonurile care alternează criticile cu mesajele de prietenie sunt acum o constantă în declarațiile liderilor din Cape Town ca și în celelalte capitale ale statelor membre ale Uniunii Africane.\n\nSunt și cei care profită de asta, precum președintele autoritar ugandez, Yoweri Museveni, care culege roadele de a fi curtat atât de Rusia, cât și de Statele Unite, obținând arme și bani de ambele părți.\n\nFiți la curent cu ultimele noutăți. Urmăriți DCNews și pe Google News",
    "Charles nu numai că va conduce Regatul Unit, dar va deveni și șeful Commonwealth-ului / Populație, suprafață, PIB": "INTERNATIONAL Joi, 08 Septembrie 2022, 21:55\n\nHotNews.ro\n\nCa succesor al mamei sale, Elisabeta a II-a, Charles nu numai că va conduce Regatul Unit, dar va deveni și șeful Commonwealth-ului. Această asociație de națiuni reprezintă aproximativ o treime din populația lumii și este formată în principal din foste colonii britanice, potrivit AFP.\n\nPrinţesa Charlotte, la Jocurile Commonwealth, alături de părinţii ei Kate şi William Foto: Tim Rooke / Shutterstock Editorial / Profimedia\n\nIată care sunt principalele lucruri pe care trebuie să le știți despre această organizație, care a fost condusă de Elisabeta a II-a până la moartea sa.\n\nPuncte principale\n\nDenumirea completă: Comunitatea Națiunilor\n\nNumărul de state membre: 56\n\nȘeful desemnat al Commonwealth-ului: Charles\n\nSecretar general: Patricia Scotland (2016-)\n\nPopulația: aproximativ 2,5 miliarde de locuitori\n\nSuprafață: 31,5 milioane de kilometri pătrați\n\nCrearea Commonwealth-ului modern: 1949\n\nSediul central: Marlborough House, Londra\n\nInterese: Dezvoltare, democrație, schimbări climatice\n\nEvenimente cheie\n\n1926: Declarația Balfour. Acest document fondator al \"Commonwealth-ului Britanic al Națiunilor\" proclamă că Regatul Unit și \"dominioanele\" sunt egale în statut.\n\n1931: Statutul de la Westminster. Acest act adoptat de Parlamentul britanic stabilește independența legislativă a dominionilor și pune bazele relațiilor dintre regatele membre ale Commonwealth-ului și Coroană.\n\n1949: Declarația de la Londra. Nașterea Commonwealth-ului modern. Permite republicilor să devină membre pentru a permite Indiei să rămână după independență. Elimină cuvântul \"britanic\" din denumirea Commonwealth-ului.\n\n1971: Prima reuniune a șefilor de guvern din Commonwealth la Singapore.\n\n1991: Declarația de la Harare, care stabilește valorile fundamentale ale Commonwealth-ului.\n\n2022: Gabon și Togo, care nu au legături istorice cu Regatul Unit, se alătură Commonwealth-ului, care are în prezent 56 de membri.\n\nPopulație, suprafață, PIB\n\nLocalizarea membrilor: Africa (21), Caraibe și Americi (13), Pacific (11), Asia (8), Europa (3).\n\nCea mai mare țară după populație: India (1,4 miliarde)\n\nCea mai mică: Tuvalu (10.000)\n\nCea mai mare țară după suprafață: Canada (9,9 milioane de kilometri pătrați)\n\nCea mai mică: Nauru (21 km²)\n\nCel mai mare PIB: Marea Britanie, India, Canada, Australia, Nigeria.\n\nCel mai mic PIB: Tuvalu, Kiribati, Tonga, Dominica, Saint Vincent și Grenadine.\n\nApartenența\n\nCriterii: Legătură istorică cu un membru existent, respectarea principiilor Commonwealth-ului, angajamentul față de democrație, statul de drept și buna guvernanță.\n\nMembri în 1949: Australia, Canada, Ceylon, India, Noua Zeelandă, Pakistan, Africa de Sud, Regatul Unit.\n\nUltimii membri: Togo (2022), Gabon (2022), Rwanda (2009), Mozambic (1995), Camerun (1995), Namibia (1990), Brunei (1984).\n\nȚări care au părăsit și au revenit: Africa de Sud (1961-1994), Pakistan (1972-1989), Fiji (1987-1997), Gambia (2013-2018), Maldive (2016-2020).\n\nȚări care au plecat și nu s-au mai întors: Irlanda (1949), Zimbabwe (2003).\n\nEvenimente principale\n\nSummit: Reuniunea șefilor de guvern din Commonwealth, care are loc o dată la doi ani, a avut loc în iunie anul trecut.\n\nJocurile Commonwealthului: Acest eveniment sportiv de tip olimpic are loc o dată la patru ani. Ultima ediție a avut loc la Birmingham, în Anglia, în vara anului trecut.",
    "Huawei Nova 10 SE lansat oficial: telefon de buget cu cameră de 108 megapixeli": "Unul dintre cele mai atractive telefoane din anul 2021 a fost Huawei Nova 9 SE, care a inaugurat camera de 108 megapixeli pe terminalele Huawei. El avea şi un preţ bun, devenit şi mai bun recent, odată ce a coborât sub 1000 lei. Acum a debutat şi urmaşul sau, Huawei Nova 10 SE.\n\nHuawei Nova 10 SE vine în completarea lui Huawei Nova 10 şi Huawei Nova 10 Pro, cu un pachet ceva mai midrange de specificaţii. A debutat deocamdată doar în Africa de Sud şi vine cu unele dotări similare cu ale predecesorului. E vorba spre exemplu de camera de 108 megapixeli din spate. Are şi ecran OLED de 6.67 inch, cu rezoluţie Full HD+. Ecranul este unul plat, cu aspect 20:9 şi refresh rate de 90 Hz. În ecran este decupat un orificiu pentru camera selfie, care are rezoluţie de 16 megapixeli.\n\nÎn spate mai găsim pe lângă camera de 108 megapixeli şi una de 8 megapixeli ultrawide şi una de 2 megapixeli Macro. Terminalul rulează Android 12 cu interfaţa Magic UI aplicată peste. Vine fără servicii şi aplicaţii Google, dar are Huawei AppGallery, care aduce zeci de mii de aplicaţii. Încă nu ştim ce chipset are acest telefon, dar e probabil vorba despre un Snapdragon 680 4G de 6 nanometri. Acela era disponibil pe predecesor şi nu ar strica un upgrade la Snapdragon 6 Gen 1 ce e drept.\n\nNvoa 10 SE are 8 GB RAM şi 256 GB stocare, o baterie de 4500 mAh cu încărcare la 66W şi aduce două sloturi SIM. Măsoară 7.39 mm în talie şi cântăreşte 184 de grame.",
    "Mai puțin de 100 de zile până la Finala Mondială a Cupei FIFA": "Sursa imaginii: Pixabay\n\nCeremonia de deschidere a Cupei Mondiale FIFA 2022 va fi găzduită la Stadionul Al Bayt din Qatar, din Orientul Mijlociu. Va fi prima data când o țară din Orientul Mijlociu va găzdui finalele cupei mondiale. Fotbalul este un joc global ce aduce împreună cele mai largi grupuri de oameni, indifferent de rasă și religie. Extazul și pasiunea ce provin din aceste momente bat cele mail argi provocări ale lumii și diferențele acestora. Cu mai puțin de 100 de zile până la începutul evenimentului principal al acestui an, oamenii din toată lumea așteaptă evenimentul cu nerăbdare și cu anticipare.\n\nPreparările au fost realizate în mare viteză în țara gazdă, cu construcții capitale masive completate și curente. Pentru a găzdui acest eveniment spectaculos, națiunile gazdă construiesc opt stadioane superlative pentru a întâmpina meciurile diferite, Câteva dintre acestea sunt deja complete, în timp ce restul sunt gata pentru a fi utilizate într-un procent de 97%. Bilioane de dolari au fost investite în această țară pentru aceste jocuri. În timp ce alte stadioane au fost îmbunătățite, altele au fost construite din nou pentru a găzdui fotbalul pentru prima dată.\n\nPentru Qatar, va fi prima data când va participa la prestigiosul eveniment de fotbal. Qatar are atât de multe premiere, cum ar fi premiera de a participa la un fotbal competitive sau prima femeie arbitru care va oficia jocul cupei mondiale și multe altele. Toate cele 64 de jocuri vor fi televizate și difuzate în timp real pentru toate continentele lumii. Când jocurile încep, poți găsi anumite pariuri și promoții senzaționale pe pagina casino.netbet.ro. Qatar devine cea de a 18-a țară ce găzduiește lumea de la înființarea sa, dar lasă-ne să facem o retrospectivă a edițiilor anterioare.\n\nCoreea de Sud & Japonia 2002\n\nDouă națiuni au susținut cupa mondială cu Brazilua care a câștigat turneul. Franța, cu superstarurile, a fost eliminată din etapele grupelor după o înfrângere la Senegal în meciul de deschidere. Coreea de Sud a înfrânt Italia și Spania și a pierdut în semi-finale. Ronaldo din Brazilia a câștigat cizma de aur prin marcarea a 8 goluri și, de asemenea, și-a ridicat al cincilea trofeu al cupei mondiale.\n\nGermania 2006\n\nGermania a găzduit ediția din 2006 și Italia a câștigat turneul după înfrângerea Franței în finale. Miroslav Klose a marcat 5 goluri, dar Germania a fost înfrântă în semi-finale. Wayne Rooney fost eliminat la pierderea Angliei. În timp ce Zinedine Zidane a dat lui Marco Materazzi o lovitură cu capul și a fost eliminat în finale.\n\nAfrica de Sud 2010\n\nAfrica de Sud a fost prima națiune Africană care a găzduit turneul și Spania a ridicat trofeul după câștigul competiției Euro din 2008. Spania a dominat turneul cu introducerea stilului de fotbal tiki-taka. În același turneu, tehnologia golului de pe linie a fost introdusă, lucru ce a respins golul lui Frank Lampard împotriva Germaniei. Luis Suarez a fost în lumina reflectoarelor când a manevrat mingea în linia golului pentru a-l preveni pe Ghana din depășirea sferturilor de finală.\n\nBrazilia 2004\n\nBrazilia a găzduit ediția din 2014 și Germania a preluat gloria. Acest turneu a văzut pe campionii precedenți din Spania umiliți de către Olanda în jocurile din deschidere prin înfrângerea la 5-1 și, de asemenea, a eșuat deplorabil prin neajungerea în ultimii 16. Germania i-a decimat pe băieții Samba la 7-1 în drumul lor spre finale. Robin Van Persie a marcat o lovitură cu capul spectaculară.\n\nRusia 2018\n\nFranța a câștigat turneul din 2018, turneu ce a fost martor la ascensiunea unui copil nou din cartier, Kylian Mbappé . Germania a eșuat în a ieși din fazele de grup. Cristiano Ronaldo a jucat o parte majoră din succesul echipei Portugheze, echipă care l-a vâzut pe acesta creând un record de marcare a 4 turnee diferite a cupei mondiale.\n\nMondialele din 2022 arată foarte promițătoare, cu talente senzaționale în fotbal ce au o ascensiune din diferite părți ale lumii. Fanii fotbalului așteaptă toți nerăbdători pentru a da startul jocurilor! Cine va ridica trofeul prestigios?!",
    "Regele Charles al III-lea a mulţumit publicului pentru sprijinul manifestat de la moartea mamei sale, regina Elisabeta a II-a": "Regele Charles al III-lea a mulţumit publicului pentru sprijinul manifestat de la moartea mamei sale, regina Elisabeta a II-a\n\nRegele Charles al III-lea le-a mulţumit duminică seară tuturor celor care l-au susţinut pe el şi pe familia lui de la moartea, pe 8 septembrie, a mamei sale, regina Elisabeta a II-a, ale cărei funeralii luni se anunţă grandioase, cu o mulţime uriaşă şi demnitari veniţi din întreaga lume, notează AFP.\n\nÎn timp ce doliul naţional care a urmat decesului suveranei se apropie de final, noul rege le-a mulţumit într-un comunicat 'tuturor acestor nenumărate persoane' care şi-au manifestat sprijinul.\n\nLa Londra, Edinburgh, Hillsborough şi Cardiff, noi (el şi soţia sa) am fost emoţionaţi peste măsură de toţi cei care şi-au dat osteneala să vină să aducă un omagiu serviciului întregii vieţi al iubitei mele mame, regretata regină', el a scris el.\n\nMai devreme în cursul serii, la orele 20.00 (19.00 GMT), Regatul Unit a a păstrat un minut de reculegere în memoria Reginei Elisabeta a II-a. Guvernul britanic a invitat publicul să participe la un Moment Naţional de Reculegere acasă, în pragul uşii sau pe străzi, ori la evenimente ale comunităţii şi priveghi. Suverana, care a murit la 96 de ani, a fost extrem de populară după 70 de ani de domnie, o longevitate fără precedent în istoria Marii Britanii.\n\nAtât de mult încât zeci sau chiar sute de mii de oameni au stat la coadă, până la mai bine de 24 de ore, noapte şi zi, de miercuri pentru a se reculege în faţa sicriului său, expus la Westminster Hall, cea mai veche sală a parlamentului britanic.\n\nVezi și - VIDEO: Marea Britanie, redusă la tăcere vreme de un minut, duminică seara\n\nRegatul Unit a păstrat un minut de reculegere duminică seară, la ora 22:00 a României, în memoria Reginei Elisabeta a II-a care a decedat la 8 septembrie după mai bine de 70 de ani de domnie, conform Agerpres.\n\nGuvernul britanic a invitat publicul să participe la un Moment Naţional de Reculegere acasă, în pragul uşii sau pe străzi, ori la evenimente ale comunităţii şi priveghi. Acest moment de reculegere a avut loc în ajunul funeraliilor de stat ale suveranei decedate la 96 de ani. Vezi video aici!\n\nCitește și - Africa de Sud vrea înapoi diamantul de pe sceptrul Reginei Elisabeta: ”Furat în vremea colonială”\n\nAfrica de Sud cere ca Regatul Unit să îi returneze cel mai mare diamant brut cunoscut din lume, care se află în sceptrul regretatei Regine Elisabeta a II-a.\n\nDupă moartea monarhului, cererile de returnare a prețiosului obiect, cunoscut sub numele de Marea Steaua Africii sau Cullinan l, s-au înmulțit. Uriașul diamant se află la capătul unui sceptru care a aparținut Reginei și face parte dintr-un diamant mai mare care intrat în posesia Familiei Regale după ce a fost extras în Africa de Sud în 1905, când țara se afla sub stăpânire britanică.\n\nCererile pentru returnarea diamantului Cullian și a altor diamante s-au intensificat după moartea Elisabetei și mulți sud-africani consideră că posesia de către Marea Britanie a bijuteriilor este ilegitimă.\n\n”Mineralele din țara noastră și din alte țări continuă să îmbogățească Marea Britanie”\n\n”Diamantul Cullinan trebuie returnat în Africa de Sud imediat”, a declarat activistul Thanduxolo Sabelo presei locale: ”Mineralele din țara noastră și din alte țări continuă să îmbogățească Marea Britanie în detrimentul poporului nostru”. Peste 6.000 de oameni au semnat o petiție pentru a cere ca Marea Steaua Africii să fie returnată și expusă într-un muzeu din Africa de Sud. Un membru al parlamentului țării, Vuyolwethu Zungula, a cerut guvernului său ”să caute despăgubiri pentru toate daunele făcute de Marea Britanie”.\n\nPotrivit Royal Collection Trust, care supraveghează colecția familiei regale britanice, diamantul Cullinan a fost prezentat regelui Edward al VII-lea (monarhul britanic al vremii) în 1907, la doi ani după descoperirea sa într-o mină privată din vechea provincie din Transvaal, în Africa de Sud. Vezi continuarea aici!\n\nFiți la curent cu ultimele noutăți. Urmăriți DCNews și pe Google News",
    "Imagini rare cu Elon Musk din tinerețe, scoase la licitație de iubita lui din facultate. Vinde și un colier primit de la miliardar": "Gwynne, acum în vârstă de 48 de ani, și Musk au început să se întâlnească în 1994, când amândoi erau consilieri pentru studenții cazați într-un cămin universitar, arată un comunicat de presă transmis de RR Auction la CNN. La scurt timp după ce a absolvit Universitatea din Pennsylvania, Musk a început un program de doctorat la Stanford, dar a renunțat apoi la el pentru a lansa primul său startup, Zip2.\n\nLotul licitaței include 18 fotografii ale antreprenorului de pe vremea când studia economia la Universitatea din Pennsylvania, precum și alte câteva amintiri din timpul petrecut împreună de Musk și Gwynne.\n\nFotografiile îl înfățișează pe miliardar înainte de ascensiunea sa fulgerătoare către succes: într-o cameră de cămin, petrecând cu colegii săi și îmbrățișându-și iubita.\n\nObiectul cel mai bine cotat, din cele scoase la vânzare, este o felicitare de ziua de naștere semnată de Musk, pe care scrie „La mulți ani, Jennifer (aka, Boo-Boo), Love, Elon”. Urmează un colier de aur dăruit lui Gwynne de ziua ei, care include un smarald din mina de smaralde din Zambia deținută de tatăl antreprenorului, Errol Musk, un dezvoltator bogat din Africa de Sud.\n\nDuminică dimineață, cea mai mare ofertă pentru felicitare era de aproape 7.000 de dolari. Este de așteptat ca aceasta să se vândă cu peste 10.000 de dolari, potrivit RR.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\n„Când am fost s-o vizitez pe mama lui Elon în Toronto, în vacanța de Crăciun din 1994, Elon mi-a dat atât bilețelul pe care scria «Love, love, love», cât și colierul”, a spus Gwynne în declarația citată de RR. „Mama lui avea mai multe astfel de coliere într-o cutie, în dormitorul ei, iar Elon mi-a spus că erau de la mina de smarald a tatălui său din Africa de Sud. A scos unul și mi l-a dăruit. Și pentru că eu nu îi luasem niciun cadou de Crăciun (și m-am simțit foarte vinovată pentru asta), el mi-a spus că vom considera colierul un cadou în avans pentru ziua mea”, a declarat fosta iubită a miliardarului.\n\n„Am purtat colierul din când în când câțiva ani, dar a stat mai mult în cutia mea de bijuterii în ultimii zece ani. Îmi amintește mereu de Elon, desigur”, a mai spus Gwynne.\n\nColierul e însoțit și de două fotografii, una cu Musk, Gwynne și mama lui Musk, modelul Maye Musk, și una cu Musk și Gwynne la o reuniune de sfârșit de an, în 1995.\n\nOfertele se pot depune până miercuri, când se închide licitația.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Bloomberg: Rusia are clienți doar pentru aproximativ 50% din petrolul său, refuzat de UE": "„Indonezia, Pakistanul, Brazilia, Africa de Sud, Sri Lanka și unele țări din Orientul Mijlociu pot cumpăra împreună până la 1 milion de barili de țiței pe zi din Rusia în iarna viitoare”, potrivit agenției Reuters\n\nRusia va putea găsi noi piețe pentru aproximativ jumătate din volumul de țiței rusesc, pe care Uniunea Europeană (UE) îl va refuza din decembrie, a transmis joi Bloomberg, citând date de la compania de analiză Kpler.\n\nDupă cum notează agenția, „Indonezia, Pakistanul, Brazilia, Africa de Sud, Sri Lanka și unele țări din Orientul Mijlociu pot cumpăra împreună până la 1 milion de barili de țiței pe zi din Rusia în iarna viitoare”. De asemenea, se indică faptul că „țările din Orientul Mijlociu, care în această iarnă pot primi până la 500.000 de barili de petrol rusesc pe zi”, vor putea redirecționa volumele de petrol care erau utilizate anterior în aceste țări pentru export.\n\nPe 3 iunie, Consiliul UE a adoptat cel de-al șaselea pachet de sancțiuni împotriva Federației Ruse, inclusiv un embargo amânat asupra livrărilor maritime de petrol și produse petroliere din Rusia. Interzicerea livrărilor maritime de petrol a fost amânată până la începutul lunii decembrie, pentru produsele petroliere - până în februarie 2023. Sunt prevăzute scutiri temporare de la embargo pentru importurile prin conducte petroliere pentru acele state UE care, datorită amplasării lor, sunt extrem de dependente de aprovizionarea din Federația Rusă și nu au alternative. Aceste țări includ în principal Ungaria și Slovacia.",
    "Criza energetică a declanşat o goană mondială după cărbune": "În mod tradiţional, Tanzania exporta cărbune doar spre ţările vecine din estul Africii, exporturile mai îndepărtate fiind excluse pentru că ar fi fost nevoie de camioane care să transporte cărbunele peste 600 de kilometri de la minele din sud-vestul ţării până în portul Mtwara de la Oceanul Indian.\n\nÎnsă criza energetică din Europa a schimbat situaţia. Preţurile la cărbunele utilizat de termocentrale pentru a produce electricitate au atins valori record, pe măsură ce multe state europene au pierdut accesul la livrările de gaze naturale şi cărbune din partea principalului lor furnizor, Rusia.\n\nAcum, cumpărătorii din Europa şi din alte părţi sunt dispuşi să plătească sume mari în dolari pentru a cumpăra cărbune din locuri îndepărtate precum Tanzania, Botswana şi posibil chiar şi Madagascar. Această revenire a cererii pentru cărbune contravine cu planurile climatice destinate tranziţiei dinspre cel mai poluant combustibil fosil.\n\n„După debutul războiului, jucătorii europeni sunt dispuşi să meargă oriunde este cărbune. Ei se oferă să plătească preţuri foarte bune”, spune Rizwan Ahmed, director de operaţiuni la compania minieră Bluesky Minings din Tanzania.\n\nTraderul de materii prime Cargill a înregistrat o creştere semnificativă a livrărilor de cărbune spre Europa în ultimele luni, a declarat preşedintele diviziei de transport oceanic de la Cargill, Jan Dieleman. Potrivit acestuia, în perioada iunie-august 2022, Cargill a transportat nouă milioane de tone la nivel global, comparativ cu şapte milioane de tone în perioada similară a anului trecut.\n\n„Europa concurează cu alţi cumpărători şi alternativa, care este gazul natural, este mai scumpă. Europa ar trebui să poată să îşi asigure cărbunele şi vom vedea livrări în Europa dinspre Columbia, Africa de Sud şi chiar şi de mai departe”, a apreciat Jan Dieleman.\n\nChiar dacă fereastra de oportunitate ar putea fi una de scurtă durată, având în vedere că situaţia geopolitică ar putea să se schimbe, unele ţări cu resurse carbonifere consideră că marjele de profit sunt mult prea bune pentru a le rata.\n\nTanzania se aşteaptă ca exporturile sale de cărbune să se dubleze în acest an, până la 696.773 de tone, în timp ce producţia ar urma să se majoreze cu 50% până la 1,364 milioane de tone, potrivit comisiei miniere. Veniturile considerabile din taxe generate de explozia exporturilor de cărbune ar putea determina Guvernul tanzanian să construiască o cale ferată care va face legătura între regiunea carboniferă Ruvuma şi portul Mtwara, a declarat Yahya Semamba, secretarul comisiei miniere.\n\nCompaniile care se ocupă cu extracţia cărbunelui se bucură în prezent de marje de profit fără precedent, în ceea ce ar putea fi ultimul boom al unei industrii care este presată să îşi reducă producţia. Potrivit lui Rob West, analist la Thunder Said Energy, la finele lui 2020, când preţul la cărbune era de 75 de dolari pe tonă, o mină de cărbune putea genera o marjă de profit de 15 dolari pe tonă. Însă la un preţ al cărbunelui de 400 de dolari pe tonă, marja de profit creşte până la 235 de dolari pe tonă.\n\nTraderii din Europa sunt dispuşi să plătească un preţ dublu faţă de cumpărătorii din Asia. Potrivit lui Rizwan Ahmed, de la compania minieră Bluesky Minings, firma nu derulează în prezent exporturi prin intermediul portului Mtwara dar acum intenţionează să facă acest lucru şi a primit solicitări din partea unor cumpărători din Germania, Polonia şi Marea Britanie.\n\nSituaţia este similară în ţara vecină Botswana, fără ieşire la mare, şi pentru care trimiterea de cărbune prin intermediul navelor părea ceva de neimaginat astfel că majoritatea exporturilor sale de cărbune mergeau spre ţările vecine Africa de Sud, Namibia şi Zimbabwe.\n\n„Înainte, logistica ne-ar fi ruinat. În schimb, la preţurile actuale am putea face acest lucru să funcţioneze”, spune Morné du Plessis, director general la compania minieră Minergy din Botswana.\n\nLa rândul său, statul insular Madagascar, cel mai mare exportator mondial de vanilie, ar putea deveni un alt nou nume pe piaţa mondială a cărbunelui. „Preţurile actuale conferă argumente solide de business pentru companiile care se ocupă cu mineritul de cărbune în Madagascar pentru a începe exporturile, pentru prima dată în istoria ţării”, a declarat Prince Nyati, directorul unei companii miniere din această Madagascar.",
    "Avancronică, echipe de start și ponturi pariuri pentru Spania – Elveția, meci din Nations League (P)": "Spania este una dintre forțele europene, obiectivul său fiind câștigarea Cupei Mondiale. Elveția nu poate să fie neglijată, ținând cont că în ultimii ani a făcut victime precum Franța și Italia. Vedem spectacol?\n\nInformații & Pont pentru meciul Spania – Elveția\n\nDată: 24.09.2022\n\nOră: 21:45\n\nLocație: Stadionul “Benito Villamarin”, Sevilla\n\nCote: Spania are o cotă de 1.50 la victorie. X este cotat la 4.30, iar victorie Elveția la 6.40\n\nPont: Victorie Spania, cotă 1.50\n\nSpania este liderul grupei, însă are doar un punct peste Portugalia\n\nElveția ocupă ultimul loc, așadar este posibil să retrogradeze în urna a 2-a valorică\n\nÎn tur, Spania s-a impus 1-0\n\nCampioană mondială?\n\nSpania nu mai are strălucirea acelei trupe istorice, care în decurs de 4 ani a câștigat tot ce se putea: două campionate europene, plus Mondialul disputat în Africa de Sud. Xavi și Iniesta au rămas legende, iar ibericii au suferit un recul, lucru perfect normal.\n\nA început o reconstrucție, pilonul principal, ca și atunci, fiind tot Barcelona.\n\nSpania are o echipă tânără, însă foarte promițătoare. Asnu Fati, Pedri, Gavi, Torres, sunt jucători care deja impresionează, iar în viitor pot ajunge superstaruri globale.\n\nLângă aceștia, există o fundație de experiență, unde îi găsim pe Busquets, Koke, Carvajal sau Jordi Alba.\n\nÎn general, marile echipe sunt formate fix după această rețetă, așadar nu ar fi nicio surpriză dacă am vedea-o pe Spania ridicând Cupa Mondială peste două luni.\n\nImbatabili\n\nSpania conduce această grupă, deși avansul față de Portugalia nu este deloc liniștitor: doar 1 punct. Totuși, cu o victorie astăzi, grupa poate să fie matematic câștigată, ținând cont că lusitanii au un meci foarte complicat în Republica Cehă. Dacă Ronaldo & co se impun, săptămâna viitoare urmează duelul direct, decisiv.\n\nPână acum, Spania nu a pierdut vreun meci. A început poticnit, 1-1 cu Portugalia și 2-2 în Republica Cehă, rezultate care au stârnit puțin nemulțumire pe plan intern. Însă, în ambele confruntări trupa lui Enrique a dominat.\n\nUrmătoarele două partide, 1-0 în Elveția și 2-0 pe teren propriu cu Cehia, au adus iarăși liniște și încredere. Chiar dacă Spania nu va obține 6 puncte în aceste ultime două întâlniri, ibericii sunt temuți iarăși de toată lumea, un lucru important pe plan psihologic, un avantaj în vederea Campionatului Mondial.\n\nEchipa de start probabilă a Spaniei: Simon; Carvajal, Garcia, Torres, Alba; Gavi, Busquets, Koke; Sarabia, Morata, Torres\n\nElveția neînfricată\n\nElveția a devenit una dintre cele mai bune echipe de pe “Bătrânul Continent”. Nu a ajuns la statutul unor giganți precum Anglia, Germania și Franța, însă fotbalul uneori îl întrece pe al acestora.\n\nOaspeții de astăzi nu mai au motive să se teamă de nimeni, iar rezultatele din ultimii ani sunt grăitoare.\n\nDacă ne uităm la Euro 2020, vedem că Elveția a eliminat în optimi pe Franța, după un meci incredibil disputat pe “Arena Națională”.\n\nA pierdut în sferturi chiar cu Spania, după loviturile de departajare.\n\nÎn grupa pentru Mondial, Elveția nu pornea cu prima șansă, însă a reușit să termine pe primul loc, eliminând indirect Italia de la acest turneu final.\n\nSorții nu au fost blânzi, deoarece în Qatar au o grupă cu Brazilia, Serbia și Cameron. Însă, cine poate să se mai mire dacă Elveția ar câștiga acolo contra acestor echipe?\n\nNations League ratat\n\nExistă și o latură negativă, această grupă de Nations League. Elveția ocupă ultimul loc, la un punct sub Republica Cehă, așadar este posibil să retrogradeze în urna a 2-a valorică. În ultima etapă urmează duelul direct cu cehii, însă până atunci Elveția trebuie să se concentreze pe partida din Sevilla.\n\n“Rossocrociati” vin după o victorie mare, 1-0 cu Portugalia, în prealabil pierzând toate cele 3 meciuri. Partida cu Spania, disputată la Geneva, a fost modestă, ei având doar 1 șut pe poartă și o posesie de 34%.\n\nAcestea sunt premise negative pentru meciul de astăzi, unul care probabil va urma același scenariu.\n\nEchipa de start probabilă a Elveției: Omlin; Widmer, Akanji, Elvedi, Rodriguez; Freuler, Xhaka, Sow; Shaqiri, Seferovic, Embolo\n\nPontul pentru meciul Spania – Elveția\n\nSpania este una dintre cele mai bune echipe europene, iar dacă luăm ca reper meciul tur, pariul este unul singur: “victorie Spania”, cotă 1.50.\n\nMotivele pentru care am ales acest pont:\n\nSpania este liderul grupei, iar cu o victorie astăzi poate să ajungă matematic în semifinalele Nations League\n\nElveția nu poate să fie desconsiderată, însă ocupă ultimul loc în grupă, iar în precedentă deplasare grea a pierdut 0-4 în Portugalia\n\nÎn tur, Spania a câștigat 1-0, meci dominat complet. Elveția a avut un singur șut pe spațiul porții\n\n350 FREESPINS fără depunere la Maxbet Casino!\n\nÎnainte de a prezenta și alte ponturi, vrem să îți amintim că Bombardierul Păzitor vine cu o ofertă de nerefuzat exclusivă pentru membrii comunității PariuriX.com: un bonus de 350 FREESPINS ce este acordat clienților noi fără a fi necesară o depunere! Da, ai auzit bine! Oferta este însă una limitată și valabilă doar prin linkul de mai jos, utilizând codul ”K_350COROANE”\n\nAlte pariuri pentru ziua de sâmbătă\n\nRepublica Cehă vs. Portugalia\n\nRămânem în această grupă, unde Cehia și Portugalia se luptă pentru obiective diferite.\n\nRepublica Cehă are 4 puncte, teoretic având șanse chiar să câștige grupa. Practic, obiectivul său este să nu retrogradeze, deoarece Elveția se află la doar o lungime în urma sa.\n\nCehia mi se pare una dintre cele mai spectaculoase echipe europene, o trupă tânără care nu cunoaște frică de adversar. A remizat 2-2 cu Spania, însă în meciul tur nu a avut soluții, pierzând 0-2.\n\nPe teren propriu, se speră la un rezultat opus.\n\nPortugalia este pe locul secund, dorind să rămână în coasta Spaniei. Cu un succes își garantează un meci decisiv cu spaniolii săptămâna viitoare, în caz contrar, putând să își ia rămas bun de la șefia grupei.\n\nPortugalia are un lot uluitor, cu nume precum Bruno Fernandez, Diogo Jota, Bernardo Silva, Joao Felix, Rafael Leao, Diaz și evident Cristiano Ronaldo.\n\nAstfel, “lusitanii” nu ar trebui să se teamă de nimeni, pe hârtie putând să câștige fără probleme inclusiv Campionatul Mondial.\n\nAstăzi vor veni cu un singur gând, cele 3 puncte, așadar meciul va fi unul deschis.\n\nPentru “peste 2.5 goluri” primim o cotă de 2.10.\n\nConținutul acestui articol este proprietatea PariuriX.com (BETTER COLLECTIVE A/S, licențiat prin Decizia ONJN NR. 1773/29.09.2017), care este complet responsabil pentru informațiile și acuratețea datelor oferite.\n\nTrimite pe: Facebook WhatsApp WhatsApp Twitter",
    "Rușii caută să plece din țară: biletele de avion pentru zborurile în străinătate s-au epuizat. Un site spune unde se mai pot refugia rușii": "Toate biletele pentru următoarele zboruri din Rusia către destinațiile externe disponibile au fost vândute miercuri, ziua în care președintele Vladimir Putin a declarat o mobilizare „parțială” pentru războiul din Ucraina, scrie The Moscow Times.\n\nBiletele pentru zborurile din 21 septembrie, din Moscova către capitalele Georgiei, Turciei și Armeniei, țări care nu solicită vize pentru ruși, au devenit indisponibile la câteva minute după anunțul lui Putin, potrivit aviasales.ru, un site folosit pentru planificarea călătoriilor.\n\nPână la prânz, ora Moscovei, zborurile directe de la Moscova către alte țări – Azerbaidjan, Kazahstan, Uzbekistan și Kârgâzstan – au devenit de asemenea indisponibile.\n\nZiarul economic rusesc RBC completează informațiile, observând că primele bilete disponibile sunt momentan cele pentru zborurile de vineri, iar prețul acestora a crescut spectaculos. Spre exemplu, prețul unui bilet spre Istanbul a ajuns la peste 1.000 de euro. Prețuri asemănătoare există și pentru alte destinații, Baku, Tașkent sau Erevan.\n\nZborurile către Istanbul costă de obicei între 270 și 366 de euro, dar cea mai ieftină variantă este acum o călătorie de 13 ore și 35 de minute pentru 1.153 de euro cu Azerbaijan Airlines.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nCel mai scump bilet este însă cel de aproximativ 9.000 de euro cu Emirates, spre Dubai, potrivit televiziunii americane CNBC.\n\nDeocamdată, scrie și site-ul rusesc independent Meduza, Căile Ferate Ruse și compania aeriană Aeroflot au declarat că nu au primit „încă” ordin să interzică bărbaților cu vârste cuprinse între 18 și 65 de ani să cumpere bilete.\n\nUn canal Telegram care colectează relatările călătorilor ruși ce vor să treacă frontiera a observat însă că unii bărbați au fost întorși de la graniță.\n\nÎntr-adevăr, scrie Meduza, rezerviștilor li se poate interzice să părăsească Rusia, dar numai după ce au primit ordinul de încorporare. Astfel de restricții pentru persoanele care sunt înregistrate în armată sunt prevăzute în articolul 21 din legea „Cu privire la pregătirea pentru mobilizare și mobilizare”, care interzice „părăsirea locului de reședință fără permisiunea comisariatelor militare”.\n\nÎn același timp, articolul nu menționează mobilizarea parțială (cum anume va fi organizată aceasta este încă neclar). Șeful Comisiei pentru apărare din Duma de Stat, Andrei Kartapolov, a declarat deja că nu îi sfătuiește pe cei vizați de mobilizarea parțială „să meargă în stațiunile din Turcia”.\n\nRecomandări Ce înseamnă să fii bărbat. De la Zidane la Federer și Nadal\n\nSite-ul Meduza le explică rușilor și unde anume ar putea pleca din Rusia.\n\nLocurile în care rușii fără pașaport pot să meargă\n\n– Armenia (180 de zile)\n\n– Belarus (90 de zile; cu atenție la riscurile asociate cu șederea în această țară)\n\n– Kârgâzstan (30 de zile + șase luni cu înregistrare la locul de reședință)\n\n– Kazahstan (30 de zile fără înregistrare + 60 de zile cu înregistrare la locul de reședință)\n\nLocurile unde pot să fugă rușii cu pașaport, dar fără viză\n\n– Georgia (360 de zile; rușilor a început să li se refuze în mod regulat intrarea)\n\n– Mexic (180 de zile; este necesară o viză electronică )\n\n– Egipt (90 de zile; este necesară viza electronică )\n\n– Israel (90 de zile)\n\n– Moldova (90 de zile)\n\n– Azerbaidjan (90 de zile)\n\n– Tadjikistan (90 de zile)\n\n– Argentina (90 de zile)\n\n– Brazilia (90 de zile)\n\n– Emiratele Arabe Unite (90 de zile)\n\n– Chile (90 de zile)\n\n– Costa Rica (90 de zile)\n\n– Africa de Sud (90 de zile)\n\n– Maroc (90 de zile)\n\n– Peru (90 de zile)\n\n– Ecuador (90 de zile)\n\n– Qatar (90 de zile)\n\n– Turcia (60 de zile)\n\n– Uzbekistan (60 de zile)\n\n– Mauritius (60 de zile)\n\n– Capul Verde (60 de zile)\n\n– Coreea de Sud (60 de zile; viza electronică este necesară)\n\n– Thailanda (45 de zile)\n\n– Muntenegru (30 de zile)\n\n– India (trebuie să solicitați o viză electronică pentru o perioadă de 30 de zile și apoi până la cinci ani)\n\n– Indonezia (30 de zile)\n\n– Malaezia (30 de zile)\n\n– Sri Lanka (30 de zile; este necesară viza electronică )\n\n– Mongolia (30 de zile)\n\n– Laos (30 de zile)\n\n– Serbia (30 de zile)\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Meghan Markle, pusă la punct de nepotul lui Nelson Mandela, după ce s-a comparat cu fostul lider sud-african": "Nepotul lui Nelson Mandela a criticat-o pe Meghan Markle, după ce a sugerat că nunta ei cu Prințul Harry a stârnit scene de bucurie în Africa de Sud, care amintesc de eliberarea în 1990 a legendarului militant anti-apartheid, după 27 de ani de închisoare, spunând pentru MailOnline: „Nu poate fi niciodată comparat cu sărbătorirea nunții cuiva.\n\nZwelivelile „Mandla” Mandela a spus că a fost „surprins” de remarcile ei din revista The Cut, când a susținut că în urmă cu trei ani un membru al distribuției 'Regele Leu' a făcut o comparație între nunta ei regală și mersul istoric al lui Nelson Mandela către libertate, conform dailymail.com.\n\nCitește și: Meghan Markle, lovitură pentru familia regală: Ducesa a dezvăluit că ea și prințul Harry au fost 'fericiți' să părăsească Marea Britanie\n\n„Sărbătoarea lui Mandela s-a bazat pe depășirea a 350 de ani de colonialism cu 60 de ani de regim brutal de apartheid în Africa de Sud. Deci nu poate fi echivalat cu același lucru.\"\n\nReferindu-se la Meghan, el a spus: „În fiecare zi există oameni care vor să fie Nelson Mandela, fie comparându-se cu el, fie dorind să-l imite.\n\n„Dar înainte ca oamenii să se poată considera Nelson Mandela, ar trebui să se uite la munca pe care a făcut-o și să poată fi campioni și susținători ai muncii pe care el însuși a susținut-o”, a concluzionat Zwelivelile Mandela.",
    "Mașinile reprezintă încă un bun aspirațional pentru jumătate din populația lumii": "Mult timp mașina a fost ceva pentru care oamenii de rând munceau pe brânci să își permită să o cumpere, fiind simbolul vârstei adulte și al libertății, iar de la un anumit nivel de preț, simbolul bunăstării și al succesului.\n\nPotrivit datelor Statista Global Consumer Survey, statutul mașinii ca obiect către care oamenii aspiră s-a diminuat în unele țări, mai ales în economiile dezvoltate.\n\nÎn studiul Statista, răspunsurile celor care nu dețin încă o mașină, întrebați fiind dacă intenționează să cumpere una în viitor, variază mult pe glob, așa cum este de așteptat.\n\nÎn Nigeria, de exemplu, majoritatea oamenilor care nu au o mașină ar dori să aibă una la un moment dat. în Japonia, unde 25% dintre respondenți nu au propria lor mașină, doar 6% și-a exprimat insatisfacția cu privire la această situație.\n\nÎn țări cum sunt Finlanda, Olanda și Germania, pare, de asemenea, că motivul pentru care cineva nu deține încă o mașină este, de fapt, o alegere, mai degrabă decât o situație care există din lipsă de bani suficienți.\n\nBrazilia și Africa de Sud se alătură Nigeriei cu o majoritate dintre nedeținătorii de mașini dorind să aibă una. Pakistan și India sunt alte țări în dezvoltare topul făcut de Statista ai căror locuitori și-ar dori o mașină.\n\nSUA, unde pasiunea pentru mașini este bine cunoscută, se situează undeva la mijlocul clasamentului, cu 33% dintre respondenți dorind să aibă o mașină.\n\nÎn ce privește infrastructura publică pentru a răspunde acestei cereri în creștere, multe țări sunt mult în urmă și nu au încă rețele de încărcare suficient de multe sau suficient de bine distribuite geografic.\n\nAșa cum arată graficul pregătit de Statista cu date de la International Energy Agency, există o discrepanță mare între țări. Noua Zeelandă avea în 2020 un număr de 52 de mașini electrice pentru fiecare punct de încărcare.\n\nLa polul opus se află Coreea de Sud, unde competiția pentru un spațiu de parcare public cu încărcător pentru mașini electrice se întâmplă foarte rar. Aici există câte un încărcător public la fiecare două mașini electrice.",
    "Consiliul AIEA adoptă o rezoluţie prin care cere Rusiei să părăsească Zaporojie": "Rezoluţia este a doua referitoare la invazia Rusiei în Ucraina adoptată de Consiliul Guvernatorilor Agenţiei Internaţionale pentru Energie Atomică, iar conţinutul lor este foarte asemănător, deşi prima rezoluţie, din martie, a precedat preluarea de către forţele ruseşti a controlului asupra celei mai mari centrale nucleare din Europa.\n\nAmbele rezoluţii au fost propuse de Canada şi Polonia în numele Ucrainei, care nu face parte din consiliul de administraţie, cel mai important organism politic al AIEA.\n\nBoard-ul cere Rusiei să \"înceteze imediat toate acţiunile împotriva şi la centrala nucleară Zaporojie şi la orice altă instalaţie nucleară din Ucraina\", a fost adoptat cu 26 de voturi pentru, două împotrivă şi şapte abţineri, au declarat diplomaţii.\n\nRusia şi China au fost ţările care au votat împotrivă, în timp ce Egiptul, Africa de Sud, Senegal, Burundi, Vietnam, India şi Pakistan s-au abţinut, au adăugat ei.\n\nConsiliul \"deplânge acţiunile violente persistente ale Federaţiei Ruse împotriva instalaţiilor nucleare din Ucraina, inclusiv prezenţa continuă a forţelor ruse şi a personalului (organismului nuclear rus) Rosatom la centrala nucleară Zaporojie\", se arată în textul rezoluţiei.\n\nAtât Rusia, cât şi Ucraina s-au acuzat reciproc, în repetate rânduri, de bombardarea centralei.\n\nMisiunea Rusiei la AIEA a declarat că \"călcâiul lui Ahile al acestei rezoluţii\" este că nu spune nimic despre bombardarea sistematică a centralei.\n\nRezoluţia adaugă că ocuparea centralei de către Rusia creşte semnificativ riscul unui accident nuclear. Personalul ucrainean continuă să opereze centrala în condiţii pe care AIEA le-a descris ca punând în pericol siguranţa sitului.\n\n\"Acest consiliu a abordat această problemă în martie şi a adoptat o rezoluţie care deplânge acţiunile violente ale Rusiei şi a cerut Rusiei să înceteze imediat toate acţiunile împotriva şi la instalaţiile nucleare din Ucraina şi să returneze controlul asupra acestora autorităţilor ucrainene competente\", se arată în declaraţia SUA către consiliu.",
    "(VIDEO) Un pensionar de 75 de ani, deţinător al unui Nissan GT-R, tocmai a atins 350 km/h cu el": "(VIDEO) Un pensionar de 75 de ani, deţinător al unui Nissan GT-R, tocmai a atins 350 km/h cu el 23 Septembrie 2022, 19:27\n\nRedacţia PiataAuto.md\n\nDacă eşti un pasionat de maşini, ce-ai vrea să faci la 75 de ani? Un pensionar din Africa de Sud, pe nume, Barry, deţinător al unu Nissan GT-R modificat, tocmai a atins 350 km/h cu el pe o pistă de aeroport pe care a închiriat-o special pentru asta! Şi a făcut-o chiar dacă atunci când merge pe propriile picioare, are nevoie de o cârjă.\n\nBarry are un Nissan GT-R din 2012, pe care l-a cumpărat standard, dar după câţiva ani s-a plictisit de el, aşa că l-a trimis în Marea Britanie pentru a-l modifica. Timp de jumătate de an, un atelier de acolo i-a făcut o listă lungă de modificări, prin care şi schimbarea pistoanelor, bielelor, arborelui cotit şi arborilor cu came din motor, iar acum motorul nu mai are 3,8 litri, ci 4,1 litri. Motorul are şi turbine noi, şi eşapament nou, dar şi patru regimuri electronice de condus. În mod normal, dezvoltă vreo 800 CP, dar dacă-l alimentezi parţial cu etanol, poţi ajunge şi la 1.200 CP.\n\nŞi cutia de viteze a trebuit modificată, pentru a face faţă noii puteri, dar modificările au fost atât de reuşite, încât de 7 ani încoace pensionarul exploatează fără probleme Nissan-ul său. Spune că-i place să meargă rapid, iar o asemenea maşină îi dă condimentul necesar vieţii.\n\nEi bine, de curând Barry a mers pe un aeroport pentru a încerca să atingă 350 km/h. Limita minimă pe care şi-o dorea era de 322 km/h, ca să echivaleze cu 200 mile pe oră. Dar pensionarul a putut atinge cu uşurinţă 351 km/h, şi spune că nici n-a apăsat pedala complet!\n\nLa sfârşit, Barry a ieşit împlinit şi fericit din maşina sa, spunând că şi-a îndeplinit una din dorinţele pe care le avea de mult în viaţă şi pe care vrea să le facă, atât timp cât e în viaţă.\n\nVezi totul în video-ul de mai jos.\n\nGALERIE VIDEO (1 MATERIALE)\n\nCOMENTARII FACEBOOK",
    "Povestea rinocerului": "Povestea rinocerului\n\nLa data de 22 septembrie este marcată Ziua Mondială a Rinocerului (#RhinoDay), înfiinţată de filiala World Wildlife Fund din Africa de Sud în 2010.\n\nCu toate că înfăţişarea sa maiestuoasă fascinează şi impune respect, prin dimensiunile uriaşe, pielea ca o platoşă şi cornul, sau coarnele, proeminente, rinocerul este un animal al cărui viitor este periclitat, în special ca urmare a braconajului nemilos. De aceea, a fost creată Ziua mondială a rinocerului prin care se încearcă o creştere a gradului de conştientizare asupra situaţiei critice a acestui animal şi protejarea sa prin adoptarea mai multor măsuri eficiente.\n\nÎncă de la începutul anilor 1990, criza rinocerilor din Africa, în special a celor negri din Zimbabwe, a devenit bine cunoscută şi a început să stârnească îngrijorare, conform daysoftheyear.com. Însă, până în 2010 potenţialul viitor al rinocerului nu era încă bine cunoscut, oamenii nefiind conştienţi cât de aproape era sfârşitul acestei specii magnifice.\n\nUlterior, situaţia speciei a devenit atât de critică încât mai puţin de 30.000 de rinoceri erau în viaţă în lume în acel moment. Ca urmare, WWF Africa de Sud a anunţat înfiinţarea Zilei mondiale a rinocerului, din dorinţa de a salva exemplarele rămase, un demers care a devenit un succes fără precedent. Sunt necesare, însă, eforturi constante pentru protecţia speciilor de rinocer rămase, ameninţate în special de braconaj şi restrângerea mediului lor natural ca urmare a activităţilor umane.",
    "Priveghi la poza reginei Angliei, în Primăria Municipiului Iași": "Reprezentanții municipalității s-au gândit că există mulți ieșeni care ar vrea să-și ia rămas bun de la Regina Elisabeta a II-a, dar ce nu pot ajunge în Anglia, așa că au organizat un fel de priveghi în primărie\n\nAstfel, cei din Primăria Iași au așezat la intrarea în instituție drapelul Uniunii Europene, drapelul României și drapelul Marii Britanii alături de poza reginei și câteva candele. Totodată, au lăsat și o cutie la îndemâna ieșenilor care vor să lase un mesaj ce ar urma să ajungă Ambasada Regatului Unit la București.\n\nCei care doresc să aducă un ultim omagiu reginei sunt așteptați la Primăria Iași\n\nPrimăria Iași a transmis un mesaj.\n\n„Toți cei care doresc să aducă un ultim omagiu pentru Majestatea Sa Regina Elisabeta a II-a a Regatului Unit al Marii Britanii și Irlandei de Nord sunt așteptați la sediul Primăriei Municipiului Iași, în holul central, pentru a se reculege și a lăsa mesaje de condoleanțe. Acestea vor fi colectate și trimise la Ambasada Regatului Unit la București. Dumnezeu să o odihnească în pace!”, este mesajul postat pe Facebook de Primăria Iași.\n\nRegina Elisabeta a II-a s-a stins la 96 de ani\n\nElisabeta a II-a a fost regina Marii Britanii și a Irlandei de Nord din 1952 până la decesul acesteia, în data de 8 septembrie 2022. Elisabeta s-a născut în Mayfair, Londra, fiind primul copil al ducelui și ducesei de York (regele George al VI-lea și regina Elisabeta). Tatăl ei a urcat pe tron după abdicarea fratelui său, regele Eduard al VIII-lea, în 1936, moment din care ea a devenit moștenitoarea prezumtivă.\n\nA avut parte de o educație privată, acasă, și a început să își asume sarcini publice în timpul celui de-al Doilea Război Mondial, servind în Serviciul Teritorial Auxiliar. În 1947 s-a căsătorit cu Philip, Duce de Edinburgh, fost prinț al Greciei și Danemarcei, cu care a avut patru copii: Charles al III-lea, Anne – Prințesă Regală, Andrew – Duce de York și Edward – Conte de Wessex. A fost căsătorită cu prințul Philip timp de 73 de ani, până la moartea acestuia, la 9 aprilie 2021.\n\nCum a devenit regină\n\nCând tatăl ei a murit, în februarie 1952, Elisabeta a devenit conducătoare a Commonwealth-ului și regină a șapte țări independente ale Commonwealth-ului: Regatul Unit, Canada, Australia, Noua Zeelandă, Africa de Sud, Pakistan și Ceylon. A domnit ca monarh constituțional în vremea unor schimbări politice majore, cum ar fi decolonizarea Africii, descentralizarea puterii în Regatul Unit, aderarea Regatului Unit la Comunitățile Europene și Brexit. Printre numeroasele sale activități istorice se numără o vizită de stat în Republica Irlanda și întâlniri cu cinci papi. Printre evenimentele semnificative se remarcă încoronarea din 1953, celebrarea Jubileului de Argint, de Aur, de Diamant și de Platină, în 1977, 2002, 2012, respectiv 2022.\n\nA fost cel mai longeviv monarh britanic, cel mai în vârstă și mai longeviv șef de stat în exercițiu și al doilea monarh suveran ca lungime a domniei din istoria lumii (după Ludovic al XIV-lea al Franței).",
    "România la Târgul de Carte de la Göteborg: lansări de carte, lecturi de poezie și dezbateri": "România la Târgul de Carte de la Göteborg: lansări de carte, lecturi de poezie și dezbateri\n\nInstitutul Cultural Român, prin Centrul Național al Cărții (CENNAC) și ICR Stockholm, organizează până duminică, 25 septembrie, participarea României la Târgul de Carte de la Göteborg, unul dintre cele mai importante evenimente culturale din spațiul scandinav, care se reia după doi ani de absență fizică.\n\nTemele celei de-a 38-a ediții, care a început joi, 22 septembrie, sunt schimbările climatice, literatura polițistă și Voci din Ucraina, o temă suplimentară introdusă ca urmare a războiului din Ucraina. Țară invitată a Târgului de Carte din Göteborg este Africa de Sud.\n\nPrintre invitații români ai acestei ediţii se află Corina Oproae (poetă, traducătoare), Ștefan Constantinescu (regizor, artist vizual), Corina Ilea (cercetător, artist vizual), Arina Stoenescu (editor, traducător, scriitor), care participă la evenimente pe diverse scene din cadrul târgului.\n\nDin Suedia participă scriitori, critici literari, traducători, artiști, printre care se numără: Mikael Nydahl (traducător), Maria Lantz (artistă, curatoare, scriitoare), Annina Rabe (critic literar), Bengt Berg (poet, traducător, editor), Taliah Pollack (scriitoare de literatură pentru copii și tineret).\n\nProgramul românesc din acest an cuprinde lansarea unor cărți apărute recent în spațiul suedez, lecturi de poezie, dezbateri pe tema singurătății și a izolării, a crizei climatice și a explorării spațiului, dar și un eveniment conex, găzduit de prestigiosul Centru Hasselblad din cadrul Muzeului de Artă din Göteborg.\n\nJoi, 22 septembrie, la Scena de Poezie va avea loc o lectură din versurile poetei Corina Oproae, a cărei antologie Tidig evighet/O eternitate timpurie a apărut în limba suedeză la Simon Editor (2020), în traducerea Teresei Wennberg. Alături de autoare, la eveniment vor mai participa poeții Isabella Nilsson (Suedia), Lina Ekdahl (Suedia), Vaiva Grainytė (Lituania). Discuția va fi moderată de Michael Nydahl, traducător, profesor la Academia Valand din Göteborg.\n\nVineri, 23 septembrie, va fi lansat volumul „Noah's Ark - An Improbable Space Survival Kit”, în prezența autorilor Ștefan Constantinescu și Corina Ilea și a curatoarei suedeze Maria Lantz, contributoare la volum. O discuție pe marginea acestui volum va avea loc și în ziua următoare, pe 24 septembrie, la Centrul Hasselblad din cadrul Muzeului de Artă al orașului Göteborg.\n\nCel mai mare târg de carte din Scandinavia\n\nVineri, va avea loc și seminarul „Arta de a scrie și traduce poezie”, având ca invitați poeta și traducătoarea Corina Oproae împreună cu poetul, traducătorul și editorul suedez Bengt Berg, despre procesul traducerii și al scrierii poeziilor în contextul actual, urmat de o lectură de poezie în limbile română și suedeză. Tot pe 23 septembrie va fi lansată cartea pentru copii „Äggskal/Coajă de ou”, rezultat al colaborării dintre autoarea suedeză Taliah Pollack și ilustratoarea din România Oana Achiței. Evenimentul este organizat în colaborare cu editura pionier press. Scriitoarea suedeză Taliah Pollack și editoarea de origine română Arina Stoenescu vor discuta despre volumul recent apărut și despre importanța literaturii bilingve pentru copii și promovarea acesteia în România și Suedia.\n\nSâmbătă, 24 septembrie, va avea loc dezbaterea „Singurătatea și izolarea - libertate sau încarcerare?”, organizată în colaborare cu clusterul EUNIC Stockholm. Scriitorii Corina Oproae (România), Andrea Winkler (Austria) și Marcin Wicha (Polonia) vor vorbi, în cadrul unei dezbateri în limba engleză moderată de criticul literar Annina Rabe, despre contextul actual și modul în care conceptul de singurătate s-a schimbat de-a lungul timpului.\n\nTârgul de carte de la Göteborg, cel mai mare târg de carte din Scandinavia, a fost înfiinţat în 1985, iniţial ca o conferinţă a bibliotecarilor. Târgul a devenit unul dintre cele mai moderne şi tehnologizate târguri de profil din lume, cu peste 800 de expozanţi din aproximativ 30 de ţări de pe toate continentele. Unul dintre marile evenimente culturale din nordul Europei, târgul de carte de la Göteborg atrage anual în jur de 100.000 de vizitatori. În fiecare an sunt acreditaţi la manifestare aproximativ 1.500 de jurnalişti din toată lumea, iar evenimentul şi ţara-invitată sunt, pentru o săptămână, principalul subiect al publicaţiilor suedeze şi al emisiunilor culturale Radio-TV.\n\nProgramul participării româneşti la Târgul de Carte de la Göteborg\n\nJoi, 22 septembrie\n\n14:00-14:55 Lecturi de poezie România, Suedia, Lituania/ Scena de Poezie\n\nLectură din versurile poetei Corina Oproae, cu participarea autoarei. La eveniment vor mai participa poeții Isabella Nilsson (Suedia), Lina Ekdahl (Suedia) și Vaiva Grainytė (Lituania).\n\nModerator: Mikael Nydahl (traducător, profesor la Academia Valand din Göteborg)\n\nLimba: suedeză\n\nVineri, 23 septembrie\n\n·12:00-12:45 Lansarea volumului „Noah's Ark - An Improbable Space Survival Kit\", Arvinius + Orfeus Publishing, 2021, standul EUNIC\n\nNoah’s Ark. An Improbable Space Survival Kit este un demers multidisciplinar cu extensii în artă, filosofie și știință având ca temă explorarea spațiului – ce conține atât promisiunea viitorului, precum și germenii distrugerii – punând o întrebare fundamentală: este spațiul cosmic un scenariu viabil în ceea ce privește supraviețuirea și posibilitatea prelungirii vieții? Având drept sursă de inspirație trusele de supraviețuire folosite în misiunile spațiale Apollo și Mercury, Noah’s Ark. An Improbable Space Survival Kit propune un set de instrumente conceptuale și artistice care ar putea fi folosite într-o situație de criză – vremurile pe care le trăim – și pentru a ne imagina viitorul. Au contribuit la acest volum: Corina Ilea și Stefan Constantinescu, Corin Braga, Cătălina Curceanu, M.R.X. Dentith, Simon Harel, Laura T. Ilea, Maria Lantz, Philip Leonard, Ilinca Micu, Tudor Mihăescu, Dumitru Prunariu, Alexandru Solomon. Design-ul grafic al cărții este semnat de Radu Manelici. Evenimentul este organizat în colaborare cu editura Arvinius + Orfeus Publishing.\n\nParticipă: Ștefan Constantinescu (regizor, artist vizual); Corina Ilea (cercetătoare, artistă vizuală); Maria Lantz (scriitoare, artistă vizuală, profesor).\n\nLimba: engleză\n\n·16:00-16:45 Arta de a scrie și traduce poezie, standul EUNIC\n\nDiscuție între poeții Corina Oproae și Bengt Berg despre procesul traducerii și scrierii poeziilor în contextul actual, urmată de o lectură de poezie în limbile română și suedeză.\n\nLimba: engleză\n\n·17:00-17:45 Lansarea volumului „Äggskal/Coajă de ou\" (autor Taliah Pollack & ilustrator Oana Achiței), standul EUNIC\n\nVolumul bilingv în limbile română și suedeză „Äggskal/Coajă de ou” este rezultat al colaborării dintre autoarea suedeză Taliah Pollack și ilustratoarea din România Oana Achiței. Scriitoarea Taliah Pollack împreună cu editoarea și traducătoarea Arina Stoenescu vor discuta despre volum și importanța literaturii bilingve pentru copii și promovarea acesteia în România și Suedia. Evenimentul este organizat în colaborare cu editura pionier press.\n\nLimba: suedeză\n\nSâmbătă, 24 septembrie\n\n·10:00-10:45 Singurătatea și izolarea - libertate sau încarcerare?, seminar organizat în colaborare cu clusterul EUNIC Stockholm / Scena R2\n\nScriitorii Corina Oproae (România), Andrea Winkler (Austria) și Marcin Wicha (Polonia) într-o discuție moderată de criticul literar Annina Rabe, despre modul în care conceptul de singurătate s-a schimbat de-a lungul timpului și despre cum diferă experiența singurătății în funcție de context.\n\nLimba: engleză\n\nEveniment conex târgului de carte:\n\n·13:30-14:30 Lansare de carte „Noah's Ark - An Improbable Space Survival Kit”, discuție cu Ștefan Constantinescu, Corina Ilea, Maria Lantz / Centrul Hasselblad din cadrul Muzeului de Artă al orașului Göteborg\n\nLimba: engleză\n\nBengt Berg este poet, autor a peste 30 de volume, traducător, jurnalist cultural, editor (conduce din 1990 editura Heidruns). De-a lungul timpului, a obținut mai multe premii și granturi literare precum: Premiul pentru literatură LRF (1993), Premiul De Nio (1999), autorul regiunii Värmland al anului 2004, Ferlinpriset (2005), Bengt Anderberg-priset (2018), Göran Palm-priset (2018), Gun och Olof Engqvists stipendium (Academia Suedeză, 2019). În România a primit Premiul Festivalului Internațional de Literatură Tudor Arghezi în anul 2012 oferit la Târgu-Jiu.\n\nȘtefan Constantinescu este regizor, artist care lucrează cu o multitudine de medii sincretice, inclusiv film, fotografie, carte de artă și pictură. Trăiește și lucrează în Stockholm și București. Este cunoscut îndeosebi pentru filmul său de scurtmetraj Troleibuzul 92 care a fost prezentat la Bienala de Artă de la Veneția din 2009. În februarie 2022, Ștefan Constantinescu a lansat filmul „Om Câine”/ ”Man and Dog” în cadrul Festivalului Internațional de Film de la Göteborg. Cel mai recent proiect al său este cartea de artist „Noah’s Ark - An Improbable Space Survival Kit”, realizată în colaborare cu artista Corina Ilea.\n\nCorina Ilea este artistă și cercetătoare, membru al Concordia University, Montreal, Canada (2008-2014), unde a predat istoria artei cu accent pe fotografia contemporană, arta video și instalații. În 2015 a fost curator asociat la Le Mois de la Photo à Montréal – Bienala Internațională de Imagine Contemporană. Deține un doctorat în Istoria Artei la Concordia University (2012), cu o teză intitulată „Fotografie și artă video românească contemporană după 1989”. A susținut prezentări și conferințe în Canada, Statele Unite și Europa (Montreal, Guelph, Kingston, Boston, Leeds, București, Cluj-Napoca și Iași), articolele sale au fost publicate în diferite reviste de specialitate.\n\nMaria Lantz este artistă suedeză, scriitoare, profesoară care lucrează în proiecte de artă sincretice, cu fotografie și text. Este profesor, rector și vice-cancelar la Konstfack, Universitatea de Arte, Meșteșuguri și Design din Stockholm. Realizează cronici și recenzii pentru Dagens Nyheter și radioul suedez. A expus în locații importante în lumea artistică: BB3 în București, Muzeul Prince of Wales din Bombay, Umeå Bildmuseum și Townhouse Gallery, Cairo. A fost editoarea revistei Motiv, a publicat câteva cărți și numeroase articole.\n\nCorina Oproae este poetă și traducătoare ce locuiește în Spania din 1998. Scrie în spaniolă și catalană, traduce din română și din engleză în catalană și spaniolă. A tradus în catalană și spaniolă diferiți autori români: Marin Sorescu, Ana Blandiana, Lucian Blaga, Dinu Flămând, Ioan Es. Pop, Pic Adrian, Gellu Naum, Norman Manea. În spaniolă a publicat Mil y una muertes (2016)/O mie și una de morți (Școala Ardeleană, 2018), Intermitencias / Intermitențe (2018), Temprana eternidad (2019), o antologie personală editată în Columbia, care include poeme din volumul în curs de publicare, Desde donde amar. Antologia Temprana eternidad a fost publicată în limba suedeză la Simon Editor în traducerea Teresei Wennberg, cu titlul Tidig evighet/O eternitate timpurie(2020), cu ocazia Festivalului Internațional de Poezie din Jönköping. În catalană a publicat La ma que tremola/Mâna care tremură (2020). Poemele sale au fost traduse în limbile română, cehă, sârbă, italiană, engleză, suedeză și franceză.\n\nTaliah Pollack s-a născut în 1983 în regiunea suedeză Uppland și a crescut în Israel. În prezent locuiește la Malmö împreună cu familia. Taliah este o scriitoare pentru copii și tineret, care a abordat de-a lungul timpului teme diverse, despre multiculturalitate, conflict sau eliberare. Lucrează ca îndrumătoare de cursuri de scriere creativă la Linné University și vizitează des școli unde povestește despre fantasy și science fiction în film și literatură. Taliah are două masterate: unul în film și al doilea în creație literară la Universitatea din Lund.\n\nArina Stoenescu s-a născut în 1969 la București și este din 1987 stabilită în Suedia. Activează ca designer grafic independent, editor, traducător și cadru universitar la universităţile Södertörn, Lund şi Stockholm. Arina Stoenescu este fondatoarea editurii pionier press înființată în 1991 și profilată pe carte bilingvă pentru copii și tineret. În 2020, a câştigat premiul Academiei Suedeze de Carte pentru Copii, Eldsjälpriset (Sufletist înflăcărat).\n\nParteneri: Clusterul EUNIC Stockholm și biroul EUNIC București, Centrul Hasselblad din cadrul Muzeului de Artă din Göteborg, editura Arvinius + Orfeus, editura pionier press.",
    "Echipa României este campionă mondială la acordarea de prim-ajutor": "Echipa României este campionă mondială la acordarea de prim-ajutor\n\nEchipa de prim-ajutor a ISU Bucureşti - Ilfov, care a participat la competiţia \"World Rescue Challange\", s-a clasat pe primul loc la proba de prim-ajutor, secţiunile \"general\" şi \"complex\", anunţă DSU.\n\nEchipa României este campionaă mondială la acordarea de prim-ajutor\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Radu Oprea, purtător de cuvânt al PSD, despre OUG pe energie și salariile demnitarilor": "Despre modificarea OUG pe energie: ”Deja am vorbit cu colegii mei din Comisia de Energie în Senat, eu fiind membru al acestei comisii și da, în acest moment, cred că avem o majoritate pe aceste amendamente pe care le-a propus PSD”.",
    "În timp ce AUR vrea să interzică insectele în alimentație, specialiștii recomandă să înlocuim carnea cu ele: „Sunt o sursă mai sustenabilă de proteine”": "Consumul de insecte este răspândit în multe regiuni ale lumii. Două miliarde de oameni mănâncă insecte, o practică numită entomofagie, arată specialistul în securitatea alimentară Peter Alexander, în articolul său din The Conversation.\n\nPeter Alexander, specialist în securitatea alimentară globală\n\nCel mai mult se consumă în Africa, un continent extrem de bogat și divers în insecte comestibile – are peste 500 de specii, de la termite și omizi până la lăcuste, albine, gândaci și furnici. Țările unde se consumă cel mai mult de pe continentul african sunt Congo, Camerun, Uganda, Nigeria, Africa de Sud și Zimbabwe.\n\nCele mai consumate insecte\n\nÎn timp ce în țările africane, dar nu numai mâncatul insectelor este fie o tradiție, fie a devenit o obișnuință de-a lungul vremii, statele vestice privesc asta mai degrabă cu dezgust.\n\nÎn SUA, specialiștii se așteaptă ca piața insectelor comestibile să ajungă la o valoare de peste 4,6 miliarde de dolari până în 2027. Asta arată că consumul de insecte a crescut, deși încet, odată ce a început să se vorbească ceva mai mult despre beneficiile lor. Între timp, oamenii de știință au descoperit peste 2.000 de specii de insecte comestibile.\n\nAlături de lăcuste, greierii sunt cele mai consumate insecte în lume. Asta în principal datorită aportului nutrițional pe care-l oferă. Reprezintă undeva la 65% proteine și sunt foarte bogați în aminoacizi.\n\nGreierii și lăcustele sunt cele mai consumate insecte în lume. Foto: Shutterstock\n\nDe ce sunt insectele o mai bună alternativă de hrană\n\nInsectele sunt o foarte bună sursă de proteine și nutrienți. Cantitatea depinde de specii și de ciclul lor de viață, dar, în general, au undeva între 40% și 65% proteine. Insectele pot, de asemenea, oferi toți aminoacizii de care un om are nevoie în nutriția sa.\n\nSpre exemplu, greierii sunt 65% proteine, aproape de trei ori mai mult decât carnea de vită (23%) și de peste opt ori mai mult decât tofu (8%). Recomandări Ce înseamnă să fii bărbat. De la Zidane la Federer și Nadal\n\nInsectele sunt foarte bogate în minerale precum cupru, care joacă un rol important în reglarea metabolismului fierului, în producția de melanină și în funcționarea sistemului nervos. De asemenea, au mult fier și magneziu.\n\nPe lângă valoarea nutrițională, consumul de insecte vine și cu alte aspecte pozitive.\n\nInsectele sunt mult mai eficiente în a-și transforma hrana în energie decât animalele. Greierii adulți și viermii de făină au nevoie de 5-10 ori mai puțină hrană decât bovinele pentru a produce aceeași creștere în greutate. Pentru că au sânge rece, insectele nu au nevoie să-și folosească metabolismul pentru a se încălzi sau a se răcori. Ceea ce duce la o reducere a folosirii propriei energii și a consumului de hrană.\n\nDintr-o insectă se poate consuma mai mult decât dintr-un animal. Spre exemplu, oamenii mănâncă, în medie, mai puțin de jumătate dintr-o vită și 55% dintr-un pui. Pe când o larvă se mănâncă întreagă, iar un greiere adult, 80%.\n\nCosturi mai mici de consum și poluare mai puțină\n\nDe asemenea, insectele se reproduc mult mai repede decât vertebratele, iar în creșterea insectelor este nevoie de mult mai puțin teren agricol, mai puțină energie și mai puțină apă decât în creșterea animalelor de fermă, subliniază Peter Alexander, conferențiar la Universitatea din Edinburgh.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nOrice producție alimentară vine cu un cost în ceea ce privește mediul. Cu toate astea, sunt niște variații, atrage atenția expertul. Producerea cărnii de vită – deci creșterea animalelor, pentru început – înseamnă de o sută de ori mai multe emisii de gaze cu efect de seră decât producerea de mazăre, conform studiilor.\n\nInsectele cad undeva între cele două extreme. Dacă creșterea insectelor are un efect mai puțin dăunător asupra mediului decât industria cărnii, aceasta își lasă însă mai puternic amprenta decât mâncarea pe bază de plante.\n\nPentru a produce un kilogram de proteine, viermii de făină emit echivalentul a 14 kilograme de dioxid de carbon. Mult mai puțin decât cele 500 de kilograme emise, în medie, în producția cărnii de vită.\n\nȘi pentru aceeași cantitate de proteine, fermierii au nevoie de 70 de ori mai puțin teren agricol pentru viermii de făină decât pentru carne.\n\nÎn același timp, producția de mazăre înseamnă doar echivalentul a 4 kilograme emisii de dioxid de carbon.\n\nPe vremuri, oamenii se temeau de roșii\n\nInsectele sunt, până la urmă, o sursă de hrană prietenoasă cu mediul, iar adaptarea lor ca substitut al cărnii va aduce câștiguri pentru om din multe puncte de vedere. Câștiguri vor fi și dacă sunt adoptate în alimentație produsele pe bază de plante.\n\nCu toate că deocamdată insectele sunt privite cu scepticism în vest, nu va fi o surpriză dacă ele vor fi introduse în regimul alimentar de zi cu zi. „Acceptabilitatea mâncării se schimbă cu timpul”, notează Peter Alexander în analiza sa din The Conversation.\n\nPrin anii 1700, europenilor le era frică de roșii. Erau văzute ca fiind toxice și chiar le spuneau „merele otrăvite”, pentru că se credea că aristocrații se îmbolnăveau și mureau după ce le mâncau. Adevărul era altul: europenii foloseau farfurii din cositor, care conțineau foarte mult plumb. Pentru că roșiile au un nivel ridicat de aciditate, când erau puse pe farfurii, absorbeau plumbul în contactul cu ele. Nimeni n-a făcut pe-atunci legătura, așa că roșiile au fost arătate cu degetul ca vinovate.\n\nAcum, roșiile sunt consumate în toată lumea în sortimente diverse. Mai mult de jumătate de miliard de tone de roșii sunt produse pentru comerț în fiecare an.\n\nFermier vinde roșii pe stradă în Italia. Foto:. 123rf\n\nHomarul, la început doar pentru muncitori și pușcăriași\n\nHomarul a avansat în mod asemănător. Acum o specialitate, pe vremuri era servit doar muncitorilor și prizonierilor și era folosit ca momeală pentru pești. A devenit o modă abia la jumătatea secolului al 18-lea. Piața de homari ar putea ajunge la o valoare de peste 11 miliarde de dolari până în 2027.\n\nLa fel s-ar putea întâmpla și cu consumul de insecte în Europa, remarcă expertul în alimentație în analiza sa din The Conversation. Iar consumul de insecte ar putea fi normalizat.\n\nO cercetare din 2015 arată că, pentru a fi mai ușor acceptat consumul de insecte și în țările vestice, acestea ar trebui introduse în alimentele sau mâncărurile familiare, comune. Asta va reduce neofobia, adică frica de nou, și va limita atitudinile negative față de hrana pe bază de insecte.\n\nInsectele comestibile nu sunt unica soluție pentru un sistem alimentar mai sustenabil. Cu toate astea, ele ar putea fi un substitut bun al cărnii. Producția și diversitatea lor contribuie considerabil la un sistem alimentar circular.\n\nPe vremuri, homarul era servit doar muncitorilor și pușcăriașilor. Foto: 123rf\n\nÎn România, AUR vrea să interzică consumul de insecte: „o formă de tulburare mintală”\n\nPână acum, Comisia Europeană a aprobat trei insecte ca ingrediente alimentare: viermele de făină, lăcusta migratoare și greierele de casă.\n\nUn lucru pe care partidul de extremă dreapta AUR îl vede drept o încurajare a unei „tulburări mintale”.\n\nFormațiunea condusă de George Simion a depus zilele trecute la Senat un proiect de lege prin care cere interzicerea utilizării insectelor şi a viermilor în alimentaţia umană. Membrilor AUR li se pare „o glumă care inspiră dezgust sau chiar produsul unei forme de tulburare mintală”.\n\n„În condiţiile în care omenirea este supusă unei manipulări oribile, zeloase şi din ce în ce mai agresive, pentru a normaliza utilizarea în alimentaţia umană a insectelor şi larvelor, considerăm absolut necesară şi de extremă urgenţă reglementarea interzicerii consumului insectelor şi viermilor, atât ca alimente de sine stătătoare, cât şi ca ingrediente”, arată parlamentarii AUR în expunerea de motive a proiectului de lege.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Opt gheparzi africani au ajuns în Parcul Naţional Kuno din centrul Indiei": "Sosirea marilor feline - cel mai rapid animal terestru de pe Pământ - coincide cu cea de-a 72-a aniversare a premierului indian Narendra Modi, care a eliberat sâmbătă prima felină în parc. Este punctul culminant al unui efort de 13 ani de refacere a unei specii care a dispărut din India în urmă cu aproximativ 70 de ani.\n\nEste prima dată când gheparzii sălbatici au fost mutaţi peste continente pentru a fi, apoi, eliberaţi. Acesta a ridicat întrebări din partea oamenilor de ştiinţă care spun că guvernul ar trebui să facă mai mult pentru a proteja animalele sălbatice din ţară, care se confruntă cu dificultăţi.\n\nGheparzii - cinci femele şi trei masculi - au sosit după o călătorie de două zile cu avionul şi elicopterul din savana africană şi se aşteaptă să petreacă între două şi trei luni într-o incintă de 6 km pătraţi în interiorul parcului din statul indian Madhya Pradesh, în centrul Indiei.\n\nDacă totul decurge bine cu aclimatizarea lor la Kuno, pisicile sălbatice vor fi eliberate pentru a alerga prin 5.000 de km pătraţi de pădure şi păşuni, împărţind peisajul cu leoparzi, urşi leneşi şi hiene vărgate.\n\nAlţi 12 gheparzi sunt aşteptaţi să se alăture populaţiei indiene tinere luna viitoare din Africa de Sud. Şi pe măsură ce India strânge mai multe fonduri pentru proiectul de 910 milioane de rupii (11,4 milioane de dolari), finanţat în mare parte de compania de stat Indian Oil, speră să crească în cele din urmă populaţia la aproximativ 40 de feline.\n\nSP Yadav, de la Autoritatea Naţională pentru Conservarea Tigrilor, a declarat că dispariţia ghepardului în India, în 1952, a fost singura dată când ţara a pierdut o specie de mamifer mare de la independenţă.\n\n„Este responsabilitatea noastră morală şi etică să o aducem înapoi”.\n\nDar unii experţi indieni în conservare au calificat efortul drept un „proiect de vanitate” care ignoră faptul că ghepardul african - o subspecie similară, dar separată de ghepardul asiatic, aflat în pericol critic de dispariţie şi care se găseşte acum doar în Iran - nu este originar din subcontinentul indian. Iar în condiţiile în care populaţia de 1,4 miliarde de locuitori din India se luptă pentru terenuri, biologii se tem că gheparzii nu vor avea suficient spaţiu pentru a hoinări fără a fi ucişi de prădători sau de oameni.\n\nAnul trecut, India s-a alăturat unui angajament al ONU de a conserva 30% din suprafaţa sa terestră şi oceanică până în 2030, însă în prezent mai puţin de 6% din teritoriul ţării este protejat.\n\nAducerea înapoi a ghepardului „este efortul nostru pentru conservarea mediului şi a vieţii sălbatice”, a declarat Modi.",
    "Elon Musk, antreprenor genial sau nebun de legat?": "Elon Musk este cofondator al companiei de plăți electronice Paypal și al companiei producătoare nave spațiale SpaceX. El s-a născut pe 28 iunie 1971 în Pretoria, Africa de Sud.\n\nDe asemenea, Musk este director general al companiei producătoare de mașini Electrice Tesla și deține cea mai mare parte din această companie.\n\nÎn plus, el deține acțiuni și în cadrul rețelei sociale Twitter, pe care a încercat să o cumpere în totalitate în primăvara acestui an.\n\nAșadar, cine este Elon Musk?\n\nÎnceputul vieții lui Elon Musk\n\nMusk s-a născut dintr-un tată sud-african și dintr-o mamă canadiană. A demonstrat un talent timpuriu pentru computere și antreprenoriat.\n\nLa 12 ani a creat un joc video, pe care l-a vândut unei reviste de computere.\n\nÎn 1988, după ce a obținut un pașaport canadian, Musk a părăsit Africa de Sud pentru că nu era dispus să sprijine apartheidul prin serviciul militar obligatoriu și pentru că a căutat oportunități economice mai mari disponibile în Statele Unite, .\n\nPayPal\n\nMusk a urmat cursurile Queen’s University din Kingston, Ontario, din Canada, iar în 1992 s-a transferat la Universitatea din Pennsylvania, Philadelphia, din SUA, unde și-a obținut licențele în fizică și economie în 1997.\n\nS-a înscris la școala postuniversitară de fizică la Universitatea Stanford din California, dar a plecat după doar două zile pentru că a simțit că Internetul are mult mai mult potențial de a schimba societatea decât munca în fizică.\n\nÎn 1995 a fondat Zip2, o companie care le-a furnizat hărți și liste de întreprinderi ziarelor online. În 1999, Zip2 a fost cumpărat de producătorul de computere Compaq pentru 307 milioane de dolari, iar Musk a fondat apoi o companie de servicii financiare online, X.com, care a devenit ulterior PayPal, specializată în transferul de bani online. Licitația online eBay a cumpărat PayPal în 2002 pentru 1,5 miliarde de dolari.\n\nSpaceX\n\nMusk este convins de mult timp că, pentru ca viața să supraviețuiască, omenirea trebuie să devină o specie multiplanetară. Cu toate acestea, el a fost nemulțumit de costurile ridicate ale lansatoarelor de rachete.\n\nÎn 2002 a fondat (SpaceX) pentru a produce rachete mai accesibile. Primele sale două rachete au fost Falcon 1 (lansată în 2006) și Falcon 9, mai mare, (lansată în 2010), care au fost concepute pentru a costa mult mai puțin decât rachetele concurente.\n\nO a treia rachetă, Falcon Heavy (lansată în 2018), a fost proiectată să transporte 53.000 de kilograme pe orbită, aproape de două ori mai mult decât cel mai mare concurent al său, Delta IV Heavy a companiei Boeing, pentru o treime din cost.\n\nSpaceX a anunțat succesorul rachetelor Falcon 9 și Falcon Heavy: sistemul Super Heavy-Starship. Prima etapă, Super Heavy, ar putea fi capabilă să ducă 100.000 de kg pe orbita joasă a Pământului. Sarcina acesteia va fi Starship, o navă spațială concepută pentru a asigura transport rapid între orașele de pe Pământ și baze de pe Lună și Marte.\n\nSpaceX a dezvoltat, de asemenea, nava spațială Dragon, care transportă provizii către Stația Spațială Internațională (ISS). Primele zboruri de testare ale sistemului Super Heavy-Starship au fost lansate în 2020. Pe lângă faptul că este CEO al SpaceX , Musk a fost, de asemenea, proiectant-șef în construirea rachetelor Falcon, Dragon și Starship.\n\nElon Musk și Tesla\n\nElon Musk a fost interesat de mult timp și de mașinile electrice, iar în 2004 a devenit unul dintre marii finanțatori ai Tesla Motors ( ), o companie fondată de antreprenorii Martin Eberhard și Marc Tarpenning.\n\nÎn 2006, Tesla a lansat prima sa mașină, Roadster, care putea parcurge 394 de kilometri cu o singură încărcare. Spre deosebire de majoritatea vehiculelor electrice anterioare, pe care Musk le-a considerat greoaie și neinteresante, Roadster era o mașină sport care putea accelera de la 0 la 97 km/h în mai puțin de patru secunde.\n\nÎn 2012, Tesla a prezentat sedanul Model S, care a fost apreciat de criticii auto pentru performanța și designul său. Compania a câștigat și mai multe laude pentru SUV-ul său de lux Model X, care a fost lansat pe piață în 2015. Model 3, un vehicul mai puțin costisitor, a intrat în producție în 2017 și a devenit cea mai vândută mașină electrică din toate timpurile.\n\nHyperloop\n\nNemulțumit de costul prevăzut (de 68 de miliarde de dolari) al unui sistem feroviar de mare viteză în California, Musk a propus în 2013 un sistem alternativ mai rapid, Hyperloop, un tub pneumatic în care o capsulă care transportă 28 de pasageri poate parcurge cei 560 km dintre Los Angeles și San Francisco în 35 de minute, cu o viteză maximă de 1.220 km/h, aproape viteza sunetului.\n\nMusk a susținut că Hyperloop ar costa doar 6 miliarde de dolari și că, având capsule care pleacă în medie la fiecare două minute, sistemul ar putea susține cele șase milioane de oameni care călătoresc pe acea rută în fiecare an. Cu toate acestea, a declarat el, împărțindu-și timpul între SpaceX și Tesla, nu s-a putut dedica dezvoltării Hyperloop.\n\nTwitter\n\nși-a făcut cont pe rețeaua socială Twitter în 2009, acesta devenind unul dintre cele mai populare conturi de pe site, depășind 85 de milioane de urmăritori în 2022.\n\nLa începutul lunii aprilie 2022, s-a aflat că Musk a cumpărat mai mult de 9% din companie. La scurt timp după aceea, Twitter a anunțat că Musk se va alătura consiliului de administrație al companiei; în schimb, Elon a decis să facă o ofertă pentru cumpărarea întregii companii, la o valoare de 54,20 dolari pe acțiune, totalizând 44 de miliarde de dolari.\n\nConsiliul de administrație al Twitter a acceptat înțelegerea, ceea ce l-ar fi făcut singurul proprietar al companiei. Musk a declarat că planurile sale pentru companie includ „îmbunătățirea produsului cu noi funcții, deschiderea surselor algoritmilor pentru a crește încrederea, învingerea roboților de spam și autentificarea tuturor oamenilor”.\n\nÎn iulie 2022, Musk a anunțat că își retrage oferta, declarând că Twitter nu a furnizat suficiente informații despre conturile spam și susținând că compania a „încălcat semnificativ mai multe prevederi” ale contractului de cumpărare.\n\nBret Taylor, președintele consiliului de administrație al Twitter, a răspuns spunând că compania „s-a angajat să încheie tranzacția la prețul și condițiile convenite cu Musk”.\n\nVă recomandăm să citiți și:",
    "Actriţa şi modelul sud-african Charlbi Dean, star în filmul „Triangle of Sadness”, a murit la 32 de ani | GALERIE FOTO": "Actriţa şi modelul sud-african Charlbi Dean, star în filmul „Triangle of Sadness”, a murit la 32 de ani | GALERIE FOTO\n\nActriţa şi modelul sud-african Charlbi Dean, personaj în filmul „Triangle of Sadness”, premiat cu Palme d'Or la Cannes anul acesta, a murit luni, la New York, la vârsta de 32 de ani, a anunţat un purtător de cuvânt.\n\n„Este îngrozitor”, a răspuns pentru AFP prin mesaj o reprezentantă a actriţei, „confirmând informaţiile din TMZ”.\n\nPotrivit TMZ şi Deadline, Charlbi Dean a murit „subit” luni, într-un spital din New York.\n\nCauza morţii nu a fost anunţată, nici o eventuală boală de care să fi suferit.\n\nÎn filmul „Triangle of Sadness” al suedezului Ruben Östlund, Charlbi Dean a fost Yaya, top model şi influencer, obsedată de imaginea şi cariera sa, care pleacă într-o croazieră de lux alături de un prieten manechin.\n\nLa cinci ani după „The Square”, Ruben Östlund a câştigat în mai al doilea premiul Palme d'Or la cea de-a 75-a ediţie a Festivalului de Film de la Cannes cu această satiră despre superbogaţi şi lux, considerată filmul cel mai distractiv din competiţie.\n\nCharlbi Dean Kriek s-a năascut pe 5 februarie 1990 la Cap, în Africa de Sud, şi a debutat ca model la vârsta de 6 ani, apoi a început o carieră în cinema la 20 de ani cu primele filme sud-africane: „Spud” în 2010 şi continuarea „Spud 2”, în 2013, cu John Cleese. În 2017, a apărut într-un film horror american „Don't Sleep”, şi anul următor, în „An Interview with God”.\n\nSursa: News.ro Etichete: , , Dată publicare: 31-08-2022 07:57\n\n",
    "Un nou focar de gripă aviară a fost detectat în colonia de pinguini Boulders, Cape Town": "Autorităţile de mediu din Africa de Sud au confirmat patru noi infectări şi alte şapte cazuri suspecte într-un nou focar de gripă aviară la colonia de pinguini din Cape Town, o populară atracţie turistică şi un important loc de reproducere a speciei, au spus vineri oficiali, potrivit Reuters.\n\nOficialii municipali şi provinciali au spus că tulpina înalt patogenă de gripă aviară este similară cu cea detectată în rândul unor serii de păsări marine sălbatice, inclusiv la cormoranul de Cape şi la rândunica de mare începând cu mai anul trecut după ce un focar similar în 2018 a ucis sute de pinguini şi alte păsări din specii în pericol de dispariţie, potrivit Agerpres.\n\nPinguinii africani sunt singura specie care trăieşte pe continent, dar populaţia lor a scăzut dramatic de-a lungul anilor din cauza pierderii habitatului şi a declinului stocurilor de peşte.\n\n''Închiderea coloniei Boulders pentru vizitatori nu se impune în acest stadiu, dar vizitatorii trebuie să rămână pe culoarele desemnate'', se spune într-o declaraţie comună emisă de South African National Parks, serviciile veterinare Western Cape şi organizaţia pentru conservarea păsărilor SANCCOB.\n\nExistă un efectiv estimat de 3.000 de pinguini pe plaja Boulders din Simon's Town, în apropiere de Cape Town, au precizat autorităţile.\n\n''Gripa aviară nu reprezintă aproape niciun pericol pentru oameni, dar dacă se transmite de la păsările marine sălbatice la efectivele de păsări de curte, reprezintă un mare risc pentru sectorul agricol'', a precizat într-un comunicat Anton Bredell, ministrul mediului din provincia Western Cape, avertizând că centrul local pentru managementul dezastrelor a fost alertat.\n\nÎntr-o declaraţie separată, Departamentul naţional al pădurilor, pescuitului şi mediului a precizat vineri că regiunile din jurul coloniilor importante de pinguini vor fi închise temporar pentru pescuitul comercial la anşoa şi sardine de la 1 septembrie în încercare de a sprijini populaţia de pinguini în declin.\n\n''Stocul de sardine din apele sud-africane continuă să fie la niveluri istoric de joase. Competiţia pentru hrană este considerată una dintre presiunile care contribuie la declinul populaţiei de pinguini africani'', conform departamentului.",
    "Connaisseur fara ifose | Ia un vin de la Tataie": "Toate vinurile sunt făcute din struguri. “Chimicalele” de care vorbește Tataie sunt drojdii și alte substanțe precis prevăzute de lege. Această lege se preocupă de un singur produs - vinul. Niciun alt aliment nu are propria lui lege europeană, iar asta arată cât de important e acest produs și câtă atenție stârnește. Cramele industriale sunt controlate permanent și trebuie să dovedească - an de an, pe fiecare lot - trasablitatea produsului finit, igiena perfectă și respectarea corectă a fiecărei etape prevăzută de lege pentru producție. Ceea ce nu se întâmplă deloc la “tataie și mamaie” în ogradă, unde lucrurile se fac din ochi, după ureche.\n\nCu tot respectul!\n\nToate emisiunile le puteți găsi la https://www.rfi.ro/tag/connaisseur-fara-ifose.\n\nEmisiune sustinuta de Serve.\n\nSursa imaginii: Serve",
    "Călătorii geopolitice, cu Attila Korodi": "O călătorie în Europa centrală, împreună cu Ailla Korodi, primarul orașului Miercurea Ciuc, fost ministru al mediului și unul din cei mai importanți lideri ai UDMR.",
    "Top cinci seriale turcești. Care sunt cele mai captivante povești": "Mai multe seriale turcești de pe Netflix, Amazon Prime și alte canale sunt disponibile cu dublare în engleză. Totuși, fanilor români înfocați le place să le urmărească cu subtitrări în limba română.\n\nÎn continuare vei putea vedea lista cu cele mai captivante seriale turcești. Toate vor reuși să te țină garantat cu sufletul la gură.\n\nMasumlar Apartmani – Camera inocenței\n\nHan arată, din exterior, ca un afacerist tânăr, chipeș și carismatic. Totuși, el este plin de amintirile dureroase ale familiei sale și de tragedia din interior.\n\nDupă întoarcerea din SUA, bărbatul își dedică viața surorilor sale și tatălui sau. Surorile sale suferă de probleme fiziologice ca urmare a traumelor din copilărie și a istoriei familiei.\n\n\n\nKuruluş Osman – Osman întemeietorul\n\nKurulus Osman este un serial de televiziune istoric turcesc. El a fost creat de Mehmet Bozdag. Rolul principal este jucat Burak Ozcivit.\n\nSerialul se concentrează pe viața lui Osman I, fondatorul Imperiului Otoman. Este continuarea lui Dirilis: Ertugrul, care a fost centrat în jurul vieții lui Ertugrul, tatăl lui Osman, care a fost interpretat de Engin Altan Duzyatan.\n\n\n\nEmanet – Moștenire\n\nKevser a crescut într-un cartier umil și sărac. După ce a devenit mireasa fiului bogatei familii Kirimli, tatăl ei a întrerupt toate legăturile cu ea. Motivul din spatele deciziei este că bărbatul nu a fost de acord cu această căsătorie.\n\nCu toate acestea, când Kevser își pierde soțul, ea se găsește brusc prinsă în conacul lipsit de iubire Kirimli. Femeia, împreună cu fiul ei Yusuf, în vârstă de cinci ani, nu au unde să se întoarcă.\n\n\n\nAsk Laftan Anlamaz – Dragostea nu poate fi înțeleasă în cuvinte\n\nAsk Laftan Anlamaz este un serial de televiziune turcesc de comedie romantica. Seria a avut premiera pe 15 iunie 2016. Personajele principale sunt jucate de Burak Deniz în rolul lui Murat Sarsilmaz și de Hande Ercel în rolul lui Hayat Uzun.\n\nAcțiunea este situată la Istanbul și urmează firul unei povești de dragoste de la locul de muncă la o companie multinaționala de moda, Sarte. Seria a fost difuzată în peste 30 de țări din întreaga lume și a atins milioane de vizualizări pe YouTube.\n\n\n\nKara Sevda – Dragoste Infinită\n\nKara Sevda este un serial turcesc dramatic. Serialul descrie povestea tânărului inginer miner Kemal, interpretat de Burak Ozcivit. Bărbatul își schimbă viața după ce se confruntă cu probleme în viața personală, potrivit Vulping.ro."
}