{
    "Zelenski, „șocat” de lipsa de sprijin din partea Israelului: „Nu ne-a furnizat nimic. Nimic. Zero”": "Zelenski, „șocat” de lipsa de sprijin din partea Israelului: „Nu ne-a furnizat nimic. Nimic. Zero”\n\nPreședintele Ucrainei, Volodimir Zelenski, a atacat dur Israelul în timpul unui interviu acordat vineri postului de televiziune francez TV5Monde, declarându-se „șocat” de lipsa de sprijin din partea Israelului pentru efortul de război, potrivit Jerusalem Post.\n\n„Nu am înțeles ce s-a întâmplat. Nu înțeleg de ce nu ne pot furniza rachete antiaeriene. Israelul nu ne-a furnizat nimic. Nimic. Zero”, a afirmat președintele ucrainean, înainte de a adăuga.\n\n„Nu îi învinovățesc pe lideri, constat faptele: au existat discuții. Puteți vedea influența Rusiei asupra Israelului. Înțeleg că trebuie să își protejeze țara, dar, conform informațiilor mele, continuă să exporte arme către alte țări”.\n\nVolodymyr Zelensky (@ZelenskyyUa) :« Israël n’a rien fourni à l’Ukraine. Rien, zéro ». pic.twitter.com/Z5jqcZzZDT — TV5MONDE (@TV5MONDE) September 23, 2022\n\n\n\nNu este prima dată când Zelenski lansează astfel de critici.\n\nÎntr-un discurs ținut în fața Universității Ebraice în iunie , Zelenski s-a adresat atât studenților, cât și membrilor facultății: „Spuneți-mi cum de nu puteți ajuta victimele? Pe dumneavoastră și pe milioane de alte persoane din lume. Îmi este greu să fiu intervievat de jurnaliștii din Israel, pur și simplu nu știu ce să răspund.”\n\n„Le [mulțumesc] cetățenilor Israelului și vouă pentru că susțineți Israelul, [vă] mulțumesc pentru că ați agățat steaguri ucrainene pe străzi și pentru toate cuvintele de susținere, dar am dori să primim sprijin și din partea guvernului dumneavoastră”, a spus el.\n\nÎn martie, Zelenski a declarat într-un discurs online adresat membrilor Knessetului că „în Israel, știm foarte bine că Iron Dome, sistemul vostru de interceptare a rachetelor, este cel mai bun. Știm că știți cum să vă apărați și să vă protejați interesele și, de asemenea, să ajutați Ucraina să îi protejeze pe evreii din Ucraina”.\n\n„Se poate întreba adesea de ce nu putem primi arme de la voi, de ce Israelul nu a impus sancțiuni serioase Rusiei? De ce nu se aplică presiuni? Trebuie să dați răspunsuri la aceste întrebări și apoi să trăiți cu răspunsul dumneavoastră. Ucrainenii au făcut o alegere acum 80 de ani, am salvat evreii și de aceea avem membri ai Hasidei Olam printre noi”, a declarat președintele ucrainean.\n\nAmbasadorul ucrainean în Israel, Evghen Korniciuk, a atacat – de asemenea – pe ministrul de finanțe Avigdor Liberman, în urma a ceea ce el a numit „neutralitatea” acestuia în ceea ce privește războiul dintre Rusia și Ucraina, în timpul unui interviu acordat miercuri agenției Newsru.\n\nÎn urma interviului lui Liberman despre război, în care acesta nu a condamnat direct acțiunile Rusiei în Ucraina, Korniciuk a declarat că „este de neconceput ca Liberman să nu condamne ferm partea care atacă”.\n\n„Ucraina a fost târâtă de Rusia în acest război sângeros, iar cetățenii noștri plătesc un preț foarte greu în fiecare zi”, a declarat miercuri ambasadorul într-o declarație. „Sunt șocat de indiferența domnului Liberman față de crimele pe care poporul ucrainean le-a experimentat din partea rușilor.”\n\nCitește și...",
    "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post": "În ajunul Anului Nou Evreiesc, în lume trăiesc 15,3 milioane de evrei, dintre care șapte milioane în Israel / Jerusalem Post\n\nStatistica a fost anunțată de Agenția Evreiască pentru Israel care are ca scop principal Aliyah – emigrarea evreilor din întreaga lume în Israel.\n\nAnul trecut, în lume erau aproximativ 15,2 milioane de evrei, ceea ce înseamnă că populația a crescut cu aproximativ 100.000 de evrei. Populația evreiască globală este în continuare cu peste un milion mai mică decât era înainte de Holocaust.\n\nDin cei 15,3 milioane de evrei din întreaga lume, aproximativ 7.080.000 trăiesc în Israel, ceea ce reprezintă o creștere de aproximativ 130.000 față de anul trecut. Aproximativ șase milioane de evrei trăiesc în SUA.\n\nUrmătoarea cea mai mare populație evreiască se află în Franța (442.000), urmată de Canada (394.000), Marea Britanie (292.000), Argentina (173.000), Rusia (145.000), Australia (118.200) și Germania (118.000).\n\nUrmătoarele țări au mai puțin de 100.000 de evrei: Brazilia (91.000), Africa de Sud (51.000), Ungaria (46.500), Ucraina (40.000), Mexic (40.000), Olanda (29.700), Belgia (28.000), Italia (27.000), Elveția (18.800), Uruguay (16.300), Chile (15.800), Suedia (14.900), Turcia (14.300), Spania (12.900), Austria (10.300) și Panama (10.000).\n\nCâteva mii de evrei așteaptă, de asemenea, să facă Aliyah în Israel din Etiopia.\n\nAceste cifre includ persoanele care se definesc ca evrei și nu se identifică cu o altă religie.\n\nDacă ar fi să adăugăm la aceste cifre toate persoanele eligibile pentru cetățenia israeliană în temeiul Legii întoarcerii (care au cel puțin un bunic evreu), totalul global se ridică la 25,5 milioane de persoane, inclusiv 7,5 milioane în Israel. 500.000 de israelieni care au dreptul la cetățenie în temeiul Legii întoarcerii nu sunt înregistrați ca evrei.\n\nStatisticile actualizate de profesorul Sergio Della Pergola de la Universitatea Ebraică din Ierusalim vor fi publicate în Anuarul evreiesc american 2022.\n\n5782 a fost cel mai mare an pentru Aliyah din ultimele două decenii\n\nAnul calendaristic ebraic 5782 a înregistrat cel mai mare număr de olim (noi imigranți) din ultimii 20 de ani, Agenția Evreiască și Ministerul pentru Aliyah și Integrare ajutând 60.000 de imigranți din 93 de țări să vină în Israel.\n\nDintre acești 60.000 de olim, 26.000 au venit din Rusia, 14.000 din Ucraina, 3.800 din SUA și Canada, 2.500 din Franța, 1.600 din Belarus, 1.450 din Etiopia, 1.100 din Argentina, 600 din Marea Britanie, 500 din Africa de Sud și 400 din Brazilia.\n\nMai mult de un sfert dintre noii imigranți au avut vârste cuprinse între 18 și 35 de ani, iar aproximativ 5.500 dintre ei au participat la programe speciale ale Agenției Evreiești care îi ajută să se integreze pe piața muncii și în învățământul superior.\n\nAlți 2.200 de olim care servesc ca soldați solitari în Forțele Armate (IDF) au primit sprijin din partea programului Wings.\n\nÎn 5782, 15.000 de tineri evrei din 60 de țări au venit în Israel pentru a lua parte la programe de leadership, voluntariat și carieră, majoritatea în cadrul Călătoriei Masa Israel.\n\nPeste 3.500 de lideri comunitari și profesioniști din 41 de țări au luat parte la cursuri de pregătire în domeniul rezilienței și al pregătirii pentru situații de urgență, în cadrul rețelei globale de urgență JReady a Agenției Evreiești, care are ca scop promovarea rezilienței în comunitățile evreiești globale.\n\n2.200 de shlichim (emisari) au slujit în comunitățile evreiești din întreaga lume pentru a consolida identitatea evreiască și legăturile cu Israelul.\n\n„Urez un An Nou fericit poporului evreu din întreaga lume – un an al speranței și un an al unei mai mari legături între noi”, a declarat președintele executiv al Agenției Evreiești, generalul-maior (rezident) Doron Almog. „Provocările cu care ne confruntăm la începutul acestui nou an sunt semnificative și importante. Vom lucra împreună pentru a consolida relația strategică dintre Israel și evreii din întreaga lume și pentru a consolida societatea israeliană în ansamblul ei, de dragul viitorului nostru comun”. Iar zecilor de mii de olim care au sosit în Israel în acest an cu ajutorul Agenției Evreiești, le urez tuturor un an nou fericit și o aterizare ușoară și plină de succes. Bine ați venit în Israel.”\n\nAnul nou evreiesc 5.783 începe duminică 25 septembrie la apusul soarelui. Anul evreiesc este unul lunar, iar calendarul este calculat de la facerea lumii potrivit calculelor bazate pe textul Bibliei.\n\nCitește și...",
    "MINISTERUL TURISMULUI DIN ISRAEL: \"Sezonul de plajă continuă în Israel până în luna Noiembrie\"": "Prima lună de toamnă înseamnă startul oficial al sezonului turistic în Israel. Chiar dacă destinaţiile europene se pregătesc de temperaturi scăzute şi precipitaţii, în Israel sezonul de plajă se prelungeşte până spre finalul lunii Octombrie şi începutul lunii Noiembrie, conform unui comunicat de presă remis Redacţiei.\n\nPotrivit sursei citate, turiştii din Tel Aviv se pot bucura de 25 - 28 de grade Celsius aproape toată toamna, iar temperatura apei ramâne ridicată (25-26 de grade).\n\n\"Din punct de vedere turistic Israelul are marele avantaj al unui sezon care se poate extinde cu usurinţă pe tot parcursul anului. Nu avem temperaturi extreme în timpul verii şi nici precipitaţii excesive iarna. Cu toate acestea, suntem bucuroşi că putem susţine faptul că vara se continuă în Israel până aproape de luna Noiembrie. După mai bine de doi ani pandemici, în care s-a călătorit foarte puţin şi cu maximă atenţie, ne bucurăm că anul acesta putem încuraja turiştii români să călătoreasca în Israel pentru a regăsi temperaturile de vară şi plajele impecabile. Dincolo de plaje, Israelul oferă turiştilor un mix unic de istorie, cultură şi viaţa de noapte. La doar jumătate de oră distanţă avem cele locuri religioase din Ierusalim şi atmosfera vibranta a Tel Aviv-ului\" a declarat Excelenţa Sa, Reuven Azar, Ambasadorul Israelului în România.\n\nToate plajele din Tel Aviv au distincţia \"Blue Flag\"\n\nToate cele 13 plaje din Tel Aviv au primit distincţia Blue Flag, care certifică cele mai înalte standarde de confort, siguranţă, curăţenie, accesibilitate pentru persoanele cu dizabilităţi şi protecţia mediului. Tel Aviv se alătură astfel celor mai exclusiviste destinaţii din lume recunoscute pentru plajele lor perfecte pentru relaxare şi înot. Litoralul din Tel Aviv are o lungime de 14 kilometri şi se întinde de la Herzliya la Bat Yam, având un total de 13 plaje oficiale. La fiecare plajă se găsesc vestiare şi băi, salvamari, o sală pentru acordarea primului ajutor, scaune, şezlonguri, pergole, scaune speciale pentru persoanele cu dizabilităţi care le permite să plutească pe apă şi spaţii de joacă pentru copii.\n\nRomânii sunt în top 10 la nivel mondial în lista tuturor naţionalităţilor care călătoresc în Israel şi în top 5 la nivel european\n\nConform unui studiu realizat în anii trecuţi de către Ministerul Turismului din Israel, aproximativ 49% dintre vizitatorii români în Israel au vârste cuprinse între 35 şi 60 de ani şi aproximativ 31% au vârste cuprinse între 20 şi 35 de ani. Principalele destinaţii din Israel alese de vizitatori sunt oraşele Tel Aviv şi Ierusalim. Interesele românilor în Israel sunt legate de vizitarea locurilor sfinte, dar şi de gastronomie, plajă şi viaţa de noapte, se mai arată în comunicat.",
    "Presa israeliană: România pare că va fi prima țară europeană care va cumpăra Iron Dome de la Israel / Surse: Șansele unui acord cu România sunt foarte mari / Dîncu, citat de Haaretz: Vrem să aducem în": "Presa israeliană: România pare că va fi prima țară europeană care va cumpăra Iron Dome de la Israel / Surse: Șansele unui acord cu România sunt foarte mari / Dîncu, citat de Haaretz: Vrem să aducem în România cunoașterea și inovația tehnologică israeliană\n\nRomânia e foarte dornică să achiziționeze din Israel sistemul de apărare anti-rachetă IRON DOME, afirmă unele surse în urma vizitei de săptămâna trecută în Israel a ministrului român al apărării Vasile Dîncu. Dacă acordul va fi aprobat, România, membru NATO, va deveni prima țară europeană care cumpără sistemul, scrie publicația israeliană Haaretz.\n\nDe când a intrat în arsenalul defensiv israelian, în 2011, Iron Dome și-a dovedit valoarea în numeroase runde de luptă cu Fâșia Gaza. Fiecare baterie costă în jur de 150 de milioane de dolari, iar o rachetă interceptoare costă 50.000 de dolari.\n\nÎnsă Israelul nu și-a promovat sistemul pe piață, vânzând doar două bucăți armatei americane pentru 373 de milioane de dolari. Se apreciază că americanii nu sunt interesați să cumpere mai multe.\n\nConform unor știri confirmate, și Azerbaidjan a cumpărat Iron Dome. Mai multe țări – Singapore, Canada, Coreea de Sud, India, Finlanda, Slovacia și Cehia – au cumpărat doar componenta radar.\n\nDeși Iron Dome a fost conceput de ministerul israelian al apărării în colaborare cu contractanți militari, el a devenit în esență un proiect comun cu SUA. Israelul a investit 800 milioane de shekeli (232 milioane de dolari) în dezvoltarea lui, pe când Congresul american a alocat pentru el o sumă de patru ori mai mare.\n\nAstfel că orice tranzacție cu Iron Dome necesită aprobarea SUA. Dacă Israelul a vândut sistemul regimului tiranic din Azerbaidjan în vremea administrației Trump, se poate presupune că un asemenea acord n-ar fi fost aprobat sub mandatul lui Joe Biden.\n\nȘi producția rachetelor e un proiect comun – între Rafael Advanced Defense Systems și compania americană Raytheon. Costurile totale de dezvoltare s-au ridicat la 4 miliarde de dolari. Sursele afirmă că șansele unui acord cu România sunt foarte mari.\n\nÎntr-un interviu pentru Haaretz, Dîncu a refuzat să discute despre Iron Dome, dar a spus că țara sa dorește să semneze cu Israelul acorduri pentru intensificarea cooperării în domeniul securității. „Dorim să ne îmbunătățim cooperarea militară și de securitate cu Israelul în multe domenii”, a declarat el.\n\nRep: Cum ar fi?\n\n„Vrem să învățăm de la Israel cum să ne îmbunătățim medicina militară, nu cea civilă, pe liniile frontului. Mulțumită experienței sale, Israelul are cele mai bune cunoștințe în domeniu.”\n\nRep: Ce altceva?\n\n„Vrem să aducem în România cunoașterea și inovația tehnologică israeliană. Industria noastră militară e de modă veche. Și am descoperit că Israelul, spre deosebire de alții, e o țară care nu vrea doar să vândă echipamente militare, ci vrea să obțină și licență pentru producția lor în România, iar acest lucru e foarte important pentru noi. Acest lucru ne va permite să exportăm sisteme de armament către NATO.”\n\nSe estimează că în ultimul sfert de veac vânzările israeliene de armament în România au depășit 1 miliard de dolari. Dîncu, un social-democrat de 60 de ani, e ministrul apărării de aproape un an. Este a doua sa vizită în Israel, dar prima în calitatea actuală.\n\nChiar și înainte de căderea comunismului în România, în 1989, cu execuția dictatorului Nicolae Ceaușescu și a soției sale Elena, România a avut relații speciale cu Israelul în sfera securității și serviciilor secrete. Aceste legături s-au consolidat în ultimele decenii.\n\n„În prezent avem opt acorduri de achiziții cu companii israeliene, inclusiv Elbit și Rafael”, a declarat Dîncu.\n\nAceste acorduri au dus la construcția a patru fabrici în România, cu un total de 800 de angajați, care produc piese pentru drone, turele și echipamente electronice. Legăturile bilaterale au făcut de asemenea ca România să accepte ca forțele aeriene israeliene să se antreneze în România pentru a simula lovituri contra Iranului. Astfel de exerciții erau organizate de obicei în Turcia, până când președintele Recep Tayyip Erdogan le-a anulat brusc.\n\nDîncu afirmă că țara sa vrea să semneze acorduri de cooperare în materie de securitate care să permită manevre comune ale armatelor israeliană și română.\n\nElbit a mai modernizat până acum avioane MiG-29 de producție rusească, „dar România e interesată de echipament occidental”, a declarat Dîncu. Avioanele MiG-29 vor fi scoase din uz în aproximativ un an.\n\nCu aprobarea SUA, România a cumpărat 17 avioane F-16 din Portugalia și 32 din Norvegia. Israelul ar fi vrut să-i vândă și el câteva, dar Dîncu spune că acest lucru nu se va întâmpla: România vrea să achiziționeze generația următoare de avioane americane, F-35.\n\nTotuși, România vede Israelul ca pe o poartă către tehnologia occidentală. Dîncu afirmă că Elbit Systems are șanse mari de a câștiga trei licitații deja în curs privind proiecte referitoare la războiul electronic, sisteme radar și drone. El declară că guvernul său urmărește să-și intensifice cooperarea cu Israelul, vizând manevre militare comune și îmbunătățirea cooperării dintre serviciile de informații Mossad și Shin Bet și serviciile similare românești – despre care el afirmă că este deja foarte bună.\n\nCând l-am întrebat pe Dîncu cine reprezintă un pericol potențial pentru România, răspunsul lui a fost fără echivoc: Rusia. „Chiar dacă nu e o amenințare directă”, a afirmat el. „Suntem parte a apărării colective a NATO și operăm în interiorul acestui cadru de lucru. Trebuie să ne apărăm.”\n\nÎn prezent în România staționează 5.000 de trupe NATO. Avioane NATO patrulează spațiul aerian al României, care are granițe comune cu Rusia [nota red: România nu are granină comună cu Rusia, ci cu Ucraina și Republica Moldova] și Ucraina. În România cel mai delicat subiect e războiul din nord-est.\n\nLa începutul interviului Dîncu a clarificat că președintele lui, Klaus Iohannis, i-a spus să nu vorbească despre războiul Rusiei contra Ucrainei. Chiar și așa, informații devenite publice arată că România – alături de Polonia, Slovacia și statele baltice – e un actor important în ce privește tranzitul armelor spre Ucraina. Dîncu a discutat totuși despre război cu ministrul apărării Benny Gantz.\n\nÎnsă impresia rămâne aceeași. Politica Israelului e să stea pe bară. Cu alte cuvinte, chiar și sub premierul Yair Lapid, Israelul spune: suntem parte a Occidentului. Cumpărați arme de la noi, dar nu vă așteptați să vă susținem politica și strategia.\n\nSursa: Haaretz/ Articol de Yossi Melman / Rador/ Traducere: Andrei Suba\n\nCitește și...",
    "Palestinienii se opun relocării ambasadei britanice în Israel": "Palestinienii au făcut cunoscut ieri că orice decizie a Marii Britanii de a \"revedea amplasamentul actual\" al ambasadei lor în Israel ar fi o \"încălcare flagrantă a dreptului internaţional\", transmite AFP, potrivit Agerpres.\n\nPremierul britanic Liz Truss, care s-a aflat la New York pentru a participa la Adunarea Generală a ONU, i-a spus miercuri omologului său israelian, Yair Lapid, despre intenţia sa de a \"revedea amplasamentul actual al ambasadei britanice în Israel\", a declarat Downing Street într-un comunicat publicat la Londra.\n\nO astfel de hotărâre ar merge pe urmele controversatei decizii luate în 2018 de fostul preşedinte american Donald Trump de a reloca ambasada Statelor Unite de la Tel Aviv la Ierusalim.\n\nDonald Trump a recunoscut Ierusalimul drept capitala Israelului, stârnind astfel furia palestinienilor care aspiră să facă din partea de est a oraşului capitala viitorului lor stat.\n\n\"Îi mulţumesc bunei mele prietene, premierul britanic Liz Truss, care a anunţat că priveşte favorabil mutarea ambasadei Marii Britanii la Ierusalim\", a scris ieri Yair Lapid pe Twitter.\n\nAceastă eventuală decizie a stârnit o puternică nemulţumire din partea palestiniană.\n\n\"Este extrem de regretabil că premierul Truss, în cursul primei sale apariţii la ONU, se angajează să încalce potenţial dreptul internaţional, promiţând o +revizuire+ a amplasamentului ambasadei britanice în Israel\", a declarat ieri ambasadorul palestinian în Marea Britanie, Hossam Zomlot, pe Twitter.\n\n\"Orice mutare a ambasadei ar fi o încălcare flagrantă a dreptului internaţional\", a subliniat diplomatul palestinian.\n\nHossam Zomlot a adăugat că acesta \"ar submina soluţia cu două state şi ar inflama o situaţie deja volatilă la Ierusalim şi în restul teritoriilor ocupate(...) O astfel de promisiune este imorală, ilegală şi iresponsabilă!\".\n\nMarea majoritate a ţărilor se abţin de la relocarea ambasadele lor la Ierusalim, deoarece nu recunosc legitimitatea ocupaţiei israeliene a părţii sale de est din 1967.\n\nIerusalimul adăposteşte atât cel mai sfânt loc al iudaismului, cât şi al treilea cel mai sfânt loc al islamului.\n\nPreşedintele american Joe Biden a reînnoit apelul de lungă durată al Washingtonului în favoarea unei soluţii cu două state, dar nu a revenit asupra deciziei controversate a lui Trump de a recunoaşte Ierusalimul drept capitală a Israelului.",
    "Liderii din Israel şi Turcia au avut prima întâlnire din 2008 încoace": "Relaţiile dintre Israel şi Turcia, îngheţate de mult timp pe fondul disputelor legate de cauza palestiniană, s-au încălzit în ultimele luni, energia apărând ca un domeniu cheie de cooperare. Se aşteaptă ca în curând cele două ţări să facă schimb de ambasadori.\n\nPe lângă discuţiile despre energie, Lapid i-a mulţumit lui Erdogan pentru schimbul de informaţii dintre cele două ţări şi a remarcat cererea Israelului de returnare a patru dintre cetăţenii săi - dintre care doi soldaţi - dispăruţi în Fâşia Gaza de la războiul din 2014, a declarat biroul lui Lapid.\n\nTurcia, membră a NATO, a găzduit membri ai Hamas, o mişcare islamistă palestiniană care conduce Gaza şi pe care o mare parte a Occidentului o desemnează drept grup terorist. Această relaţie a fost adesea un punct de blocaj în încercările de a reface legăturile cu Israelul.\n\nLa rândul său, Ankara a fost indignată de uciderea, în 2010, a 10 activişti turci în urma unor încăierări care au izbucnit atunci când puşcaşii marini israelieni au luat cu asalt o navă care încerca să spargă blocada navală israeliană asupra Fâşiei Gaza.",
    "Presa din Israel l-a desemnat pe Zelenski cel mai influent evreu din lume": "Publicaţia israeliană The Jerusalem Post a prezentat, duminică, lista anuală a \"celor mai influenți evrei din lume\", scrie TASS, potrivit Rador.\n\nPe primul loc, autorii l-au plasat pe președintele Ucrainei, Volodimir Zelenski. Potrivit publicației, anul acesta, președintele ucrainean a câștigat statutul de \"personaj global\", rar pentru un politician.\n\nPe fondul situației din jurul Ucrainei, Zelenski este şi \"unul dintre cei mai puternici oameni din lume de astăzi, nu doar cel mai influent evreu din lume\", susține The Jerusalem Post.\n\nAutorii listei l-au plasat pe locul doi pe premierul israelian, Yair Lapid, iar pe poziţia a treia pe premierul francez Élisabeth Borne, ai cărei părinţi au supravieţuit Holocaustului, notează publicaţia.\n\nPotrivit versiunii The Jerusalem Post, lista celor mai influenți zece evrei de pe planetă îi include, de asemenea, pe ambasadorul SUA în Israel, Thomas Nides (locul 4), fostul premier al Israelului, actualul lider al opoziției, Benjamin Netanyahu (locul 5) şi pe secretarul de stat al SUA, Antony Blinken (locul 8). În total, lista conține 50 de nume. Printre aceștia se numără politicieni, personalităţi publice, oameni de știință, antreprenori, personalități culturale de origine evreiască, care trăiesc atât în ​​Israel, cât și în străinătate.\n\nPublicarea listei de către The Jerusalem Post este programată să coincidă cu Noul An 5783 conform calendarului evreiesc, care este sărbătorit în acest an începând din seara zilei de 25 septembrie.",
    "Cetăţenii sunt în topul naţionalităţilor care călătoresc în Israel": "Israelul este o destinaţie de călătorie preferată de tot mai mulţi turişti români, oferind experienţe multiculturale, o viaţă de noapte intensă, delicii gastronomice şi posibilităţi pentru turismul de aventură, conform unui comunicat remis redacţiei. Astfel, românii sunt în top 10 la nivel mondial în lista tuturor naţionalităţilor care călătoresc în Israel şi în top 5 la nivel european. Ei reprezintă 17.5% din fluxul de turişti pe care Israelul îi absoarbe din Europa Centrală şi de Est, find pe primul loc în regiune, depăşind Polonia sau chiar Canada şi Brazilia, la nivel mondial.\n\nConform unui studiu realizat în anii trecuţi de către Ministerul Turismului din Israel, aproximativ 49% dintre vizitatorii români în Israel au vârste cuprinse între 35 şi 60 de ani şi aproximativ 31% au vârste cuprinse între 20 şi 35 de ani. Principalele destinaţii din Israel alese de vizitatori sunt oraşele Tel Aviv şi Ierusalim.\n\n\"România se află acum pe locul 5 în topul ţărilor la nivel european ca pondere a numărului de turişti străini care vin în Israel, şi suntem siguri că vom reuşi să ne menţinem în acest top. Este prima ţară din Europa Centrală şi de Est ca număr de turişti în Israel, depăşind Polonia, şi continuă să înregistreze creşteri de două cifre de la lună la lună. Scopul nostru este acela de a convinge turiştii români să privească Israelul dincolo de pelerinajul religios şi să descopere complexitatea activităţilor disponibile în ţara noastră: plaje Blue Flag, ateliere gastronomice, degustări de vin şi multe altele\" a declarat Larissa Samoilovich, Ministerul Turismului din Israel.\n\nPe măsură ce turismul incoming creşte, Ministerul Turismului din Israel a alocat granturi de 49 milioane USD pentru a sprijini planurile de finanţare pentru construirea de noi hoteluri în Israel sau extinderea celor existente. Anul acesta s-a deschis deja David Kempinski la Tel Aviv şi alte trei hoteluri noi sunt în curs de deschidere în Ierusalim. Până la sfârşitul anului 2023, 25 de hoteluri noi sunt programate să îşi deschidă porţile în Israel.\n\nAutoritatea Aeroporturilor din Israel (IAA) a anunţat că principala cale aeriană de acces în Israel, Aeroportul Ben Gurion, va deveni aeroport digital în 2023, în încercarea de a scurta timpii de aşteptare de la ghişeele de check-in şi de a elimina verificarea de securitate. Peste 50 de milioane shekeli sunt alocaţi pentru acest proiect.\n\nÎncepând cu 17 Septembrie, un nou tren de noapte va funcţiona între Aeroportul Ben Gurion şi Tel Aviv / Ierusalim. Acest nou tren va circula o dată pe oră, de Sâmbătă până Miercuri. Serviciul către Ierusalim nu va fi disponibil în zilele de joi, din cauza lucrărilor de întreţinere, şi vineri din cauza sărbătorii de Sabatului. Cu toate acestea, serviciul va funcţiona toată noaptea între Tel Aviv şi Aeroportul Ben Gurion în zilele de joi, se menţionează în comunicat.",
    "Ucraina, un ”Israel mare” și un ”portavion american” la granița Rusiei": "”Rezultatul războiului din Ucraina va fi o noua relație între Ucraina – care va fi probabil cea mai mare forță convenționala a continentului – și restul Europei”, spunea Henry Kissinger, in discursul sau pentru Forumul Economic Mondial de la Davos, in luna mai.\n\nAcum, pe fondul unei contraofensive limitate a Ucrainei considerată un succes, cele spuse de Kissinger par să prindă contur. De fapt, conturul a fost dat la nici o lună și jumătate după invazia rusă, în momentul în care administrația SUA trecuse de ezitările inițiale și începuse să pompeze armament in Ucraina, îndemnând și aliații din NATO să facă acest lucru. Atunci, în aprilie, unul dintre foștii consilieri ai președintelui Barack Obama, propunea, într-un material publicat de Atlantic Council, un think tank al NATO, un plan pentru transformarea Ucrainei într-un „mare Israel”.\n\nDin planul schițat de Daniel B. Shapiro pentru The Atalntic Council rezultă și ce înseamnă un „mare Israel” – este vorba despre modul în care a fost prezentat Israelul de Alexander Haig, fost secretar de Stat în timpul administrației Reagan și fost comandant al trupelor NATO din Europa. Israelul ”este cel mai mare portavion American din lume, unul care nu poate fi scufundat”, spunea Haig. Acesta ar urma să fie rolul Ucrainei de după război și asta sugera și Henry Kissinger, în mai anul acesta, când arăta că Ucraina va fi cea mai mare putere militară convențională a Europei, un bastion american la frontierele Rusiei, chiar și fără aderarea formala la NATO.\n\nAceastă metamorfoza a Ucrainei este cu atât mai probabila cu cât nu Shapiro a lansat ideea transformării țării într-un „mare Israel”, ci însuși presedintele Volodimir Zelenski, cu două zile înaintea publicării materialului amintit de către Atlantic Council. Pe 5 aprilie, președintele Zelenski le spunea reporterilor că țara sa nu va rămâne neutră în potențiale noi conflicte între NATO, UE și Rusia. Zelenski a spus atunci că Ucraina nu va fi niciodată ca Elveția (neutră). ”Nu putem vorbi despre «Elveția viitorului». Însă cu siguranță putem deveni un «Isarel mare»”, a spus atunci Zelenski.\n\nCe înseamnă asta? Ucraina ”nu va fi absolut liberală, europeană”, a spus Zelenski, așa cum este citat de Haaretz, în vreme ce președinția a înlăturat repede această remarcă. ”Nu vom fi mirați să avem reprezentanți ai forțelor armate sau ai Gărzii Naționale în toate instituțiile, supermarketuri, cinematrografe – vor fi oameni cu arme. Sunt sigur că problema securității va fi numărul unu în următorii zece ani”, a spus Zelenski.\n\nCum se poate împlini planul președintelui Zelenski de transformare a Ucrainei în ”cel mai mare portavion american”?\n\nDaniel Shapiro propunea mai mulți pași.\n\n– Toată populația trebuie să joace un rol. ”Civilii trebuie să-și asume responsabilitatea de a respecta protocoalele de securitate și de a contribui la cauză. Unii vor ajunge chiar să se înarmeze (sub strictă supraveghere) pentru a face asta. Mobilizarea amplă a societății ucrainene pentru apărarea colectivă sugerează că țara are acest potențial”, scrie Shapiro, amintind de declarația președintelui Zelenski despre ”oamenii care vor purta arme în supermarketuri și cinematografe”.\n\n– Ucraina va trebui să-și transforme serviciile secrete într-un mod asemănător cu Israelul, care ”a investit masiv în capabilitățile informative, pentru a se asigura că are mijloacele să detecteze și să descurajeze inamicul și, când e nevoie, să-l lovească”. ”Ucraina va trebui să-și modernizeze serviciile secrete, pentru a concura cu capabilitățile ruse și pentru a se asigura că poate împiedica și respinge atacurile ruse”.\n\n– Parteneriatul de apărare cu SUA este esențial. ”Poate că Ucraina nu va adera la NATO în curând, dar își va putea aprofunda parteneriatele de Securitate cu membrii Alianței și va putea primi ajutor, arme, informații și antrenament, pentru a-și spori capacitatea de apărare”.\n\n– Menținerea instituțiilor democratice este ultimul dintre cele opt puncte ale planului lui Shapiro pentru transformarea Ucrainei într-un ”Israel mare”. ”Concentrarea constantă pe securitate nu a împiedicat menținerea instituțiilor și practicilor democratice fundamentale în Israel. Zelenski pare să fie conștient de această tensiune și de faptul că democrația este o condiție esențială. El a spus că este imposbilă apariția unui regim autoritar în Ucraina”, scrie Shapiro.\n\nSă mai spunem doar că Daniel Shapiro a lucrat o vreme la firma de consultanță WestExec Advisors, înființată în 2017 și considerată un fel de cabinet din umbra al neoconservatorilor, gata să preia conducerea după plecarea lui Donald Trump de la Casa Albă. Firma a fost înființată de Antony Blinken, actualul secretar de Stat al SUA.",
    "Germania vrea să cumpere din Israel celebrul sistem de apărare antirachetă Arrow 3": "Germania vrea să cumpere din Israel celebrul sistem de apărare antirachetă Arrow 3\n\nGermania este în discuţii pentru cumpărarea sistemului de apărare antirachetă Arrow 3 de la Israel, ca parte a eforturilor Berlinului de a-şi consolida forţele armate după invadarea Ucrainei de către Rusia, a declarat prim-ministrul israelian Yair Lapid, aflat luni într-o vizită la Berlin, transmite Reuters, citată de News.ro.\n\nGermania şi-a intensificat cheltuielile militare după ce Rusia a trimis trupe în Ucraina în februarie, livrând ajutoare şi arme grele Kievului, ca parte a unui răspuns internaţional.\n\n”Israelul… va juca un rol în construirea noii forţe de apărare a Germaniei, în special în domeniul apărării aeriene. … are legătură cu angajamentul nostru total faţă de siguranţa Germaniei, de siguranţa Europei, de capacitatea democraţiilor liberale de a se apăra”, a declarat Lapid reporterilor, vorbind alături de cancelarul german Olaf Scholz.\n\nLapid a spus că discuţiile lor vor conduce la ”un acord posibil în viitor”, dar a refuzat să sublinieze costul.\n\nScholz a spus că Germania îşi va consolida apărarea prin cumpărarea mai multor sisteme de apărare aeriană în viitor şi a numit sistemul Arrow 3 ”o ofertă de înaltă performanţă”, dar a refuzat să intre în detalii.\n\nInterceptoarele Arrow 3 sunt proiectate să zboare dincolo de atmosfera terestră, unde focoasele lor se detaşează pentru a deveni sateliţi ”kamikaze” sau ”vehicule ucigaşe” care urmăresc şi se lovesc de ţinte.\n\nAstfel de doborâri la altitudine mare sunt menite să distrugă în siguranţă rachetele nucleare, biologice sau chimice care sosesc.\n\nO sursă guvernamentală germană a declarat pentru Reuters: ”Da, există planul de a cumpăra Arrow 3, dar nimic nu este semnat”.\n\nCei doi lideri au discutat, de asemenea, despre eforturile de a relansa un acord nuclear din 2015 cu Iranul, Scholz cerând Teheranului să nu respingă propunerile făcute de Europa.\n\nCitește și...",
    "VIDEO O navă de război turcească a acostat în Israel pentru prima vizită din ultimii zece ani, în contextul în care relațiile dintre cele două țări se îmbunătățesc": "VIDEO O navă de război turcească a acostat în Israel pentru prima vizită din ultimii zece ani, în contextul în care relațiile dintre cele două țări se îmbunătățesc\n\nO navă de război turcească a acostat în Israel pentru prima vizită de acest fel din ultimii zece ani, în contextul în care relațiile dintre cele două state se îmbunătățesc, după o dispută aprigă pe tema cauzei palestiniene, relatează Reuters.\n\nFregata Kemalreis a acostat sâmbătă la Haifa în cadrul manevrelor NATO în Marea Mediterană, a declarat un oficial turc. Un oficial israelian a declarat că Ankara a înaintat o cerere preliminară pentru ca echipajul să debarce în concediu la țărm.\n\nUn oficial portuar din Haifa a afirmat că a fost prima vizită a unei nave militare turcești cel puțin din 2010, când legăturile bilaterale au fost zdruncinate de asaltul Israelului asupra unui convoi de ajutor pro-palestinian care a încercat să încalce blocada impusă de Israel asupra Fâșiei Gaza.\n\n“A Turkish Navy ship docked this morning to Haifa as part of a NATO patrol mission. It's not every day a Turkish warship docks in Israel 🇮🇱🇹🇷 This is the Turkish frigate (F-247) TCG Kemalreis” Via @ItayBlumental pic.twitter.com/V3quEhphkU — Ragıp Soylu (@ragipsoylu) September 3, 2022\n\nZece turci au fost uciși de pușcașii marini israelieni în acel incident.\n\nLa rândul său, Israelul a exprimat obiecții cu privire la găzduirea de către Turcia, membră NATO, a unor membri ai Hamas, o mișcare islamistă palestiniană care este interzisă ca grup terorist în Occident.\n\nÎnsă, în ultimele luni, cele două țări au încercat să își restabilească relațiile, iar energia a devenit un domeniu cheie pentru o potențială cooperare. Se așteaptă ca cele două țări să numească în curând noi ambasadori.\n\nCitește și...",
    "SUA și Israel, acuzate că au pus la cale protestele din Iran. Susținătorii guvernului de la Teheran au ieșit în stradă și au ars drapelele celor două țări": "În Iran au continuat şi ieri protestele declanşate, acum mai bine de o săptămână, de moartea suspectă a unei tinere, arestate de aşa-numita \"poliţie a moravurilor\".\n\nOamenii au manifestat în câteva cartiere din Teheran şi în mai multe oraşe din provincie, în ciuda intervenţiilor dure ale forţelor de ordine. S-au scandat şi lozinci împotriva aiatolahului Khamenei, îndrumătorul religios suprem al Iranului. În ultimele opt zile, cel puţin 41 de oameni şi-au pierdut viaţa şi peste o mie de manifestanţi au fost reţinuţi.\n\nPe de altă parte, în capitală a avut loc ieri şi o demonstraţie, pretins spontană, de sprijin pentru guvern. Au fost arse drapelele Statelor Unite şi Israelului, acuzate că au pus la cale valul de proteste, cel mai amplu din ultimii ani.\n\nPuteţi urmări ştirile Observator şi pe Google News!",
    "O monedă furată, evaluată la un milion de dolari, s-a întors în Israel după o căutare de ani de zile": "„O bucată de istorie preţuită [se întoarce în sfârşit] acasă\", a declarat un oficial american la ceremonia care a marcat revenirea acasă a monedei.\n\nFurată în Israel în 2002, aceasta a fost în cele din urmă găsită, confiscată şi returnată proprietarilor ei.\n\nSaga a început atunci când Autoritatea Israeliană pentru Antichităţi (IAA) a aflat de la informatori că moneda a fost luată de palestinieni dintr-un tezaur dezgropat în Valea Ella, la sud de Ierusalim.\n\nIAA spune că şi-a petrecut următorul deceniu şi jumătate încercând să localizeze moneda, care a trecut prin pieţele ilicite de antichităţi din Israel, Iordania şi Marea Britanie. În cele din urmă a fost exportată în SUA pentru a fi vândută la o licitaţie din 2017.\n\nIAA a alertat Serviciul de Investigaţii pentru Securitate Internă al SUA (HSI), care a preluat apoi custodia administrativă a monedei. Ancheta a fost transmisă Unităţii de combatere a traficului de antichităţi (Antiquities Trafficking Unit - ATU) a procurorului districtual din Manhattan, care a obţinut un ordin judecătoresc de repatriere a monedei pe baza informaţiilor furnizate de informatori din cinci ţări, împreună cu ajutorul autorităţilor din Europa şi Orientul Mijlociu.\n\nMoneda a fost înmânată luni în cadrul unei ceremonii la biroul procurorului districtual din Manhattan, la care au participat oficiali americani şi israelieni, inclusiv ambasadorul Israelului la ONU, Gilad Erdan.\n\n„Astăzi ne alăturăm partenerilor noştri pentru a returna o piesă incredibil de rară din istoria Israelului, moneda de un sfert de shekel, un simbol al independenţei din timpul prezenţei romane în ceea ce este acum Israelul modern\", a declarat Ricky J Patel, agent HSI.\n\nMoneda de argint, reliefată cu motive evreieşti, este una dintre cele doar patru monede de acest tip cunoscute de specialişti. IAA a datat-o în anul 69 d.Hr., al patrulea an al Marii Revolte.\n\nMarea Revoltă a reprezentat o rebeliune a evreilor din Iudeea împotriva dominaţiei opresive a romanilor.\n\nRevolta a culminat cu distrugerea de către romani a Ierusalimului şi a celui de-al doilea templu evreiesc în anul 70 d.Hr.\n\nConform estimărilor, numărul evreilor ucişi variază de la sute de mii la peste un milion.",
    "Ministrul român al apărării s-a întâlnit cu omologul din Israel, la Tel Aviv": "La începutul întâlnirii, Dîncu i-a dat lui Gantz o copie a certificatelor de naştere ale membrilor familiei sale din partea tatălui său, potrivit sursei citate de Agerpres.\n\n„România este un partener important al Israelului, un membru de bază al alianţei NATO şi împărtăşeşte cu noi interese comune şi o viziune comună pentru o lume sigură şi stabilă”, a declarat Gantz într-o conferinţă de presă comună.\n\n„Războiul din Ucraina ne reaminteşte tuturor necesitatea ca ţările să îşi asigure capacitatea de a se apăra singure şi, în acelaşi timp, să îşi extindă cooperarea cu ţările care împărtăşesc valori şi interese comune. Am convenit în cadrul întâlnirii noastre să aprofundăm cooperarea militară şi industrială, precum şi cadrul discursului strategic”, a detaliat oficialul israelian.\n\nÎn luna iulie, Forţele Aeriene Israeliene (IAF) au participat la exerciţiul aerian „Blue Sky” din România, pentru prima dată din 2010.",
    "Presa israeliană: România pare decisă să devină prima țară europeană care să cumpere sistemul antirachetă Iron Dome": "România pare decisă să devină prima țară europeană care să cumpere sistemul israelian antirachetă Iron Dome, au declarat surse israeliene pentru publicația Haaretz. Conform presei israeliene, ministrul român al Apărării, Vasile Dâncu, a refuzat să prezinte detalii referitoare la acest subiect, dar a recunoscut că România intenționează să achiziționeze sisteme radar și drone din Israel.\n\nConform MApN, Vasile Dîncu, a vizitat, în perioada 14 - 15 septembrie, sediile unor companii din industria de apărare israeliană, inclusiv cele implicate în dezvoltarea Iron Dome.\n\n„Miercuri, 14 septembrie, ministrul Dîncu a vizitat facilitățile companiei Israel Aerospace Industries din Tel Aviv, unde s-a întâlnit cu specialiștii români care lucrează în cadrul companiei. Joi, 15 septembrie, demnitarul român a vizitat companiile Rafael Advanced Defense Systems ce activează în domeniul aerospațial și de apărare și Elbit Systems, o companie din industria de apărare cu investiții importante în România”, se arată într-un comunicat MApN.\n\nIron Dome este un sistem de apărare antirachetă dezvoltat de firmele israeliene Rafael Advanced Defense Systems și Israel Aerospace Industries, cu sprijinul financiar și suportul tehnic al Statelor Unite.\n\n„Iron Dome” („Cupola de fier”, într-o traducere aproximativă) a devenit cunoscut pe plan mondial în mai 2021, în urma celui mai mare atac cu rachete asupra Israelului, când armata israeliană a reușit să intercepteze un mare număr de proiectile de artilerie trase din zona fâșiei Gaza de gruparea Hamas.\n\nOficialii militari israelieni au spus căsistemul antirachetă a reușit să intercepteze 90% din cele peste 1.000 de obuze de artilerie și rachete de tip Katiușa, lansate asupra Israelului în cadrul confruntărilor din Fâșia Gaza dintre evrei și palestinieni.\n\nDe asemenea, în luna mai, oficiali israelieni au declarat, sub protecția anonimatului, că Israelul poate oferi Ucrainei, sub formă de ajutor militar, „multe lucruri, de la căști până la sistemul antirachetă Iron Dome”.\n\n„Cupola de fier” este, în esență, un sistem C-RAM (Counter Rockets, Artillery, Mortars), destinat cu precădere interceptării rachetelor cu rază scurtă de acțiune (de tip Katiușa) ori a proiectilelor de artilerie clasică (obuze sau mortiere).\n\nProcesul de interceptare a rachetelor sau obuzelor de către Iron Dome este cvasi-automatizat: în momentul când un astfel de proiectil apare pe radarele Iron Dome, unitatea de comandă a bateriei analizează traiectoria proiectilului și „decide” dacă ținta „merită” să fie interceptată sau nu. Fiecare sistem de lansare include 20 de interceptori Tamir, care au o rază de acțiune 40 de kilometri. În cazul în care racheta Tamir nu zboară drept și trebuie să „manevreze” în jurul țintei, această rază se scurtează. Costul unui interceptor variază între 20.000 și 100.000 de dolari.\n\nEditor : Mihnea Lazăr",
    "Pelerinaje în Israel, soldate cu arest": "Un grup de 30 persoane din R. Moldova urmau să meargă într-un pelerinaj în Israel. În urma controlului actelor la punctul de trecere a frontierei, 12 persoane au fost reținute și transferate într-o celulă pentru o zi, fiind, ulterior, deportate în R. Moldova. Reprezentanții agenției de turism care au organizat excursia susțin că astfel de cazuri nu sunt o raritate, oamenii încercând prin intermediul acestor excursii să emigreze pentru a munci ilegal în Israel.\n\n„Am stat în acea celulă fără apă și mâncare de la 8 dimineața până la 9 seara”\n\nElena Russu, una dintre persoanele deportate, declară că a muncit oficial timp de 8 ani în Israel, iar în această excursie a decis să meargă pentru a vizita lăcașele sfinte.\n\n„Am întrebat un reprezentant al companiei dacă pot fi înregistrată într-o excursie pe 5 zile pentru a vizita locurile sfinte. Am primit un răspuns pozitiv și, pe data de 1 iunie, am achitat toată suma, în valoare de 820 de euro. Pe 24 iulie, am zburat spre Israel, acolo au început să verifice pașapoartele la toată grupa de 30 de persoane. Controlul pașapoartelor au trecut doar 16, restul am fost opriți, încătușați și direcționați într-o celulă. Am stat în acea celulă fără apă și mâncare de la 8 dimineața până la 9 seara. Autoritățile israeliene nu ne-au spus prea multe, doar faptul că am avut încălcări, având suspiciuni că aveam intenția de a lucra ilegal în Israel. Eu personal am muncit în Israel din anul 2011 până în anul 2019, aveam grijă de o bătrână. Am plecat de bună voie atunci, nu am fost deportată, spre deosebire de situația pe care o am acum. De ce ghidul nu a luat pașapoartele noastre și nu a dus răspundere pentru noi?”, se întreabă femeia.\n\nPublicitate\n\nPublicitate\n\nElena Russu susține că toate persoanele au fost informate despre riscul de a fi deportați în cazul în care au probleme cu actele, iar banii achitați pentru excursie nu vor fi returnați.\n\n„Am discutat cu un șef de la „PandaTur” (agenția de turism care a organizat pelerinajul, n.r.), împreună cu toată grupa celor care au fost deportați. Domnul ne-a transmis că, conform actelor prealabil semnate de noi, nu vom primi banii înapoi. Înainte de excursie am fost preîntâmpinați că pot apărea probleme la vamă și că, în astfel de cazuri, nu vom primi banii înapoi. Totuși, noi dorim să primim bani pentru experiența neplăcută prin care am trecut, multe persoane au fost în vârstă, iar medicamentele de care ele au avut nevoie au fost sustrase de poliție”, susține Elena Russu.\n\nElizaveta Jaloba a fost și ea deportată în urma controlului documentelor. Femeia susține că nu înțelege care a fost motivul, deoarece niciodată nu a vizitat Israelul.\n\n„Eu niciodată nu am fost în Israel. Am sunat la ambasada Israelului din Moldova și mi-au transmis că sediul ambasadei se află la București, dar cum să trimit o petiție online, nu știu cum să o fac, nu-mi este clară procedura. În legătură cu avertizarea de a fi oprită la vamă, eu am cumpărat biletul vineri și deja duminica am semnat contractul la aeroport, nu l-am citit. Ghidul pe care l-am avut nu ne-a ajutat practic cu nimic. Nu am fost îndrumați ce și unde să facem. La control, am declarat că niciodată nu am fost în Israel, la vârsta mea de 64 de ani, mereu speram să ajung la locurile sfinte. După ce am primit pașaportul înapoi, am fost direcționată într-un subsol, unde erau mulți oameni de diferite naționalități. Am fost ținuți într-o mizerie oribilă. Ulterior, am fost transferați într-o celulă până au fost gata documentele pentru a fi deportați. Autoritățile israeliene nu ne-au explicat nimic, consider că mi-au fost lezate drepturile cu desăvârșire. În grupa noastră, au fost câteva persoane care, într-adevăr, au încălcat regimul de ședere și au fost deportați anterior, însă, în cazul meu, nu înțeleg care este motivul, cred că unica posibilitate de a-mi face dreptate este să mă adresez direct la ambasadă”, declară femeia deportată.\n\n„Două persoane imediat după ce au traversat frontiera au dispărut”\n\nDumitru Cojuhari, vicedirectorul agenției de turism „PandaTur”, care a organizat excursia, a comentat situația persoanelor care au fost deportate din Israel.\n\n„Oricine care merge în Israel trece un interviu la vamă. Autoritățile israeliene au o bază de date, unde sunt incluse persoane în „lista neagră”. Astfel, oamenii care nu pot intra pe teritoriul țării de sine stătător, încearcă prin intermediul agențiilor de turism sau prin intermediul altor căi să ajungă în Israel. Controlul la vama israeliană este foarte minuțios, pot verifica telefonul, să vadă dacă ai înregistrate numere locale, dacă rudele persoanei au încălcat regimul de ședere. Respectiv, cele 12 persoane nu au trecut acel control. Înainte, astfel de oameni erau îmbarcați în primul avion și trimiși în țară din contul statului Israel. Acum, din cauză că sunt foarte multe persoane care încearcă ilegal să intre în țară, acestea sunt oprite la vamă și deportate, fiind utilizat avionul care corespunde biletelor tur-retur cumpărate de oameni”, susține vicedirectorul agenției de turism.\n\nAcesta explică, totodată, de ce clienților care au fost deportați nu li se pot întoarce banii și de ce nu există posibilitatea de a verifica în prealabil dacă unei persoane îi este interzisă permisiunea de a traversa frontiera țării.\n\n„Israelul obligă agențiile turistice să lucreze cu companiile locale. Noi am apelat la agenția cu care activăm să aflăm care este situația și să încercăm să întoarcem banii pentru cazare, ca să putem o parte din bani să-i returnăm oamenilor. Ei ne-au anunțat că cei 12 oameni au fost deportați din cauza legilor israeliene, unii din ei fiind, anterior, deportați, aveau pașapoarte cu alte familii sau persoanele ce au avut, anterior, o viză de muncă nu puteau reveni în Israel timp de 5 ani. Banii pentru excursie au fost plătiți agenției locale din timp, într-un avans de o sută de procente. Astfel, banii nu pot fi returnați. Doar câteva din persoanele deportate s-au adresat la noi, deoarece majoritatea știu că au încălcat legea. O persoană a solicitat răspunsul de la agenția de turism israeliană pentru a merge la consulat să verifice actele. Două din persoanele care au trecut controlul la vama israeliană au dispărut imediat ce au trecut vama și nu au mai revenit în țară. Noi nu avem acces la bazele de date ale Israelului pentru a verifica, din start, dacă o persoană are problemele cu actele. Din acest motiv, noi prevenim oamenii despre riscuri și, anume din acest considerent, există acel act semnat înainte de plecare”, declară Dumitru Cojuhari.\n\nCondiții și restricții de intrare în Israel\n\nÎncepând cu 15 decembrie 2014, cetăţenii Republicii Moldova, posesori ai paşapoartelor biometrice, pot călători în Statul Israel fără vize pe o durată de pînă la 90 zile în decursul a 6 luni/180 de zile de la data primei intrări în ţară.\n\nStatul Israel îşi rezervă dreptul de a nu permite intrarea în ţară a persoanelor indezirabile sau de a scurta şederea lor pe teritoriul israelian. Cetăţenii Republicii Moldova care intenţionează să călătorească în această ţară urmează să se asigure că vor putea demonstra, la cererea poliţiei de frontieră din Israel, faptul că dispun de cazare (hotel/ospeţie la cetăţenii israelieni) şi bilet de avion de întoarcere în Republica Moldova.\n\nCetăţenii deportaţi anterior care doresc, după expirarea termenului de restricţii, să călătorească în această ţară urmează să se adreseze la Ambasada Statului Israel în R. Moldova, sediul căreia este stabilit la București, pentru a primi permisiunea de a intra pe teritoriul israelian. Astfel, fiecare cerere va fi examinată de către autorităţile competente ale Israelului, reieşind din gravitatea infracţiunilor comise anterior de către solicitantul în cauză.\n\nPersoanele care intenţionează să-și viziteze rudele apropiate, deţinătoare ale vizelor de muncă în Israel, urmează să coordoneze călătoria, în prealabil, cu Ministerul Afacerilor Interne al Statului Israel, în baza unei cereri depuse de către partea-gazdă (persoana fizică sau juridică cu cetăţenie/reşedinţă/înregistrare israeliană la care lucrează cetăţeanul R. Moldova cu viză de muncă).\n\nPublicitate",
    "HAMAS a anunțat executarea a cinci palestinieni, din care doi erau acuzațí de „colaborare” cu Israelul": "Mişcarea islamistă armată Hamas, la putere în Fâşia Gaza, a executat duminică dimineaţa cinci palestinieni, dintre care doi pentru ''colaborare'' cu Israel. Acestea sunt primele execuţii în teritoriile palestiniene începând din 2017, informează AFP.\n\n„Duminică dimineaţa, sentinţa de pedeapsă cu moartea a fost executată împotriva a doi condamnaţi pentru colaborare cu ocupaţia (Israelul, n.red.) şi a altor trei pentru cazuri penale”, a anunţat Hamas.\n\nPotrivit comunicatului, condamnaţii „obţinuseră în prealabil dreptul deplin de a se apăra” în faţa justiţiei locale, informează Agerpres.\n\nMinisterul de Interne din Fâşia Gaza, teritoriu palestinian controlat de Hamas din 2007, a dat detalii despre fiecare condamnat executat, dar nu a precizat decât iniţialele numelor, anii sau locurile de naştere.\n\nCele două persoane executat pentru „colaborare” cu Israel sunt doi bărbaţi, născuţi în 1968 şi, respectiv, 1978.\n\nCel mai în vârstă dintre ei, care a fost „spânzurat”, fusese condamnat de justiţia locală pentru că furnizase începând din 1991 Israelului informaţii despre membri ai rezistenţei, locurile lor de reşedinţă şi despre ''amplasamente de fabricare şi de lansare de rachete, a indicat Hamas.\n\nAl doilea, care a fost executat prin împuşcare, fusese condamnat pentru că furnizase Israelului începând din 2011 informaţii care conduseseră la luarea ca ţinte şi martirizarea (uciderea, n.red.) unor cetăţeni de către forţele israeliene.\n\nCelelalte trei persoane executate fuseseră condamnate pentru omor, mai adaugă comunicatul.\n\nÎn ultimii ani, autorităţile din Gaza au condamnat la pedeapsa capitală mai multe persoane pentru diferite crime sau ''colaborare'' cu Israel, însă ultimele execuţii cunoscute datau din 2017.\n\nEditor : M.L.",
    "Un papirus antic rar a revenit în Israel după ce a fost ascuns la vedere în SUA timp de 6 decenii": "Un papirus antic rar, probabil parte dintr-o scrisoare, a fost returnat Israelului după 6 decenii petrecute în clime mult mai reci.\n\nPierdut de aproape trei milenii în total, acest și-a găsit cumva drumul spre Montana, înainte ca o privire întâmplătoare asupra unei fotografii să ducă la descoperirea și recuperarea lui.\n\nExistă doar trei papirusuri cunoscute din această perioadă în colecția de Manuscrise de la Marea Moartă a Autorității Israeliene pentru Antichități (IAA).\n\n„Documentele din perioada Primului Templu scrise pe materiale organice, cum ar fi acest papirus, abia au supraviețuit”, a explicat Joe Uziel, directorul IAA Judean Desert Scrolls Unit, pentru .\n\nUn papirus antic rar, vechi de aproape 3.000 de ani\n\n„Deși avem mii de fragmente de sul care datează din perioada celui de-al Doilea Templu, avem doar trei documente, incluzându-l pe acesta recent găsit, din perioada Primului Templu”, a spus Uziel.\n\nPovestea papirusului începe în secolele al VII-lea sau al VI-lea î.e.n., conform datării cu radiocarbon realizată de IAA, un rezultat care se potrivește bine cu estimările bazate pe formele literelor. Aceste lucruri plasează papirusul în mijlocul Perioadei Primului Templu, o eră numită după , care a existat în Ierusalim din secolul al X-lea î.Hr., conform tradiției evreiești, până la distrugerea sa, în 586 î.Hr.\n\nCe este acest papirus antic rar?\n\nDar papirusul nu este un document al Templului. Nu cu mult mai mare decât un timbru poștal, restul de papirus conține doar fragmente din 4 rânduri, iar primele cuvinte sugerează că documentul a fost cândva o scrisoare care conținea instrucțiuni, care îi spunea destinatarului: „La Ismael trimite…”.\n\n„Ismael… a fost un nume comun în perioada biblică, însemnând ‘Dumnezeu va auzi’. Acest document a certificat probabil o expediere fie către, fie de la Ismael”, a spus Shmuel Ahituv, profesor emerit la departamentul de Studii Biblice, Arheologie și Orientul Apropiat Antic al Universității Ben Gurion.\n\nDocumentul s-a păstrat atât de mult timp datorită climatului uscat al , unde au fost găsite inițial toate cele trei relicve din epoca Primului Templu. A rămas acolo câteva mii de ani până când la un moment dat, probabil în ultimul secol, a spus Uziel, a fost furat și vândut dealerilor locali de antichități.\n\nPovestea fragmentului\n\nLa mijlocul anilor 1960, acest papirus antic rar a ajuns peste Atlantic, în Montana. La acea vreme, zona pe care o cunoaștem acum drept Ierusalim era sub ocupație iordaniană, iar vânzarea și exportul de antichități erau foarte restricționate și necesitau permise speciale din partea oficialilor guvernamentali, permisiuni pe care nu se știe clar dacă le avea femeia care a adus papirusul acasă ca suvenir în 1965.\n\nCu toate acestea, a ajuns cumva acasă, unde a amplasat fragmentul de sul înrămat pe perete. Și acolo ar fi rămas, dacă Ahituv nu ar fi observat o fotografie a relicvei printre însemnările unui coleg decedat.\n\nAșa a început o misiune comună între Ahituv și Unitatea de prevenire a furtului de antichități a IAA pentru a găsi acest document misterios și a-l aduce înapoi în Israel.\n\n„Repatrierea acestui document rar face parte dintr-un proces amplu condus de Autoritatea pentru Antichități din Israel, care urmărește… să prevină vânzarea ilegală a sulurilor antice care au fost furate din deșertul Iudeei în trecut”, a declarat directorul Autorității pentru Antichități din Israel, Eli Eskosido.\n\n„Și, pe de altă parte, ne propunem să prevenim jefuirea în continuare a patrimoniului cultural care există astăzi în deșert”, a continuat Eskosido.\n\nPapirusul se întoarce la Autoritatea Israeliană pentru Antichități\n\nOdată ce noua locație a fragmentului de papirus fusese localizată, acum în casa fiului cumpărătoarei din anii 1960, obiectivul a fost de a-l convinge pe proprietar să-l predea autorităților israeliene. După o invitație la IAA, el a fost convins că documentul rar ar fi cel mai bine păstrat de experții în antichități de acolo.\n\n„Autoritatea Israeliană pentru Antichități… continuă să ne surprindă cu succesul lor în localizarea comorilor arheologice pierdute”, a declarat Hili Tropper, ministrul Culturii și Sportului din Israel.\n\n„Unitatea de Prevenire a Furturilor de Antichități din cadrul Autorității pentru Antichități din Israel acționează cu putere pentru a dezrădăcina fenomenul furturilor de antichități, cu scopul ca întreaga populație să poată aprecia moștenirea națională”, a continuat Tropper.\n\nFragmentul conține indicii istorice despre limbaj\n\nRezultatele investigațiilor asupra artefactului vor fi prezentate la Muzeul Bible Lands din Ierusalim. Deocamdată, fragmentul se alătură unei bogății de comori descoperite în zonă în ultimii ani, dintre care unele au remodelat deja modul în care gândim despre dezvoltarea limbajului scris și a comunicării.\n\n„Spre sfârșitul perioadei Primului Templu, scrisul a fost larg răspândit. Acest lucru este evident din multe descoperiri, inclusiv grupuri de ostrace (documente scrise pe cioburi de ceramică) și sigilii cu scris, care au fost descoperite în multe așezări urbane antice, inclusiv în capitala regală a Ierusalimului”, a spus Uziel.\n\n„Fiecare document nou aruncă o lumină suplimentară asupra alfabetizării și administrării perioadei Primului Templu”, a adăugat el.\n\nVă recomandăm să citiți și:",
    "Antoine Conte a fost arestat la domiciliu în Israel": "Antoine Conte (28 de ani), care a jucat la Universitatea Craiova până în vara acestui an, a fost arestat la domiciliu în Israel.\n\nAventura lui Antoine Conte în campionatul din Israel nu a început tocmai bine pentru fostul jucător al formației din Bănie. Fundașul dreapta s-a lovit de o problemă foarte mare la scurt timp după plecarea de la Universitatea Craiova, care s-a consumat în vara acestui an.\n\nFotbalistul în vârstă de 28 de ani, legitimat la Hapoel Tel Aviv, a fost arestat la domiciliu pentru violență domestică, după ce vecinii au alertat autoritățile din cauza bătăilor pe care i le-ar fi administrat partenerei sale de viață.\n\nAntoine Conte, fostul fotbalist de la Universitatea Craiova, a fost arestat în Israel! Este acuzat de violență domestică după ce și-ar fi bătut iubita\n\nAntoine Conte, care a jucat pentru Universitatea Craiova din 2021 până în vara lui 2022, are probleme serioase în Israel, unde a intrat pe radarul autorităților.\n\nEl a apucat să joace două meciuri pentru Hapoel Tel Aviv înainte de a a fi reclamat și, mai apoi, arestat la domiciliu. Vecinii fotbalistului au fost puși în alertă de zgomotele pe care le-au auzit din locuința acestuia, astfel că au alertat autoritățile, care l-au plasat pe Antoine Conte sub arest la domiciliu, potrivit jurnaliștilor din Israel.\n\nFotbalistul le-a recunoscut anchetatorilor că au existat, într-adevăr, certuri între el și partenera sa de viață, dar a ținut să menționeze că nu s-a ajuns la agresivitate fizică.\n\nAntoine Conte a fost arestat la domiciliu și a primit ordin de restricție, fiindu-i interzis să se apropie la mai puțin de 100 de metri de fosta lui parteneră de viață. Jucătorul născut la Paris a primit, însă, o dispensă, astfel că își poate părăsi locuința pentru a merge la antrenamente. Avocatul fotbalistului s-a declarat mulțumit de hotărârea luată de autorități: „Judecătorii au considerat de cuviință să echilibreze diversele interese și au ajuns la o decizie potrivită, admițând recursul pe care l-am depus”.\n\nTrimite pe: Facebook WhatsApp WhatsApp Twitter",
    "Iranienii anunţă că au realizat o dronă capabilă să lovească Tel Aviv şi Haifa din Israel": "Autorităţile din Iran afirmă că au dezvoltat o dronă „concepută pentru a lovi Tel Aviv şi Haifa din Israel\", anunţă Mehr News citat de Reuters.\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nRăspunde pe site-urile Aleph News, Mediafax, Ziarul Financiar și pe paginile noastre de social media - ȘTIU și Aleph News. Vezi răspunsul la Știu, de la ora 19.55, Aleph News.\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Arheologii au descoperit în Israel un colţ fosilizat ce a aparținut unei specii dispărute de elefant gigantic": "Arheologii au descoperit în Israel un colţ fosilizat ce a aparținut unei specii dispărute de elefant gigantic\n\nUn colţ fosilizat ce a aparţinut unui exemplar dintr-o specie preistorică de elefanţi gigantici care trăiau în zona bazinului Mării Mediterane a fost descoperit în urma unor săpături realizate în sudul Israelului, oferind arheologilor o perspectivă rară asupra primilor locuitori din acea regiune, relatează Reuters.\n\nOamenii de ştiinţă estimează că acel colţ cu o lungime de 2,5 metri, care a aparţinut unui exemplar din specia dispărută de elefant-cu-colţi-drepţi (Palaeoloxodon antiquus), are o vechime de aproximativ o jumătate de milion de ani. El a fost găsit într-o zonă în care au fost descoperite şi unelte din piatră şi silex, precum şi rămăşiţe fosilizate ale altor animale.\n\n„Acesta este cel mai mare colţ fosilizat găsit vreodată într-un sit preistoric din Israel sau din Orientul Apropiat”, a declarat Avi Levy, expert în preistorie la Autoritatea Israeliană pentru Antichităţi şi directorul şantierului arheologic în care a fost făcută descoperirea.\n\nElefanţii-cu-colţi-drepţi, în prezent o specie dispărută de pe Terra, erau mult mai mari decât elefanţii africani actuali şi făceau parte din fauna bogată a acestei regiuni, unde trăiau bovine şi cai sălbatici, căprioare, mistreţi şi hopopotami, care au fost vânaţi de oameni pentru hrană şi, posibil, în scopuri ritualice.\n\n„Ne aşteptăm ca descoperirea colţului de elefant într-un context clar arheologic să aducă lumină în această chestiune”, a declarat Omry Barzilai, cercetător la Autoritatea Israeliană pentru Antichităţi.\n\nDupă ce procesul de conservare va fi finalizat, colţul de elefant preistoric va fi prezentat într-o expoziţie permanentă în holul central al Campusului Naţional de Arheologie a Israelului din Ierusalim.\n\nCitește și...",
    "Mediastandard.ro: Angajata Google care se opunea unui contract cu Israel, forțată să părăsească compania": "INTERNATIONAL Miercuri, 31 August 2022, 13:35\n\nMediastandard.ro\n\n​O angajată a Google acuză compania că a forțat-o să demisioneze după ce și-a făcut publice nemulțumirile cu privire la un proiect secret care ar urma să ajute forțele armate din Israel.\n\nGoogle Foto: Alex Grichenko, Dreamstime.com\n\nAriel Koren, manager în departamentul de marketing, a spus că Google i-a prezentat un ultimatum: fie se mută la sediul din São Paulo, fie va fi demisă. Fără să existe o motivare pentru această mutare în Brazilia, Koren a depus plângeri la departamentul de resurse umane și la instituția federală americană care se ocupă de relațiile de muncă. Conform The New York Times, nici departamentul HR al Google și nici autoriățile nu au găsit nereguli, însă Koren își menține poziția și acuză compania de constrângere.\n\nCitește mai mult pe Mediastandard.ro.",
    "Descoperire neașteptată în Israel: Canaaniții menționați în Biblie foloseau opiu": "ARHEOLOGIE Marți, 20 Septembrie 2022, 15:49\n\nSebastian Jucan • HotNews.ro\n\n​Urme de opiu au fost descoperite în Israel în vase utilizate în timpul ritualurilor funerare de vechii canaaniţi, aceasta fiind una dintre cele mai vechi dovezi din lume ale utilizării acestei substanţe, informează marţi Reuters și Agerpres.\n\nUnul dintre vasele in care au fost gasite ramasite de opiu Foto: Ahmad Gharabli / AFP / Profimedia Images\n\nDescoperite în urma unor săpături efectuate în 2012 la Tel Yehud, în centrul Israelului, vasele din epoca bronzului târziu, având forma unei flori de mac întoarsă, au fost găsite în morminte canaanite unde au fost probabil utilizate la ceremoniile funerare şi oferite drept ofrandă persoanelor decedate, spre a le folosi în viaţa de apoi, au indicat marţi cercetătorii.\n\nÎn cadrul unui studiu condus în comun de Institutul de Ştiinţă Weizmann, Universitatea din Tel Aviv şi Autoritatea pentru Antichităţi din Israel, au fost analizate depunerile organice din opt dintre aceste vase şi s-a constatat că era vorba despre opiu.\n\nO parte din opiu era produsă local, iar restul în Cipru. Obiectele găsite datează din secolul al XIV-lea î.e.n., au precizat cercetătorii în studiul lor, publicat în jurnalul ştiinţific Archaeometry.\n\nFolosirea opiului de către canaaniți reprezintă un mister\n\nNu se cunoaşte cu exactitate cum era folosit opiul de către canaaniţi în ritualurile funerare, au adăugat cercetătorii.\n\n„S-ar putea ca în timpul acestor ceremonii, conduse de membrii familiei sau de un preot în numele lor, participanţii să fi încercat să trezească spiritele rudelor lor decedate pentru a exprima o cerere şi să fi intrat într-o stare de extaz prin utilizarea opiului”, a spus Ron Beeri de la Autoritatea Israeliană pentru Antichităţi.\n\n„Alternativ, este posibil ca opiul, care era plasat lângă cadavru, să fi fost menit să ajute la ridicarea din mormânt a spiritului persoanei decedate pentru a-l pregăti de întâlnirea cu rudele în viaţa următoare”, a notat Beeri.\n\nÎn 2020, cercetătorii au confirmat descoperirea unor urme de canabis din secolul al VIII-lea î.e.n. pe un altar dintr-un templu israelit cu o vechime de 3.000 de ani din deşertul Negev.\n\nPe același subiect:",
    "Război Israel-Iran. Șansele să facă pace sunt minime. „Nu văd nicio cale care să nu implice forța”": "Fostul șef al Biroului pentru afaceri politico-militare al Ministerului Apărării, Amos Gilad, și fostul consilier pe probleme de securitate națională, generalul-maior (în retragere) Yaakov Amidror, au declarat că eforturile de a împiedica acordul nuclear sunt degeaba și că Israelul ar putea fi atacat de Iran în orice moment.\n\n„Amenințarea iraniană este o amenințare strategică majoră pentru statul Israel. Trebuie să se înțeleagă că aceasta nu este doar o viziune, ci că iranienii investesc eforturi enorme în dezvoltarea unor capacități amenințătoare. În Liban, potrivit unor publicații străine, ei au 150.000 de rachete îndreptate spre Israel, precum și rachete cu rază lungă de acțiune, capacități cibernetice și de terorism și, mai presus de toate – faptul că sunt pe punctul de a deveni nucleari”, a declarat Gilad.\n\nAmidror a declarat: „Este un acord prost și este bine că Israelul a spus clar că nu este legat de el. Opțiunile diplomatice au fost epuizate după ce americanii au decis să urmărească un acord cu aproape orice preț. Nu văd nicio cale care să nu implice forța pentru a-i convinge pe iranieni, pentru că Iranul nu se oprește sub nicio presiune diplomatică sau economică. Acest lucru ne obligă să ne asigurăm că suntem pregătiți pentru o opțiune militară.”\n\nTensiunea dintre Israel și Iran se adâncește\n\nOficialii au declarat că nu există cale de pace sau scenarii fericite și că Israeul trebuie să se aștepte la o confruntare militară de proporții.\n\n„Întrebarea este dacă să mergem cu SUA sau să o criticăm. SUA vor decide dacă vor reînnoi sau nu acordul cu sau fără noi, iar noi avem capacitatea de a influența această chestiune. Teoretic, dacă mergem împotriva lor, nu vom câștiga nimic. Trebuie să înțelegem că nu putem ataca Iranul fără coordonare cu SUA din diverse motive. De aceea, este posibil să avem un dialog ascuțit cu SUA, dar nu în mod public. Trebuie să consolidăm legăturile cu țările occidentale și legăturile emergente cu statele arabe. Acesta este un multiplicator de forță, dar, în același timp, nu trebuie să cădem în iluzia că aici va exista un NATO regional.”\n\nEl a spus: „Dacă Iranul obține o bombă nucleară, va teroriza întregul Orient Mijlociu și întreaga regiune ar putea degenera într-o cursă nucleară. Avantajul nostru este că avem imaginea de a avea capacități strategice și am putea fi văzuți într-o cu totul altă lumină într-un Orient Mijlociu nuclear.”\n\nPotrivit generalului de brigadă (în retragere) Yossi Kuperwasser, fostul șef al Diviziei de cercetare a serviciilor de informații militare ale IDF, „deși SUA au promis că vor folosi toate mijloacele necesare pentru a împiedica Iranul să dezvolte o armă nucleară, în acest stadiu nu vor mai putea să împiedice acest lucru, deoarece Iranul este prea aproape de țintă”, potrivit Israel Hayom.",
    "Volei feminin: România, victorie cu Israel şi încheie pe primul loc grupa de calificare la Campionatul European din 2023": "Naţionala de volei feminin a României a învins duminică, în deplasare, reprezentativa Israel, scor 3-2, şi încheie pe primul loc grupa A preliminară a Campionatului European din 2023. Tricolorele erau calificate la turneul final încă din etapa trecută, relatează news.ro\n\nScorul pe seturi a fost 22-25, 25-15, 25-21, 23-25, 15-10.\n\nLa finalul grupei, România are 14 puncte şi încheie pe prima poziţie, iar pe locul secund s-a clasat Croaţia, tot cu 14.\n\nRezultatele complete ale tricolorelor în preliminarii sunt: 3-0 şi 3-2 cu Israel, 3-0 şi 3-0 cu Insulele Feroe, 1-3 şi 3-1 cu Croaţia.\n\nLa turneul final al CE din 2023 se califică 12 echipe din preliminarii, adică primele două clasate în fiecare din cele şase grupe.",
    "Israel: Startul campaniei pentru al 5-lea rând de alegeri începând din 2019 / Prognoza sondajelor": "Partidele politice din Israel au depus joi listele definitive cu candidaţi pentru alegerile de la 1 noiembrie, al cincilea scrutin legislativ începând din 2019, care pare puţin probabil să pună capăt impasului politic între fostul premier Benjamin Netanyahu şi rivalii săi înverşunaţi, transmite Reuters.\n\nNetanyahu va conduce un bloc de partide de extrema-dreaptă şi ultra-religioase împotriva taberei prim-ministrului centrist în funcţie Yair Lapid, mult mai fragmentată şi întinsă de la stânga la dreapta spectrului politic.\n\nPână acum, sondajele nu creditează niciuna din tabere cu o majoritate absolută în Knesset (parlamentul cu 120 de locuri)...\n\nPână acum, sondajele nu creditează niciuna din tabere cu o majoritate absolută în Knesset (parlamentul cu 120 de locuri), un rezultat despre care analiştii spun că poate lăsa Israelul confruntat cu încă multe luni de incertitudine politică, în condiţiile în care tulburările economice şi sociale sunt în creştere.\n\n'Israelul este într-o situaţie de criză politică din 2019. Aceasta are implicaţii profunde pentru politicile din tot spectrul. Ţara plăteşte un preţ'\n\nDin 2019, patru rânduri de alegeri cu rezultate nedecise au dus la formarea a două guverne de coaliţie cu viaţă scurtă şi la alcătuirea unui singur buget de stat, în timp ce Netanyahu este judecat pentru corupţie, acuzaţii pe care fostul premier le neagă. 'Israelul este într-o situaţie de criză politică din 2019. Aceasta are implicaţii profunde pentru politicile din tot spectrul. Ţara plăteşte un preţ', a comentat Yohanan Plesner, preşedintele Israel Democracy Institute.\n\nEl s-a referit la îndelung-necesarele reforme economice, în educaţie şi transporturi, care ar ajuta la atenuarea creşterii costului vieţii şi ar suplimenta forţa de muncă. Netanyahu, care s-a aflat la putere neîntrerupt din 2009 până în 2021, a promis miercuri un guvern 'puternic, stabil şi naţional' care va 'strivi terorismul, reface mândria naţională şi reduce costul vieţii'.\n\nDeşi partidul Likud va fi probabil cel mai mare din noul parlament, sondaje recente arată că îi vor lipsi 1-4 mandate pentru a avea o majoritate\n\nÎnsă, deşi partidul său Likud va fi probabil cel mai mare din noul parlament, sondaje recente arată că taberei sale, compusă din încă trei facţiuni, îi vor lipsi 1-4 mandate pentru a avea o majoritate.\n\nÎn acelaşi timp, taberei lui Lapid i se prognozează un rezultat chiar mai slab, iar diferitele partide care o compun au exclus orice intrare într-un guvern de coaliţie condus de Netanyahu. 'Din nefericire, o alunecare spre a şasea campanie de alegeri după cea de-a cincea nu este de neconceput. Nu este science fiction', a apreciat Plesner, notează Agerpres.\n\nFiți la curent cu ultimele noutăți. Urmăriți DCNews și pe Google News",
    "Cincizeci de ani de la atentatul terorist palestinian împotriva sportivilor israelieni la Jocurile Olimpice de la Munchen – Operațiunea „Mânia lui Dumnezeu”, răzbunarea statului Israel": "Cincizeci de ani de la atentatul terorist palestinian împotriva sportivilor israelieni la Jocurile Olimpice de la Munchen – Operațiunea „Mânia lui Dumnezeu”, răzbunarea statului Israel\n\nPreședintele Israelului, Isaac Herzog, va participa în Germania la comemorarea celor 11 sportivi care au pierit în zilele de 5 și 6 septembrie 1972, în urma operațiunii teroriste lansate de grupul Septembrie Negru și a răspunsului sfârșit catastrofal al trupelor de comando germane.\n\nAtunci, sportivii israelieni au fost luați ostatici de un comando terorist palestinian în satul olimpic. Doi dintre ei au fost uciși în prima zi, 5 septembrie, iar restul au pierit în operațiunea de salvare executată de comando-ul anti-terorist german, a doua zi, pe aeroportul unde era pregătit avionul cerut de teroriști pentru fuga lor. Cinci teroriști au fost uciși în ambuscadă.\n\nModul în care au acționat atunci autoritățile germane, la mai puțin de trei decenii după Holocaust în țara care a inițiat uciderea a șase milioane de evrei în timpul celui de-al doilea război mondial, a produs consternare în Israel, mai ales că victimele de la Munich erau oameni neînarmați, uciși numai pentru faptul că erau israelieni și, de fapt, evrei.\n\nStatul Israel nu a lăsat nepedepsită această atrocitate și a declanșat operațiunea sub acoperire Mânia lui Dumnezeu, care a țintit mai mulți palestinieni implicați sau bănuiți a fi implicați în organizarea și executarea atacului de la Munchen:\n\nPe 16 octombrie 1972 a fost împușcat mortal la Roma cu 12 gloanțe Wael Zwaiter, reprezentantul Organizației pentru Eliberarea Palestinei (OEP) în Italia. OEP era organizația umbrelă, condusă de Yasser Arafat, care includea și Septembrie Negru. Israelienii îl bănuiau pe Zwaiter că era membru al Septembrie Negru;\n\nPe 8 decembrie 1972 o bombă l-a rănit grav pe Mahmoud Hamshari, reprezentantul OEP în Franța, care a murit câteva săptămâni mai târziu din cauza rănilor sale. Israelul îl bănuia a fi liderul Septembrie Negru în Franța;\n\nPe 24 ianuarie 1973 a fost ucis iordanianul Hussein al Bashir cu o bombă acționată de la distanță plasată sub patul său dintr-un hotel din Nicosia, Cipru. El era reprezentantul Fatah, principala componentă a OEP, bănuit de Israel a fi șeful Septembrie Negru în Cipru. O altă variantă era legătura sa cu KGB;\n\nPe 6 aprilie 1973 Basil al-Kubaissi, profesor de drept la Universitatea Americană din Beirut, a fost asasinat cu 12 gloanțe în cap și inimă. Era bănuit a fi fost implicat în furnizarea de arme pentru comandoul terorist de la Munchen;\n\nPe 9 aprilie 1973, un comando al trupelor speciale Sayeret Matkal a debarcat pe coasta libaneză, și a declanșat o operațiune de amploare în care au fost uciși Muhammad Youssef al-Najjar (liderul operațiunilor din Septembrie Negru), Kamal Adwan (un șef de operațiuni în cadrul OEP) și Kamal Nasser (membru al Comitetului Executiv al OEP și purtător de cuvânt), precum și un număr de cel puțin 12 militanți OEP. Doi militari ai Sayeret Matkal și-au pierdut viața în cea mai de amploare sub-operațiune a operațiunii Mânia lui Dumnezeu;\n\nPe 11 aprilie 1973, Zaiad Miuchasi, înlocuitorul lui Hussein al Bashir la Nicosia a fost și el ucis la Atena printr-o bombă plasată în camera sa de hotel.\n\nPe 28 iunie 1973, Mohammad Boudia, șeful operațiunilor Septembrie Negru în Franța, a fost ucis de o bombă plasată sub scaunul mașinii sale la Paris;\n\nPe 22 ianuarie 1979, după patru tentative nereușite, Mossad (serviciul extern de securitate israelian), a reușit să-l ucidă la Beirut pe Ali Hassan Salameh, supranumit Prințul Roșu, bănuit de israelieni a fi creierul operațiunii teroriste de la Munchen. Salameh a fost ucis împreună cu patru bodyguarzi în mașina sa printr-o bombă acționată de la distanță care a ucis și patru trecători din apropiere, între care un student britanic și o călugăriță germană;\n\nPe 15 decembrie 1979 au fost uciși doi palestinieni, Ali Salem Ahmed și Ibrahim Abdul Aziz, în Cipru, cu arme cu amortizor, potrivit poliției locale.\n\nPe 17 iunie 1982 Nazeyh Mayer și Kamal Husain, reprezentanți de frunte ai OEP în Italia au fost uciși în atacuri separate, primul împușcat în fața locuinței și al doilea de o bombă plasată sub scaunul mașinii sale, în drum spre casa sa la câteva ore după ce colaborase cu ancheta poliției italiene privind uciderea lui Mayer;\n\nPe 23 iulie 1982 Fadl Dani, directorul adjunct al biroului OEP la Paris a fost ucis de o bombă plasată în mașina sa;\n\nPe 21 august 1983 Mamoun Meraish, reprezentant OEP la Atena, a fost împușcat mortal de doi bărbați pe motocicletă;\n\nPe 10 iunie 1986 Khaled Ahmed Nazal, secretarul general al Frontului Democrat pentru Eliberarea Palestinei (organizație care făcea parte din OEP) a fost împușcat de patru ori în cap în fața unui hotel din Atena;\n\nPe 21 octombrie 1986 Munzer Abu Ghazala, din conducerea OEP, a fost ucis de o bombă în timp ce se afla la volanul mașinii sale în suburbiile Atenei;\n\nPe 14 februarie 1988, palestinienii Abu Al Hassan Qasim and Hamdi Adwan, au fost uciși în explozia unei mașini capcană la Limassol, în Cipru.\n\nMossad a lansat și alte operațiuni conexe împotriva OEP, toate aprobate de prim miniștrii Israelului la vremea respectivă, începând cu Golda Meir, care a fost și ea ținta unui atentat la Roma, dejucat de Mossad pe 14 ianuarie 1973.\n\nIsraelienii au încercat să-l ucidă pe liderul Septembrie Negru din septembrie 1972, Abu Daoud (un alias de război al lui Mohammad Daoud Oudeh), dar nu au reușit decât să-l rănească în 1981 la Varșovia.\n\nDupă acordurile de pace dintre Israel și palestinieni din 1993, lui Abu Daoud nu i s-a permis să revină în teritoriile palestiniene și el s-a stabilit în Siria. În autobiografia sa, Palestina: De la Ierusalim la Munchen, publicată în 1999, el detailează modul în care a organizat atentatul din 1972, declarând că nu are niciun regret pentru cele întâmplate atunci.\n\nAbu Daoud a spus că liderul OEP, Yasser Arafat, a dat binecuvântarea operațiunii de la Munchen, deși nu a fost implicat în organizarea ei. El mai spune că fondurile pentru această operațiune au fost puse la dispoziție de Abu Mazen, mai cunoscut sub numele de Mahmoud Abbas, succesorul lui Yasser Arafat ca președinte palestinian, după moartea acestuia în 2004, afirmație care nu poate fi verificată. Abu daoud a murit la Damasc în 2010.\n\nOperațiunea Mânia lui Dumnezeu a fost subiectul a două filme, Operațiunea Gideon (1986, HBO) și Munich (2005, regizat de Steven Spielberg).\n\nPe 2 septembrie 2022 guvernul Germaniei a acceptat să plătească compensații de 28 milioane de euro familiilor celor 11 sportivi israelieni uciși cu o jumătate de secol în urmă la Munchen.\n\nCitește și...",
    "Israel recunoaște „posibilitatea puternică” a împușcării unei jurnaliste faimoase": "Pentru prima dată, armata israeliană a recunoscut luni \"o posibilitate puternică\" de a fi ucis-o, dar nu în mod deliberat, pe jurnalista canalului panarab Al-Jazeera Shireen Abu Akleh, o recunoaştere incompletă denunţată de familia şi susţinătorii acesteia, comentează AFP, citată de Agerpres.\n\nVedetă a canalului Al-Jazeera, jurnalista americano-palestiniană a fost împuşcat mortal la 11 mai în timp ce acoperea o operaţiune militară israeliană în tabăra palestiniană Jenin, un bastion al facţiunilor armate palestiniene din nordul Cisiordaniei ocupate, unde o unitate specială încerca să aresteze \"suspecţii\", ceea ce a dus la ciocniri armate.\n\nAu respins în mod constant această acuzație\n\nDupă moartea lui Shireen Abu Akleh, echipată cu o vestă antiglonţ pe care era scris \"presă\" şi cu o cască de protecţie, Autoritatea Palestiniană şi angajatorul ei Al-Jazeera au acuzat imediat armata israeliană că a ucis-o. Israelul a respins în mod constant această acuzaţie, în pofida unor anchete jurnalistice şi a unui raport al ONU care a concluzionat că a fost un tir israelian, excluzând, totuşi, că a fost deliberat.\n\nLuni, armata israeliană a publicat \"concluziile finale\" ale anchetei sale şi a recunoscut că unul dintre soldaţii săi a tras într-adevăr în direcţia jurnalistei, înşelându-se asupra identităţii ei:\n\n\"Există o mare posibilitate ca doamna Abu Akleh să fi fost lovită accidental de un tir al armatei israeliene care viza suspecţi identificaţi ca fiind indivizi palestinieni înarmaţi\". Armata a spus că a studiat succesiunea evenimentelor \"cronologic\", a analizat locurile, înregistrările video şi audio de la faţa locului, a efectuat o \"simulare a scenei\" şi că \"experţi israelieni\" au efectuat o analiză balistică a glonţului, la 2 iulie, în prezenţa unor reprezentanţi ai \"Comitetului SUA de coordonare a securităţii pentru Israel şi Autorităţii Palestiniene\".\n\nMoartea ei nu a fost intenționată\n\nDin cauza \"stării proaste a glonţului\", identificarea originii acestuia a fost \"dificilă\", a subliniat armata în raportul său, spunând că nu are certitudinea \"neechivocă\" a originii tirului fatal jurnalistei.\n\nLa fel ca armata israeliană, Statele Unite au ajuns la concluzia că Shireen Abu Akleh fost \"cel mai probabil\" victima unui tir de pe o poziţie israeliană, fără a avea motive să creadă că moartea ei a fost intenţionată.\n\n\"Soldatul nu căuta să ţintească un jurnalist Al-Jazeera sau un jurnalist în general. (...) Soldatul şi-a identificat greşit ţinta şi îi pare rău pentru asta\", a declarat luni un înalt responsabil militar israelian în timpul unei briefing cu presa. \"Nu ar fi trebuit să se întâmple, nu a făcut-o în mod deliberat\", a adăugat el.\n\nCitește și: Mossad numeşte pentru prima dată două femei în funcţii de spionaj de top\n\nJurnalista a fost împușcată în ceafă\n\nAcest responsabil a indicat că soldatul, postat la aproximativ 200 de metri în spatele jurnalistei, nu-i văzuse inscripţia \"presă\" pe partea din faţă a vestei sale antiglonţ. El a spus că jurnalista a fost împuşcată în ceafă. La rândul său, biroul procurorului militar israelian a anunţat luni că \"nu există nicio suspiciune de act criminal care să justifice deschiderea unei anchete penale de către poliţia militară\", deşi există o \"probabilitate mare\" ca Shireen Abu Akleh să fi fost ucisă de soldaţi israelieni.\n\n\"Faptele şi anchetele dovedesc că Israelul este vinovat, că Israelul a ucis-o pe Shireen şi că Israelul este cel care trebuie să poarte responsabilitatea crimei sale\", a reacţionat Nabil Abu Rudeineh, purtătorul de cuvânt al preşedintelui Autorităţii Palestiniene Mahmoud Abbas care a avut a organizat funeralii naţionale la Ramallah în onoarea jurnalistei.\n\nAl-Jazeera condamnă reticenţa forţelor de ocupaţie israeliene\n\nCanalul Al-Jazeera a denunţat concluziile anchetei, spunând că \"această mărturisire din vârful buzelor nu este altceva decât o încercare a forţelor de ocupaţie israeliene de a scăpa de responsabilitatea lor penală\".\n\n\"Al-Jazeera condamnă reticenţa forţelor de ocupaţie israeliene de a-şi recunoaşte în mod explicit crimele şi încercările lor de a eluda urmărirea penală a autorilor\", a adăugat canalul într-un comunicat. Familia Abu Akleh, care s-a întâlnit cu secretarul de stat american, Antony Blinken, la Washington în iulie, a acuzat luni într-un comunicat autorităţile israeliene că \"evită să îşi asume responsabilitatea pentru uciderea\" jurnalistei.\n\nNu este o investigație, este o mușamalizare\n\n\"Rămânem profund răniţi, frustraţi şi dezamăgiţi\", a subliniat familia, cerând Statelor Unite să efectueze o anchetă \"credibilă\". \"Recunoaşterea vinovăţiei de către forţele armate israeliene vine prea târziu şi este incompletă\", a acuzat Sherif Mansour, responsabil pentru Orientul Mijlociu al Comitetului pentru Protecţia Jurnaliştilor, la New York.\n\n\"Salutăm ancheta Israelului asupra acestui incident tragic şi subliniem din nou importanţa determinării responsabilităţilor în acest caz\", a declarat purtătorul de cuvânt al Departamentului de Stat, Ned Price, într-un comunicat. ONG-ul israelian anti-colonizare B'Tselem a calificat concluziile armatei israeliene o \"mărturisire falsă\". \"Nu este o investigaţie, este o muşamalizare. Nu este o greşeală, este o politică\", a deplâns ONG-ul, citat de AFP.",
    "Premierul Israelului amenință Iran să nu îi „testeze” țara. Avertismentul are legătură cu bomba atomică": "Premierul Israelului amenință Iran să nu îi „testeze” țara. Avertismentul are legătură cu bomba atomică\n\nPremierul Israelului a lansat o amenințare către Iran să nu îi „testeze” țara, întrucât Tehranul și marile puteri negociază o relansare a Acordului de la Viena din 2015 în dosarul nuclear iranian.\n\nIsraelul se opune vehement negocierilor actuale, astfel că Lapid a lansat avertismentul în timpul vizitei unei baze a forțelor aeriene israeliene, potrivit AFP, citat de News.\n\nIsraelul desfăşoară o ofensivă cu scopul de a încerca să convingă Occidentul să nu relanseze Acordul de la Viena din 2015, din care Donald Trump a scos Statele Unite după trei ani.\n\n„Israel e pregătit de orice amenințare și scenariu”\n\nPrime Minister Yair Lapid, today at the Nevatim Air Force Base: “It is still too early to know if we have indeed succeeded in stopping the nuclear agreement, but Israel is prepared for every threat and every scenario.\" pic.twitter.com/iSch0xfsb1 — Prime Minister of Israel (@IsraeliPM) September 6, 2022\n\n„Este încă prea devreme să ştim dacă am reuşit să oprim acordul nuclear, însă Israelul este pregătit de orice ameninţare şi orice scenariu”, a spus Yair Lapid, a cărui ţară consideră Iranul inamicul său numărul unu.\n\n„Dacă Iranul continuă să ne testeze, va descoperi braţul lung şi capacităţile Israelului”, a spus el, angajându-se „să continue să acţioneze pe toate fronturile împotriva terorismului şi împotriva celor care caută să ne facă rău”.\n\n„Aşa cum am convenit cu preşedintele (american Joe) Biden, Israelul are toată libertatea să acţioneze după plac pentru a împiedica ca Iranul să devină o ameninţare nucleară”, a mai spus Lapid.\n\nŞeful serviciilor secrete israeliene e în vizită în SUA\n\nŞeful serviciilor secrete israeliene externe Mossad, David Barnea, se află în prezent într-o vizită în Statele Unite, în cadrul „campaniei diplomatice împotriva Iranului”, a anunţat într-un comunicat biroul premierului.\n\nDavid Barnea urmează să se întâlnească cu oficiali din cadrul agenţiilor americane de securitate.\n\nIsraelul se opune ferm Acordului de la Viena, care a permis Teheranului să beneficieze de o relaxare a sancţiunilor care i-au fost impuse în schimbul unei limitări a programului său nuclear.\n\nPreşedintele american Joe Biden încearcă să relanseze acest acord, muribund după retragerea în 2018 Statelor Unite de către Donald Trump, care a reimpus şi multiplicat sancţiuni americane Teheranului, ceea ce a condus la retragerea treptată a Iranului din pact.\n\nIsrael amenință să facă totul pentru a împiedica Iran să se doteze cu bomba atomică, deși Tehranul neagă că ar urmări acest lucru\n\nIsraelul, considerat de către experţi singura putere nucleară din Orientul Mijlociu, ameninţă să facă totul pentru a împiedica Iranul să se doteze cu bomba atomică, un obiectiv pe care Republica islamică a negat întotdeauna că l-ar urmări.\n\nSursa: News.ro Etichete: , , Dată publicare: 07-09-2022 10:34\n\n",
    "TAROM trimite în Israel primul avion pentru repatrierea a 150 de români afectați de suspendarea zborurilor companiei Blue Air": "Compania aeriană națională a României menționează că și acum, ca de fiecare dată, dorește să se asigure că cetățenii români sunt transportați în cele mai bune și sigure condiții înapoi acasă.\n\nTAROM mulțumește echipajelor sale pentru răspunsul foarte prompt și asumarea acestei misiuni speciale.\n\nCompania aeriană Blue Air a anunțat ieri, 6 septembrie, că își suspendă cursele până pe 12 septembrie, din cauză că Ministerul Mediului i-a pus poprire pe conturi. Ieri seară, purtătorul de cuvânt al Guvernului, Dan Cărbunariu, a anunțat că vor fi trimise aeronave TAROM pentru repatrierea românilor care au rămas blocți în străinătate ca urmare a suspendării zborurilor Blue Air.\n\nRomânii blocaţi pe aeroporturile din străinătate, în urma suspendării zborurilor de către compania aeriană Blue Air, pot solicita ajutor la secţiile consulare ale ambasadelor României sau prin apelare la numărul de telefon 0040751084537, gestionat de MAE, a declarat ieri Cărbunaru.\n\nExecutivul a alocat suma de 5 milioane de lei din fondul de rezervă aflat la dispoziţia Guvernului pentru cheltuielile de repatriere a românilor.\n\nMinisterul Afacerilor Externe a anunțat astăzi că pune la dispoziţia cetăţenilor români aflaţi în străinătate, afectaţi de anularea recentă a zborurilor companiei Blue Air, o linie telefonică suplimentară la care aceştia îşi pot notifica situaţia.\n\nAstfel, românii blocaţi în străinătate din cauza situaţiei amintite pot solicita asistenţă la numărul 004 021 4311869. MAE precizează că această linie telefonică este o alternativă suplimentară faţă de contactele anunţate deja miercuri, care rămân disponibile: numărul 004 0751084537 şi adresa de email [email protected]",
    "BREAKING Fundația Israel Heritage îi retrage liderului partidului extremist AUR, George Simion, invitația la un dineu în SUA cu Mike Pompeo (document)": "BREAKING Fundația Israel Heritage îi retrage liderului partidului extremist AUR, George Simion, invitația la un dineu în SUA cu Mike Pompeo (document)\n\nFundația Israel Heritage îi retrage liderului partidului extremist AUR, George Simion, invitația la un dineu în SUA cu participarea fostului secretar de stat american Mike Pompeo, potrivit unei scrisori trimise la Parlament de fundație și consultată de G4Media.ro.\n\nBiroul permanent al Camerei Deputaților va discuta marți anularea finanțării pentru deplasarea lui George Simion în SUA, care a fost aprobată cu o zi în urmă.\n\nCitește și...",
    "Fenomenul ce poate inflama relațiile dintre Putin și Israel: Exodul din Rusia care repetă istoria": "Yair Lapid a avertizat Rusia să nu închidă Agenția evreiască de la Moscova, ce va afecta relațiile bilaterale FOTO: REL\n\nÎncă de la invadarea Ucrainei de către Rusia, la sfârșitul lunii februarie 2022, și odată cu amenințările autorităților de la Kremlin de a închide Agenția evreiască locală, relațiile dintre Putin și Israel s-au tensionat. Supărați de război și temându-se de persecuție, evreii din Rusia au început exodul spre ”pământul sfânt”, repetând astfel istoria.\n\nNu este pentru prima dată când evreii au simțit că este necesar să fugă din Rusia, dar invazia lui Putin din Ucraina a dus la al patrulea val de exilați din ultimul secol, potrivit Scotsman.\n\nDe când a început războiul, aproximativ 20.500 de evrei din 165.000 estimați că ar fi locuit în Rusia, la începutul anului 2022, au plecat deja în Israel și alții se așteaptă să fugă.\n\nFără avioane disponibile spre UE, rușii iau cu asalt frontierele terestre. Intrări masive în Europa după începerea războiului\n\nPlecările fac parte dintr-un exod al evreilor din Rusia mai amplu, alimentat de opoziția față de războiul din Ucraina, dar și un semn că tensiunile dintre Rusia și Israel cresc. Modul în care evoluează această relație va avea implicații politice și de securitate pentru Israel și întregul Orient Mijlociu.\n\nAds\n\nÎn prezent, conducerea comunității evreiești din Rusia pare împărțită cu privire la modul de răspuns la războiul din Ucraina. Pe de o parte, Berel Lazar, rabinul-șef din Rusia a cerut pace și s-a oferit să medieze. Pe de altă parte, Pinchas Geldschimidt, rabinul-șef al Moscovei, a fugit din Rusia după ce a refuzat să tolereze conflictul dintre Rusia și Ucraina.\n\nEvreii din Rusia sunt mai uniți în memoria lor istorică. Cu legături strânse cu Ucraina, evreii ruși au suferit puternic în perioadele anterioare de tulburări din țară, iar cei plecați acum se temeau că istoria se va repeta.\n\nCâștig record pentru China de 101 de miliarde de dolari în plin război: SUA deficit colosal, Rusia vinde masiv la Beijing\n\nMoscova a amenințat că va închide filiala locală a Agenției evreiești pentru Israel, o organizație fondată în anul 1929, pentru a facilita imigrația evreilor în Israel.\n\nAds\n\nAcțiunile Rusiei i-au pus pe mulți evrei în alertă maximă. Goldschimdt a spus că sancțiunile și presiunea de a susține războiul au schimbat Rusia dintr-o țară modernă și au dus-o în trecut, într-un stat care face ecoul Uniunii Sovietice. Pe parcursul perioadei Imperiului rus (1721-1917), populația evreiască locală a cunoscut numeroase pogromuri (masacre organizate).\n\nPremierul israelian, Yair Lapid a avertizat Rusia să nu închidă Agenția evreiască de la Moscova, declarând că această mișcare ar avea un impact grav asupra relațiilor bilaterale dintre cele două țări. ”(n. r. Închiderea Agenției) ar constitui un eveniment grav care ar afecta relațiile”, a spus Lapid.\n\nChiar dacă Rusia lui Vladimir Putin nu este Uniunea Sovietică, regimul de la Kremlin este din ce în ce mai reacționar și autocrat. Frica potrivit căreia istoria Rusiei să se repete nu dispare și asta a dus deja la începerea unui nou exod al evreilor din Rusia în Israel.\n\nAds",
    "Djokovici va participa la un turneu în Israel la sfârşitul lunii septembrie": "Sârbul Novak Djokovici, care nu concurează la US Open pentru că nu este vaccinat împotriva covid-19, va participa la turneul de categorie ATP 250 de la Tel Aviv, în perioada 26 septembrie – 2 octombrie.\n\nDjokovici va concura mai întâi la Laver Cup, în 22-25 septembrie, la Londra, turneu demonstrativ la care va face echipă cu Roger Federer, Rafael Nadal şi Andy Murray.\n\nTurneul de la Tel Aviv va fi prima competiţie în Israel după 16 ani pentru Novak Djokovici. În februarie 2006, el a ajutat Serbia să câştige la Ramat Ha-Sharon o întâlnire de Cupa Davis cu ecihpa Israelului, scor 4-1.\n\nVa fi, de asemenea, al doilea turneu ATP 250 din acest sezon pentru Djokovici, după cel de la Belgrad, din aprilie, la care a ajuns până în finală, însă a pierdut finala în faţa lui Andrei Rublev.\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "Președintele Parlamentului a discutat cu noul ambasador al Statului Israel": "Președintele Parlamentului, Igor Grosu, a discutat astăzi cu noul ambasador al Statului Israel în Republica Moldova, Joel Lion.\n\nDiscuția a vizat provocările politice, economice și de securitate cu care se confruntă țara noastră ca urmare a războiului din Ucraina, dar și consecințele războiului pentru regiune. „Republica Moldova are nevoie de susținere pentru a-și întări reziliența energetică, pentru ca produsele noastre agricole să ajungă pe cît mai multe piețe, în lupta cu corupția și dezvoltarea turismului”, a spus Președintele Parlamentului.\n\nȘeful legislativului i-a dorit succes noului ambasador în activitatea diplomatică recent începută și a menționat interesul autorităților pentru valorificarea relațiilor bilaterale, în mod special, la nivel parlamentar, exprimîndu-și recunoștința pentru tot ajutorul acordat de Statul Israel țării noastre de-a lungul anilor."
}