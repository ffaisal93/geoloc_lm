{
    "Franța. Imamul acuzat de instigare la ură va fi expulzat în Maroc": "Iquioussen urmează să fie „expulzat de pe teritoriul național” într-o „mare victorie pentru republică”, a scris pe Twitter ministrul de Interne Gerald Darmanin, citând o decizie a Consiliului de Stat de la începutul săptămânii.\n\nTotuși, polițiștii care au încercat să-l aresteze pe Iquioussen la începutul săptămânii de la locuința sa de lângă Valenciennes, un oraș din nordul Franței, nu au reușit să îl găsească.\n\nNumele imamului apare acum în „registrul persoanelor căutate” al Ministerului de Interne (FPR), iar o sursă apropiată cazului a declarat pentru AFP că este posibil să fi fugit în Belgia.\n\nCazul a ajuns în fața celei mai înalte instanțe, după ce judecătorii de la Paris au blocat expulzarea imamului, pe care Ministerul de Interne a ordonat-o la sfârșitul lunii iulie, din cauza „unui discurs antisemit virulent” și a unor predici care cereau „supunerea” femeilor în fața bărbaților.\n\nIquioussen, în vârstă de 58 de ani, ajunge la zecii de mii de abonați prin intermediul conturilor de YouTube și Facebook din locuința sa din nordul Franței.\n\nAcesta s-a născut în Franța, dar are cetățenie marocană.\n\nAvocații săi au solicitat cu succes la tribunalul din Paris o blocare a ordinului, spunând că ar produce un „prejudiciu disproporționat” vieții sale private și de familie.\n\nNu există o amenințare reală\n\nUn avocat al Ministerului de Interne a declarat săptămâna trecută în fața Consiliului de Stat că Iquioussen „a răspândit timp de ani de zile idei înșelătoare” care nu reprezintă „altceva decât incitare la ură, discriminare și violență”.\n\nDar avocatul predicatorului a spus că unele dintre remarci – inclusiv discursul antisemit sau misogin – datează de mai bine de 20 de ani, subliniind că nu a fost niciodată urmărit penal pentru declarațiile sale publice.\n\n„Da, domnul Iquioussen este un conservator. A făcut declarații retrograde cu privire la locul femeii în societate”, a spus Lucie Simon.\n\n„Dar nu reprezintă o amenințare reală la adresa ordinii publice”.\n\nÎntr-o serie de mesaje publicate pe contul de Twitter, Simon că a spus că decizia de a permite expulzarea lui Iquioussen a avut loc într-un context alarmant”, cu „executivul exercitând presiuni asupra sistemul judiciar”.\n\nClientul său, a adăuga aceasta, se gândește să-și trimită cazul înapoi la Curtea Europeană a Drepturilor Omului.\n\nLe Conseil d’Etat confirme l’expulsion de Hassan Iquioussen dans un contexte alarmant de pression de l’exécutif sur le judiciaire (1/4) — Lucie Simon (@LucieSimon94) August 30, 2022\n\nReprezentantul Ministerului de Interne a spus că declarațiile imamului au creat „un teren fertil pentru separatism și chiar pentru terorism”, insistând că acesta rămâne un „antisemit”.\n\nDarmanin a avertizat că va încerca să schimbe legea dacă judecătorii ar constata că Iquioussen nu poate fi expulzat.\n\nTraducere și adaptare de Miruna-Alexandra Obaciu de pe pagina în limba engleză a RFI",
    "Răzvan Simion nu se uită la bani când pleacă în vacanță. Cât a plătit pentru o noapte de cazare în Maroc": "În urmă cu aproape o lună de zile, Răzvan Simion a împlinit 42 de ani. Prezentatorul emisiunii „Neatza cu Răzvan și Dani” și-a celebrat ziua de naștere într-o vacanță în străinătate, când Daliana Răducan i-a pregătit o surpriză foarte romantică. Nu se știa, la acea vreme, în ce locație se afla cuplul. Acum, s-a aflat și cât a plătit Răzvan Simion pentru o noapte de cazare în Maroc, unde și-a celebrat ziua de naștere. Se pare că vedeta de televiziune nici nu se uită la bani când pleacă în vacanțe.\n\nUnde a dus-o Răzvan Simion în vacanță pe Daliana Răducan\n\nPe data de 8 august, când și-a celebrat și ziua de naștere, Răzvan Simion se afla în vacanță împreună cu iubita sa. Tot ce se știa la acel moment era că locația în care se afla cuplul era una exotică. Nu se cunoșteau, însă, prea multe detalii despre locul unde au petrecut câteva zile de liniște.\n\nA impresionat, la acea vreme, declarația de dragoste rară făcută de Daliana Răducan partenerului său. Iubita celebrului moderator de televiziune i-a pregătit acestuia o surpriză foarte romantică. Mai exact, un tort de ciocolată, atent decorat, servit alături de o șampanie în camera de hotel în care cuplul era cazat.\n\nDecorul pentru ziua de naștere a lui Răzvan Simion a fost realizat cu petale de trandafiri. Așa cum era și de așteptat, fiecare detaliu a fost foarte elegant gândit. Cu siguranță, era de așteptat, având în vedere că Daliana Răducan este, de profesie, designer de interior.\n\nS-a aflat acum că Răzvan Simion și Daliana Răducan au petrecut atunci o vacanță de vis chiar în Maroc. Mai exact, cuplul și-a organizat vacanța în orașul Marrakech, acolo unde s-au și cazat la hotelul de lux unde prezentatorul TV a celebrat împlinirea a 42 de ani.\n\nCât a plătit Răzvan Simion pentru o noapte de cazare în Maroc\n\nPotrivit informațiilor aflate de jurnaliști, costurile pentru vacanța din Maroc au fost destul de piperate. Se pare, însă, că pe Răzvan Simion nu l-a oprit nimic să-și petreacă vacanța de vis alături de iubita sa.\n\nLa hotelul de lux unde s-au cazat cei doi îndrăgostiți, în orașul Marrakech din Maroc, o noapte de cazare costă între 2.000 și 4.000 de lei, potrivit revistei Click!. Hotelul, a cărui denumire nu a fost menționată de jurnaliști, s-ar afla la zece minute de mers pe jos de Piața Jamaa el-Fna.\n\nTuriștii au parte aici de o priveliște splendidă aici, potrivit sursei citate. De la hotelul de lux unde s-au cazat Răzvan Simion și Daliana Răducan pot să fie admirați Munții Atlas.",
    "Trei cetăţeni din Republica Moldova şi unul din Maroc, depistaţi că locuiau ilegal în judeţ": "\"În perioada 29 august - 04 septembrie, poliţişti din cadrul Biroului pentru Imigrări al judeţului Vaslui au desfăşurat o serie de acţiuni specifice pe linia prevenirii şi combaterii şederii ilegale a străinilor. Astfel, în urma activităţilor întreprinse, au fost depistaţi patru cetăţeni străini, cu vârste cuprinse între 10 şi 57 de ani, respectiv două femei şi un copil minor din Republica Moldova şi un bărbat din Maroc. Din verificări a reieşit faptul că cetăţenii au intrat legal în ţara noastră, însă nu au părăsit teritoriul statului român la expirarea dreptului de şedere şi nici nu au efectuat demersuri legale în vederea prelungirii acestuia\", precizează un comunicat de presă transmis de reprezentanţii Inspectoratului de Poliţie Judeţean Vaslui.În urma celor constatate, femeia din Republica Moldova însoţită de minor a fost sancţionată contravenţional cu amendă în valoare de 800 de lei. Acesteia i-a fost înmânată şi o comunicare pentru reglementarea dreptului de şedere temporară, având în vedere faptul că cei doi sunt membri de familie ai unui cetăţean român.Ceilalţi doi cetăţeni străini au fost sancţionaţi contravenţional, unul cu avertisment şi unul cu amendă în valoare de 400 de lei. De asemenea, în cele două cazuri au fost emise decizii de returnare, cu plecare voluntară de pe teritoriul României, în termen de 15 zile"
}