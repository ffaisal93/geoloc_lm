{
    "Ministrul de externe din Peru a demisionat după doar o lună de mandat, după ciocniri publice cu președintele statului": "Ministrul de externe din Peru a demisionat după doar o lună de mandat, după ciocniri publice cu președintele statului\n\nMinistrul de externe din Peru, Miguel Rodriguez, a demisionat după doar o lună de mandat, a anunţat vineri Ministerul de Externe al ţării, după ciocniri publice între oficial şi preşedintele de stânga Pedro Castillo, informează Reuters.\n\nLa începutul acestei săptămâni, Castillo a subminat anunţul din august al lui Rodriguez, potrivit căruia Peru rupea legăturile diplomatice cu Republica Democrată Arabă Sahrawi din Sahara Occidentală, recunoscută parţial.\n\nJoi, Castillo a scris pe Twitter că Peru a reafirmat apărarea „autodeterminării” statului din Sahara.\n\nDe asemenea, cei doi politicieni au fost în dezacord cu privire la Acordul de la Escazu, un tratat regional de mediu, şi la participarea Peru la Convenţia Naţiunilor Unite privind dreptul mării.\n\nCota de popularitate a lui Castillo, care se află în funcţie de puţin peste un an, a scăzut vertiginos. El şi-a remaniat deja cabinetul de mai multe ori şi se confruntă cu o anchetă de corupţie condusă de procurorul ţării.\n\nsursa: Agerpres.ro\n\nCitește și...",
    "Mondialul de juniori din Peru, unde va concura și David Popovici, e ÎN DIRECT pe VOYO": "Mondialul de juniori din Peru, unde va concura și David Popovici, e ÎN DIRECT pe VOYO\n\nCampionatul Mondial de junori se va desfășura la Lima (Peru), în perioada 30 august - 4 septembrie, unde David Popovici este considerat favoritul întrecerii. Competiția va transmisă LIVE pe VOYO.\n\nVOYO continuă să transmită și pe final de vară cele mai spectaculoase competiții sportive, iar când sunt angrenați și campioni ai României spectacolul devine și mai atractiv!\n\nCM de juniori de la Lima, ÎN DIRECT pe VOYO\n\nCu un capital de popularitate imens pe toate meridianele, David Popovici (17 ani) va fi vedeta Mondialului din Peru, unde delegația României a deplasat un lot consistent. Condusă de Camelia Potec, șefa FRNPM, echipa tricoloră a plecat săptămâna trecută în America de Sud pentru a se acomoda cu fusul orar, potrivit Sport.ro.\n\nDespre Popovici, dublu campion european la Roma (100 m liber și 200 m liber), a scris deja site-ul FINA în termeni laudativi, iar presa de profil din toată lumea îi creionează portrete în tușe calde.\n\nOrganizatorii competiției din Peru l-au invitat vineri pe sportivul pregătit de antrenorul Adrian Rădulescu, alături de Fernanda León (Peru) și Diogo Matos (Portugalia), la o întâlnire cu fanii în incinta Videna Aquatic Center Lima.\n\nDavid Popovici, sesiune de autografe la Lima\n\nDupă antrenamentul de dimineață, David Popovici a acordat cu zâmbetul pe buze zeci de autografe fanilor dornici să se întâlnească cu cel mai rapid om de pe planetă în proba de 100 m liber.\n\nLotul României la CM de juniori de la Lima\n\nSPORTIVI: David Popovici (100 m liber, 200 m liber), Vlad Stancu (400 m liber, 800 m liber, 1.500 m liber,), Bianca Costea (50 m liber, 100 m liber), Patrick-Sebastian Dinu (50 m liber, 100 m liber), Rebecca-Aimeee Diaconescu (50 m spate, 100 m spate, 100 m liber, 200 m liber), Aissia-Claudia Prisecariu (50 m spate, 100 m spate, 200 m spate), Ștefan Cozma (200 m liber, 200 m fluture), Alexandru Constantinescu (50 m spate, 200 m spate), Andra Denisa Gorecki (100 m fluture, 200 m fluture).\n\nRomânia va mai concura și în probele de ștafete 4x100 m liber masculin și 4x100 m liber combinat.\n\nANTRENORI: Adrian Rădulescu, Iulia Becheru, Luis Lăcătuș, Lorena Diaconescu;\n\nKINETOTERAPEUT: Dragoș Luscan;\n\nTEAM MANAGER: Silviu Anastase;\n\nȘEF DELEGAȚIE: Matei Giurcăneanu;\n\nPREȘEDINTE: Camelia Potec.\n\nCampionatul Mondial de înot pentru juniori (14-17 ani la feminin și 15-18 ani la masculin) va avea loc în perioada 30 august – 4 septembrie 2022, iar David Popovici va concura în probele de 100 m liber, 200 m liber și ștafetă 4x100 m liber.\n\nSursa: Sport.ro Etichete: , , , , , Dată publicare: 29-08-2022 11:52\n\n",
    "David Popovici i-a uimit pe organizatorii Mondialului de juniori din Peru: \"O maşinărie\"": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nDavid Popovici i-a uimit pe organizatorii Mondialului de juniori din Peru: \"O maşinărie\"\n\nPrestațiile lui Popovici de la Lima au fost apreciate inclusiv de către organizatorii turneului, care au avut doar cuvinte de laudă la adresa sportivului român. Sud-americanii l-au numit pe David Popovici o \"mașinărie\" și au rămas impresionați de rapiditatea de care a dat dovadă acesta în proba de 200 m liber.\n\n\"O maşinărie. Superbul înotător David Popovici a demonstrat încă o dată ce viteză poate avea în apă şi a câştigat cu un record al competiţiei proba de 200 de metri liber”, au menționat organizatorii de la Lima.\n\nAur pentru David Popovici la 200 m liber, la Campionatele Mondiale de juniori\n\nDupă ce a reușit să cucerească medalia de aur în proba de ștafetă 4x100 liber, alături de Alexandru Constantinescu, Ştefan Cozma, Patrick Sebastian Dinu, David Popovici a izbutit o nouă performanță și a câștigat finala probei de 200 m liber.\n\nSportivul din România a încheiat cu un timp record pentru competiția de la Lima (1:46,18) și a oferit prima sa reacție la finalul cursei.\n\n\"Publicul m-a ajutat enorm, mă distrez, a fost o cursă foarte bună\", a declarat David Popovici, potrivit Pro Arena.\n\nEtichete: david popovici , cm peru , popovici aur\n\nUrmărește știrile digisport.ro și pe Google News",
    "România, încă două medalii la Mondialele de Înot pentru juniori din Peru": "David Popovici (17), Patrick Dinu (17), Bianca Costea (17) şi Rebecca Diaconescu (16) au câştigat medalia de argint la ştafeta mixtă de 4x100m liber, fiind la doar 36 de sutimi de Ungaria. Podiumul a fost completat de Italia.\n\nLa fel ca în serii, David Popovici a lăsat în urmă celelalte ştafete. A încheiat primul schimb în 47.23, oferind un avans de 2.23 secunde. Patrick Dinu s-a ţinut tare şi a menţinut un avans de peste 2 secunde.\n\nA venit rândul fetelor. Bianca Costea a avut însă o misiune extrem de dificilă în faţa campioanei de la 100m liber. Nikolett Padar a înotat într-un ritm ameţitor şi a anulat aproape în întregime avansul ştafetei noastre. Rebecca Diaconescu a avut doar 0.39 secunde în faţa la startul ultimului schimb. A rezistat până aproape de final, însă Dora Molnar a reuşit să îi ia faţa pe ultimii metri.\n\nZestrea României la Campionatele Mondiale de juniori\n\nDavid Popovici - AUR la 200m liber;\n\nVlad Stancu - ARGINT la 400m liber şi BRONZ la 800m liber;\n\nştafeta masculină de 4x100m liber - AUR;\n\nştafeta mixtă de 4x100m liber - ARGINT.\n\nVlad Stancu, pe 3 la 800m\n\nVlad Stancu (17 ani) a obţinut în această medalie a doua medalie la Mondialele de Juniori de la Lima, Peru. Bronz la 800m liber, după ce în urmă cu 2 zile cucerise şi argintul în proba de 400m liber.\n\nBrazilianul Steverink, campion la 400m liber, a dominat startul cursei. A condus într-un ritm alert, însă nu l-a putut susţine până la final. Vlad a preferat să îşi dozeze energia şi să stea departe de luptele din faţă. Abia pe ultimii 300m a început să tragă tare, i-a depăşit pe Steverink şi Chmielewski, rivalii de la 400m şi a intrat în lupta pentru medalii.\n\nSpaniolul Carlos Garach Benito s-a desprins şi a confiscat aurul, în timp ce turcul Batuhan Filiz a reuşit cu greu să îi ia faţa lui Stancu, care s-a mulţumit cu medalia de bronz. A încheiat cursa în 7:56.14, la 3.41 secunde de iberic şi la 53 de sutimi de locul 2.\n\nVlad Stancu va mai intra în bazin duminică, la cursa de 1.500m, unde este campion european de juniori.",
    "Cea mai mare problemă pentru David Popovici la Mondialele din Peru: ”M-a afectat puțin”": "Dublu campion mondial și european de seniori în probele de 100 m și 200 m liber, și deținător al recordului mondial de seniori la 100 m liber, cu timpul de 46.86, David Popovici se află de câteva zile în Peru, pentru a participa la Campionatul Mondial de înot pentru juniori.\n\nSportivul român, în vârstă de 17 ani, a luat deja contact cu bazinul din incinta Videna Aquatic Center, și, alături de antrenorul Adrian Rădulescu, pune la punct în aceste zile ultimele detalii în vederea participării cu rezultate dintre cele mai bune la competiția mondială de juniori din America de Sud.\n\nPentru Popovici, principala problemă va fi adaptarea la o schimbare majoră de fus orar, deoarece există o diferență de opt ore între Lima și București.\n\n„Când am fost la Jocurile Olimpice, la Tokyo, m-a afectat puțin. Am avut nevoie de câteva zile să mă adaptez și acum poate fi și mai greu. Nu știu cum mă vor afecta. În cel mai rău caz, voi fi mai obosit, dar nu există nicio problemă la care să nu găsim o soluție”, a spus Popovici despre schimbarea fusului orar.\n\nCampionatul Mondial de înot pentru juniori (14-17 ani la feminin și 15-18 ani la masculin) va avea loc în perioada 30 august – 4 septembrie 2022, iar David Popovici va concura în probele de 100 m liber, 200 m liber și ștafetă 4x100 m liber.\n\nAds",
    "„Prima veste bună din Peru din această noapte”. David Popovici și Patrick Sebastian, în finală la 100 m liber": "„Prima veste bună din Peru din această noapte ne-o dau David Popovici şi Patrick Sebastian Dinu, care s-au calificat împreună în finala probei de 100 m liber. După o semifinală fără emoţii, David a ajuns în finală cu cel mai bun timp din semifinale: 48.17 s”, anunţă Federaţia Română de Nataţie.\n\nÎn aceeași probă, Patrick Sebastian Dinu a trecut de semifinale. Timpul său din semifinale a fost de 50.22 secunde.\n\nPână acum, la CM Natație Juniori de la Lima, David Popovici a cucerit medalia de aur în proba de 200m liber, aur la ștafetă masculină 4x100m liber și argintul la ștafetă mixtă 4x100m liber.\n\nFinala de la 100 m liber va avea loc luni, 5 septembrie, de la ora 02:02 (ora României).\n\nTot în noaptea de duminică spre luni, Bianca Costea va înota în finala probei de 50 de metri liber. Sportiva s-a calificat cu al doilea timp din cele două finale, respectiv 25,43 secunde. Finala româncei va avea loc la ora 3.17.\n\nRebecca Diaconescu, la o sutime de medalie\n\nÎn finala de sâmbătă noapte de la proba 50 m spate, Rebecca Diaconescu a încheiat cursa pe locul 4, cu timpul de 28,94 de secunde, fiind la doar o sutime de ocupanta locului 3, italianca Sara Curtis, care și-a adjudecat medalia de bronz. În finală, Rebecca Diaconescu și-a îmbunătățit timpii înregistrați în calificări (29,56 de secunde) și în semifinale (29,24 de secunde), relatează Eurosport.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nFederația de Natație anunță și că Andra Gorecki s-a oprit în semifinale la 100 m fluture.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Craniile alungite descoperite în Peru: mister elucidat!": "O descoperire de senzație făcută în Peru a pus pe jar oamenii pasionați de tainele vieții, aceiași care cred în existența extratereștrilor.\n\nDar, oricât de mult le-ar plăcea să creadă că au dreptate, misterul craniilor alungite a fost elucidat și nu, nu este ceea ce își doreau ei să fie!\n\nConform specialiștilor care au analizat osemintele descoperite, trăsăturile se încadrează în variația umană. Pe scurt, nu poate să fie vorba de o dovadă a vieții extraterestre, oricât de mult își doreau acest lucru fanii evenimentelor SF. Hai să află mai multe despre craniile alungite descoperite în Peru!\n\nProveniența craniilor alungite\n\nMisterul lor a fost elucidat în urmă cu câteva luni, asta după ce alte 211 de cranii au fost găsite în Valea Colca, în sud-vestul statului Peru. Aveau frunțile plate, neobișnuit de înalte, orbite largi și arcade proeminente. Osemintele provin din morminte ce datează din anul 1100 până în 1450, din Anzii plini de mistere pentru orice antropolog sau istoric. Astfel de cranii au mai fost găsite și în Polinezia, Vanuatu, Bazinul Carpatic, Bulgaria și Croația.\n\nForma lor alungită i-a făcut pe căutătorii de știri senzaționale să creadă că este vorba despre o specie de extratereștrii. Motivul pentru care au făcut-o este deja cunoscut: în cultura populară, ființele acestea sunt ilustrate ca având forma capului alungită sau dublată în dimensiune.\n\nOriginea lor este umană\n\nDin nefericire pentru vânătorii de senzațional, craniile alungite din Peru sunt umane, după cum arată analizele ADN efectuate de specialiști. Până în prezent, nicio publicație sau sursă științifică credibilă nu a publicat un raport oficial cum că originea craniilor ar fi extraterestră.\n\n„Orbitele sunt normale și se încadrează perfect în variația umană. Arată ca orbitele altor cranii umane găsite în Peru”, a explicat Melissa Murphy, profesor de antropologie la Universitatea din Wyoming, SUA.\n\nDe ce au forma alungită\n\nOamenii antici din Peru foloseau tehnici bizare pentru a modela craniile umane în forme neobișnuite. Forma alungită era obținută prin legarea capului în primii ani de viață ai unui copil. Scopul era de a i se stabili din primii ani identitatea pe care urma să o aibă la maturitate.\n\nForma alungită era redată prin legarea craniilor nou-născuților, care erau încă moi, cu țesături din piele și lână, prinse între niște bucăți din lemn. Una era amplasată pe fruntea copilului, iar cealaltă era pusă în spate, sprijinită de ceafă. Pentru ca oasele să înceapă să se deformeze, cele două scânduri mici erau strânse cu putere. În timp, craniul se alungea și oasele se întăreau, forma devenind stabilă pentru tot restul vieții individului.\n\n„Schimbarea în mod intenționat a formei craniilor este un tip de modificare culturală a corpului care indică numeroase aspecte, precum identitatea unei persoane, ocupația acesteia sau un ritual de inițiere prin care a trecut. Civilizațiile precolumbiene de pe coasta de sud și din alte regiuni din Peru au recurs la aceste practici timp de mii de ani”, a mai precizat profesorul de antropologie de la Universitatea din Wyoming, SUA.\n\nCine folosea această tehnică\n\nDupă ce a analizat cele 211 cranii alungite din Valea Colca, antropologul Matthew Velasco a identificat două grupuri distincte care practicau modificarea craniilor. Este vorba despre populația Collaguas, care prefera să alungească cutia craniană, și populația Canvas, care opta pentru cranii îndesate.\n\nCele două populații au recurs la această tehnică pentru a se deosebi de alte triburi, cum ar fi cel al incașilor. Schimbarea craniului a fost modificarea ce a creat o nouă identitate colectivă. În timp, a devenit un simbol al apartenenței unui individ la un trib sau popor anume.\n\nSpecialiștii au găsit rapoarte vechi, încă din anii 1500, în care spaniolii confirmau această practică, dar și forma alungită și subțire a capetelor oamenilor din populația Collaguas. După ce zona a fost colonizată de spanioli, practica a fost interzisă în secolul XVI.\n\nCum s-a răspândit alungirea craniilor\n\nRitualul este originar din Asia Centrală, dar s-a răspândit cu ajutorul populațiilor care au migrat. Conform unui studiu din anul 2014 care a apărut în Jurnalul de Neurochirurgie, printre popoarele care au folosit această tehnică se numără și sarmații, alanii, goții și hunii.\n\nCercetătorii susțin că hunii au fost cei care au adus obiceiul acesta din Asia tocmai în arealul carpatic. Alungirea craniilor a ajuns în Caucaz, apoi în stepele kalmuce și în bazinul Dunării, pe teritoriile din prezent ale României, Sloveniei, Ungariei, Austriei, Serbiei, Croației, Slovaciei și Cehiei.\n\nTehnica aceasta a fost folosită și în unele zone izolate din Franța, chiar și în secolul XX, în Germania, în America de Nord, la aborigenii din Australia sau în Insulele Caraibe. În ciuda faptului că pare o barbarie și o procedură extrem de dureroasă, se pare că inteligența sau integritatea creierului persoanei în cauză nu ar fi fost afectate pe parcursul vieții.\n\nCe teorii planează asupra civilizațiilor\n\nÎn ciuda faptului că specialiștii au reușit să elucideze misterul craniilor alungite, unii oameni au propriile lor teorii legate de motivul pentru care se practica tehnica deformării încă de la naștere. Unii cred că ritualul era practicat deoarece aceste popoare încercau să imite alte ființe care arătau așa, de la mama natură, și care ulterior au dispărut sau să îi mulțumească pe zei.\n\nUnii arheologi susțin că bebelușii care erau aleși pentru alungirea craniului făceau parte din clasa conducătoare sau din familii regale. Alții spun că era modul prin care triburile încercau să se diferențieze de alte triburi pe care le puteau întâlni în călătoriile lor.\n\nUn naturalist elvețian din secolul XIX, Johann Jakob von Tschudi, susține că multe capete alungite nu au o urmă de manipulare artificială. Adică oasele nu au fost modificate cu ajutorul lemnelor și al fașelor. Dovadă stă corpul unui fetus în vârstă de 7 luni, care avea deja craniul alungit.\n\nMisterul craniilor de la Paracas\n\nÎn anul 1928, în Parcas, Peru, a fost descoperit un cimitir plin cu cranii alungite de către arheologul Julio Tello. După ce au fost degropate și analizate, specialiștii au descoperit că ele sunt cu 60% mai grele și cu peste 25% mai voluminoase decât ale oamenilor obișnuiți. Acestea au fost considerate cele mai mari din lume.\n\nConform specialiștilor în anatomia umana, nu poți mări volumul pe care un craniu uman îl are, indiferent de cât de mult îl presezi sau îl alungești. Genetica vine la pachet cu dimensiuni standard care sunt modificate doar dacă e vorba de o anumită malformație.\n\nÎn anul 2014, rezultatele analizelor ADN prelevat de pe cranii indica faptul că oasele nu erau umane. Un genetician susținea la vremea respectivă că ADN-ul mitocondrial a suferit „mutații nemaiîntâlnite până acum la om, primată sau alt animal”. Analizele mai arătau și vechimea lor osemintelor, datând cu 2.000-3.000 de ani în urmă.\n\nCercetătorii au mai aflat că osemintele ar fi de origine europene. Evident, informația cum că originea lor ar putea fi extraterestră a iscat discuții aprinse. Mulți i-au acuzat pe cei care au realizat analizele ADN de amatorism sau de o uriașă dorință de afirmare și celebritate, indiferent de mijloace.\n\n„Teoria că deformările ar fi fost realizate prin presarea lentă a craniului între bucăți de lemn nu se susține. Poziția osului foramen magnum este neobișnuită. În mod normal, acest os s-ar găsi mai aproape de linia maxilarului. În cazul craniilor din Paracas diferă complet de anatomia umană. Asta ne conduce la concluzia că nu a fost deformare mecanică, ci moștenire genetică”, susține cercetătorul Lynn Marzulli.\n\nAceasta mai spune că pomeții craniilor erau extrem de proeminenți, orbitele ochilor diferite și fără țesut de legătură între cele două oase parietale ale craniului. Singura boală care duce la sudarea celor două oase parietale se numește craniosinostoză, dar maladia nu a fost descoperită la aceste oseminte din Paracas.\n\nCum era de așteptat, un al doilea set de analize a fost realizat pe aceste oase. Rezultatele au venit înapoi la fel de controversate ca primele: aceste cranii nu ar fi de pe Pământ. Originile și istoria lor rămân un mister și astăzi.",
    "Ecuador rămâne calificată la Campionatul Mondial 2022. FIFA a respins apelurile depuse de Chile şi Peru": "Ecuador rămâne calificată la Campionatul Mondial 2022. FIFA a respins apelurile depuse de Chile şi Peru\n\nForul internaţional a validat astfel cel puţin pentru moment participarea Ecuadorului la CM din acest an, relatează AFP.\n\n“După analizarea datelor prezentate de toate părţile şi după o audiere, Comisia de Recurs a confirmat decizia Comisiei de Disciplină de închidere a procedurilor iniţiate împotriva federaţiei din Ecuador. În baza documentelor prezentate, s-a considerat că jucătorul are naţionalitate ecuadoriană cu titlu permanent, în conformitate cu art. 5, alin. 1 al regulamentului FIFA de aplicare a statutelor”, se arată pe site-ul FIFA, potrivit News.ro.\n\nMai există o cale de apel după această decizie, şi anume Tribunalul de Arbitraj Sportiv.\n\nÎntr-o amplă investigaţie, Daily Mail a dezvăluit că Byron Castillo, care a jucat opt meciuri de calificare, ar fi de fapt columbian şi s-a născut în 1995 şi nu în 1998. În înregistrări, el ar recunoaşte că a folosit un paşaport fals şi a obţinut o identitate falsă datorită unui intermediar, iar federaţia ecuadoriană ar fi acoperit această înşelăciune.\n\nChile susţine că Byron Castillo s-a născut în Tumaco (Columbia), şi-a falsificat documentele pentru a dovedi că este originar din Playas (Ecuador) şi a obţine astfel cetăţenia ecuadoriană, care a fost pusă sub semnul întrebării de când a intrat în vederea echipelor naţionale de tineret ale Ecuadorului. În 2017, chiar federaţia ecuadoriană l-a scos pe Castillo din lotul pentru un turneu sud-american Under 20 din cauza îndoielilor legate de naţionalitatea sa.\n\nSursa: News.ro Etichete: , , , Dată publicare: 16-09-2022 20:29\n\n",
    "Misterul semnelor care se văd pe Pământ, din spațiu: ce ar fi, de fapt, bizarele linii desenate din deșertul din Peru": "Gravuri complexe sau linii simple, desene care amintesc de animale sau extratereștri, cam asta poți vedea din spațiu, în dreptul deșertului Nazca, din sudul statului Peru.\n\nAstfel, curioși să afle adevărul din spatele bizarelor reprezentații grafice, cercetătorii au analizat 100 de figuri din această regiune.\n\nCare este originea ciudatelor desene gigant din deșert\n\nDupă ce au studiat în amănunt aproape 100 de figuri bizare din deșertul Nazca, din Peru, oamenii de știință au tras concluzia că acestea ar fi fost create, de fapt, de cultura nativă a locului cu pricina, cândva între ani 200 î.e.n. și 600 î.e.n.\n\nTotuși, ei nu și-au putut da seama ce i-ar fi mânat pe aceștia să creeze aceste opere de artă, însă se bănuiește că motivele ar fi de factură religioasă, acest amănunt nefiind ușor de dovedit.\n\nOamenii de știință din Japonia cred că semnificația acestor grafici în deșert s-ar fi putut schimba, odată cu trecerea timpului, dar și că ele ar fi fost făcute de mai multe grupuri de oameni, nu numai de unul.\n\nO teorie vorbește despre un traseu pentru pelerinaj, marcat ca atare prin deșert. Unele „trasee” duc spre un templu numit Cehuachi, de pe vremea incașilor.\n\nCu toate că există ilustrații ale unor animale care sunt ușor explicabile, altele te duc cu gândul că incașii s-ar fi întâlnit cu extratereștrii, de vreme ce anumite desene ilustrează ființe care par nepământene.\n\nÎn plus, s-a pus problema modului în care ar fi reușit ei să „deseneze” aceste reprezentații complexe, luând în calcul faptul că unele au și 200 de metri în lungime.\n\nAșa cum menționam anterior, cei care preferă teoria conspirației ar putea să creadă că, spre exemplu, în figura de mai jos este reprezentat un extraterestru îmbrăcat într-un costum de cosmonaut. Totuși, există posibilitatea ca „ființa” să nu fie nimic altceva decât imaginea unei zeități a civilizaților străvechi din Peru."
}