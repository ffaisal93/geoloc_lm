{
    "Norvegia este marea câștigătoare a „războiului gazelor” din Europa / Trei motive pentru care Oslo refuză plafonarea prețului": "ENERGIE Luni, 12 Septembrie 2022, 19:38\n\nIonut Baias • HotNews.ro\n\nDin Lituania până în Olanda, din Danemarca până în Polonia, multe națiuni care nu se mai pot baza pe livrările rusești se uită la gigantul norvegian al gazelor Equinor, iar Norvegia a făcut lobby pentru un tratament favorabil, scrie Inside Over.\n\nPrim-ministrul Norvegiei, Jonas Gahr Store Foto: Lev Radin / ddp USA / Profimedia\n\nDe ce nu își dorește Norvegia plafonarea?\n\nÎn primul rând, energia este principala sursă de venituri publice ale țării.\n\nÎn al doilea rând, afirmarea autonomiei în domeniul geopolitic și al securității: Oslo, membru fondator al NATO, consideră că își face partea sa în dotarea militară pentru stoparea Rusiei și nu dorește să fie stigmatizat.\n\nÎn cele din urmă, țara trebuie să își revină de pe urma inflației și a crizei energetice din ultimele luni, deoarece \"fondul său suveran de 1.200 de miliarde de dolari, care investește veniturile obținute în urma deceniilor de producție de petrol și gaze, a pierdut 14,4%, adică 174 de miliarde de dolari, în prima jumătate a acestui an - mai mult decât poate câștiga guvernul din prețurile record ale petrolului și gazelor\" și, prin urmare, este în interesul Norvegiei să îl refacă, subliniază Financial Times.\n\nNorvegia este \"sceptică\" cu privire la posibilitatea plafonării prețului gazelor importate din Uniunea Europeană: Oslo susține că măsura nu ar rezolva problemele de aprovizionare ale Europei, după cum a menționat premierul Jonas Gahr Støre într-o notă emisă după o conversație telefonică cu președintele Comisiei Europene, Ursula von der Leyen.\n\n\"Suntem de acord să avem un dialog și mai strâns cu Uniunea Europeană în viitor cu privire la diferitele propuneri care sunt pe masă\", a informat guvernul de la Oslo.\n\n\"Abordăm discuțiile cu o minte deschisă, dar suntem sceptici în privința unui preț maxim pentru gaz\", a explicat Støre, aflat la conducerea statului care a devenit primul furnizor de aur albastru pentru Europa de la începutul invaziei rusești în Ucraina.\n\nVânzări record pentru Norvegia\n\nVânzările de petrol și gaze ale Norvegiei către Europa au atins niveluri record anul trecut, înainte de a crește și mai mult în acest an, după schimbarea geopolitică din 24 februarie.\n\nNorvegia intenționează să își majoreze exporturile anuale de la 113,2 la 117 miliarde de metri cubi. În ceea ce privește Uniunea Europeană, Rystad Energy a estimat că, înainte de războiul din Ucraina, națiunea scandinavă acoperea doar 20% din cererea de gaze a blocului celor 27, față de 40% cât acoperea Rusia.\n\nDupă creșterea producției, se așteaptă ca în acest an să livreze aproape 90 de miliarde de metri cubi de gaze către UE, adică aproape 25% din cererea totală, devenind astfel cel mai mare furnizor al acesteia.\n\nÎn cazul Marii Britanii, importurile de gaze norvegiene ar putea crește de la 41% din cererea totală în 2021 la aproape 50% în 2022.\n\nProfituri record / 18.000 euro/persoană\n\nÎn mod evident, toate acestea au avut ca rezultat profituri considerabile pentru Oslo. În luna mai, guvernul norvegian a prezis că veniturile sale din petrol și gaze se vor apropia deja de 100 de miliarde de euro în acest an.\n\nÎntr-o țară cu 5,4 milioane de locuitori, acest lucru înseamnă echivalentul a 18 mii de euro de persoană.\n\nDe atunci, prețul gazelor s-a dublat, iar în prezent se tranzacționează la un nivel de peste zece ori mai mare decât nivelul mediu din deceniul anterior.\n\nNumai în luna august, Norvegia a vândut, practic exclusiv către UE și Marea Britanie, gaze în valoare de 13,26 miliarde de euro. Norvegia dispune în mod clar de o marjă de manevră fiscală semnificativă în comparație cu trecutul: veniturile din petrol și gaze au fost cu puțin mai mici de 30 de miliarde de euro anul trecut.\n\n„Ar trebui să facă mai mult ca să ajute UE” / Se cere o limitare a prețurilor\n\nUnii directori din domeniul petrolului și gazelor din afara Norvegiei au susținut că bogata națiune scandinavă ar trebui să facă mai mult pentru a ajuta Europa înaintea unei ierni dificile în care multe țări s-ar putea confrunta atât cu recesiunea, cât și cu prețuri record la energie', a subliniat Financial Times.\n\nÎncepând de astăzi, este ca și cum Norvegia ar vinde petrolul cu 400 de euro pe baril în loc de 100 de euro în mod obișnuit, iar mulți actori solicită Oslo o limitare a prețurilor care ar scoate și mai mult gazul rusesc de pe piață.\n\nStøre a declarat în trecut, în mai multe rânduri, că responsabilitatea pentru orice calmare necesară a prețurilor revine unor companii precum Equinor, grupul petrolier norvegian controlat de stat, care exploatează câmpurile de petrol și gaze din Norvegia, și că acestea \"trebuie să fie responsabile pentru încheierea de acorduri pe termen scurt și lung cu clienții lor din Europa\".\n\nDirectorul executiv al Equinor, Anders Opedal, a declarat pentru Financial Times că mai mulți clienți europeni s-au interesat de diferite opțiuni pentru aprovizionarea cu gaze, inclusiv contracte pe termen lung. \"Suntem întotdeauna deschiși să discutăm diverse aranjamente pentru aprovizionarea cu gaze, iar acest lucru include și contracte de furnizare a gazelor pe termen lung\", a spus el.\n\nDin Lituania până în Olanda, din Danemarca până în Polonia, multe națiuni care nu se mai pot baza pe livrările rusești se uită la gigantul noregian al gazelor Equinor, iar Norvegia nu dă semne de înduplecare și continuă să facă lobby pentru a-și proteja veniturile.\n\nMai mult, dacă Norvegia este cea care refuză UE, este greu de imaginat cum se pot încheia astfel de acorduri-cadru cu țări precum Qatar, Algeria sau Azerbaidjan.\n\nsurse: Inside Over, Financial Times",
    "Erling Haaland, de neoprit și în Liga Națiunilor! Norvegianul a înscris cu Slovenia și e golgheter în trei competiții": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nErling Haaland, de neoprit și în Liga Națiunilor! Norvegianul a înscris cu Slovenia și e golgheter în trei competiții\n\nLa Ljubljana, Erling Haaland a deschis scorul în minutul 47, după o gafă în apărarea gazdelor. Atacantul de la Manchester City a șutat din voleu, din întoarcere, din centrul careului.\n\nSlovenia a întors rezultatul după reușitele lui Andraz Sporar (69’) și Benjamin Sesko (81’).\n\nErling Haaland are 21 de goluri în 22 de meciuri pentru naționala Norvegiei.\n\nHaaland va reține meciul Slovenia – Norvegia și pentru că a reușit golul cu numărul 170 în carieră.\n\nÎn Liga Națiunilor, atacantul are cifre și mai impresionante: 12 goluri în 9 meciuri.\n\nÎncepând din august 2022, Erling Halaand a înscris 15 goluri în 11 meciuri pentru echipa de club (Manchester City) și pentru echipa națională a Norvegiei.\n\nUn candidat la Balonul de Aur, Erling Haaland este golgheter în acest moment în trei competiții: Premier League (11 goluri), Champions League (3 goluri) și UEFA Nations League (6 goluri).\n\nNorvegia ocupă primul loc în grupa din Liga Națiunilor, cu un avans de trei puncte față de Serbia, care joacă în această seară cu Suedia, la Belgrad.\n\nEtichete: norvegia , slovenia , liga natiunilor , erling haaland , haaland\n\nUrmărește știrile digisport.ro și pe Google News",
    "România U17, învinsă de Norvegia în primul meci de la Syrenka Cup": "Articol de GSP - Publicat vineri, 23 septembrie 2022 21:17 / Actualizat vineri, 23 septembrie 2022 21:31\n\nNaționala U17 a României, antrenată de Ion Marin, a fost învinsă, vineri, în primul meci de la Syrenka Cup, o competiție amicală desfășurată în Polonia.\n\n„Tricolorii” au început slab meciul, primind gol încă din minutul 3. Până la pauză, selecționata noastră a egalat, grație penalty-ului transformat de Enes Sali, puștiul de 16 ani de la Farul Constanța, cel care a debutat anul trecut în naționala mare , transmite frf.ro.\n\nRomânia U17, învinsă de Norvegia în primul meci de la Syrenka Cup\n\nFormația scandinavă a obținut victoria după un gol marcat în minutul 90. România U17 joacă următorul meci duminică, 25 septembrie, împotriva selecționatei similare a Cehiei.\n\nRomânia U17: 1. Ungureanu (12. Munteanu ‘46) – 2. Miruță, 6. Nistor, 5. Fătu, 3. Călugăr – 8. Szimionaș – 11. Băsceanu (14. Păcuraru ‘46), 10. Gheorghe, 7. Sali – 19. Cocoș (17. Dima ‘46), 9. Vermeșan (cpt.) (18. Tarbă ‘77)\n\nRezerve: 13. Ureche, 15. Racu, 16. Lăpădătescu, 21. Mereanu, 22. Oarga\n\nSelecționer: Ion Marin\n\nRezultatele României la Syrenka Cup\n\nvineri, 23 septembrie: România U17 – Norvegia U17 1-2\n\n– Norvegia U17 1-2 duminică, 25 septembrie: România U17 – Cehia U17\n\n– Cehia U17 marți, 27 septembrie: România U17– Mexic U17/Uzbekistan U17\n\nLotul României U17\n\nPortari: Bogdan Ungureanu (FC Rapid 1923), Rafael Munteanu (Farul Constanța)\n\nBogdan Ungureanu (FC Rapid 1923), Rafael Munteanu (Farul Constanța) Fundași: Alin Chinteș, Răzvan Călugăr (ambii Universitatea Cluj), Eduard Chihaia (Farul Constanța), Rareș Fătu (Parma / Italia), Tommaso Nistor (SPAL / Italia), Andrei Racu (Atalanta / Italia), Alexandru Ureche (AFK Csikszereda), Robert Lepădătescu (Universitatea Craiova)\n\nAlin Chinteș, Răzvan Călugăr (ambii Universitatea Cluj), Eduard Chihaia (Farul Constanța), Rareș Fătu (Parma / Italia), Tommaso Nistor (SPAL / Italia), Andrei Racu (Atalanta / Italia), Alexandru Ureche (AFK Csikszereda), Robert Lepădătescu (Universitatea Craiova) Mijlocași: Gabriel Gheorghe, Matei Mereanu ( ambii FC Rapid 1923), Marius Miruță (FCSB), David Păcuraru, Luca Băsceanu, Enes Sali (toți Farul Constanța), Luca Szimionaș (Hellas Verona / Italia), Ianis Tarbă (Celta Vigo / Spania)\n\nGabriel Gheorghe, Matei Mereanu ( ambii FC Rapid 1923), Marius Miruță (FCSB), David Păcuraru, Luca Băsceanu, Enes Sali (toți Farul Constanța), Luca Szimionaș (Hellas Verona / Italia), Ianis Tarbă (Celta Vigo / Spania) Atacanți: Alin Cocoș (Farul Constanța), Andrei Dima (FC Rapid 1923), Vlad Oargă (ACS Viitorul Cluj), Ioan Vermeșan (Ripensia Timișoara)\n\nRomânia U17 se pregătește de startul preliminariilor\n\nÎn luna octombrie, generația de jucători născuți începând cu 1 ianuarie 2006 va lua startul în prima etapă a calificărilor pentru Campionatul European U17 2023 din Ungaria. România face parte din grupa 6, alături de Belgia, Danemarca și Estonia, și va fi gazda meciurilor de calificare din această etapă. Se califică mai departe la turul de elită primele 2 clasate din fiecare grupă, alături de cele mai bune 4 echipe clasate pe poziția a 3-a.\n\nVIDEO Paul Codrea despre situația de la echipa națională: „Alibec confirmă doar în România, Pușcaș n-a convins până acum”\n\nCitește și alte știri de actualitate:\n\nPierdere importantă pentru naționala U21, Rădoi tremură și el! Jovan Markovic s-a „rupt” în amicalul României U21 cu Spania U21\n\nFOTO Egala Letoniei » România U19 a început prost calificările pentru Turul de Elită, la primul meci cu Alexandru Pelici\n\nLojă de lux la România U21 - Spania U21 » Petrescu și Neluțu Sabău, pe Cluj Arena",
    "Revoltă în Norvegia, după ce unei femei cu toate membrele amputate i-a fost refuzat permisul de parcare pentru persoane cu dizabilități": "„Dacă este dificil să găsiți un loc de parcare în fața unei farmacii, a unui magazin sau a unui anumit centru comercial, vă rugăm să alegeți altă locație în care situația de parcare este mai bună. Puteți să programați cumpărăturile într-un moment al zilei în care este mai puțin trafic și, prin urmare, este mai ușor să parcați lângă destinație”. Așa a sunat răspunsul Agenției de Mediu pentru Gry Henriksen, o femeie care, în ciuda handicapului grav, lucrează ca inginer petrolier.\n\nViața lui Gry s-a schimbat brusc în 2016, când a ajuns la spital cu pneumonie severă. Situația s-a agravat în doar o lună, din cauza otrăvirii severe din sânge și a unei infecții streptococice, iar medicii care o tratau au fost nevoiți să-i amputeze toate membrele pentru a-i salva viața. A fost un șoc incredibil, dar Henriksen nu a renunțat să lupte, ajutându-se de patru proteze.\n\nÎntr-o postare lungă pe Facebook, distribuită de aproape 6.000 de ori, femeia a atras atenția asupra situației ei disperate, acuzând comportamentul discriminatoriu al autorităților. Ea spune că trebuie „să cerșească literalmente” un permis de parcare pentru persoane cu dizabilități, și nu pentru prima dată.\n\n„Vor și chitanțe și programări la locurile unde călătoresc. Unde sunt și ce fac acolo consider că este o chestiune privată. Și nu mă simt prea bine când îi văd pe alții care au card de parcare pentru persoane cu dizabilități aproape alergând spre și dinspre mașină”, afirmă Gry.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\n„Nu pot să urc și să ies din mașină fără să deschid complet portiera. De mai multe ori am stat în parcarea unui centru comercial și am așteptat ca persoana care avea mașina de lângă mine să vină, ca să reușesc să mă urc în propria mașină”, explică Henriksen.\n\nGry poate merge pe jos până la 500 de metri, „dar asta doar într-o zi bună. Am adesea vânătăi și leziuni care îmi provoacă dureri și atunci trebuie să stau acasă”.\n\nMulți oameni îmi mulțumesc că lupt. Mulți sunt complet tulburați și scriu că nu au energie să facă ceea ce fac eu. Am primit mesaje de la zeci de oameni cu povești similare. Gry Hege Henriksen:\n\nZiarul Verdens Gang a luat legătura cu Agenția de Mediu Urban din municipalitatea Oslo, însă organismul a transmis că nu poate comenta cazuri individuale, dar că se face o evaluare generală pentru a stabili dacă solicitantul are o nevoie specială de permis de parcare.\n\nHenriksen lucrează ca inginer în industria petrolului, dar susține și prelegeri motivaționale prin propria companie. Atât ca inginer, cât și ca antreprenor, călătorește mult către clienți.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Norvegia și-a organizat jocurile de noroc. Undă verde din partea Comisiei UE pentru proiectul de lege": "Joacă responsabil! Luni, 05 Septembrie 2022, 10:43\n\nplayresponsibly.ro\n\n​​Propunerea conține numeroase măsuri care vor crește responsabilitatea în domeniul jocurilor de noroc. Unele dintre aceste măsuri sunt deja stabilite în ghidurile sau regulile actuale privind jocurile de noroc pentru furnizorii cu drepturi exclusive, dar sunt acum stabilite în reglementări care se aplică tuturor furnizorilor de jocuri de noroc.\n\nJoacă responsabil! Foto: playresponsibly.ro\n\nCitește mai mult pe playresponsibly.ro",
    "Primele două feriboturi electrice navigate autonom din Norvegia au fost lansate în operare": "Primele două feriboturi electrice navigate autonom din Norvegia au fost lansate în operare 22 Septembrie 2022, 15:01\n\nRedacţia PiataAuto.md\n\nFeriboturile sunt, de obicei, ambarcaţiunile care desfăşoară cele mai simple rute maritime, conectând două maluri pe trasee importante, în linie relativ dreaptă, asigurând astfel conexiunea a două puncte terestre. Este un domeniu de aplicare atractiv, deci, pentru navele conduse autonom, iar în Norvegia tocmai au fost lansate primele două feriboturi electrice identice, autonome, care vor opera în viaţa reală.\n\nNorvegia mai are deja experienţa unor nave propulsate electric şi conduse autonom, acum câteva luni fiind lansată în operare şi nava transportatoare de containere Yara Birkeland , construită în România şi echipată cu tehnologie în Norvegia. Noile feriboturi sunt construite în India şi sunt identice între ele, urmând să opereze în fiordurile din apropiere de Oslo.\n\nFeriboturile electrice autonome sunt deţinute de compania norvegiană Asko şi au fost botezate Marit şi Therese. Măsoară ambele câte aproape 67 metri lungime, cântărind 60 de tone. Ele sunt propulsate de motoare electrice alimentate de la un set de baterii de 1.846 kWh. Reîncărcarea bateriilor va avea loc în regim automat, cât timp feribotul va staţiona în port. Pentru asta, inginerii au conceput un mecanism automat de cuplare şi pornire a încărcării.\n\nFoto: Cele două feriboturi, situate alături\n\n\n\nReglementările maritime norvegiene presupun că toate navele autonome trebuie să treacă iniţial printr-un program de testare supravegheată de 2 ani, înainte de a fi lăsate să opereze fără echipaje. Astfel, şi noile feriboturi vor avea iniţial câte un echipaj de 4 persoane, iar ulterior planul e ca acestea să opereze fără echipaj. În perioada de testare, feriboturile vor transporta doar remorci de camioane, care vor fi plasate pe feribot de camioane electrice, ce circulă între două puncte majore de distribuţie.\n\nAstfel, la unul din maluri camioanele aduc remorcile şi le plasează pe feribot, iar pe celălalt mal alte camioane preiau remorca şi o transportă mai departe. Acelaşi lucru se întâmplă şi în direcţie inversă, iar camioanele electrice care nu urcă pe feribot sporesc astfel eficienţa de transportare a feribotului, acesta putând transporta câte 16 remorci simultan, fiecare cu o greutate de 29 de tone. Operatorul feriboturilor estimează că fiecare dintre ele va reuşi să transporte circa 150 de remorci pe zi, excluzând emisii de 5.000 de tone de CO2 anual.\n\nFoto: Unul din camioanele electrice din dotarea Asko, care vor lăsa remorca pe feriboturile autonome\n\nTweet 0 467",
    "Norvegia a devenit primul stat din lume care și-a propus să elimine combustibilii fosili până în 2040": "Norvegia a devenit primul stat din lume care și-a propus să elimine combustibilii fosili până în 2040\n\nZborurile mai prietenoase cu mediul par să decoleze din țările scandinave.\n\nNorvegia a devenit primul stat din lume care și-a propus ca până în 2040 să elimine combustibilii fosili în cazul curselor aeriene, iar o companie suedeză construiește un avion comercial sută la sută electric. Va avea doar 30 de locuri pentru pasageri, dar va putea zbura 200 de kilometri cu ajutorul unei baterii.\n\nUn turbo-generator hibrid de rezervă, alimentat cu combustibil de aviație sustenabil, ar putea dubla această autonomie la 400 de kilometri.\n\nPrimul zbor test este programat peste patru ani, iar dacă totul va decurge conform planului, până în 2028, își va face loc în aeroporturile internaționale.\n\nDeja mai multe companii aeriene au plasat comenzi pentru acest tip de aeronavă.\n\nSursa: StirilePROTV Etichete: , , Dată publicare: 16-09-2022 07:28\n\n",
    "Norvegia a suspendat acordul de vize cu Rusia. Tocmai acum, când rușii fug de înrolare": "UDI a precizat că nu există niciun indiciu din partea autorităților că rușii cu permis de ședere permanentă vor fi trimiși înapoi în Rusia.\n\nAcordul privind vizele dintre cele două țări a fost semnat în 2007 și a permis rușilor să intre cu ușurință în Norvegia și să solicite o viză de intrare multiplă valabilă pentru o perioadă de până la cinci ani.\n\nCetățenii ruși vor fi acum supuși unor norme și reglementări mai stricte, iar vizele vor fi eliberate de la caz la caz.\n\nCei care vor dori să solicite intrarea se vor confrunta cu costuri mai mari și cu timp de așteptare mai lung, de până la 45 de zile.\n\nCitește și\n\nVIDEO Revoluția rusă va fi televizată. Propagandiștii lui Putin își critică liderul în direct\n\nVIDEO Ce conține „paragraful 7” secret din ordinul de mobilizare. Cum își minte Putin poporul\n\nRușii plăteau 35 de dolari pentru viză, dar acum vor trebui să scoată din buzunar 80 de dolari.\n\nȚările baltice - Estonia, Lituania, Letonia - și Polonia au interzis oficial, la începutul acestei săptămâni, acordarea de vize turistice rușilor.\n\nÎn septembrie, UE a decis să suspende un acord cu Rusia privind vizele turistice pentru a-i împiedica pe ruși să intre pentru vacanțe și cumpărături.\n\nNorvegia nu este membră a UE, dar este un stat membru Schengen.\n\nNorvegia și UE și-au închis spațiile aeriene pentru avioanele rusești, forțându-i pe ruși să își anuleze zborurile din cauza dificultăților de a călători în Norvegia și în alte state europene.\n\nTemându-se că „mobilizarea parțială” este doar un pas către mobilizarea generală, rușii fug pe la toate frontierele.\n\nPe la frontiera finlandeză de est au trecut 4.824 de ruși doar miercuri.\n\nCozi lungi s-au format și la punctele de trecere a frontierei cu Georgia, în timp ce alții se grăbeau spre ieșirile spre Mongolia și Kazahstan.",
    "\"Tricolorii\" lui Iordănescu, sparring partner-ul finlandezilor înaintea amicalului cu Norvegia lui Haaland": "După meciurile cu România (23 septembrie) și Bosnia și Herțegovina (26 septembrie), Finlanda va juca cu Macedonia de Nord, echipă care a fost calificată la Euro 2020, pe 17 noiembrie, cel mai probabil amicalul urmând să se dispute la Skopje, pe Tose Proeski Arena.\n\nAmical de gală pentru finlandezi cu Norvegia lui Haaland\n\n\n\nDe asemenea, Huuhkajat au stabilit un al doilea amical, urmând să dea piept cu Norvegia, pe 20 noiembrie, pe Stadionul Ullevaal din Oslo. Echipa antrenată de Stale Solbakken, care îi are în componență pe Erling Haaland (Manchester City), Martin Odegaard (Arsenal), Joshua King (Fenerbahce), Kristoffer Ajer (Brentford), Alexander Sorloth (Real Sociedad) sau Mohamed Elyounoussi (Southampton), e lider în Grupa B4 a Nations League, din care mai fac parte Serbia, Suedia și Slovenia.\n\nNorvegia ocupă locul în 36 în clasamentul FIFA și este considerată una dintre formațiile în ascensiune la nivel european. Finlanda și Norvegia s-au mai întâlnit de 66 de ori. Finlanda a câștigat 9 dintre meciuri, au fost înregistrate 16 remize, iar Norvegia s-a impus în 41 de partide.\n\nRomânia are programate amicale cu Slovenia și Moldova\n\n\n\nÎn luna noiembrie, \"tricolorii\" urmează să aibă și ei două meciuri amicale. Adversarii programați sunt Slovenia (17 noiembrie / Cluj Arena, Cluj-Napoca) și Republica Moldova (20 noiembrie / Stadionul Zimbru, Chișinău). La începutul acestui an, echipa selecționată și antrenată de Edi Iordănescu a pierdut cu Grecia (0-1 / Stadionul Steaua, București) și a remizat cu Israelul (2-2 / Netanya Stadium, Netanya), în meciurile de pregătire de dinaintea partidelor oficiale din Nations League 2022-2023.\n\nFoto - @fotballandslaget",
    "GSP: În 2016, Ștefania a plecat să lucreze în Norvegia. Șocul pe care l-a avut când a ajuns acolo. Ce a descoperit bucureșteanca": "FOTBAL DE POVESTE Miercuri, 31 August 2022, 12:23\n\nHotNews.ro\n\nExistă români care trăiesc, muncesc și se bucură de viața din îndepărtatul oraș Stavanger, aflat pe Coasta de Vest a Norvegiei. Este și cazul Ștefaniei, o tânără de până în 30 de ani, care lucrează la restaurantul unui hotel.\n\nStefania, romanca din orasul Stavanger Foto: gsp.ro\n\nCitește articolul integral pe GSP.ro",
    "Lecția norvegiană. Venituri mai mari din exporturile de gaze, cheltuielile cresc, dar guvernul nu se atinge de fondul suveran": "Creșterea economică sau creșterea veniturilor încurajează de cele mai multe ori guvernele să renunțe la prudența bugetară și să urce vertiginos și cheltuielile. Nu este nevoie de o demonstrație prea elaborată, pentru că acest tip de comportament l-am văzut în România de foarte multe ori.\n\nÎn schimb, statul scandinav va ține sub control cheltuielile bugetare și nu va apela la veniturile încasate de fondul suveran pentru a echilibra bugetul de stat. De altfel, sumele încasate din vânzările de gaze naturale și țiței intră în contul fondului suveran norvegian, unul dintre cele mai mari din lume, cu active în valoare de 1.200 miliarde euro.\n\nNorvegia nu se grăbește să crească cheltuielile bugetare\n\nÎn același timp, ministrul finanțelor norvegian evită să utilizeze bani din fondul suveran pentru acoperirea deficitului bugetar, pentru că în felul acesta ar pune paie pe focul inflației și ar duce la creșterea dobânzilor.\n\nCert este că, în câteva luni, de când Norvegia a început să exporte masiv gaze naturale, excedentul comercial a urcat la 19 miliarde euro, la exporturi totale de gaze de 17 miliarde euro. Diferența față de toate guvernele europene este că Norvegia nu se grăbește să crească cheltuielile bugetare.\n\nRata inflației a ajuns anul acesta la 6,8%, iar banca centrală a majorat dobânda-cheie de cinci ori într-un an, până la 1,75%. Fondul suveran investește veniturile obținute din industria energetică în acțiuni și obligațiuni pe piețele financiare internaționale, iar statul își propune să nu cheltuiască anual mai mult de 3% din activele fondului.\n\nDar Norvegia se confruntă cu aceleași probleme pe care le au și celelalte state europene. O încetinire a consumului, care va duce și la scădere a veniturilor bugetare din taxe și impozite, și o creștere a cheltuielilor.\n\nDeocamdată, ministrul finanțelor a oferit și câteva repere: vor crește cheltuielile bugetare cu compensarea facturilor la energie pentru gospodării, investițiile statului și cele cu găzduirea refugiaților, care toate vor mări deficitul bugetar. Dar, guvernul a anunțat că în octombrie, când va prezenta proiectul de buget pentru anul viitor va aduce și precizări privind ținerea deficitului sub control.\n\nO diferență de abordare\n\nFondul suveran norvegian nu a fost ferit de turbulențele piețelor financiare. De exemplu, activul fondului a scăzut în primul semestru al acestui an cu 14,4%, adică 170 miliarde euro, cea mai mare reducere din anul 1998, cu excepția anului 2008, atunci când s-a declanșat criza economică. Și în România au scăzut activele fondurilor de investiții, dar reacțiile au fost exagerate și, uneori, total incorecte.\n\nFondul suveran norvegian are participații la 9.300 de companii din 70 de țări, reprezintă 1,3% din capitalizarea la nivel mondial, iar acțiunile înseamnă aproximativ 70% din portofoliul instituției financiare.\n\nÎn prima jumătate a anului, investițiile în acțiuni au generat o scădere a activului cu 17%, în special din cauza acțiunilor deținute la companiile de tehnologie. Firmele din domeniul energetic au mai salvat ceva din pierdere înregistrând o creștere cu 13%.\n\nInvestițiile în obligațiuni au adus pierderi cu 9%, proiectele de energie regenerabilă necotate de bursă au avut scăderi cu 13%, iar investițiile în imobiliare, necotate, au fost pe plus cu 7%.\n\nToate aceste rezultate sunt privite cu calm. Nimeni nu vorbește în termeni de dispariție a banilor, situația fondului este explicată publicului, iar activele de 1.200 miliarde euro sunt administrate în continuare cu precauție. Cea mai bună dovadă în acest sens fiind aceea că guvernul nu se gândește să acopere deficitul bugetar din activele fondului suveran. Vă imaginați ce s-ar fi întâmplat în România cu acești bani?",
    "VIDEO ​Ce sunt rachetele Hellfire pe care Norvegia le donează Ucrainei și ce ținte pot nimici / Sunt favoritele americanilor": "RĂZBOI ÎN UCRAINA Joi, 08 Septembrie 2022, 20:00\n\nAlexandra Coșlea • HotNews.ro\n\n​Norvegia a anunțat joi că va dona Ucrainei aproximativ 160 de rachete Hellfire, platforme de lansare și unități de ghidare, potrivit unui comunicat de presă al guvernului de la Oslo. Armata ucraineană va primi, de asemenea, echipamente de vedere pe timp de noapte din stocurile forțelor armate.\n\nRachetă Hellfire Foto: Captură video YouTube @MilitaryTV\n\nDonația a fost anunțată de ministrul norvegian al apărării, Bjørn Arild Gram, cu ocazia unei întâlniri cu miniștrii apărării din aproximativ 40 de țări, care a avut loc joi în Germania, unde Statele Unite au dezvăluit aprobarea unui pachet suplimentar pentru livrarea de arme Ucrainei în valoare de 675 de milioane de euro.\n\nLa baza militară Ramstein din Germania, oficialii din cele peste 40 de țări și secretarul general al NATO, Jens Stoltenberg, au discutat despre provocările legate de livrările de arme, care sunt cruciale pentru Ucraina.\n\nRachetele au fost achiziționate inițial pentru Comandamentul Gărzii de Coastă, potrivit publicației norvegiene TU, aceasta fiind a opta donație pe care o face guvernul de la Oslo Ucrainei.\n\n”Este o armă pe care Ucraina a cerut-o și care se va dovedi utilă în lupta împotriva forțelor de invazie rusești. Racheta este ușor de manevrat și poate fi folosită atât împotriva țintelor terestre, cât și a celor maritime”, a declarat ministrul apărării, Bjørn Arild Gram.\n\nRachetele Hellfire au fost dezvoltate inițial pentru a fi folosite pe elicoptere împotriva tancurilor și a altor ținte blindate, dar de atunci au fost fabricate în mai multe versiuni.\n\nRachetele Hellfire cunoscute și ca AGM-114 sunt proiectile antitanc ghidae aer-sol, care pot fi orientate spre țintă de un fascicul laser sau de alte sisteme, notează publicația ucraineană iPress.\n\nRachetele Hellfire ghidate cu laser (versiunea L are un detector radar) au o rază de acțiune de până la 8 kilometri.\n\nLansatorul de rachete terestre Hellfire poate fi transportat cu un vehiculul sau manual, dar acesta poate fi montat și pe platforme mobile, potrivit bulgarianmilitary.com.\n\nSistemul Hellfire include:\n\nun lansator controlat de la distanță și racheta Hellfire în sine, echipată cu un focos de 9 kilograme\n\no stație optico-electronică pentru observare și ghidare,\n\npanou de comandă.\n\nRachetele Hellfire, folosite recent cu succes de americani\n\nForțele armate norvegiene au testat și au verificat starea rachetelor înainte de expedierea lor din Norvegia către Ucraina.\n\nMinisterul novergian al apărării a precizat că militari ucraineni au fost instruiți pentru a utiliza rachete Hellfire.\n\nSistemul Hellfire se apropie de sfârșitul duratei sale de viață și a fost programat să fie scos din uz de către Forțele Armate norvegiene.\n\nDe asemenea, Norvegia a donat Ucrainei echipamente de vedere pe timp de noapte.\n\nLa începutul lunii august, cel mai căutat terorist din lume, liderul Al-Qaida Ayman al-Zawahiri, a fost ucis într-o operațiune specială a SUA care ajutorul unei drone, folosind două rachete Hellfire şi fără nicio prezenţă militară americană la sol, a precizat un responsabil american, dovadă, în opinia sa, a capacităţii Statelor Unite de \"a identifica şi localiza chiar şi cei mai căutaţi terorişti din lume şi de a lua măsuri pentru a-i elimina\".\n\n___\n\nUrmărește ultimele evoluții ale războiului din Ucraina LIVETEXT pe HotNews.ro",
    "Două bombardiere americane B-52H au zburat în Norvegia și Suedia, la numai câteva ore după anunțarea mobilizării în Rusia": "",
    "STUDIU EY: China, Norvegia şi Suedia conduc detaşat în ceea ce priveşte gradul de pregătire a vehiculelor electrice": "China şi-a păstrat prima poziţie în ceea ce priveşte progresul către un viitor al vehiculelor electrice (VE), potrivit celui mai recent Index EY privind gradul de pregătire al ţărilor pentru vehicule electrice.\n\nIndicele analizează gradul de pregătire a primelor 14 pieţe pentru sosirea EV-urilor, pe baza ofertei, a cererii şi a reglementărilor. Norvegia, nou intrată în Index, se află pe locul al doilea, la mică distanţă de China, datorită cererii foarte mari şi reglementărilor solide. Suedia, Germania şi Marea Britanie completează primele cinci locuri.\n\nFabricarea bateriilor şi controlul lanţului de aprovizionare rămâne un factor cheie pentru China, care deţine 122 din cele 200 de giga fabrici de litiu din lume. Susţinută de cererea în creştere a consumatorilor (51% dintre consumatorii chinezi respondenţi se aşteaptă să cumpere un VE ca următorul lor vehicul) şi de infrastructura de încărcare extinsă (până în 2021, China a implementat 41% din toate încărcătoarele rapide de curent continuu), China continuă să fie cea mai mare piaţă de VE la nivel global în termeni de volum absolut. Acest lucru se întâmplă în ciuda faptului că are un deficit global de aprovizionare cu energie electrică.\n\nNorvegia, nou intrată în Index, este de mult timp un pionier atunci când vine vorba de adoptarea VE. Acest lucru se datorează unei reglementări puternice sub forma unor avantaje fiscale, precum şi introducerii de benzi şi locuri de parcare pentru VE, ceea ce a făcut ca VE să reprezinte peste 70% din totalul înmatriculărilor de maşini noi din 2021. Ecosistemul energetic puternic al Suediei, împreună cu o adoptare ridicată de către consumatori (peste 40% în 2021, conform analizei EY) şi o prezenţă puternică a producătorilor (se aşteaptă ca 41% din toate maşinile produse în Suedia să fie modele electrice între 2022-26), înseamnă că ţara rămâne în faţa Germaniei şi a Marea Britanie. Cu toate acestea, atât Germania, cât şi Marea Britanie au o bază puternică de producători de echipamente originale (OEM), producţie localizată de baterii şi viitoare lansări de vehicule electrice care merită statutul de \"lideri\" acordat de raport.\n\nReglementarea este esenţială\n\nPatru dintre primele cinci ţări în clasamentul general al EY Electric Vehicle Country Readiness Index se află, de asemenea, printre primele cinci ţări în ceea ce priveşte pilonul de reglementare (China, Norvegia, Marea Britanie şi Germania). Este clar că există o corelaţie puternică între succesul general şi puterea reglementării.\n\nSUA, blocată în viteză redusă\n\nÎn pofida unei prezenţe solide a producătorilor de echipamente originale şi a sprijinului puternic din partea administraţiei preşedintelui Biden, SUA rămâne pe locul şapte în clasamentul general - aceeaşi poziţie în index ca şi anul trecut. Cu toate acestea, potrivit raportului, acest lucru se datorează în principal cererii scăzute. Mai puţin de 4% din înmatriculările de maşini noi din SUA sunt vehicule electrice şi, după cum arată EY Mobility Consumer Index, doar 29% dintre consumatorii americani doresc să cumpere un vehicul electric ca următorul lor vehicul, cel mai mic procent dintre toate ţările analizate.\n\nSpaţiu pentru îmbunătăţiri\n\nÎn ciuda faptului că are cea mai mare proporţie de respondenţi care doresc să cumpere un vehicul electric (73%), Italia se află pe locul 12, în urma vecinilor săi europeni. Acest lucru se datorează în mare parte lipsei de infrastructură şi a unui ecosistem energetic care are nevoie de îmbunătăţiri.\n\nCanada urmează pe poziţia a 13-a, în pofida unui ecosistem energetic puternic şi a planurilor de construire a unor fabrici de baterii în ţară. De asemenea, se situează în urma cererii, în parte din cauza costului ridicat al vehiculelor electrice în Canada.\n\nPe poziţia a 14-a, India se confruntă cu probleme similare celor din Canada, infrastructura de încărcare şi accesibilitatea fiind principalele obstacole în calea progresului. Cu toate acestea, se depun eforturi în domeniul reglementării, cu sisteme de stimulente legate de producţie care urmăresc să accelereze fabricarea a 50 GWh de baterii.\n\nMihai Drăghici, Director, Consultanţă, EY România: \"Cota de piaţă a maşinilor electrice comercializate în primele 7 luni ale anului 2022 a ajuns la aproximativ 8% în România, de aproape 4 ori mai mult decât în perioada similară a anului trecut. Dacă adăugăm şi maşinile full hybrid, cota de piată este de 20%. Fără investiţii semnificative în dezvoltarea infrastructurii de încărcare acest trend nu poate fi însă susţinut.\"",
    "Nicu Popescu: „Dorim să ne angajăm într-un dialog continuu privind stabilirea unui parteneriat energetic pe termen lung cu Norvegia”": "Autoritățile R. Moldova și doresc să se angajeze „într-un dialog continuu” privind stabilirea unui parteneriat energetic pe termen lung cu Norvegia, care este un important producător de petrol și de gaze în Europa, potrivit ministrului Afacerilor Externe, Nicu Popescu, care s-a aflat în perioada 5-6 septembrie la Oslo.\n\n„Norvegia este un important producător de petrol și de gaze din Europa – cu o producție care contribuie în mod semnificativ la securitatea energetică a continentului nostru – și, în acest context, am avut o foarte bună discuție la Oslo cu ministrul norvegian al petrolului și energiei, Terje Aasland”, se arată în nota informativă publicată de Nicu Popescu.\n\nTotodată, oficialii au mai vorbit despre necesitatea de coordonare și solidaritate pe care „trebuie să o demonstreze pentru depășirea situației de criză”.\n\nMinistrul Afacerilor Externe și Integrării Europene a avut în perioada 5–6 septembrie o vizită de lucru la Oslo, fiind prima vizită din ultimii 5 ani a unui ministru de externe moldovean în capitala Norvegiei.\n\nAgenda de lucru a inclus consultări cu ministra afacerilor externe norvegiană Anniken Huitfeldt precum și întrevederi de lucru cu ministrul petrolului și energiei, Terje Aasland și reprezentanți ai companiilor private norvegiene din domeniul energiei.\n\nPublicitate",
    "Casper Ruud sau Erling Haaland? Cine e cel mai popular sportiv în Norvegia: „Nici nu visez să mă compar cu el”": "Articol de GSP - Publicat sambata, 10 septembrie 2022 20:39 / Actualizat sambata, 10 septembrie 2022 20:39\n\nCasper Ruud (23 de ani, 7 ATP), finalistul de la US Open 2022, spune că popularitatea lui în Norvegia nu se apropie de cea a lui Erling Haaland (22 de ani), vârful lui Manchester City.\n\nSportul din Norvegia trăiește clipe de glorie. Casper Ruud s-a calificat în a doua finală de Grand Slam a carierei, după cea pierdută anul acesta contra lui Nadal la Roland Garros, și poate ajunge lider mondial! Pentru asta are nevoie de o victorie în ultimul act, în fața lui Carlos Alcaraz.\n\neditorial ctp Simona una și David al doilea\n\nErling Haaland are și el un sezon fantastic. Transferat la Manchester City, vârful norvegian a a înscris 12 goluri în 8 apariții în toate competițiile.\n\nCasper Ruud: „Haaland e cel mai mare star al Norvegiei”\n\n„Incredibil ce reușește. Este o plăcere să îl văd marcând un gol după altul. În acest moment este cel mai mare star din Norvegia. Probabil va rămâne mult timp de acum înainte”, a spus Casper Ruud, într-o conferință de presă.\n\nVIDEO Cum s-a calificat Casper Ruud în finala US Open 2022\n\nCitește și alte știri din sportul internațional:\n\nVIDEO Moment istoric » A fost intonat imnul „God Save the King” după mai bine de 70 de ani\n\nVIDEO Confuzie maximă după calificările de la Monza! Leclerc în pole-position + grila de start dată peste cap: 9 piloți penalizați, inclusiv Verstappen și Hamilton",
    "Ambasadorii Marii Britanii și Norvegiei la Teheran, chemați să dea socoteală pentru „interferențe” în protestele anti-sistem": "Străzile capitalei Teheran s-au umplut din nou de protestatari duminică la căderea întunericului FOTO Twitter\n\nPe măsură ce protestele antiguvernamentale se amplifică în Iran, autoritățile continuă să caute în străinătate țapi ispășitori. Numărul oficial al morților a ajuns la 41 în cursul zilei de duminică, 25 septembrie.\n\nMinisterul de Externe al Iranului i-a convocat duminică, 25 septembrie, pe ambasadorii britanic și norvegian pentru ceea ce consideră că ar fi \"interferență\" a celor două țări în protestele anti-sistem de amploare.\n\nMinisterul de la Teheran a declarat că l-a chemat pe ambasadorul Marii Britanii, Simon Shercliff, pentru a-i atrage atenția asupra instituțiilor de știri în limba farsi găzduite în Marea Britanie care au raportat despre protestele antiguvernamentale din Iran.\n\nA fost convocat și ambasadorul Norvegiei, justificarea din partea ministerului fiind comentariile președintelui parlamentului norvegian, Masud Gharahkhani, care și-a exprimat sprijinul pentru proteste.\n\nGharakhani, care s-a născut la Teheran, a scris duminică pe Twitter: „Dacă părinții mei nu ar fi luat decizia de a fugi în 1987, aș fi unul dintre cei care se luptă în stradă punându-și viața în pericol”.\n\n#BIN \"Al caer la noche, la vida retoma sus promesas...\", escribió el poeta gabonés Pierre-Edgar Moundjegou en \"El crepúsculo de los silencios\". Esto fue anoche en #Teherán #Irán, pero el peo está prendido en 130+ ciudades. #Persia, la gran #Persia.pic.twitter.com/LmY8dnf6Bt — ElObservadorBinario (@ObservadBinario) September 25, 2022\n\nAds\n\nMișcarea autorităților de la Teheran vine pe fondul protestelor larg răspândite – cele mai mari din ultimii ani – în urma morții unei tinere kurde după ce a fost arestată de poliția moravurilor din Iran pentru că nu a respectat pe deplin codul vestimentar strict pentru femei.\n\nMoartea lui Mahsa Amini la începutul acestei luni a stârnit proteste care au determinat alte femei din Iran să-și scoată public voalul, în ceea ce cercetătoarea Human Rights Watch, Tara Sepehri Far, a descris scene „iconice”.\n\n„Nu am văzut niciodată critici la adresa hijab-ului obligatoriu atât de răspândite și atât de diverse în societatea iraniană și în interiorul țării”, a spus Far pentru DW.\n\nDemonstrațiile au crescut în ultimele zile, alăturându-se și mulți bărbați. O represiune violentă a poliției a determinat și creșterea în violență a demonstrațiilor.",
    "Achiziție interesantă pentru Concordia Chiajna": "Concordia Chiajna continuă să mute la capitolul achiziții, chiar dacă s-au scurs șapte runde din campionat. Ilfovenii au mai adus un jucător recent, pe danezul Sammy Skytte, în vârstă de 25 de ani, care a fost rezervă în partida de Liga 2 cu CS Comunal Șelimbăr, pierdută cu 0-1.\n\nConcordia Chiajna, achiziție interesantă. L-a adus pe danezul Sammy Skytte, cu un trecut care atrage atenția\n\nConcordia Chiajna are un start slab de sezon, iar din acest motiv tot au loc modificări la nivelul lotului. Achiziția recentă, Sammy Skytte, a jucat ultima dată în Norvegia, la Stabaek Fotball. De altfel, noul jucător al formației din Ilfov a evoluat până acum doar în Danemarca și Norvegia, iar printre cele mai importante cluburi la care a fost legitimat se numără Bodo/Glimt, FC Midtjylland sau Silkeborg IF.\n\nÎnsă, dintre echipele amintite, doar la Bodo/Glimt și Silkeborg a reușit să joace, dar nu foarte mult, 11, respectiv trei meciuri. Interesant este faptul că Skytte are și un trofeu în palmares, campionatul Norvegiei cu Bodo/Glimt în 2020.\n\nA prins chiar 11 meciuri la momentul acela, dar sezonul nu a fost terminat la Bodo/Glimt, pentru că a fost cedat apoi chiar la Stabaek Fotball, pentru o sumă de bani se pare, pentru 250.000 de euro.\n\nSammy Skytte, convocări și la naționala din Danemarca sub 21 de ani\n\nEste o mutare care atrage atenția, mai ales că Sammy Skytte era un jucător promițător în urmă cu ceva ani, având convocări la naționalele ”under” ale Danemarcei, dintre care două pentru selecționata sub 21 de ani.\n\nConcordia Chiajna l-ar putea folosi pe Sammy Skytte în Cupa României sau în runda a 8-a din Liga 2\n\nDupă șapte meciuri în Liga 2, Concordia Chiajna are 7 puncte și se află pe locul 14 din 20 de echipe, având doar două victorii până acum, 1-0 cu FK Miercurea Ciuc și 3-0 cu Unirea Constanța.\n\nÎn runda a 8-a, după pauza venită în Liga 2 în urma meciurilor echipelor naționale, Concordia Chiajna va evolua în deplasare cu Poli Timișoara. Însă, va disputa și meciul din play-off-ul Cupei României înainte, cu Universitatea Cluj, de pe teren propriu.\n\nE posibil ca Sammy Skytte să fie pus pe picioare din punct de vedere fizic și să intre în unul dintre meciuri.",
    "Finlanda raportează o creștere record a numărului de ruși care trec frontiera / În weekend au intrat în țară mai mulți ruși decât în oricare alt sfârșit de săptămână din acest an": "Finlanda raportează o creștere record a numărului de ruși care trec frontiera / În weekend au intrat în țară mai mulți ruși decât în oricare alt sfârșit de săptămână din acest an\n\nFinlanda a declarat luni că în weekend au intrat în țară mai mulți ruși decât în oricare alt weekend din acest an până acum, după ce anunțul de chemare a militarilor de la Moscova a provocat un val de sosiri, scrie The Moscow Times.\n\n„Weekendul trecut a fost cel mai aglomerat weekend din an în ceea ce privește traficul la frontiera de est”, a declarat pentru AFP Mert Sasioglu, de la poliția de frontieră finlandeză.\n\nAgenția de frontieră a precizat că aproape 8.600 de ruși au intrat sâmbătă în Finlanda prin granița terestră și aproape 4.200 au trecut în cealaltă direcție.\n\nDuminică, peste 8.300 de ruși au sosit și aproape 5.100 au plecat.\n\n„Rata de sosire este aproximativ dublă față de cea de acum o săptămână”, a declarat Sasioglu.\n\n„Motivul principal este mobilizarea, dar se explică parțial și prin faptul că atât Finlanda, cât și Rusia au relaxat restricțiile Covid-19 în timpul verii.”\n\nNorvegia vecină, care nu este membră a Uniunii Europene, dar face parte din spațiul Schengen, a raportat, de asemenea, o ușoară creștere a trecerilor dinspre Rusia la punctul său de trecere a frontierei Storskog, în nordul îndepărtat.\n\nDuminică, 243 de persoane au intrat în Norvegia dinspre Rusia, dintre care 167 aveau vize Schengen, în timp ce 91 au plecat spre Rusia, potrivit poliției norvegiene.\n\nDe asemenea, poliția a subliniat că aceste cifre sunt încă mai mici decât cele înregistrate înainte de COVID, dar a precizat că se așteaptă la o posibilă creștere în această săptămână.\n\nAlte țări, precum Georgia și Turcia, au raportat, de asemenea, o creștere a intrărilor de ruși în ultimele zile.\n\nFinlanda a anunțat la 23 septembrie că intenționează să „restricționeze semnificativ intrarea cetățenilor ruși” și că va finaliza decizia în „zilele următoare”.\n\nDeși restricția nu este încă în vigoare, serviciul de pază a frontierelor a declarat că este pregătit să aplice noile reguli „în decurs de o zi”.\n\nSasioglu a declarat că se pregătește pentru „evoluții dificile” pe măsură ce situația evoluează.\n\n„Este posibil ca atunci când călătoriile sunt restricționate, tentativele de trecere ilegală a frontierei să crească”, a explicat el.\n\nSâmbătă, polițiștii de frontieră au prins patru persoane suspectate de trecerea ilegală a frontierei în regiunea Kuusamo din estul Finlandei. Aceștia au solicitat imediat azil atunci când au fost reținuți.\n\nSursa: The Moscow Times\n\nCitește și...",
    "Norvegia: Mai mulți proprietari de Tesla, în greva foamei din cauza calității mașinilor": "Eşti curios de ceea ce se întâmplă în lumea auto? Îţi trimitem ştirile zilei direct pe e-mail.\n\nNewsletter Eşti curios de ceea ce se întâmplă în lumea auto? Îţi trimitem ştirile zilei direct pe e-mail.\n\nUn grup de proprietari de Tesla din Norvegia a intrat în greva foamei pentru a-i atrage atenția lui Elon Musk despre problemele de calitate pe care le au mașinile mărcii americane.\n\nNorvegia este una dintre țările care au îmbrățișat mașinile electrice la scară foarte mare. Chiar și așa, nu toată lumea este mulțumită de vehiculele cu zero emisii pe care le-au comandat, mai ales dacă acestea au venit de la producătorul american Tesla.\n\nCaz concret, mai mulți proprietari de Tesla din țara nordică au semnalat o serie de probleme de calitate pe care le-au descoperit la mașinile lor. Pentru a-i atrage atenția lui Elon Musk, aceștia (17 la număr) au intrat în greva foamei pentru 24 de ore.\n\nPrintre problemele semnalate de aceștia se numără faptul că mașinile nu pornesc la temperaturi scăzute, că mânerele portierelor rămân blocate în aceleași condiții, sau că pe display apar pete galbene.\n\nMai mult, aceștia susțin că au probleme cu încărcarea, dar și că bateria are o durată de viață mai mică decât ar trebui.\n\nDe asemenea, membrii grupului mai spun că nu au fost tratați corespunzător de către angajații Tesla atunci când le-au adus la cunoștință toate aceste probleme.\n\nȘi în alte țări sunt probleme cu mașinile Tesla.\n\nAlți proprietari se plâng de faptul că apar crăpături pe geamuri fără niciun motiv, sau că spoilerele se desprind atunci când plouă foarte tare (și se strânge multă apă pe carosabil). Sunt câteva cazuri în care modele Tesla au trecut prin astfel de situații și au rămas fără bara de protecție.\n\nvia Carscoops",
    "Droguri în valoare de 1,5 milioane de euro, găsite în mașina unui bărbat din Gorj. Acestea urmau să fie vândute în Norvegia": "Din cercetările anchetatorilor, a reieșit că, la indicațiile unui cetățean sârb, un bărbat, de 32 de ani, din județul Gorj, s-ar fi deplasat în județul Timiș și ar fi procurat de la cetățeanul sârb respectiv cele 93.780 de comprimate și 196.770 de comprimate.\n\n„La data de 30.08.2022, un inculpat a fost prins în flagrant delict de către procurorii din cadrul D.I.I.C.O.T. – Biroul Teritorial Gorj și ofițerii de poliție judiciară din cadrul Serviciului de Combatere a Criminalității Organizate Gorj, în timp ce transporta cu un autoturism 93.780 de comprimate ce conțin ca substanță activă Clonazepam și 196.770 de comprimate ce conțin ca substanță activă Alprazolam, disimulate în 5 cutii de carton, bunuri cu o valoare de piață de aproximativ 1.450.000 de euro”, transmite DIICOT.\n\nCele două medicamente din clasa benzodiazepinelor fac parte din categoria drogurilor de risc, conform Tabelului-Anexă nr. III din Legea nr. 143/2000, privind prevenirea și combaterea traficului și consumului ilicit de droguri, cu modificările și completările ulterioare.\n\nTotodată, cu ocazia constatării infracțiunii flagrante au fost identificate și ridicate sumele de 23.840 de euro și 5.850 de lei, precum și 5 telefoane mobile și 12 cartele SIM.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nAnchetatorii au mai precizat că bărbatul din Serbia a introdus în România cu ajutorul unui autocamion drogurile de risc, pe care le-a transportat și predat unei alte persoane în Timiș.\n\n„Acesta din urmă a fost ajutat în activitatea infracțională de cel de-al treilea inculpat, care a asigurat activități de contra-filaj în vederea evitării descoperirii de către organele de urmărire penală. Drogurile urmau să ajungă în Norvegia, în vederea comercializării pe teritoriul acestei țări”, mai spun anchetatorii.\n\nMiercuri, judecătorul de drepturi și libertăți din cadrul Tribunalului Gorj a dispus arestarea preventivă pentru 30 de zile a celor 3 inculpați.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Liga Națiunilor: Serbia vs Suedia - Cu gândul la Mondialul din Qatar": "Pontul zilei Sâmbătă, 24 Septembrie 2022, 11:43\n\nPariuri • HotNews.ro\n\nSerbia - Suedia, meci contând pentru Grupa 4 - Liga B din UEFA Nations League, este programat, sâmbătă, 24 septembrie, de la ora 21:45, pe „Rajko Mitic Stadium” din Belgrad, şi va fi transmis în direct de Digi Sport 3 şi Prima Sport 3.\n\nMinge de fotbal Foto: Ricardo Larreina / AFLO / Profimedia\n\nSerbia ocupă locul 2 în grupă, cu şapte puncte acumulate după patru meciuri, trei mai puţine decât liderul Norvegia, care joacă, tot astăzi, în deplasare, cu Slovenia; echipa antrenată de legendarul Dragan Stojkovic a debutat în competiţie cu o înfrângere acasă, 0-1 cu Norvegia, apoi a început să recupereze: 4-1 cu Slovenia (a), 1-0 cu Suedia (d) şi 2-2 cu Slovenia (d).\n\nSârbii sunt însă mai preocupaţi de pregătirea pentru CM din Qatar, acolo unde au ajuns după ce au câştigat o grupă cu Portugalia, calificarea fiind decisă la Lisabona, 2-1 în ultima etapă, cu un gol marcat în ultimul minut de Aleksandr Mitrovic.\n\nPe lângă golgheterul lui Fulham, ex-iugoslavii au în lot mai mulţi jucători de la echipe importante ale Europei, precum Dusan Vlahovic (Juventus), Sergej Milinkovic-Savic (Lazio), Dusan Tadic (Ajax) sau Luka Jovic (Fiorentina).\n\nSuedia este a treia în această grupă, cu doar trei puncte în patru partide; după o victorie în chiar prima etapă, 2-0 cu Slovenia (d) au urmat trei înfrângeri consecutive, 1-2 cu Norvegia (a), 0-1 cu Serbia (a) şi 2-3 cu Norvegia (d), astfel că scandinavii se luptă doar pentru a evita retrogradarea în Liga B.\n\nÎn ciuda acestui parcurs, coroborat cu ratarea calificării la CM din Qatar, la baraj, în faţa Poloniei (0-2 în deplasare), selecţionerul Janne Andersson se bucură în continuare de încrederea federaţiei de la Stockholm.\n\nCele două echipe naţionale s-au întâlnit doar de trei ori până acum: singurul meci oficial s-a jucat în tur, în Liga Naţiunilor, când Serbia s-a impus cu 1-0 în Suedia; au mai existat două partide amicale, una câştigată de Serbia (2-0 acasă în 2009) şi una în care s-a impus Suedia (2-1 pe teren prorpiu în 2012).\n\nSuperbet oferă cota 1,75 pentru cel puţin două goluri marcate de gazde în meciul Serbia - Suedia.\n\nSerbia vs Suedia\n\n\n\n\n\n\n\nCotă 1.75\n\n\n\n\n\n\n\n* cotă valabilă la ora publicării acestui articol",
    "L-a făcut pe Nicolae Dică să plângă în Norvegia, acum e alături de FCSB înainte de West Ham": "Articol de GSP - Publicat joi, 08 septembrie 2022 12:30 / Actualizat joi, 08 septembrie 2022 12:38\n\nMarco, fiul de 17 ani al lui Nicolae Dică, a făcut deplasarea la Londra alături de delegația lui FCSB și speră să-i poarte noroc tatălui la meciul din această cu West Ham.\n\nWest Ham - FCSB se joacă astăzi, de la ora 22:00, meciul fiind liveTEXT pe GSP.ro și televizat de ProTV.\n\nNicolae Dică, antrenorul lui FCSB, îl are alături la Londra pe fiul său, Marco.\n\nAcesta a făcut deplasarea în capitala Angliei alături de delegația celor de la FCSB și a asistat atât la ședința oficială de pregătire a roș-albaștrilor, cât și la conferința de presă, la care au participat Nicolae Dică și Florinel Coman.\n\nLIVERPOOL Pleacă Jurgen Klopp de la Liverpool, pe modelul Thomas Tuchel - Chelsea? Răspunsul neamțului, după umilința cu Napoli\n\nNicolae Dică, însoțit de fiul Marco la Londra\n\n„A ținut neapărat să vină și el cu noi. M-am bucurat că am putut să-l aduc. El suferă uneori mai mult decât mine. E foarte greu să stai în afară și să privești la TV”, a spus Dică pentru ProTV despre prezența fiului la Londra.\n\nMarco l-a făcut să plângă pe Nicolae Dică\n\nMarco este persoana care l-a provocat pe Nicolae Dică să izbucnească în plâns după meciul retur cu Viking din play-off, câștigat de vicecampioana României cu 3-1.\n\nMarco nu a fost alături de Nicolae în Norvegia, dar antrenorul a aflat de la soție că Marco a plâns de bucurie în urma calificării FCSB-ului în grupe.\n\n„Principalul” de la FCSB s-a emoționat atât de tare încât a lăcrimat la rândul lui.\n\nMai multe știri despre West Ham - FCSB:\n\nSumele puse în joc la meciurile din grupele Conference League. Miză suplimentară pentru FCSB și CFR Cluj\n\nDragomir îi avertizează pe Dawa și pe Tamm, înainte de West Ham - FCSB: „Să nu facă asta, că îi pun ăia în fund din minutul 5”",
    "Norvegia anunță că ultima mină de cărbune va rămâne deschisă încă doi ani, pe fondul crizei energetice din Europa": "Sursa foto: norway.postsen.com\n\nNorvegia anunță că ultima mină de cărbune va rămâne deschisă încă doi ani, pe fondul crizei energetice din Europa\n\nUltima mină de cărbune rămasă în Norvegia, situată pe un arhipelag arctic important din punct de vedere geopolitic, va rămâne deschisă încă doi ani, în condițiile în care criza energetică din Europa determină țările să prelungească durata de viață a tehnologiilor poluante.\n\nStore Norske, compania minieră de stat, a declarat vineri că inițial plănuia să închidă Mina 7 din Svalbard în toamna anului viitor, dar acum o va ține deschisă până în vara anului 2025, deoarece criza energetică a schimbat aspectele economice ale extracției de cărbune.\n\n„Anterior, nu exista nicio posibilitate de exploatare profitabilă. Cu toate acestea, situația de acum este diferită”, a declarat Anette Malm Justad, președintele Store Norske.\n\nRusia deține o mină de cărbune la Barentsburg, în Svalbard, care a atras un interes tot mai mare de la invazia la scară largă a Moscovei în Ucraina în februarie, deoarece angajează atât ruși, cât și ucraineni.\n\nMai mulți politicieni norvegieni au îndemnat guvernul de centru-stânga al țării să mențină mina de cărbune în funcțiune, argumentând că dacă Oslo ar renunța la arhipelag ar oferi Rusiei un avantaj.\n\nÎnsă menținerea în funcțiune a unei mine de cărbune contravine așa-ziselor acreditări ecologice ale Norvegiei, care își echilibrează statutul de cel mai mare producător de petrol și gaze din Europa de Vest cu promovarea unor soluții ecologice, cum ar fi mașinile electrice.\n\nPropriul fond suveran de investiții al Norvegiei, fondul petrolier de 1,2 miliarde de dolari, a primit în 2015 ordinul de a vinde din toți producătorii și utilizatorii de cărbune, scrie Financial Times, preluat de Economedia. Parlamentul a început să dezbată această problemă în anul precedent, în ziua în care Norvegia a deschis o nouă mină în Svalbard.\n\nStore Norske a declarat vineri că menține deschisă mina, care angajează 52 de mineri, după ce a ajuns la un acord cu o companie germană de produse chimice pentru a cumpăra cărbune pentru producția industrială până în vara anului 2025.\n\n„Aceasta este o soluție bună pentru toate părțile. Putem extrage resursele disponibile de la Mina 7 și suntem asigurați de o profitabilitate bună cu un risc de piață scăzut. În ceea ce ne privește, ne oferă ceva mai mult timp pentru restructurarea solicitantă și necesară a companiei”, a declarat directorul executiv Jan Morten Ertsaas.",
    "Norvegia și România, la extremele pedepselor pentru infracțiunile în trafic!": "Rodica Paraschiv\n\nDeputat PSD de Prahova\n\nRecent, în spațiul public a apărut o informație potrivit căreia o norvegiancă aflată sub influența alcoolului a fost amendată cu 8.000 de euro și 15 zile de închisoare cu suspendare, plus reținerea permisului de conducere pentru un an și jumătate, după ce a fost prinsă conducând o trotinetă electrică, pe o stradă pustie!\n\nE mult, e puțin? Pentru norvegieni, pare să fie normal. Se știe că statele nordice au legi stricte, care sunt aplicate ca la carte. Acolo legile nu se discută, nu se comentează, ci sunt puse în aplicare.\n\nȘi România are legislație, îmbunătățită chiar în ultima perioadă, în privința infracțiunilor rutiere. Însă aplicarea prevederilor legale lasă de dorit în statul român, de la agenții rutieri care închid ochii în unele cazuri flagrante, la neînceperea urmăririi penale în alte situații sau la pedepse mult prea blânde, deseori cu suspendarea executării, pentru șoferi băuți, drogați, care aleargă cu viteze extreme pe șosele și lasă în urma lor răniți grav sau persoane decedate!\n\nNu este normal să existe atât de multe accidente pe trecerile pentru pietoni! Pietonii nu sunt doar tineri în putere, pietoni sunt și copiii, așa cum sunt și persoane vârstnice, cu probleme locomotorii! Fiecare dintre noi trebuie să aibă propria conștiință și să acționeze ca atare, într-o societate care se dorește a fi civilizată!\n\nSpuneam că, recent, s-au făcut unele modificări legislative benefice pentru siguranța traficului rutier. Pe drumurile din România, comportamentul agresiv în trafic – generat sau nu de consumul de substanțe stupefiante sau de alcool – este o realitate. A fost cineva sancționat dur pentru agresivitate în trafic? Suntem martori direcți ai unor infracțiuni flagrante, dar reacționează cineva înainte de a deschide telefonul și eventual a transmite în direct ”circul” care poate degenera și în violențe fizice?\n\nAvem legi. Dar unele ”artificii” îi scapă de pedepse pe mulți dintre cei vinovați, care lasă în urma lor răniți desfigurați pe viață sau care bagă oameni nevinovați în mormânt!\n\nCazul din Norvegia este una dintre extremele privind sancționarea celor care încalcă legile în traficul rutier. La polul opus se află, însă, România. Țara tuturor posibilităților, în care cei ce lasă copii fără părinți sau părinți fără copii nu răspund așa cum ar trebui să o facă. Este un semn că este ceva putred în sistem, iar cei responsabili trebuie să ia măsuri. Să aplice legile, care le dau posibilitatea să le facă dreptate victimelor accidentelor rutiere și să îi trimită pe cei ce se cred invincibili la volan, cu orice risc, acolo unde le este locul.\n\nEste clar că în Norvegia și în România, percepția privind siguranța circulației este complet diferită. Trebuie să existe un echilibru între aceste două extreme, dar, dacă vrem ca traficul rutier din țara noastră să fie mult mai sigur, este obligatoriu să revizuim calitatea și obiectivitatea expertizelor, precum și modul în care se aplică pedepsele! Altfel, vom asista în continuare la plasarea României printre statele europene cu cele mai multe accidente grave, soldate cu morți și răniți. Doar pentru că nu știm sau nu vrem să punem în aplicare legile existente.",
    "Science Report: Șase țări poluează oceanele mai mult decât toate celelalte la un loc. Norvegia construiește primul „cimitir” pentru dioxidul de carbon. Lovitură de senzație în genetică! Avem genomul p": "STIINTELE VIETII Luni, 05 Septembrie 2022, 13:46\n\nAdrian Nicolae • HotNews.ro\n\nȘase țări poluează oceanele mai mult decât toate celelalte la un loc ● O specie de salamandră își poate regenera creierul ● Norvegia construiește primul „cimitir” pentru dioxidul de carbon ● Lovitură de senzație în genetică! Avem genomul pepenelui antic\n\npoluare Foto: pixabay.com\n\nȘase țări poluează oceanele mai mult decât toate celelalte la un loc\n\nV-ați obișnuit în ultimii ani să citiți despre SUA și China ca fiind cei mai mari poluatori ai planetei. Ei bine, nu e chiar așa. Cel puțin când e vorba despre poluarea oceanelor și deversarea deșeurilor de plastic acolo nu trebuie, altă țară deține nedoritul loc I.\n\nAsta ne-o spun cercetătorii olandezi de la Universitatea Wageningen, ajutați de voluntarii de la organizația ecologistă Ocean Cleanup. Tot din Olanda sunt și cei din urmă. Oamenii ăștia au adunat mostre de plastic fix din uriașa insulă de gunoaie care se întinde pe milioane de kilometri pătrați în Pacific. Peste 6.000 de mostre au ajuns astfel la analiză, ca să se vadă de unde provin.\n\nA reieșit că 33,6% vin din Japonia, 32,3 din China și 9,9% din Coreea de Sud. Urmează SUA cu 6,5%, Taiwan cu 5,6% și Canada cu 4,7%. Împreună, țările menționate se fac vinovate de peste 92% dintre gunoaiele din oceane. Ce e și mai interesant este că de zece ori mai multe deșeuri de plastic ajung în oceane în urma activităților de pescuit, decât cele deversate din marile așezări urbane.\n\nAsta e foarte bine. Adică, nu e bine că deversează ăia plastic și alte mizerii în oceane. E bine că i-am identificat. Acum mai rămâne să vedem și dacă se va lua vreo măsură, sau dacă îi va durea pe ăștia undeva de măsurile luate. Nu de alta, dar până acum au cam căzut pe spate de ce afectați au fost de statistici din astea.\n\nO specie de salamandră își poate regenera creierul\n\nAți auzit de salamandrele alea care își pot regenera membrele pierdute. Vine cercetătorul, le taie o lăbuță, un picioruș, că asta face el, și, puf, ăstora le apare un membru nou în locul celui pierdut, în doar câteva săptămâni. Să știți de la noi că sunt niște amatoare salamandrele astea. De fapt, nu chiar de la noi, că noi nu chinuim amfibieni, ci dintr-un studiu publicat recent în revista Science de o echipă internațională de specialiști în salamandre.\n\nOamenii ăștia de știință au descoperit că o anume specie de salamandră, Ambystoma mexicanum pe numele ei științific, sau axolotl după cum o știu mexicanii (că pe acolo trăiește ea), își poate regenera chiar și creierul, dacă o parte din el dispare din varii motive. Și nu doar creierul, ci și măduva spinării, inima sau altele asemenea. Mă rog, asta se știa încă din 1964, nu e chiar o noutate.\n\nNoi vom trece peste motivele pentru care cercetătorii continuă de atunci și până azi să tot taie creierul, coloana sau inima acestor salamandre. Important este că au descoperit și cum anume se petrece tot procesul de regenerare. Mai precis, care sunt genele responsabile de toată treaba și cum anumite celulele se transformă în neuroni.\n\nToată activitatea de regenerare a creierului durează aproximativ 12 săptămâni și, stați liniștiți, spun cercetătorii că funcționează mai bine ca înainte. Rămâne doar de văzut cum pot aplica strategia și la oameni că, în fapt, aici e tot schepsisul.\n\nNorvegia construiește primul „cimitir” pentru dioxidul de carbon\n\nNorvegienii par deciși să rezolve odată pentru totdeauna problema dioxidului de carbon. Pentru asta, au luat decizia de a construi un uriaș depozit subteran în care vor pompa dioxidul de carbon lichefiat care rezultă în urma activităților industriale din Europa. Suna bine, dar veți vedea că nu e.\n\nAsta se întâmplă pe insula Oygarden, iar depozitul se adresează nu doar companiilor din Norvegia, ci și tuturor companiilor interesate să reducă astfel nivelul de poluare. Ideea nu este chiar una nouă. Există deja câteva zeci de astfel de depozite peste tot pe planetă și numai rentabile nu au fost până acum. Spre exemplu, americanii tocmai au închis o inițiativă similară, la Petra Nova, în Texas, pe motiv că nu era rentabilă.\n\nNorvegienii au încheiat deja contracte cu Olanda, Germania și Belgia pentru a construi conducte care să direcționeze dioxidul de carbon lichefiat către ei. Apoi, îl vor pompa la 2.600 de metri sub nivelul mării, estimând ei că să ajungă la circa 6 milioane de tone pe an. Având în vedere că numai UE emite vreo 3,7 miliarde de tone anual, inițiativa norvegienilor nu pare decât o picătură într-un ocean. Dar asta e doar începutul.\n\nFaimoasa organizație Greenpeace deja s-a opus deschis proiectului și susține că, de fapt, astfel de acțiuni nu fac decât să încurajeze folosirea combustibililor fosili. Zic ecologiștii că, în loc să investească peste 1,7 miliarde euro în cimitire din astea, mai bine i-ar fi investit în dezvoltarea tehnologiilor eco. În concluzie, nu vă bucurați că nu s-a găsit nicio soluție. Mai e mult până departe.\n\nLovitură de senzație în genetică! Avem genomul pepenelui antic\n\nUn studiu recent publicat în revista Molecular Biology and Evolution de către o echipă mixtă de geneticieni britanici și germani susține că s-a reușit identificarea în premieră a genomului pepenelui antic, folosindu-se semințe vechi de circa 6.000 de ani descoperite în Libia.\n\nLa ce ne folosește asta nu prea se știe exact, mai ales că nimeni nu știe încă să spună cum s-a făcut trecerea de la pepenii amari de pe vremea aia către cei dulci din prezent. Mă rog, nici ăștia de azi nu mai sunt dulci cum obișnuiau să fie, dar asta e altă problemă de genetică. Revenind la genom, e bine să îl ai că nu știi când îți trebuie.\n\nIdeea este că pepenii au fost consumați prima dată în nordul Africii, cam pe acolo fiind și locul lor de origine. La început erau amari și numai semințele erau consumate, o practică ancestrală pe care e bine să o țineți minte că nu se știe când vă veți întoarce la ea. Mai exact, pepenii ăia, Citrullus mucosospermus pe numele lor, erau imposibil de mâncat, că ți se acrea și sufletul de la ei, după cum o spune și numele. De aceea, erau folosite doar semințele, cu precădere în tot felul supe și tocănițe.\n\nEgiptenii, oameni luminați, au reușit să domesticească pepenii și să obțină soiuri tot mai dulci. Cum? Nu se știe. Asta încearcă să afle și geneticienii amintiți. După ce vor afla, sperăm să le spună și comercianților de la noi. Nu de alta, dar a observat oricine că noi deja a trecut în pasul trei evolutiv al dezvoltării pepenilor, ăla în care am reușit să obținem cu succes gustul de carton creponat.",
    "(VIDEO) N-a ajutat nici powerbank-ul: un youtuber din Norvegia a experimentat cu epuizarea bateriei unui Audi electric": "(VIDEO) N-a ajutat nici powerbank-ul: un youtuber din Norvegia a experimentat cu epuizarea bateriei unui Audi electric 1 Septembrie 2022, 12:53\n\nRedacţia PiataAuto.md\n\nUn youtuber din Norvegia, specializat în teste cu maşini electrice, desfăşoară adeseori experimente în care ajunge la epuizarea completă a bateriilor acestora, pentru a urmări comportamentul, dar şi a experimenta cu reanimarea lor în condiţii de drum. Pentru asta, şi-a cumpărat şi un powerbank masiv, de 2 KWh, care poate furniza energie maşinilor electrice cu o putere de până la 2 KW.\n\nExperimentul său recent cu un Audi e-tron 55, însă, a decurs altfel decât se aştepta. La epuizare maşina limitează întâi puterea la 25%, când ea încă poate fi condusă, dar apoi taie puterea la 0%, lăsând inerţie pentru a putea fi ferită pe acostament. Până aici, totul a fost oarecum predictibil, iar odată cu epuizarea, youtuber-ul a scos powerbank-ul pentru a încărca maşina. Cei 2 kWh de energie ar fi trebuit să ofere un minim de energie, cât să permită maşinii să mai meargă câţiva kilometri pentru a ajunge la o staţie fast charge.\n\nSurpriza a fost că, după o oră de încărcare în drum şi powerbank-ul total epuizat, Audi n-a vrut să-i permită deplasarea mai departe, considerând că bateria e încă prea descărcată. Maşina îşi pornea luminile de pe bord, însă limita puterea la 0%, ceea ce însemna că nu putea demara.\n\nÎn această situaţie, acesta s-a gândit să meargă până la o fermă din apropiere cu powerbank-ul în mână, să-l încarce acolo la priză, după care să meargă cu powerbank-ul la maşină şi să o încarce deja pe ea. Problema era că powerbank-ul nu trăgea 2 kW din priza fermei, iar asta ar fi însemnat vreo două ore de încărcare de la fermă, apoi încă o oră la maşină, plus drumul pe jos, şi toate doar pentru ca maşina să poată ajunge la o priză fast charge normală, unde să mai încarce vreo 45 minute sau o oră.\n\nDin fericire, după ce a staţionat un pic, maşina a pornit şi a permis demararea cu 25%, aşa că youtuber-ul a putut ajunge la fermă cu ea, conectând-o direct la o priză domestică. Viteza de încărcare era încă foarte lentă, aşa că a mai durat până când a existat energie suficientă ca maşina electrică să ajungă la prize.\n\nConcluzia simplă ar fi să nu admiţi niciodată epuizarea completă a unei asemenea maşini electrice, pentru că nici un powerbank de 2 kWh şi o oră de aşteptare în drum ar putea să nu rezolve situaţia. Vezi întregul experiment în video-ul de mai jos.\n\nGALERIE VIDEO (1 MATERIALE)",
    "Biletul zilei la pariuri, marți 27 septembrie 2022. Câștig de 300 de lei cu meciuri din Liga Națiunilor": "Continuăm și în această săptămână „vânătoarea” de câștiguri la pariuri. Pentru biletul zilei de marți, 27 septembrie 2022, am selectat dueluri din Suntem încrezători că putem bifa un nou succes. Vom miza 100 de lei pe o cotă totală de 3,05 la\n\nMeciurile ultimei runde din Liga Națiunilor ne pot aduce un câștig de 305 de lei cu biletul zilei la pariuri\n\nDeschidem biletul zilei de marți, 27 septembrie 2022, cu meciul dintre Norvegia – Serbia, din cadrul Grupei 4, Divizia B. Se anunță o partidă mai mult decât interesantă, în care locul 1 în grupă e principalul obiectiv pentru cele două reprezentative!\n\nADVERTISEMENT\n\nCea de-a doua alegere vine de la disputa dintre Portugalia – Spania, din cadrul Grupei 2, Divizia A. și are nevoie acum de victorie în ultima etapă. Se anunță un meci care pe care la Braga pentru un loc în play-off-ul Ligii Națiunilor.\n\nCotă de 1,65 pe biletul zilei la pariuri în disputa Norvegia – Serbia\n\nPrima propunere de pe biletul zilei de marți, 27 septembrie 2022, vine de la meciul Norvegia – Serbia. Cele două naționale sunt vecine de clasament, fiind la egalitate de puncte, 10. Calificarea în Divizia A se va juca la Oslo, acolo unde norvegienii vor avea suportul fanilor. O remiză i-ar ajuta pe norvegieni, care au de partea lor rezultatul din tur, victoria cu 1-0 de la Belgrad.\n\nADVERTISEMENT\n\nSerbia e pe locul doi în grupă, dar e dezavantajată de rezultatul direct. Sârbii au câștigat lejer duelul cu o altă nordică, scor 4-1 în fața Suediei. Cu moralul ridicat, reprezentativa de la Belgrad va veni în Norvegia după toate cele trei puncte și implicit calificarea în Divizia A a Ligii Națiunilor.\n\nSe anunță un meci mai mult decât disputat între Norvegia și Serbia. Norvegia putea să rezolve soarta calificării, dacă se impunea în Slovenia. Așa, calificarea în Divizia A se va decide în ultima etapă, acolo unde Serbia e favorită, din punctul nostru de vedere. Haaland nu are ce face de unul singur în fața sârbilor, astfel că vom miza pe “X2” în disputa Norvegia – Serbia, la o cotă de 1,65 oferită de către cei de la\n\nADVERTISEMENT\n\nPortugalia – Spania, pariu într-o cotă de 1,85 la biletul zilei la pariuri\n\nPentru ce de-a doua alegere, mergem la Braga, pentru disputa dintre Portugalia și Spania . Portughezii sunt pe primul loc în Grupa 2 din Divizia A, după rezultatele din penultima etapă. Lusitanii s-au impus categoric pe terenul cehilor, scor 4-0, și au două puncte avans față de Spania. O remiză le asigură locul în play-off-ul Ligii Națiunilor.\n\nSpania a căzut pe doi după eșecul cu Elveția, scor 1-2. Ibericii au cedat surprinzător în fața naționalei de pe ultimul loc înaintea duelurilor din etapa a 5-a. Evoluția elevilor lui Luis Enrique a fost modestă, însă spaniolii nu renunță la calificarea în play-off. Și vor veni la Braga cu gândul la victorie!\n\nADVERTISEMENT\n\nSe anunță un meci interesant între cele două naționale. Portugalia are fanii de partea ei, dar Spania vrea să câștige disputa de la Braga. Iar pentru asta are nevoie de cel puțin un gol înscris. Lusitanii nu se vor lăsa mai prejos și vor încerca și ei să marcheze măcar o dată în fața ibericilor. În condițiile date, cel mai logic pariu la această confruntare e “ambele marchează”, la o cotă de 1,85 oferită de către cei de la\n\nADVERTISEMENT\n\nUn eventual profit de 205 de lei pentru biletul zilei la pariuri\n\nÎn concluzie, pentru biletul zilei de marți, 27 septembrie 2022, la pariuri, avem de la Unibet o cotă de 1,65 pentru „X2 ” în disputa Norvegia – Serbia și o cotă de 1,85 pentru „ambele marchează” în disputa dintre Portugalia – Spania, combo care însumează o cotă totală de 3,05. Iar cu o miză de 100 de lei, putem genera un câștig de 305 de lei!\n\nATENȚIE! Acestea sunt doar niște pronosticuri ale tipsterilor FANATIK și nu reprezintă o garanție a câștigului. Fiecare persoană este responsabilă de ceea ce pariază și de sumele pe care alege să le mizeze.",
    "TVR MOLDOVA": "",
    "Cu cine ar putea juca România în preliminariile pentru calificarea la Campionatul European de fotbal din 2024": "România va avea o misiune grea în preliminariile pentru calificarea la EURO 2024.\n\nNaționala va fi în urna a treia la tragerea la sorți și ar putea da peste Franța sau Spania.\n\nCele 53 de echipe vor fi împărțite în 10 grupe, iar Germania va fi calificată automat la Campionatul European, fiind țara gazdă.\n\nTragerea la sorți va avea loc pe pe 9 octombrie, la Frankfurt.\n\nURNA 1\n\nCroația\n\nOlanda\n\nDanemarca\n\nPortugalia\n\nSpania\n\nUngaria\n\nItalia\n\nBelgia\n\nPolonia\n\nElveția / Cehia\n\nUrna 2:\n\nFranța\n\nAnglia\n\nAustria\n\nȚara Galilor\n\nIsrael\n\nBosnia\n\nScoția\n\nElveția/Cehia\n\nNorvegia/Serbia\n\nUcraina/Muntenegru\n\nUrna 3\n\nIslanda\n\nAlbania\n\nIrlanda\n\nSuedia\n\nArmenia\n\nRomânia\n\nFinlanda\n\nSlovenia\n\nNorvegia/Serbia\n\nUcraina/Muntenegru\n\nUrna 4\n\nTurcia\n\nGeorgia\n\nKazahstan\n\nGrecia\n\nAzerbaidjan\n\nLuxemburg\n\nInsulele Feroe\n\nMacedonia de Nord/Bulgaria\n\nKosovo/Irlanda de Nord/Cipru\n\nMacedonia de Nord/Slovacia/Kosovo/Irlanda de Nord/Cipru\n\nUrna 5\n\nLetonia\n\nEstonia\n\nLituania\n\nBelarus\n\nMoldova\n\nGibraltar\n\nMalta\n\nMacedonia de Nord/Slovacia/Kosovo/Bulgaria/Irlanda de Nord/Cipru\n\nUrna 6\n\nAndorra\n\nSan Mario\n\nLiechtenstein\n\nAds",
    "Nicu Popescu pleaca in Norvegia, iar Igor Grosu in Danemarca. Cu cine se vor intalni oficialii, dar si care sunt subiectele ce urmeaza a fi discutate": "Ministrul Afacerilor Externe si Integrarii Europene, Nicu Popescu, pleaca la Oslo, in perioada de 5-6 septembrie, unde se va intalni cu omologul sau norvegian, Anniken Huitfeldt, dar si ministrul petrolului si energiei, Terje Aasland. Popescu scrie pe retelele de socializare ca aceasta este prima vizita din ultimii cinci ani a unui ministru de externe moldovean in capitala Norvegiei. Presedintele Parlamentului, Igor Grosu, insa va efectua o vizita oficiala in Danemarca, in perioada 5-8 septembrie, unde se va intalni cu mai multi oficiali, dar si diaspora din Danemarca.\n\n„Vom discuta despre modalitatile de intensificare a cooperarii bilaterale, situatia de securitate din regiune in contextul razboiului din Ucraina, inclusiv impactul acestuia asupra tarii noastre, eforturile autoritatilor privind diversificarea surselor de energie, precum si agenda de reforme in parcursul de aderare la Uniunea Europeana”, a scris Nicu Popescu pe retelele de socializare.\n\nPresedintele Parlamentului, Igor Grosu, se va intalni la Copenhaga cu omologul sau, Henrik Dam Kristensen, dar si cu vicepresedintii Parlamentului danez si cu membrii comisiilor parlamentare. Acesta va mai discuta cu reprezentantii Confederatiei Industriei Daneze, precum si ai sectorului energetic.\n\nTotodata, Igor Grosu va fi primit de Majestatea Sa Regina Margareta a II-a a Danemarcei, la resedinta oficiala a familiei regale daneze, Palatul Fredensborg.\n\nImpreuna cu Igor Grosu in Danemarca va pleca si vicepresedintele Comisiei economie, buget si finante, Radu Marian, dar si consiliera Presedintelui Parlamentului pentru politica externa, Elena Lungu.\n\nPe Telegram-ul Pro TV Chisinau gasiti imaginile, dar si stirile momentului din Moldova si din intreaga lume! Fii reporter Pro TV. Daca ai surprins imagini care pot deveni o stire, ni le poti trimite pe Viber, Whatsapp sau Telegram la numarul 079400508.",
    "UE se va baza pe furnizori de gaz precum SUA, Norvegia sau Algeria, a anunțat Ursula von der Leyen": "Sursa foto: time.news\n\nUE se va baza pe furnizori de gaz precum SUA, Norvegia sau Algeria, a anunțat Ursula von der Leyen\n\nUniunea Europeană se va baza pe furnizori de gaz precum SUA, Norvegia sau Algeria, a spus miercuri Ursula von der Leyen, precizând că Europa are stocuri de gaze de circa 80% din capacitate.\n\nPreşedintele Comisiei Europene, Ursula Von der Leyen, anunţă că importurile de gaze din Rusia au scăzut de la 40% anul trecut la nivel european, la 9% anul acesta.\n\n„Am tras o învăţătură cel puţin de pe urma acestui război: ar fi trebuit să să îi ascultăm pe cei care îl cunosc pe Putin. Pe Anna Politkovskaia, spre exemplu şi pe toţi jurnaliştii ruşi care au dat în vileag crimele şi care au plătit pentru asta cu preţul vieţii. Trebuia să-i ascultăm pe prietenii din Ucraina, Moldova, Georgia şi pe membrii opoziţiei din Belarus. Ar fi trebuit să ascultăm vocile care s-au ridicat în Uniunea Europeană, în Polonia, statele baltice şi în Europa centrală şi de est. De-a lungul anilor, toţi ne-au avertizat că Putin nu se va opri şi au luat măsuri în consecinţă. Prietenii noştri din statele baltice au depus eforturi pentru a pune capăt dependenţei faţă de Rusia. Au investit masiv în surse regenerabile de energie, în terminale de gaz natural lichefiat. Sigur că toate acestea au costat, dar dependenţa faţă de hidrocarburile din Rusia însemnă un preţ şi mai usturător de plătit. Deci trebuie să ne dezbărăm de această dependenţă peste tot în Europa”, a afirmat preşedintele CE.\n\nAceasta anunţă că UE este la 80% din capacitatea de depozitare, subliniind că „nu este suficient” şi că UE se va baza pe furnizori de gaz precum SUA, Norvegia sau Algeria.\n\n„Anul trecut, gazul rusesc a reprezentat 40% din importurile de gaz în Europa. Astăzi, am ajuns doar la 9%, însă constatăm şi că Rusia manipulează în mod activ piaţa noastră a energiei, preferă să risipească gazul, să-l ardă decât să-l trimită pe continentul european. Această piaţă nu mai funcţionează, deci”, a adaugat preşedinta Comisiei, citată de Adevărul.\n\nEa a subliniat că e nevoie de reducerea cererii de energie în general şi mai ales în orele de vârf.",
    "(VIDEO) SUV-ul electric chinezesc Hongqi E-HS9, numit şi Rolls-Royce-ul din China, a fost condus 1.000 km în Norvegia pentru a-i fi măsurată eficienţa": "(VIDEO) SUV-ul electric chinezesc Hongqi E-HS9, numit şi Rolls-Royce-ul din China, a fost condus 1.000 km în Norvegia pentru a-i fi măsurată eficienţa 11 Septembrie 2022, 16:54\n\nRedacţia PiataAuto.md\n\nHongqi E-HS9 e un SUV de dimensiuni uriaşe şi mai ales de un nivel de confort ce pretindea încă de la lansarea sa din China de acum mai bine de un an să echivaleze Rolls-Royce Cullinan. Iar pe lângă asta, SUV-ul chinezesc e unul electric. Acum, odată ce acesta a ajuns a fi vândut şi în Norvegia, un youtuber specializat în teste mai tehnice cu maşini electrice l-a condus 1.000 km pe autostrăzile din Norvegia şi Suedia pentru a-i măsura eficienţa.\n\nSUV-ul electric e foarte greu, măsurând 2,7 tone de masă proprie. Pe lângă asta forma pătrăţoasă îl face foarte neaerodinamic, având un coeficient de 0,345, ceea ce pentru o maşină electrică înseamnă pierderi mari de eficienţă. În Norvegia maşina promite o autonomie de 465 km în ciclu WLTP pentru versiunea cu baterie mai mare, de 99 kWh capacitate totală şi 90 kWh capacitate netă. Bateria mai mică are 76,5 kWh capacitate netă şi o autonomie promisă de 396 km.\n\nÎn testul de 1.000 metri, s-a dovedit că maşina frânează singură înaintea curbelor, chiar şi celor uşoare, probabil din cauza greutăţii mari şi dorinţei de a reduce ruliul. La nivel de consum, acesta e pur şi simplu uriaş, ajungând uneori la 35,0 kWh/100 km, iar media pe 1.000 km a fost de 32,9 kWh/100 km. Prin urmare, şi autonomia a fost departe de cea promisă.\n\nIar pe lângă asta, au existat mai multe încărcări la priză, unde puterea era mai redusă decât cea promisă, iar parametrii păreau să varieze într-un mod impredictibil, ajungând uneori la cifra aşteptată, iar alteori fiind departe de ea. Însă, confortul la bord pare să adeverească pretenţiile de maşină luxoasă pe care le are acest model.\n\nVezi toată experienţa norvegiană în video-ul de mai jos.\n\nGALERIE VIDEO (1 MATERIALE)",
    "Un feribot cu sute de oameni la bord a luat foc în largul Suediei | Norvegia trimite nave în ajutor": "Informația este publicată de cotidianul italian Corriere della Sera.\n\nEste vorba despre feribotul Stena Scandica.\n\nAcesta a ridicat ancora din portul leton Ventspils, având ca destinație portul Nynashamn din districtul suedez Stockholm.\n\nConform sursei citate, sunt aproximativ 300 de persoane la bord, dar nu au fost înregistrate răniți momentan.\n\nFlăcările sunt sub control iar autoritățile au trimis trei elicoptere pentru salvarea pasagerilor, relatează publicația italiană.\n\n\"Incendiul s-a extins de la puntea pe care se află mașinile\", a declarat Jonas Franzen, purtătorul de cuvânt al Administrației Maritime Suedeze.\n\n\"Situația este sub control. Am alertat toate unitățile disponibile și toate navele din apropiere pentru a ajuta oamenii de la bord\", a precizat, la rândul său, Lisa Mjorning, de la Administrația maritimă norvegiană, conform publicației citate.",
    "FCSB, în atenția UEFA după cele întâmplate în Norvegia: Noi declarații ale antrenorului lui Viking": "FCSB a ajuns să fie amenințată cu un dosar la UEFA, imediat după returul de la Stavanger care a trimis-o în grupele Conference League! Unul dintre cei doi antrenori ai nordicilor, Morten Jensen, s-a arătat revoltat că un oficial al roș-albaștrilor a intrat în cabina arbitrilor cu niște sacoșe cu cadouri.\n\nCazul a ajuns în atenția forului european, pentru că norvegienii s-au ținut de cuvânt și au semnalat un episod care li s-a părut ciudat. Doar că UEFA a lămurit cazul, după cum a relatat același Morten Jensen în presa norvegiană.\n\n„După cum ni s-a trasmis, ulterior, e de fapt un gest obișnuit ca echipele să poată să ofere un fel de cadou cu suveniruri sau fanioane pentru arbitri. Dar n-am mai văzut așa ceva niciodată, de aceea, suntem derutați. Nu vom mai face nimic de acum, asta e“, a fost declarația dată de Jensen.\n\nAșadar, FCSB a scăpat de ultima grijă după „dubla“ cu Viking. De acum, pentru vicecampioana României urmează meciurile din grupa B a Conference League, după următorul program:\n\n*8 septembrie, 22:00: West Ham – FCSB\n\n*15 septembrie, 22:00: FCSB – Anderlecht\n\n*6 octombrie, 19:45: Silkeborg – FCSB\n\n*13 octombrie, 22:00: FCSB – Silkeborg\n\n*27 octombrie, 19:45: Anderlecht – FCSB\n\n*3 noiembrie, 22:00: FCSB - West Ham",
    "Capitulare la Bursa de la Bucureşti: „De abia acum se simte panica şi este posibil să fie doar începutul” / MedLife scade cu 7%, TeraPlast cu 6%, Electrica are minus 5%": "În topul scăderilor se aflau operatorul privat de sănătate MedLife (-7%), producătorul de materiale de construcţii TeraPlast (-6,4%), distribuitorul şi furnizorul de energie electrică Electrica (-4,7%) şi producătorul de energie nucleară Nuclearelectrica (-4,6%), potrivit Ziarului Financiar.\n\nSingurele companii din BET care înregistrau creştere la ora redactării ştirii erau Bursa de Valori Bucureşti (BVB), Transelectrica (TEL) şi Fondul Proprietatea (FP), cu aprecieri de 1,9%, 2,6%, respectiv 1%, tranzacţiile fiind cuprinse între 140.000 de lei şi 1,3 milioane de lei. Per total, segmentul de acţiuni al Bursei afişa un rulaj de 27,4 milioane de lei, conform BVB.\n\n„De abia acum se simte panica şi este posibil să fie doar la început. Totuşi, volumele relativ reduse pot indica faptul că fondurile rămân încă pe poziţii. E greu de estimat ce o să se întâmple în continuare, dar perioada rămâne una complicată”, spune Antonio Oroian, broker al Goldring.\n\nDe altfel, timp de o bună parte din an, bursa locală a avut o evoluţie peste cea a majorităţii pieţelor dezvoltate din Occident, precum cele din Franţa, Germania, Milano şi New York, ajutată de numărul mare de companii energetice incluse în indicele BET.\n\nTotuşi, ultimele săptămâni de scăderi accentuate au adus dinamica indicelui BET tot mai aproape de cea a indicilor vest-europeni şi americani de anul acesta, cuprinsă între minus 19% pentru CAC 40 din Paris şi minus 23% pentru DAX 30 din Frankfurt. În Statele Unite, S&P 500 şi Nasdaq Composite au coborât cu 23%, respectiv 32% anul acesta. BET are minus 19% în 2022.\n\n„Toate companiile sunt lovite acum, indiferent de sector sau de rezultatele financiare. Cred că, totuşi, companiile care sunt solide din punct de vedere fundamental, mă refer la bănci şi chiar sectorul energetic, o sa rămână în atenţia investitorilor, mai ales pe termen lung. Pentru o viziune pe termen lung, acestea reprezintă momente prielnice pentru acumulări”, consideră Antonio Oroian.\n\nSăptămâna trecută, indicele global MSCI All-World a ajuns la cel mai slab nivel de la jumătatea anului 2020, iar – pe plan local – câteva companii din BET au ajuns la minimul ultimelor luni. Totodată, ratele dobânzilor au crescut în ţări precum Regatul Unit, SUA, Suedia, Elveţia şi Norvegia. În acest context, când se pot gândi investitorii la o posibilă perioadă de reducere a dobânzilor, atât de prielnică pieţelor internaţionale de capital?\n\n„Slabe şanse de reducere, mai degrabă o încetinire a creşterilor ratelor. În cazul în care băncile centrale vor încetini creşterile dobânzilor va fi o veste bună pentru burse. Deocamdată, semnalele transmise de băncile centrale nu indică faptul că ar acţiona în felul acesta”, adaugă brokerul.",
    "Muzeul ASTRA: Ateliere meșteșugărești și educaționale în parteneriat cu Museums of South Trondelag, din Trondheim, Norvegia": "Muzeul ASTRA: Ateliere meșteșugărești și educaționale în parteneriat cu Museums of South Trondelag, din Trondheim, Norvegia\n\nÎn perioada 12-19 septembrie 2022, Muzeul ASTRA va găzdui o serie de ateliere meșteșugărești și educaționale organizate în parteneriat cu Museums of South Trondelag, din Trondheim, Norvegia. Acestea fac parte din programul \"Restaurarea și revitalizarea monumentului istoric Casa Artelor - Centru de activități și resurse regionale (C.A.R.R.)\".\n\nEvenimentul are ca scop reliefarea lucrărilor de restaurare/conservare pe care inclusiv locuitorii din zonă le pot face la casele din centrul istoric, dacă sunt îndrumați corespunzător. În acest sens, în fața Casei Artelor din Piața Mică și în Muzeul în aer liber din Dumbrava Sibiului vor avea loc 10 ateliere meșteșugărești și trei seminarii de specialitate.\n\nÎn cadrul atelierelor din fața Casei Artelor, o echipă de meșteri și restauratori vor face demonstrații despre cum se pot restaura/proteja ferestrele, ușile și obloanele specifice arhitecturii tradiționale săsești. De asemenea, tot aici, alți meșteri vor ciopli grinzi de stejar folosite în arhitectura tradițională din mediul rural și urban. Atelierele organizate în centrul istoric al Sibiului vor ilustra exemple sustenabile de bună practică în întreținerea imobilelor din zona istorică a burgului medieval. Ele reprezintă și o dovadă a faptului că Muzeul ASTRA vrea să fie un partener trainic pentru comunitatea din zona centrală a Sibiului.\n\n\"Adresăm astfel o invitație îndeosebi locuitorilor din centrul istoric al Sibiului, care sunt așteptați miercuri, 14 septembrie, la Casa Artelor (Sibiu, Piața Mică, nr. 21) să se implice activ în aceste ateliere meșteșugărești și educaționale, la care va participa și o delegație de la Museum of South Trondelag, din Trondheim, Norvegia\".\n\n\n\nProgram\n\nMarți, 13 septembrie: 10:30 – 13 Prezentarea proiectului, la Casa Artelor; 14 – 18: prezentarea proiectului precedent de Granturi SEE și a activităților din Muzeul în aer liber, la Muzeul în aer liber\n\nMiercuri, 14 septembrie\n\nProgram ateliere: 10 – 11:30, 12-13 şi 14-16: ateliere meșteșugăreşti în fața Casei Artelor.\n\nJoi, 15 septembrie\n\nProgram ateliere: 9 – 11 Atelier de meșteșuguri, partea I; 12 – 14 Atelier de meșteșuguri, partea II, 15 - 17 Atelier de meșteșuguri partea a III-a, la Muzeul în aer liber\n\nProgram seminarii: 9 – 11: Seminar de educație – prezentarea abordării educaționale și interpretative a proiectului Casa Artelor și ateliere partea I, la Muzeul în aer liber (PaMM); 12 – 14: Ateliere partea II, Muzeul în aer liber (PaMM); 14 – 15 Vizitarea expoziției VR; 15 - 17 Ateliere meșteșugărești, partea III, la Muzeul în aer liber\n\nVineri, 16 septembrie\n\n9 – 11 Atelier de meșteșuguri și educație partea I, la Muzeul în aer liber; 12 – 14: Reuniunea managementului (reprezentanții echipei de management); 12 - 14 Ateliere de meșteșuguri și educație partea II, la Muzeul în aer liber\n\nSâmbătă şi duminică, 17-18 septembrie: vizite de lucru în județul Sibiu\n\nProiectul \"Restaurarea și revitalizarea monumentului istoric Casa Artelor - Centru de activități și resurse regionale (C.A.R.R.)\", finanțat prin Granturile SEE 2014 - 2021 în cadrul Programului RO-CULTURA, este implementat de către Muzeul ASTRA în parteneriat cu Future Capital (România) și Mussene I Sor Trondelag din Trondheim (Norvegia), în perioada 1 octombrie 2020 - 31 martie 2024. Acesta are o valoare totală de 2.476.991,74 euro, valoare finanțării nerambursabile fiind de 1.939.335,35 euro.",
    "Bula energetică explodează / COMENTARIU": "Se întâmplă pe axa Olanda-Norvegia. Și nicidecum din vina Federației Ruse, care continuă să fie acuzată în mod fals de șantaj în domeniul gazelor și petrolului. Realitatea ne izbește în față. În prezent, doar 9% din totalul gazelor utilizate în Europa provine din Federația Rusă. Într-un timp record, Norvegia a devenit principalul furnizor UE. Dar cum explodează bula energetică?\n\nPrețul energiei s-a dus în sus într-un mod cu totul și cu totul necontrolat de către Comisia Europeană. Mai pe șleau, printr-un mecanism cu totul și cu totul artificial. Acesta poartă numele de TTF - Title Transfer Facility, o instituție virtuală cu sediul la Amsterdam, deținută și manipulată de câțiva șmecheri. Această instituție și jocul pe care l-a făcut până în prezent, extrem de periculos pentru toate statele membre UE, ar fi trebuit să fie controlate, dar nu au fost, de către ESMA. ESMA este autoritatea care a fost creată pentru a controla piețele financiare.\n\nAșadar, la butoanele bulei energetice avem practic două entități. Una virtuală, TTF, și alta cât se poate de reală, reprezentată de Norvegia, cel mai mare furnizor de gaze naturale din Europa. Unul dintre cele două butoane a fost manevrat aparent haotic, fiind lăsat practic pe mâna unor șmecheri din Amsterdam, în timp ce cel de-al doilea buton aparține unui stat, Norvegia, care nu este membru UE și, în consecință, nu poate fi sub nicio formă controlat de la Bruxelles.\n\nMai marii Uniunii Europene s-au făcut literalmente de râs. Bătaia de joc a culminat în ziua de 9 septembrie, când a fost convocat un Consiliu extraordinar, la care au participat miniștrii Energiei și unde ar fi urmat să se ia decizii importante, menite să țină în viitor în frâu prețul gazelor. Acest Consiliu extraordinar a fost pus în mod fals sub semnul războiului din Ucraina și șantajului energetic pe care l-ar exercita Federația Rusă. Iar soluția care era vizată, soluția soluțiilor, ar fi fost plafonarea obligatorie a prețului tuturor gazelor. O decizie care aparent punea la pământ veniturile Federației Ruse. Dar în realitate, așa cum precizam mai sus, doar 9% din gazele arse în Europa provin în acest moment din Federația Rusă. Adevăratul furnizor, principalul furnizor, a devenit Norvegia. Și asta în timp ce noi toți alergam după fentă, imaginându-ne că întreaga mega-inginerie era pusă la cale pentru ca Europa să ajung la cheremul traderilor din Statele Unite. Și iată că iepurașul a ieșit din joben. Iar Uniunea Europeană a aflat cu stupefacție, pe de-o parte, că a existat și există o piață virtuală necontrolată, mișcată haotic de la Amsterdam și, pe de altă parte, un furnizor extrem de relevant, Norvegia, care, pentru a nu-și diminua profiturile, refuză plafonarea prețului energiei și, întrucât nu poate fi de nimeni obligată să facă acest lucru, boicotează întregul efort în acest sens al statelor membre UE.\n\nReprezentanții acestora, respectiv mai marii continentului în materie energetică, s-au făcut literalmente de râs. Un întreg continent suferă pentru că prețurile la energie au crescut necontrolate, ele au fost necontrolate pentru că ESMA, autoritatea care trebuia să facă acest lucru, a dormit, miniștrii Energiei din statele membre s-au întâlnit degeaba pe 9 septembrie și, între timp, s-a desfășurat o adevărată competiție în materie de acuzații false la adresa Kremlinului cum că încearcă să câștige războiul cu Ucraina șantajând energetic statele lumii. Și, iată, se descoperă că singurul șantaj real a fost inițiat de către Norvegia. Și că nimeni nu poate să pună capăt acestui șantaj. Stingeți lumina! Încălziți-vă cu lemne!\n\nUn comentariu de Sorin Roșca Stănescu, jurnalist",
    "Trei bombardiere americane B-52H au zburat simultan deasupra Europei: Misiuni în spațiile aeriene ale Cehiei și Norvegiei": "",
    "LES FEMMES DU FEU – 22 septembrie – 3 noiembrie 2022": "Galeria Sector 1 are plăcerea să prezinte expoziția de grup Les Femmes du Feu, curatoriată de Thale Blix Fastvold, cu vernisajul joi, 22 septembrie 2022, între orele 18:00-21:00, str. Băiculești nr. 29, București, în cadrul Combinatului Fondului Plastic. Vernisajul se va desfășura în prezența curatoarei, a artistei Marianne Darlén Solhaugstrand și a lui Aslak Høyersten, directorul general VISP, Bergen. Expoziția aduce împreună un grup de 10 artiste din România și Norvegia, ale căror expresii redate prin practici diferite precum pictură, video și fotografie derivă din intersecția comună cu un orizont suprarealist. Pornind de la creațiile dintr-un timp glorios al Heddei Sterne și continuând cu spontaneitatea formelor regăsite la Geta Brătescu, discursul este preluat mai departe de o saga contemporană regăsită în opera Tincuței Marin și a Hortensiei Mi Kafchin, al căror caracter omolog este completat de stilul contemplativ din fotografiile duo-ului Karoline Hjorth & Riitta Ikonen sau de cadrele fanteziste surprinse de Ingrid Torvund. Evenimentul face parte din proiectul „Îmbunătățirea antreprenoriatului cultural și a accesului la cultură prin organizarea seriilor de expoziții Despre Maestru și Mediu, paradigma bipolarității în arta contemporană„, desfășurat de galeria Sector 1 în parteneriat cu organizația pentru artele vizuale VISP, Norvegia.\n\nExpoziția va putea fi vizitată în perioada 22 septembrie – 3 noiembrie 2022, de marți până sâmbătă, între orele 14:00 – 19:00, iar duminica și lunea, cu programare telefonică.\n\n„Poate că un nou val de suprarealism este la orizont. La fel ca în anii 1920, după pandemie, după sentimentele de revoltă și haos urmând primului război mondial, acum, din nou, în 2022, suprarealismul are sens. Când directorul galeriei Sector 1, Andreea Stănculeanu, mi-a cerut să organizez o expoziție, acest nou val de suprarealism a fost tema pe care am ales să mă concentrez. Ca artistă, metoda mea curatorială este intuitivă și se bazează pe o cercetare artistică colectivă, iar în LES FEMMES DU FEU vă prezentăm un grup de artiste din Norvegia și din România care lucrează în sfera suprarealismului, reflectând asupra suprarealismului cu diverse medii și metode și din puncte de vedere diferite.\n\nLES FEMMES DU FEU țese amprenta femeilor în arta contemporană pentru a crea o conversație prin timp și spațiu, pornind de la lucrările Heddei Sterne (1910-2011) și Geta Brătescu (1926-2018) la lucrările noi ale artistelor Hortensia Mi Kafchin, Ioana Ursa, Tincuța Marin, Codruța Cernea, Marianne Darlén Solhaugstrand, duo-ul Karoline Hjorth & Riitta Ikonen și Ingrid Torvund. Sunt fericită să vă prezint expoziția de grup LES FEMMES DU FEU la Galeria Sector 1 din București și aș dori să le mulțumesc artistelor pentru că ne împărtășesc viziunile lor despre lumi noi, paralele, alternative, și despre creaturi mistice, mitice și magice.” (Thale Blix Fastvold, Oslo, septembrie 2022)\n\nThale Blix Fastvold (1978, Oslo) este artistă și curatoare norvegiană care lucrează în principal cu fotografie, film, instalații și performance. Focusându-se tematic în jurul feminismului ecologic, al colaborărilor între specii și inteligenței dincolo de cea umană, pentru ea colaborarea, comunicarea și povestirea speculativă sunt esențiale în a imagina viitoruri noi și mai durabile. Lucrările ei au fost expuse în multe instituții și galerii de artă din Norvegia și la nivel internațional. Cartea ei de artist „Ghost of M” a fost lansată la cea de-a 57-a Bienală de la Veneția, la pavilionul din Bosnia și Herțegovina, iar cel mai recent film al ei „I am Hydra” (2021) a fost lansat la Kunstnernes Hus Cinema din Oslo. Fastvold are o licență în fotografie de la Istituto Europeo di Design din Roma, Italia, o diplomă de masterat Cand.mag în istoria artei și literatură de la Universitatea din Oslo și a studiat curatoriatul la Universitatea Telemark din Norvegia. Din 2018 a fost aleasă președinte al Organizației Norvegiene a Fotografilor de Artă.\n\nProiect finanțat prin Granturile SEE 2014 – 2021 în cadrul Programului RO-CULTURA. Bugetul total al proiectului este 217.146 euro, din care valoarea sprijinului financiar nerambursabil este 195.431 euro. Granturile SEE reprezintă contribuția Islandei, Principatului Liechtenstein și Regatului Norvegiei la reducerea disparităților economice și sociale în Spațiul Economic European și la consolidarea relațiilor bilaterale cu cele 15 state beneficiare din estul și sudul Europei și statele baltice. Aceste mecanisme de finanțare sunt stabilite în baza Acordului privind Spațiul Economic European, ce reunește statele membre UE și Islanda, Liechtenstein și Norvegia ca parteneri egali pe piața internă. În total, cele trei state au contribuit cu €3,3 miliarde între 1994 și 2014 și €1,55 miliarde pentru perioada de finanțare 2014-2021. Mai multe detalii sunt disponibile pe: www.eeagrants.org și www.eeagrants.ro. RO-CULTURA este implementat de Ministerul Culturii prin Unitatea de Management a Proiectului și are ca obiectiv general consolidarea dezvoltării economice și sociale prin cooperare culturală, antreprenoriat cultural și managementul patrimoniului cultural. Bugetul Programului este de aproximativ 34 milioane de euro. Mai multe detalii sunt disponibile aici.",
    "Muzeul ASTRA: Workshopul bilateral româno-norvegian, rețete de succes în peisajul muzeelor în aer liber din România": "Muzeul ASTRA: Workshopul bilateral româno-norvegian, rețete de succes în peisajul muzeelor în aer liber din România\n\nPe parcursul unei săptămâni, partenerii români și norvegieni din cadrul proiectului \"Restaurarea și revitalizarea monumentului istoric Casa Artelor - Centru de activități și resurse regionale (C.A.R.R.)\" au participat la un workshop derulat pe mai multe direcții, atât în Muzeul ASTRA, cât şi în județul Sibiu. Echipele din proiect, specialiști în formare profesională, educație, management și curatoriere, alături de meșteri cu expertiză în arhitectura urbană și rurală, au participat și dezvoltat noi conținuturi exemplificate către publicul larg.\n\nVizita de lucru de la Casa Artelor a reliefat stadiul actual al şantierului de restaurare, precum şi discuții tehnice axate pe modul în care va fi refuncționalizat spațiul, cum este conceput programul de punere în valoare a monumentului restaurat, care va fi circuitul de vizitare sau cum vor fi folosite resursele educaționale.\n\n\"O serie de ateliere au fost organizate chiar în Piața Mică, în fața Casei Artelor, incluzând lucrări de pregătire a materialului lemnos de diferite esențe, specific șarpantelor, ferestrelor sau altor elemente constructive, din centrul istoric al Sibiului. Concret s-a prezentat tiparul arhitectural specific, bazat pe esențele de rășinoase și gorunete. Specificul arhitecturii urbane și rurale din județul Sibiu se caracterizează prin utilizarea lemnului de gorunete, lucrat manual, de la decojire până la fățuire cu instrumentarul specific realizat în atelierele de fierărie urbane și rurale. Astfel, cu implicarea publicului din zona urbană, am arătat simplitatea întreținerii unei construcții din zona centrală, am prezentat resursa umană existentă care poate fi suport în întreținerea și restaurarea construcțiilor și am argumentat importanța proiectului, în primul rând pentru comunitatea urbană. Publicul, format din localnici și turiști străini prezenți în zonă, a avut prilejul să vadă etape de lucru care nu sunt vizibile în general, dar sunt esențiale pentru conservarea peisajului urban autentic din centrul istoric. Astfel de ateliere vor ajuta, prin proiectul C.A.R.R., ca modele de bune practici, la găsirea celor mai potrivite soluții pentru intervenții de restaurare a construcțiilor din zona protejată..”, a declarat Ciprian Ştefan, managerul Muzeului ASTRA.\n\nAtelierele au continuat în Muzeul în aer liber din Dumbrava Sibiului, pe mai multe paliere: intervenții asupra materialului lemnos vechi aparținând unei construcții specifice arhitecturii din Sudul Transilvaniei, realizarea elementelor noi în aceeași tehnică și cu instrumentar specific pentru înlocuirea materialelor degradate, fabricarea manuală a șiței specifice Mărginimii Sibiului, de dimensiuni atipice în contextul învelitorilor din lemn din România, tencuieli la case din zona Deltei, cu materiale din proximitate, pământ galben, nisip, var și bălegar de cabaline, cernut, pregătirea structurii unei anexe din aceeași zonă cu material lemnos din esență moale (plop, salcie, arin alb) şi altele. Au fost abordate metode de lucru comune, instrumentarul de lucru tradițional, elemente de arhitectură, detalii privind transferul construcțiilor sau evoluția expoziției în aer liber. Au fost efectuate şi ghidaje tematice, cu discuții tehnice, în diverse sectoare din muzeu.\n\nSpecialiștii în educație muzeală au purtat discuții ample în baza noului program educațional, dar au și experimentat, prin câteva ateliere practice, modul în care acesta va fi integrat în conceput general de punere în valoare a Casei Artelor. Au prezentate și expozițiile care includ componente de VR şi noua infrastructură educațională din Muzeul în aer liber din Dumbrava Sibiului, analizând impactul avut de acestea, precum și de noile materiale-suport, în special asupra publicului tânăr.\n\nVizite tematice au fost propuse partenerilor norvegieni la obiective din Cisnădioara, Alma Vii, Brateiu şi Biertan, dar şi în zona montană, la așezările temporare din Mărginimea Sibiului și potențialul acestora în dezvoltarea noilor produse turistico-culturale. Practic, am prezentat și argumentat importanța proiectului la nivel regional, nevoile identificate pe termen scurt, mediu și lung, impactul economic și cel socio-educațional. Am sintetizat, de fapt, tiparul așezărilor din zona depresionar-colinară, siturile UNESCO și așezările montane, dar nu ne-am limitat la aceasta. Direcțiile de dezvoltare sustenabilă viitoare, pliate pe elemente din SDGs, vor genera produse culturale-turistice de calitate experimentând moștenirea și cunoștințele încă asumate de comunitățile rurale și urbane.\n\n\"Muzeele trebuie să aibă un rol activ în comunitate, să fie nu doar un păstrător de valori, ci şi un liant, un model de bune practici, o resursă inepuizabilă de informație şi de inspirație\", a completat Ciprian Ştefan, managerul Muzeului ASTRA.\n\nLa rândul ei, doamna Karen Espelund, managerul MiST, a evidențiat importanța acestor demersuri pentru dezvoltarea sustenabilă a comunităților rurale şi urbane şi impactul pe care îl au intervențiile specialiștilor din muzee asupra prezervării peisajului cultural şi utilizării corecte a resurselor locale, cu metode de lucru verificate, de-a lungul secolelor, prin experiență directă.\n\nProiectul Restaurarea și revitalizarea monumentului istoric Casa Artelor - Centru de activități și resurse regionale (C.A.R.R.), finanțat prin Granturile SEE 2014 - 2021 în cadrul Programului RO-CULTURA, este implementat de către Muzeul ASTRA în parteneriat cu Future Capital (România) și Mussene I Sor Trondelag din Trondheim (Norvegia), în perioada 1 octombrie 2020 - 31 martie 2024. Acesta are o valoare totală de 2.476.991,74 euro, valoare finanțării nerambursabile fiind de 1.939.335,35 euro.",
    "Erling Haaland rămâne fără un coleg de ”națională”. Va juca în Rusia, iar Federația de la Oslo l-a pedepsit": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nMijlocașul aparține de Rostov, însă sezonul trecut a fost împrumutat în Anglia, la Norwich City, în contextul în care Rusia a provocat războiul din Ucraina.\n\nMathias Normann, suspendat după ce s-a transferat în Rusia\n\nDacă sezonul trecut a ținut cont de situația provocată de țara lui Vladimir Putin, de data aceasta Mathias Normann a cântărit altfel situația. Nu a considerat că ar fi o problemă dacă va continua să joace în Rusia, la Dinamo Moscova.\n\nDupă etape scurse din campionatul Rusiei, Dinamo Moscova este pe locul 4, cu 16 puncte, sub Zenit Sankt-Petersburg, TSKA Moscova și Krasnodar.\n\nCel mai probabil, Mathias Normann a luat această decizie din rațiuni financiare. Pe lângă împrumutul propriu-zis, Dinamo Moscova și-a păstrat și opțiunea de a-l transfera definitiv, în vara viitoare, dacă jucătorul va confirma.\n\nAșadar, are șanse de a rămâne în Rusia și din sezonul viitor, dacă va avea evoluții apreciate.\n\n”Trebuie să existe o presiune comună asupra Rusiei”\n\nDecizia fotbalistului a determinat președintele Federației Norvegiene de Fotbal să anunțe suspendarea lui Normann din echipa națională a Norvegiei, în semn de solidaritate pentru eforturile Ucrainei și ale Europei, în oprirea războiului.\n\n”Fotbalul norvegian şi european consideră că trebuie să existe o presiune comună asupra Rusiei, parte beligerantă care şi-a folosit într-un mod foarte activ poziţia de forţă și în sport”, a declarat președintele Federației Norvegiene de Fotbal, Lisa Klaveness.\n\nÎn cariera sa, Mathias Normann a mai evoluat pentru Lofoten, Bodo Glimt, Alta, Brighton&Hove, Molde, Rostov și Norwich, până să ajungă la Dinamo Moscova.\n\nMijlocașul are 12 selecții în naționala Norvegiei, pentru care a și marcat un gol\n\nEtichete: norvegia , dinamo moscova , mathias normann\n\nUrmărește știrile digisport.ro și pe Google News",
    "Mircea Sandu anticipează retrogradarea României în Liga Națiunilor! “Nu e nimic roz la echipa națională”": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nRomânia ocupă ultimul loc în grupă, cu patru puncte după cinci meciuri, și riscă să retrogradeze în Liga C, al treilea eșalon valoric din Liga Națiunilor.\n\nMircea Sandu: \"A fost un meci destul de slab cu Finlanda\"\n\nPe 26 septembrie, de la ora 21:45, România joacă pe teren propriu cu Bosnia și Herțegovina, iar Finlanda joacă în Muntenegru.\n\nMircea Sandu (69 de ani), fost președinte al FRF între 1990 și 2014, consideră că “tricolorii” au șanse minime să evite retrogradarea în Liga Națiunilor.\n\nMircea Sandu se declară dezamăgit de jocul echipei pregătite de către Edi Iordănescu și nu vede un viitor “roz” pentru naționala României.\n\n\"A fost un meci destul de slab cu Finlanda, dar rezultatul din acel meci cred că este echitabil. Grupa în care am fost plasați în Liga Națiunilor este incomparabil mai slabă decât a Serbiei, de exemplu, care a nimerit cu Norvegia și Suedia. Din păcate, nu este nimic roz la echipa națională a României.\n\nNu știu dacă avem șanse să prindem locul trei în Liga Națiunilor, pentru că Finlanda este o echipă rănită înaintea meciului pe care îl joacă în Muntenegru, iar Bosnia își dorește în primul rând să nu piardă cu România\", a spus Mircea Sandu pentru ProSport.\n\nClasamentul grupei 3 din Liga Națiunilor, Liga B\n\nFoto: fifa.com\n\nProgramul României în Grupa 3 din Liga Națiunilor, Liga B\n\n4 iunie 2022\n\nFinlanda – Bosnia și Herțegovina 1-1\n\nMuntenegru – ROMÂNIA 2-0\n\n7 iunie 2022\n\nBosnia și Herțegovina – ROMÂNIA 1-0\n\nFinlanda – Muntenegru 2-0\n\n11 iunie 2022\n\nMuntenegru – Bosnia Herțegovina 1-1\n\nROMÂNIA – Finlanda 1-0.\n\n14 iunie 2022\n\nBosnia și Herțegovina – Finlanda 3-2\n\nROMÂNIA – Muntenegru 0-3\n\n23 septembrie 2022\n\nBosnia și Herțegovina – Muntenegru 1-0\n\nFinlanda – ROMÂNIA 1-1\n\n26 septembrie 2022\n\nMuntenegru – Finlanda 21:45\n\nROMÂNIA – Bosnia și Herțegovina 21:45\n\nEtichete: romania , mircea sandu , echipa nationala , bosnia , finlanda romania , liga natiunilor\n\nUrmărește știrile digisport.ro și pe Google News",
    "Ies oamenii în stradă? Creşterea preţurilor la energie ar putea alimenta tulburări sociale în Europa": "Atât Germania, cât şi Norvegia sunt unele dintre economiile dezvoltate care se confruntă cu perturbări ale vieţii de zi cu zi din cauza acţiunilor sindicale, o tendinţă deja observată în Marea Britanie, a declarat pentru Reuters principalul analist al Verisk Maplecroft, Torbjorn Soltvedt.\n\nCel mai recent raport al Verisk privind indicele său de tulburări civile a constatat că peste 50% din cele aproape 200 de ţări acoperite au înregistrat o creştere a riscului de mobilizări în masă între al doilea şi al treilea trimestru din 2022, cel mai mare număr de naţiuni de când firma a publicat indicele în 2016.\n\nPe lista ţărilor cu cea mai mare creştere preconizată a riscului se află Bosnia şi Herţegovina, Elveţia şi Olanda, potrivit raportului publicat vineri.\n\n\"Pe parcursul iernii, nu ar fi o surpriză dacă unele dintre naţiunile dezvoltate din Europa vor începe să vadă forme mai grave de tulburări civile\", a spus Soltvedt.\n\nRăzboiul pe care Rusia îl duce în Ucraina începând cu 24 februarie a accelerat creşterea preţurilor la alimente, care au atins un nivel record istoric în februarie şi din nou în martie. Preţurile la energie au crescut, de asemenea, puternic. \"Şi avem încă o parte din repercusiunile pandemiei COVID care mai au efecte, cu întreruperile existente în lanţul de aprovizionare\", a adăugat analistul-şef Jimena Blanco.\n\nSecetele devastatoare şi nivelurile scăzute ale apei legate de schimbările climatice în multe părţi ale lumii au exacerbat preţurile la alimente şi energie.\n\nMauritius, Cipru şi Ucraina au înregistrat cea mai mare creştere a tulburărilor sociale în trimestrul al treilea faţă de trimestrul al doilea, iar Rusia se află pe locul şapte şi Norvegia pe locul al treisprezecelea al listei.",
    "Scania: România ar trebui să finanțeze achiziția de camioane electrice": "Scania sugerează că guvernul României ar trebui să subvenționeze achiziția camioanelor electrice și dă exemplul mai multor țări europene care fac deja acest lucru. Potrivit companiei suedeze, finanțarea achiziției camioanelor electrice ar contribui la atingerea țintelor de mediu ale României și ar scădea costului transportului de mărfuri.\n\nGermania finanțează 80% din diferența de preț dintre un camion electric și unul diesel, iar Spania oferă până la 160.000 de euro pentru achiziționarea unui camion electric și până la 70.000 de euro pentru construcția stațiilor de încărcare.\n\nOlanda acordă un stimulent financiar de 60% din prețul camioanelor cu energie regenerabilă, în timp ce Franța oferă 150.000 de euro companiilor de transport pentru achiziționarea fiecărui camion electric și subvenționează 60% din costul instalației de încărcare.\n\nÎn Suedia este asigurată construcția de stații de încărcare publice care să funcționeze pentru cel puțin cinci ani, iar Norvegia acordă o scutire de la taxele de drum în anumite orașe.\n\nScania are o linie specială pentru camioanele electrice și promite că acestea vor determina reducerea cu 8% a costurilor cu combustibilul.\n\nPână în anul 2023, Scania va avea camioane de 40 de tone capabile să ruleze timp de patru ore înainte de a fi necesară reîncărcarea.\n\nScania a vândut anul trecut 86.000 de camioane, 4.436 de autobuze și aproape 12.000 de sisteme de alimentare industriale și maritime. Vânzări nete au totalizat peste 146 miliarde coronae suedeze.\n\nScania operează în peste 100 de țări și are aproximativ 54.000 de angajați.",
    "Compania-mamă austriacă a OMV Petrom ULTIMA ORĂ - Norvegienii...": "Un consorțiu format din 4 companii norvegiene și o companie din SUA au depus două scrisori de intenție în vederea achiziționării unei participații din portofoliul upstream, de producție de petrol și gaze, al grupului austriac OMV, principalului acționar al celei mai importante companii din România, OMV Petrom, relatează presa austriacă. Propunerea nu ar viza activele din România, pe care OMV probabil că ar dori să le păstreze în totalitate, în condițiile actualei crize energetice.\n\nDe ce este important: OMV Petrom deține o participație de 50% din cel mai important zăcământ de gaze din Marea Neagră, Neptun Deep, alături de Romgaz, proiect în care deține și statutul de operator. Decizia finală de investiție a fost amânată în repetate rânduri, ultimul termen avansat fiind la mijlocul anului viitor, deși ministrul energiei Virgil Popescu susține că în acordul de concesiune este stipulat că până la 31 decembrie 2022 să fie făcută “declarația de descoperire comercială”.\n\nMai este important: În urma înlocuirii, în urmă cu un an, a lui Rainer Seele cu Alfred Stern, fostul CEO al Borealis AG, strategia austriecilor s-a modificat, intenționând să transforme compania într-una petrochimică, în detrimentul activității de producție de hidrocarburi. Cu toate acestea, în pofida schimbării strategice spre sectorul petrochimic, șeful Consiliului de Supraveghere al OMV, Mark Garrett, declara la acea vreme că grupul austriac OMV va continua să deruleze unele proiecte de petrol și gaze, printre care și Neptun Deep, din Marea Neagră.\n\nFață de zvonurile precedente nefundamentate, inclusiv privind vânzarea Petrom, infirmate de altfel de oficialii OMV, de aceasta dată informația publicată de Trend a fost confirmată de un purtător de cuvânt al grupului austriac. În plus, o eventuală vânzare a unei participații din portofoliul upstream al OMV ar avea sens din două motive în contextul actual. În primul rând, atât companiile norvegiene, cât și cele americane, au disponibilități financiare ridicate, nefiind supuse supraimpozitării pe care UE vrea s-o introducă, iar în al doilea rând, Austria are nevoie de gaz ca de aer, în special norvegian, în urma diminuării drastice a livrărilor Gazprom.\n\nDe altfel, șeful OMV Alfred Stern a declarat că taxa avută în vedere de Uniunea Europeană asupra profiturilor excepționale realizate de companiile din energie ar putea avea un impact uriaș asupra OMV și, de asemenea, a criticat faptul că propunerea are la bază profiturile din ultimii trei ani, care nu au fost ani normali.\n\nPotrivit publicației Trend, pe 2 septembrie Alfred Stern a fost convocat la o ședință extraordinară a Comisiei de Supraveghere a OMV, controlată de reprezentanți ai statului austriac, oficial pentru a-și prezenta strategia de a transforma OMV într-un grup petrochimic.\n\nÎnsă adevăratul motiv este existența a două scrisori de intenție, din care cea mai importantă este cea a unui consorțiu format din patru companii norvegiene, pentru a prelua o participație în business-ul upstream al companiei.\n\nConsorțiul norvegian a trimis o scrisoare similară și ministrului austriac al finanțelor Magnus Brunner.\n\n“Am primit o scrisoare, dar mai întâi trebuie să evaluăm strategia în toate domeniile înainte de a putea comenta”, a confirmat pentru Trend un purtător de cuvânt al OMV.\n\nPotrivit Trend, aceasta nu este singura ofertă primită de OMV pentru activele sale din domeniul upstream, o scrisoare similară fiind trimisă și de o companie americană.\n\nInteresul norvegienilor și americanilor de a deveni investitori în producția OMV de petrol și gaze ar putea avea un impact major asupra strategiei OMV.\n\nReprezentanții statului austriac din Comisia de Supraveghere a OMV i-au cerut lui Stern să-și reevalueze strategia prezentată la mijlocul lunii martie a acestui an de transformare a OMV într-o companie petrochimică, în contextul actualelor evoluții de pe piața petrolului și gazelor.\n\nCritici interni, precum Johann Pleininger (membrul consiliului administrativ al OMV responsabil cu explorarea și producția și membru al Comisiei de Supraveghere al OMV Petrom, căruia însă nu i-a fost reînnoit contractul), dar și reprezentanții angajaților din Comisia de Supraveghere, fac presiuni asupra conducerii companiei pentru a-și reconsidera retragerea din activitatea de producție de hidrocarburi.\n\nÎn plus, ministerul austriac de de Finanțe a cerut conducerii companiei să „analizeze securitatea aprovizionării cu gaze a Austriei”. Conform acestuia, Comisia de Supraveghere a OMV ar trebui să apeleze și la consultanți externi în acest sens, însă decizia aparține conducerii executive, Consiliului de Administrație al OMV.\n\nPotrivit Trend, există 2 variante de realizare a deal-ului cu norvegienii (sau americanii, după caz). Prima ar viza divizarea OMV în 2 companii, una de petrochimie și una upstream. Valoarea companiei de explorare și producție ar fi de de cel puțin șase miliarde de euro. În această nouă companie, norvegienii, care au propriile instalații de producere a gazelor, ar putea prelua cota Mubadala, care deține 24,9 la sută din OMV, concernul din Abu Dhabi fiind mai interesat de petrochimie decât de producția de hidrocarburi. Ar putea luată în considerare și creșterea participației care ar urma să fie înstrăinată la 31,5%, însă nu mai mult, Austria nedorind să renunțe la controlul activității de furnizarea de gaze, care a devenit o problemă de infrastructură critică în actualul context european.\n\nAlternativa ar fi separarea diviziei de explorare și producție, cu excepția activităților din România, potrivit Trend, într-o subsidiară a OMV, la care scandinavii să participe ca parteneri strategici.\n\nSe pare că, pe lângă prețul de achiziție, norvegienii au promis investiții în noi capacități de producție în Norvegia și asigurarea securității alimentării cu gaze a Austriei pe termen lung.\n\nGrupul austriac este însă în criză de timp, rezervările de capacitate pe punctele de interconectare europene, care ar stabili cantitatea de gaz care va curge dinspre Norvegia spre Austria în 2023, urmând a fi efectuate la începutul anului.\n\nConducerea OMV pare că ține la preț, subliniind că „trebuie făcută o distincție între contractele de furnizare de gaze și vânzarea de active”.\n\nNu este clar însă dacă Johann Pleininger, care a intermediat, susține Trend, oferta depusă de consorțiul norvegian, va fi instalat la conducerea noii companii upstream, în cazul în care aceasta se va realiza.",
    "LIVE UPDATE Ziua 198 de război în Ucraina. Armata ucraineană a recucerit sute de kilometri de teritoriu în Harkov. ​Ce sunt rachetele Hellfire pe care Norvegia le donează Ucrainei": "Războiul dintre Rusia și Ucraina a intrat în a 198 - a zi. Ucraina a reușit să avanseze.\n\nIn articol:\n\nJoi, 8 septembrie\n\n​Ce sunt rachetele Hellfire pe care Norvegia le donează Ucrainei\n\na declarat în discursul adresat națiunii, că peste 1.000 de kilometri pătrați au fost eliberați de sub ocupația forțelor ruse la începutul lunii septembrie.\n\nPreședintele Volodimir Zelenski [Sursa foto: Facebook Volodimir Zelenski]\n\nCiteste si: LIVE UPDATE Ziua 197 de război în Ucraina. Situația rămâne critică la Zaporojie. Localnicii, îndemnați să plece după ce rachetele au avariat o linie electrică\n\nZelenski: Am eliberat peste 1000 de km pătrați din teritoriul Ucrainei de la începutul lunii septembrie\n\nVolodimir Zelenski a declarat că este recunoscător celor care au eliberat peste 1.000 de kilometri pătrați de sub ocupația forțelor ruse. Liderul de la Kiev a mai precizat că eliberarea Ucrainei este meritul fiecăruia care îndeplineşte clar şi la timp planul general de apărare.\n\n\"Am ţinut astăzi o nouă şedinţă a Statului Major al Comandantului-Şef Suprem. În cadrul operaţiunilor de apărare în curs, eroii noştri au eliberat deja zeci de aşezări. Şi astăzi această mişcare a continuat, sunt rezultate noi. În total, peste o mie de kilometri pătraţi din teritoriul nostru au fost eliberaţi de la 1 septembrie. Sunt recunoscător tuturor celor care au făcut acest lucru!\n\nSunt recunoscător armatei, ofiţerilor de informaţii şi serviciilor speciale pentru fiecare drapel ucrainean care a fost arborat în aceste zile. Sunt recunoscător tuturor războinicilor ucraineni, tuturor celor care luptă pentru libertate pentru poporul nostru- atât în ​​sud, cât şi în est, celor care participă la luptele de pe front şi celor care contribuie la victoria noastră prin operaţiunile respective în spatele dusmanul. Eliberarea pământului nostru este meritul fiecăruia care îndeplineşte clar şi la timp planul general de apărare\", a afirmat Volodimir Zelenski.\n\nCiteste si: Uniunea Europeană ar putea rămâne fără gaz. Anunțul de ultimă oră al lui Vladimir Putin\n\nDe asemenea, preşedintele ucrainean a mai spus că navele ucrainene cu cereale au ajuns în Sudan şi urmează să ajungă şi în Liban, Libia şi India.\n\n\"Ucraina furnizează produse agricole consumatorilor de pe diferite continente. Şi aprovizionarea noastră este cea care garantează securitatea alimentară la nivel global\", a mai spus Zelenski.\n\nVolodimir Zelenski a subliniat că i-a cerut din nou secretarului de stat american Antony Blinken să declare Rusia drept stat terorist.\n\n\"Am ridicat problema desemnării oficiale a Rusiei drept stat terorist. Realitatea juridică trebuie să corespundă întotdeauna cu realitatea din teren. Şi este un fapt că Rusia a devenit cea mai mare sursă de terorism din lume. Poţi alege unul sau alt format de proceduri, una sau alta formulă de presiune legală împotriva Rusiei pentru teroare, dar lumea trebuie să primească un semnal fără echivoc că teroarea rusă nu va fi iertată\"'.\n\nCiteste si: Rușii care vor să vină în Uniunea Europeană vor plăti de două ori mai mult pentru vize. Perioada de obținere a acestora va fi mai mare\n\n​Ce sunt rachetele Hellfire pe care Norvegia le donează Ucrainei și ce ținte pot nimici\n\n​Norvegia a anunțat joi că va dona Ucrainei aproximativ 160 de rachete Hellfire, platforme de lansare și unități de ghidare, potrivit unui comunicat de presă al guvernului de la Oslo. Armata ucraineană va primi, de asemenea, echipamente de vedere pe timp de noapte din stocurile forțelor armate.\n\nRachetele au fost achiziționate inițial pentru Comandamentul Gărzii de Coastă, potrivit publicației norvegiene TU, aceasta fiind a opta donație pe care o face guvernul de la Oslo Ucrainei.\n\n”Este o armă pe care Ucraina a cerut-o și care se va dovedi utilă în lupta împotriva forțelor de invazie rusești. Racheta este ușor de manevrat și poate fi folosită atât împotriva țintelor terestre, cât și a celor maritime”, a declarat ministrul apărării, Bjørn Arild Gram.\n\nCiteste si: Ce se întâmplă cu prețul gazului. Anunțul făcut de Virgil Popescu despre ceea ce îi va afecta pe toți românii",
    "Erling Haaland, monitorizat non-stop de Manchester City » Pep Guardiola a trimis o persoană din staff-ul „cetățenilor” în cantonamentul Norvegiei": "Articol de GSP.RO - Publicat marti, 20 septembrie 2022 16:30 / Actualizat marti, 20 septembrie 2022 16:43\n\nManchester City vrea ca Erling Haaland (22 de ani) să dea randamentul necesar și după revenirea de la naționala. Cetățenii au studiat condiția fizică a vârfului venit de la Dortmund și au trimis în cantonamentul naționalei Norvegiei un membru al staff-ului medical care să se ocupe de programul de pregătire a lui Haaland.\n\nPep Guardiola i-a dat ordin preparatorului fizic Mario Pafundi să plece în Norvegia pentru a se ocupa de programul fizic al lui Haaland din perioada pauzei competiționale. Staff-ul medical i-a monitorizat condiția fizică vârfului în perioada în care se afla la Dortmund și vrea ca atacantul să nu sufere vreo accidentare, potrivit Daily Mail.\n\nParma Dennis Man, în vizorul a două echipe din serie A » Pentru ce sumă este dispusă Parma să se despartă de român\n\nErling Haaland: „Visul meu este să ating mingea de 5 ori și să dau 5 goluri”\n\nÎntr-un interviu de la finalul meciului de UCL, câștigat de Manchester City cu 2-1 în fața celor de la Dortmund, Haaland a mărturisit care este visul său.\n\n„Pentru mine este ușor să fiu concentrat pe ceea ce fac. Oamenii pot să spună că nu ating mingea de foarte multe ori și nu particip la joc. Dar nu-mi pasă pentru că știu ce am de făcut. Visul meu este să ating mingea de 5 ori și să dau 5 goluri“, a precizat Erling Haaland în cadrul interviului.\n\n14goluri are Haaland pentru Manchester City în 10 meciuri în toate competițiile.\n\nAlimentul secret din dieta lui Erling Haaland\n\nManchester City TV i-a făcut o vizită acasă lui Haaland. Jurnalistul clubului a observat în bucătărie o inimă înghețată într-o pungă de plastic.\n\n„Tu nu mănânci așa ceva”, a spus Haaland. „Ce e asta, inimă?”, a fost întrebarea curioasă a jurnalistului. „Da, e inimă. Și acela e ficat”, a răspuns Haaland, în timp ce reporterul lua în mână o pungă cu un ficat.\n\nCitește și alte știri:\n\nNumăr uriaș de eliminări în primele 8 etape din Ligue 1: diferență izbitoare față de Premier League!\n\nUn celebru patron din Serie A anunță că se va implica total la echipă: „Voi interveni în mod direct în deciziile tactice exact cum făceam la AC Milan”",
    "Bursele au atins minimul ultimilor 2 ani pe fondul luptei bancilor centrale cu inflaţia": "Bursele au atins vineri minimul ultimilor doi ani, iar obligaţiunile s-au confruntat cu a opta pierdere săptămânală, investitorii reacţionând la perspectiva unei creşteri mult mai agresive a ratelor dobânzilor din SUA, scrie Reuters.\n\nPieţele valutare au rămas volatile după intervenţia Japoniei pentru susţinerea yenului.\n\nRatele dobânzilor au crescut puternic în această săptămână în Statele Unite, Marea Britanie, Suedia, Elveţia şi Norvegia - printre altele -, dar semnalul Rezervei Federale, care a arătat că se aşteaptă ca ratele ridicate din SUA să dureze până în 2023, a fost cel care a declanşat vânzarea.\n\nIndicele mondial al acţiunilor MSCI a scăzut vineri la cel mai scăzut nivel de la jumătatea anului 2020, după ce a pierdut aproximativ 12% în aproximativ o lună de când preşedintele Fed, Jerome Powell, a precizat că reducerea inflaţiei ar dăuna economiei.\n\nEuro a scăzut pentru a patra zi consecutivă după ce datele au arătat că încetinirea economiei germane s-a agravat în septembrie, în timp ce consumatorii şi întreprinderile se confruntă cu o criză energetică fără precedent şi cu o inflaţie în creştere.\n\nAcţiunile europene au fost o mare de roşu pentru a doua zi la rând, sub presiunea pierderilor înregistrate în toate domeniile, de la acţiuni bancare la acţiuni din domeniul resurselor naturale şi al tehnologiei.\n\nIndicele pan-regional STOXX 600 a scăzut cu aproximativ 0,5% la începutul tranzacţiilor, în timp ce DAX de la Frankfurt a pierdut 0,6%, fiind unul dintre indicii cu cele mai slabe performanţe din Europa. Indicele FTSE de la Londra a pierdut 0,1%, pe fondul prăbuşirii lirei sterline la un nou minim al ultimilor 37 de ani.\n\n\"Cam orice altceva în afară de datele privind inflaţia şi deciziile de politică ale băncilor centrale este doar zgomot în acest moment, piaţa fiind ferm şi aproape exclusiv concentrată pe cât de mult vor creşte ratele pe pieţele dezvoltate şi cât timp vor rămâne la aceste vârfuri\", a declarat Michael Brown, strategul şef al CaxtonFX.\n\n\"Mesajul Fed de miercuri a fost clar, că ratele vor fi mai mari decât estimările pieţei, iar politica va rămâne restrictivă pentru o perioadă prelungită de timp, probabil până în 2023. În acest mediu, este aproape imposibil să păstrezi acţiuni sau să vrei să cumperi titluri de Trezorerie, prin urmare, vânzarea ambelor nu este o surpriză şi ar trebui să continue.\"\n\nÎn condiţiile în care ratele americane vor creşte mai rapid şi vor rămâne ridicate pentru mai mult timp, dolarul a atins săptămâna aceasta cel mai ridicat nivel din ultimele două decenii , în timp ce randamentele la titlurile de referinţă ale Trezoreriei SUA pe 10 ani au crescut vertiginos, deoarece investitorii au renunţat la activele sensibile la inflaţie, precum obligaţiunile.\n\nEuro şi yenul au scăzut joi la minimele ultimilor 20 de ani, până când autorităţile japoneze au intervenit pe piaţă pentru prima dată din 1998 pentru a cumpăra yeni şi a opri deprecierea. Ultima dată, yenul a fost stabil la 142,29 pentru un dolar şi se îndrepta spre cea mai bună săptămână din mai bine de o lună, dar puţini sunt cei care cred că această evoluţie va dura.\n\nAurul a fost sub presiune, în special în cursul acestui trimestru, pe măsură ce randamentele au crescut. Ultima dată a scăzut cu 0,1%, în jurul valorii de 1.667 dolari pe uncie, la cel mai slab nivel din ultimii doi ani.",
    "Biletul Zilei: Serbia – Suedia în prim-plan pentru un nou „VERDE” »»": "Biletul Zilei de astăzi conține trei selecții din fotbal și tenis cu ajutorul cărora vom încerca să ne dublăm invstiția.\n\nPrimele două selecții de pe Biletul Zilei vin din Liga Națiunilor. Norvegia țintește un nou rezultat pozitiv în grupa 4, pe terenul Sloveniei, ocupanta locului patru, duel în care ne așteptăm ca nordicii să obțină minim un punct.\n\nAcelași pariu, „șansă dublă” îl vom avea și la disputa dintre Serbia și Suedia, partidă în care gazdele sunt cele care pornesc cu prima șansă la victorie.\n\nÎnchidem cu tenis. Hubert Hurkacz a impresionat în primele două meciuri de la Metz și pornește ca mare favorit în semifinala cu Loenzo Sonego.\n\nBiletul Zilei\n\nLorenzo Sonego – Hubert Hurkacz, 2 – cota 1.33\n\nSlovenia – Norvegia, X2- cota 1.27\n\nSerbia – Suedia, 1X, cota 1.25\n\nCota totală: 2.11\n\nTrimite pe: Facebook WhatsApp WhatsApp Twitter"
}