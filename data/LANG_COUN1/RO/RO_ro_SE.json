{
    "Măcel în iarnă pentru clasa de mijloc din Suedia": "\"După mulţi ani buni pentru gospodării, acum este timpul să strângem cureaua. Nu putem decât să sperăm că mulţi au făcut economii în anii buni de care ne-am despărţit\".\n\nAu fost câteva decenii bune pentru clasa de mijloc din Suedia, care a trăit, cu ajutorul creditelor ieftine, peste posibilităţile oferite de venituri. Fenomenul s-a manifestat mai ales la nivelul creditelor ipotecare, unde tendinţa de scădere a dobânzilor a fost completată de numeroase facilităţi fiscale, care au condus la creşterea accelerată a preţurilor de pe piaţa imobiliară rezidenţială, pe fondul creşterii puternice a gradului de îndatorare al gospodăriilor.\n\nContinuarea acestui \"miracol\" era considerată a fi, până în urmă cu câteva luni, ceva absolut normal. Dar au început să crească dobânzile de pe piaţă, atât pentru obligaţiunile guvernamentale, cele ale companiilor sau cele ipotecare, chiar dacă banca centrală, Riksbank, încerca să convingă că inflaţia poate fi învinsă şi cu dobânzi \"oficiale\" apropiate de zero.\n\nCând \"fanaticii\" inflaţiei tranzitorii şi-au pierdut fanatismul sub asaltul realităţii, Riksbank şi-a schimbat radical mesajul şi a început să anunţe majorări nemaivăzute ale dobânzilor de politică monetară.\n\nUltima, de un punct procentual, cea mai mare din ultimele trei decenii, a dus principala dobândă de politică monetară doar până la 1,75%, cu mult sub rata oficială a inflaţiei, care a urcat la 9,8% în august 2022.\n\nDobânzile pentru creditele ipotecare, care au avansat puternic în ultimele luni, şi-au accelerat creşterea după deciziile Riksbank.\n\nÎn cazul băncii de stat SBAB Bank, care avea un portofoliu de aproape 300 de mii de credite ipotecare la sfârşitul anului trecut, dobânzile pentru creditele ipotecare de 10 ani au atins un minim istoric de 1,99% în ianuarie 2021, iar de atunci au crescut cu 119%, până la 4,36% în septembrie 2022 (vezi graficul).\n\nEstimări recente de la SBAB arată o scădere de 1% a preţului mediu de pe piaţa imobiliară în 2022 faţă de anul precedent şi o scădere de 7% în 2023 faţă de începutul anului curent.\n\nIndicele preţurilor de pe piaţa imobiliară Valueguard-KTH Housing Index arată o scădere de 8,7% în august 2022 faţă de maximul înregistrat în martie 2022, în condiţiile unei scăderi de 8,9% a preţului apartamentelor şi de 8,6% a preţului caselor.\n\nDincolo de dobânzi, un factor extrem de important al scăderii preţurilor de pe piaţa imobiliară, în special în ceea ce priveşte casele, a devenit preţul energiei, respectiv preţul energiei electrice.\n\nAcesta este contextul în care au apărut în presa suedeză avertismentele unor economişti de la instituţii financiare şi de asigurări, cum sunt SEB, una dintre cele mai importante bănci din Scandinavia, şi compania de asigurări Länsförsäkringar.\n\nÎn analiza de la SEB se arată că inflaţia reală pentru proprietarii de case este de circa 48%, foarte departe de datele oficiale.\n\n\"Pe fondul preţurilor mari ale electricităţii, alimentelor, combustibililor şi a creşterii dobânzilor, o familie medie cu doi copii care locuieşte la casă trebuie să se aştepte la o creştere a cheltuielilor cu 48% în 2022 faţă de 2021\", se arată în comunicatul de la SEB, în timp ce pentru o familie de pensionari se estimează o creştere de 36%.\n\nEmma Persson, economist la Länsförsäkringar, prezintă un scenariu şi mai teribil: o creştere a cheltuielilor gospodăriilor de 100% în ianuarie 2023 faţă de decembrie 2020.\n\nConform unui sondaj realizat de compania de asigurări, aproape jumătate dintre participanţi au declarat că îşi vor reduce cheltuielile pentru îmbrăcăminte şi călătorii pentru a putea trece peste iarnă. Peste jumătate dintre participanţi au declarat că vor lua măsuri pentru economisirea energiei.\n\n\"După mulţi ani buni pentru gospodării, acum este timpul să strângem cureaua. Nu putem decât să sperăm că mulţi au făcut economii în anii buni de care ne-am despărţit\", scrie Emma Persson, care mai subliniază că \"deşi ianuarie este de obicei o lună grea din punct de vedere financiar, anul viitor se pare că va fi un măcel\".\n\nIar acesta nu este decât începutul. După cum mai precizează economistul de la Länsförsäkringar, scăderea masivă a cererii va lovi puternic şi companiile şi apare un mare semn de întrebare referitor la capacitatea de rezistenţă a companiilor şi a pieţei muncii în faţa acestei cereri reduse.\n\n\"Creşterea dobânzilor înseamnă, din păcate, şi un şomaj mai mare\", se mai arată în analiza de la Länsförsäkringar.\n\nÎn analizele de la SEB şi Länsförsäkringar nu apare niciun avertisment cu privire la implicaţiile \"măcelului din iarnă\" asupra tensiunilor sociale. La alegerile parlamentare recente, un partid considerat extremist s-a clasat pe locul al doilea, cu peste 20% dintre voturile alegătorilor.\n\nMotivele acestui vot de protest sunt evidente, în condiţiile în care Suedia a ajuns să fie considerată una dintre cele mai puţin sigure ţări din Europa, pe fondul extinderii şi creşterii intensităţii activităţii unor aşa-numite bande, care alimentează conflictele sociale.\n\nOare ce se poate întâmpla când imigranţii din ultimul deceniu, a căror integrare lasă mult de dorit după cum au recunoscut chiar oficialii guvernamentali, nu vor mai putea primi ceea ce, în opinia lor, li se cuvine şi li se datorează de către societatea suedeză, pe baza promisiunilor şi politicilor iresponsabile ale Partidului Social Democrat?\n\nScenariul unei ierni sumbre nu se aplică, din păcate, doar clasei de mijloc din Suedia. Toţi cetăţenii Uniunii Europene trebuie să pornească de la ipoteza că \"măcelul\" este doar \"scenariul de bază\", care se va amplifica şi în iernile următoare, în condiţiile în care autorităţile europene, sub acoperirea unor ţapi ispăşitori convenabili, forţează atingerea unor ţinte verzi care sunt contrazise de legile fizicii.",
    "Un ambasador american lansează semnalul că Finlanda si Suedia vor adera la NATO până la Crăciun. Mai sunt trei state membre care trebuie să voteze ratificarea": "În urma unui vot din 16 septembrie în Portugalia, parlamentele naţionale din 27 de state membre NATO au aprobat aderararea Finlandei şi Suediei la alianţa politico-militară ce a luat fiinţă în 1949. Parlamentul României a exprimat un vot favorabil aderării celor două state scandinave pe 21 iulie.\n\nDin 30, au mai rămas trei membri NATO care să ratifice aderarea celor două ţări la alianţă. Se aşteaptă ca Slovacia să dea undă verde, în timp ce Ungaria şi Turcia continuă să amâne decizia.\n\nPresupunerea generală este că Budapesta şi Ankara vor aştepta până în 2023 pentru a lua o hotărâre finală.\n\nErdoğan invocă amânarea din trei motive\n\nDin modul cum a procedat în trecut, ne putem aştepta ca Turcia să-şi amâne decizia proprie din cauza a trei motive, transmite Atlantic Council.\n\nPrimul motiv este dat de preocupările Turciei privind securitatea şi combaterea terorismului exprimate într-un memorandum trilateral din 28 iunie.\n\nRegimul erdoganist de la Ankara aşteaptă măsuri concrete şi acuză Suedia şi Finlanda că adăpostesc persoane din Partidul Muncitorilor din Kurdistan (PKK) şi adepţi ai lui Fethullah Gulen. Erogan îl acuză că a orchestrat o tentativă de lovitură de stat în 2016 împotriva sa.\n\nViteza ratificării va fi legată de acţiuni concrete privind cooperarea industrială în domeniul apărării (încheierea embargourilor asupra armelor), urmărirea penală a activităţilor de finanţare şi recrutare din Partidul Muncitorilor din Kurdistan (PKK) şi alte organizaţii teroriste şi de instituire a unui Mecanism Comun Permanent pentru a supraveghea cooperarea în materie de securitate.\n\nAl doilea motiv este dat de alegerile prezidenţiale şi legislative din 2023; Preşedintele Recep Tayyip Erdogan va evita să pară prea blând sau prea grăbit privind procesul de aderare. De altfel, încă încearcă să întreţină relaţii de prietenie cu Federaţia Rusă.\n\nAl treilea motiv este o potenţială operaţiune militară turcă împotriva kurzilor din Siria. Asta ar putea duce la creşterea frustrării şi presiunii occidentale asupra Turciei.\n\nUNGARIA: Orbán va face pasul, dar numai la sfârşit\n\nPoziţia maghiară cu privire la sprijinul pentru aderarea finlandeză şi suedeză la NATO este mai puţin entuziasmată. Prim-ministrul Viktor Orbán va fi probabil ultimul care va ratifica aderarea. Da, este decizia lui şi numai a lui. Cu toate acestea, până la urmă el va ratifica.\n\nÎntrebat despre ratificare, el susţine că trebuie „să ţină cont de sensibilităţile Turciei”. El este de părere că politica cu uşile deschise a NATO este o provocare la adresa Rusiei şi a promisiunilor încălcate ale Occidentului – ceea ce este bizar având în vedere faptul că el a fost cel care a semnat Tratatul de la Washington pentru a aduce Ungaria în NATO în 1999. Termenul pentru ratificare rămâne neclar.\n\nUngaria şi Turcia o lungesc ca să negocieze, dar America poate să determine grăbirea procesului de aderare\n\nVotul trebuie să fie unanim, dar ambasadorul SUA în Finlanda, Douglas Hickey ştie ceva mai mult.\n\nEl crede că SUA se pun în mişcare şi vor media procesul în aşa fel încât să se ratifice aderarea înainte de Crăciun şi, evident, înainte de termenele pe care Ungaria şi Turcia le-au vehiculat până acum ca mecanism de negociere.\n\nEste o estimare bazată strict pe presupunerea că nimic altceva nu se va întâmpla (respectiv, că SUA şi alţi aliaţi nu vor apăsa pedala cu promisiuni / presiuni la adresa Ungariei / Turciei).\n\nRusia a invadat Finlanda de trei ori în secolul 20\n\nPolitico scrie că ambasadorul care a depus jurământul în aprilie, a declarat că este optimist că NATO va avea 32 de membri înainte de sfârşitul anului.\n\nConversaţiile pe care le-a avut cu omologul său ungar de la Helsinki l-au făcut să creadă că un vot pozitiv va veni în curând, a declarat el în faţa grupului, avertizând că situaţia s-ar putea schimba. Dar Hickey crede că preşedintele turc nu vrea să fie singurul reticent, ceea ce îl stimulează să acţioneze rapid în această problemă.\n\n\"Nu cred că vrea să stea pe o insulă prea mult timp\", a declarat în timpul unei călătorii organizate şi sponsorizate de German Marshall Fund of the United States.\n\n\"Timpul este esenţial\", adaugă el, \"mai ales după ce preşedintele rus VLADIMIR PUTIN a ordonat o mobilizare parţială a armatei sale şi a ameninţat cu folosirea armei nucleare. Trebuie să rezolvăm acest lucru. Trebuie să stabilizăm această situaţie\".\n\nCând Hickey a fost abordat pentru a deveni ambasador în Finlanda, l-a sunat pe prietenul său John Kerry pentru a afla ce ar implica acest rol. Răspunsul fostului secretar de stat a fost \"Rusia, climatul şi NATO\", a spus Hickey. Portofoliul privind clima ocupă o parte din timpul lui Hickey, dar Rusia şi NATO au dominat agenda sa.\n\nInvazia Rusiei în Ucraina a împins Finlanda să se alăture alianţei după decenii în care şi-a păstrat o relativă independenţă, şi anume pentru a menţine legături cordiale cu vecinul său.\n\nPână la urmă, Rusia a invadat Finlanda de trei ori în ultimul secol.\n\nMajoritatea membrilor alianţei au salutat această revenire, dar Erdogan a susţinut că Helsinki şi Stockholm adăpostesc terorişti şi nu ţin cont de preocupările de securitate ale Turciei.\n\nHickey a transmis că anxietăţile Turciei au lăsat Finlanda cu sentimentul că \"a primit un pumn în faţă\".\n\nPoate că vânătăile sunt încă în curs de vindecare, dar acest lucru nu afectează eforturile guvernului de la Helsinki de a deveni membru oficial al NATO şi nici nu determină Washingtonul să îşi regândească sprijinul total.\n\nHickey s-a lăudat cu modul în care Finlanda va fi un \"factor de creştere\" pentru alianţă, cu o forţă marină construită pentru lupta pe litoral, care va completa o mare parte din flotele NATO, şi cu o forţă aeriană care va include în curând avioanele F-35.\n\n\"Finlanda este cea mai pregătită să se alăture NATO dintre toate naţiunile din istoria modernă\", a spus Hickey. \"Finlandezii văd aderarea ca o oportunitate pentru a apăra pe altcineva, precum şi pe ei înşişi\".\n\nSLOVACIA: decizia vine în septembrie\n\nMotivele procedurale explică de ce Slovacia nu a ratificat încă aderarea Finlandei şi a Suediei la NATO.\n\nGuvernul de la Bratislava a aprobat tratatul modificat la sfârşitul lunii iulie, iar parlamentul (care e compus dintr-o singură cameră) trebuia să îl discute la începutul lunii septembrie, la prima sa şedinţă de după vacanţa de vară. Unele persoane din opoziţie ar putea încerca să marcheze câteva puncte politice criticând NATO, dar în general se presupune că propunerea va fi aprobată.\n\nPreşedintele Zuzana Čaputová va susţine aderarea celor două state scandinave la NATO cu siguranţă, şi foarte curând după sesiunea parlamentară.",
    "Liga Națiunilor: Serbia vs Suedia - Cu gândul la Mondialul din Qatar": "Pontul zilei Sâmbătă, 24 Septembrie 2022, 11:43\n\nPariuri • HotNews.ro\n\nSerbia - Suedia, meci contând pentru Grupa 4 - Liga B din UEFA Nations League, este programat, sâmbătă, 24 septembrie, de la ora 21:45, pe „Rajko Mitic Stadium” din Belgrad, şi va fi transmis în direct de Digi Sport 3 şi Prima Sport 3.\n\nMinge de fotbal Foto: Ricardo Larreina / AFLO / Profimedia\n\nSerbia ocupă locul 2 în grupă, cu şapte puncte acumulate după patru meciuri, trei mai puţine decât liderul Norvegia, care joacă, tot astăzi, în deplasare, cu Slovenia; echipa antrenată de legendarul Dragan Stojkovic a debutat în competiţie cu o înfrângere acasă, 0-1 cu Norvegia, apoi a început să recupereze: 4-1 cu Slovenia (a), 1-0 cu Suedia (d) şi 2-2 cu Slovenia (d).\n\nSârbii sunt însă mai preocupaţi de pregătirea pentru CM din Qatar, acolo unde au ajuns după ce au câştigat o grupă cu Portugalia, calificarea fiind decisă la Lisabona, 2-1 în ultima etapă, cu un gol marcat în ultimul minut de Aleksandr Mitrovic.\n\nPe lângă golgheterul lui Fulham, ex-iugoslavii au în lot mai mulţi jucători de la echipe importante ale Europei, precum Dusan Vlahovic (Juventus), Sergej Milinkovic-Savic (Lazio), Dusan Tadic (Ajax) sau Luka Jovic (Fiorentina).\n\nSuedia este a treia în această grupă, cu doar trei puncte în patru partide; după o victorie în chiar prima etapă, 2-0 cu Slovenia (d) au urmat trei înfrângeri consecutive, 1-2 cu Norvegia (a), 0-1 cu Serbia (a) şi 2-3 cu Norvegia (d), astfel că scandinavii se luptă doar pentru a evita retrogradarea în Liga B.\n\nÎn ciuda acestui parcurs, coroborat cu ratarea calificării la CM din Qatar, la baraj, în faţa Poloniei (0-2 în deplasare), selecţionerul Janne Andersson se bucură în continuare de încrederea federaţiei de la Stockholm.\n\nCele două echipe naţionale s-au întâlnit doar de trei ori până acum: singurul meci oficial s-a jucat în tur, în Liga Naţiunilor, când Serbia s-a impus cu 1-0 în Suedia; au mai existat două partide amicale, una câştigată de Serbia (2-0 acasă în 2009) şi una în care s-a impus Suedia (2-1 pe teren prorpiu în 2012).\n\nSuperbet oferă cota 1,75 pentru cel puţin două goluri marcate de gazde în meciul Serbia - Suedia.\n\nSerbia vs Suedia\n\n\n\n\n\n\n\nCotă 1.75\n\n\n\n\n\n\n\n* cotă valabilă la ora publicării acestui articol",
    "Cutremur în alegerile din Suedia: un partid de extremă-dreaptă cu rădăcini neonaziste devine a doua forță politică": "Sondajele efectuate la ieșirea de la urne după alegerile legislative din Suedia au sugerat, duminică seară, o victorie la limită a social-democraților aflați la guvernare și a aliaților lor de centru-stânga. Dar, pe măsură ce voturile au fost numărate, balanța s-a înclinat spre dreapta.\n\nDupă numărarea a peste 90% din voturi, blocul de dreapta format din patru partide – Moderații conservatori, creștin-democrații, liberalii și Democrații Suedezi de extrema-dreaptă (SD) – era creditat cu 176 din cele 349 de mandate parlamentare, blocul de stânga adunând 173.\n\nUn rezultat concludent ar putea fi cunoscut abia după numărarea voturilor suedezilor care trăiesc în străinătate, la mijlocul săptămânii, în timp ce scorul strâns al cursei ar putea complica formarea unui guvern funcțional, scrie Le Monde.\n\nDacă scorul actual va fi confirmat de rezultatul final, postul de premier va fi ocupat cel mai probabil de conservatorul Ulf Kristersson, șeful Partidului Moderaților, același om care a scos extrema-dreaptă din izolarea în care se afla până de curând, invitând-o în blocul electoral al dreptei.\n\nÎnsă partidul său nu mai este principala forță a dreptei. Moderații au obținut 19,1% din voturi, fiind devansați de Democrații Suedezi, cu 20,7%, care au devenit astfel al doilea partid din parlament.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nSocial-democrații sunt încă principala forță politică a țării, adunând 30,5% din voturi, potrivit numărătorii parțiale.\n\nLiderul Democraților Suedezi a declarat deja, luni dimineață, că blocul de dreapta se îndreaptă probabil spre victorie. „În acest moment se pare că va avea loc o schimbare de putere”, a declarat Jimmie Akesson într-un discurs adresat membrilor de partid.\n\nDe partea cealaltă, prim-ministra social-democrată în exercițiu, Magdalena Andersson, a făcut apel la susținătorii săi să fie răbdători. „Nu vom avea un rezultat final în această seară”, a spun Andersson duminică. Ea le-a cerut suedezilor să „aibă răbdare” și să „lase democrația să-și urmeze cursul”.\n\n„Cel mai mare partid din lume cu rădăcini naziste”\n\nPerspectiva ca Democrații Suedezi să poată obține pentru prima dată o influență directă asupra politicii guvernamentale marchează o schimbare seismică într-o țară cunoscută pentru tradițiile sale liberale, scrie The Guardian.\n\nNăscut dintr-o mișcare neonazistă la sfârșitul anilor 80, partidul a intrat în parlament în 2010 cu 5,7% din voturi. Ei au obținut 17,5% în 2018. În timp, gruparea a atras alegători atât de la moderații conservatori, cât și de la social-democrați, în special din rândul bărbaților din clasa muncitoare.\n\nRecomandări Ce înseamnă să fii bărbat. De la Zidane la Federer și Nadal\n\nLiderul partidului este Jimmie Akesson, care, scrie AFP, vrea să pozeze în suedezul obișnuit care frige cârnați pe grătar și merge în vacanță în Insulele Canare.\n\nCriticii avertizează că aparențele sunt înșelătoare. Akesson a spus la un moment dat că musulmanii sunt „cea mai mare amenințare externă de la cel de-al Doilea Război Mondial încoace”, iar partidul a făcut anterior lobby pentru ca Suedia să părăsească Uniunea Europeană.\n\nDar, de-a lungul anilor, a încercat să își atenueze retorica și politicile, la fel ca alte partide naționaliste din Europa.\n\n„În prezent, SD este de departe cel mai mare partid din lume cu rădăcini naziste”, a declarat pentru The Guardian Tobias Hübinette, profesor de studii interculturale la Universitatea Karlstad.\n\n„Chiar dacă partidul își condamnă în mod oficial propriile rădăcini ideologice rasiale, acest fundal este astăzi încă prezent în sensul că SD încă se vede pe sine drept singura forță politică în măsură să salveze populația majoritară suedeză albă nativă”, a spus acesta.\n\nPână acum, blocul de dreapta, condus de conservatorii din Partidul Moderaților, nu a mai acceptat niciodată să coopereze cu Democrații Suedezi. Lucrurile s-au schimbat însă.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nUlf Kristersson, liderul Moderaților și candidatul la funcția de premier, este arhitectul unei schimbări majore pentru aripa dreptei.\n\nEl a lansat discuții exploratorii cu Democrații Suedezi încă din 2019 și a aprofundat apoi cooperarea cu ei înainte ca și celelalte două partide mici de dreapta, creștin-democrații și, într-o măsură mai mică, liberalii, să îi urmeze exemplul.\n\nKristersson a spus că Democrații Suedezi vor sprijini guvernul său din parlament, fără a intra în Executiv. Extremiștii cer însă acum funcții ministeriale, iar scorul lor electoral le oferă o putere deosebită în cadrul blocului electoral.\n\nSecretarul Democraților Suedezi, Richard Jomshof, a declarat pentru televiziunea publică SVT că se așteaptă să aibă o influență puternică asupra politicii țării.\n\n„Suntem atât de mari acum… este clar că ar trebui să avem un loc în comisiile parlamentare”, a spus el.\n\nEl a afirmat că partidul are „o șansă de a fi o parte activă a unui guvern care ar muta politica într-o direcție complet diferită”.\n\nImigrație și atacuri armate\n\nAlegerile au dezvăluit că Suedia este o națiune care începe să respingă tot mai ferm imigrația, SD reușind să exploateze temerile populației în fața valului de infracțiunile violente.\n\nPreocupările alegătorilor, cum ar fi creșterea prețurilor la energie, problemele școlilor și cozile lungi pentru asistență medicală au fost înecate de dezbaterea mai acerbă pe tema imigrației și criminalității, scrie The Guardian.\n\nAscensiunea puternică a extremiștilor vine tocmai în contextul în care Suedia se luptă să combată fenomenul criminalității violente, care își are originea în special în suburbiile segregate și locuite în mare parte de imigranți.\n\nȚara se află acum în fruntea statisticilor europene privind decesele cauzate de arme de foc.\n\nDin 2010 până în 2018 numărul de incidente armate în Suedia a crescut rapid. În acest an, poliția a înregistrat până acum 273 de astfel de incidente. Actualul record a fost stabilit în 2020, cu 379 de incidente armate, scrie New York Times.\n\nÎn timp ce violențele erau cândva limitate la zonele frecventate de infractori, acestea s-au răspândit acum în spații publice precum parcuri și centre comerciale, stârnind îngrijorarea suedezilor obișnuiți într-o țară cunoscută de mult timp ca fiind sigură și pașnică.\n\nDezbaterea a atins întrebări mai profunde despre identitatea suedeză, despre societatea aflată în curs de diversificare și despre eșecul de a integra imigranții, în special pe cei care au sosit în Suedia în timpul crizei migrației din Europa în 2015.\n\nAlte țări europene, precum Germania, cu niveluri similare de imigrație, nu s-au confruntat cu aceeași creștere a violenței, iar cercetătorii spun că este nevoie de mai multe studii pentru a înțelege problema.\n\nO cincime din cei 10 milioane de locuitori ai Suediei s-au născut în străinătate – împărțiți între migranții europeni și un număr tot mai mare de migranți din țări precum Siria, Somalia, Irak și Afganistan în ultimul deceniu.\n\nDar în orașe precum Stockholm, Malmo și Göteborg – unde migranții s-au stabilit într-o proporție mai mare – mass-media și locuitorii vorbesc despre două lumi separate: un centru al orașului estetic, emblematic pentru bogăția națiunii, și suburbiile sărace și diverse din punct de vedere etnic.\n\nGuvernul a susținut că mai multe resurse și oportunități de angajare trebuie să fie alocate pentru integrarea suburbiilor segregate, cu mulți imigranți, aflate la marginea marilor orașe, unde s-au concentrat violențele armate.\n\nDe asemenea, social-democrații susțin măsuri precum eliberarea mai puținor permise de muncă pentru migranți.\n\nÎn același timp, temându-se să nu-și piardă mai mulți alegători, guvernul a capitulat în fața preocupărilor publice și a adoptat politici mai dure privind criminalitatea – extinderea competențelor poliției și mărirea pedepselor pentru infracțiuni grave.\n\nExtrema dreaptă și partidele conservatoare au cerut măsuri și mai dure. Democrații Suedezi și Moderații au vorbit despre o reducere drastică a imigrației la niveluri asemănătoare cu cele din Danemarca și Norvegia, țări cunoscute că fiind puțin primitoare cu solicitanții de azil.\n\nÎntr-una dintre dezbaterile finale ale campaniei, candidatul conservator la funcția de premier Ulf Kristersson i-a atacat pe social-democrați pentru că nu au făcut „aproape nimic” pentru a domoli violențele dintre bande de când au preluat puterea în 2014.\n\nDemocrații Suedezi au mers mai departe. În plină campanie electorală ei au prezentat un tren de metrou decorat în culorile lor electorale, sub numele „expresul repatrierii”. „Bine ați venit la bord cu un bilet dus-întors. Următoarea oprire, Kabul”, a scris pe Twitter purtătorul de cuvânt al partidului, subliniind cererea SD de a expulza imigranții non-europeni.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Le Monde: Capcana alianţei cu extrema dreaptă în Suedia / Beneficiul electoral pe care Democrații Suedezi l-au obținut de pe urma renunțării de către conservatori la dreapta moderată îi plasează acum ": "Le Monde: Capcana alianţei cu extrema dreaptă în Suedia / Beneficiul electoral pe care Democrații Suedezi l-au obținut de pe urma renunțării de către conservatori la dreapta moderată îi plasează acum în centrul noii coaliții parlamentare\n\nEste oare conceptul Suedia – model de democrație scandinavă, moderată până la plictis – de domeniul trecutului? Rezultatul alegerilor legislative din 11 septembrie este aparent fără drept de apel. Ce-i drept, scrutinul a fost foarte strâns: doar trei locuri separă coaliția parlamentară de dreapta, care a câștigat, de cea de stânga, iar soliditatea noii majorități este deja pusă sub semnul întrebării. Pentru prima dată în istoria acestei țări, puterea va fi exercitată de un bloc extins până la dreapta radicală, întruchipat de Partidul Democraților Suedezi, formațiune născută dintr-un partid declarat neo-nazist, scrie Le Monde.\n\nÎn decurs de doisprezece ani, acest partid virulent anti-imigrație și-a multiplicat de patru ori reprezentarea, urcând de la 5,7% la 20,6% din voturi. A devenit astfel a doua forță politică a Suediei. Cu mult în urma Partidului Social-Democrat (30,4%) al prim-ministrului în funcție, Magdalena Andersson, care a fost la putere mai puțin de un an, dar înaintea principalului partid de dreapta, Partidul Conservator, care pentru aceste alegeri a schimbat rolul de cordon sanitar cu cel de trambulină. Aceasta din urmă a fost considerată singura modalitate posibilă de a ajunge la putere, potrivit liderului său, Ulf Kristersson.\n\nRezultatele acestui calcul oportunist ridică, așadar, semne de întrebare cu privire la relevanța lui. Prin integrarea acestei drepte dure în jocul politic suedez, conservatorii l-au ajutat puternic pe liderul Jimmie Akesson în întreprinderea sa de demonizare. Imigrația și insecuritatea, temele sale preferate, au dominat astfel campania legislativă în detrimentul altora mai importante, precum lupta împotriva schimbărilor climatice. Social-democrații, care și-au înăsprit poziția față de migranți cu mult înainte de aceste alegeri, nu sunt nici ei impermeabili.\n\nBeneficiul electoral pe care Democrații Suedezi l-au obținut de pe urma renunțării de către conservatori la dreapta moderată îi plasează acum în centrul noii coaliții parlamentare, fără de care Ulf Kristersson nu va putea guverna. Chiar dacă nu vor face parte din executiv, cu siguranță nu vor ezita să-și monetizeze scump sprijinul, revendicând funcții importante în Parlament sau punând toată greutatea pe contractul de guvernare al noii echipe. Conservatorii au vrut să facă din acest partid o forță auxiliară, dar acum vor avea obligații față de el.\n\nExemplul suedez de banalizare a celei mai radicale drepte este departe de a fi izolat. Finlanda și Danemarca au deschis, într-adevăr, calea, de fiecare dată cu o strângere severă a șuruburilor politicii migraționiste, inclusiv din partea guvernelor social-democrate.\n\nÎn Italia, o altă coaliție extinsă la alte formațiuni de extremă dreapta, printre care Fratelli d’Italia, cel mai recent avatar al Movimento sociale italiano, de origine fascistă, va încerca pe 25 septembrie să cucerească puterea, în beneficiul liderului acestuia din urmă, Giorgia Meloni. Coaliţia apără poziții apropiate celei a Democraţilor Suedezi. Cele două partide stau și ele în același grup în Parlamentul European, spre deosebire de aleșii Adunării Naționale franceze.\n\nDiferențele semnificative continuă să separe aceste familii ale dreptei populiste sau naționalist-conservatoare europene, în special în ceea ce privește NATO și Rusia, dar avansul lor constant este invariabil în detrimentul partidelor conservatoare. Departe de a fi colacul de salvare pe care și-l imaginează, mâna întinsă către dreapta radicală poartă cu ea o amenințare existențială pentru aceste partide.\n\nSursa: Le Monde/ Rador/ Traducerea: Rodezia Costea\n\nCitește și...",
    "Suedia: Banca centrală surprinde cu o majorare a dobânzii cu 100 de puncte de bază": "Suedia: Banca centrală surprinde cu o majorare a dobânzii cu 100 de puncte de bază\n\nBanca centrală a Suediei a anunțat marți o creștere peste așteptări a ratei dobânzii cheie cu un punct de bază, până la 1,75%, și a avertizat că intenționează să continue înăsprirea politicii monetare pentru a combate inflația, potrivit boursorama.com.\n\nMajorarea ratei este cea mai mare din Suedia din noiembrie 1992.\n\n„Inflația este mai mare decât se aștepta Riksbank în luna iunie și se așteaptă să se accelereze în continuare până la sfârșitul anului”, a precizat banca centrală într-un comunicat.\n\n„Se așteaptă ca rata dobânzii de politică monetară să continue să fie majorată în următoarele șase luni.”\n\nInflația în Suedia a ajuns la 9,0% în august, cel mai ridicat nivel din ultimii 30 de ani, pe măsură ce creșterea bruscă a prețurilor la energie s-a răspândit treptat în economie.\n\n„Prin majorarea în continuare a ratei dobânzii de politică monetară astăzi, se reduce riscul unei inflații mai mari pe termen lung și, odată cu acesta, riscul unei noi înăspriri a politicii monetare în viitor”, se arată în comunicatul Riksbank.\n\nAnaliștii intervievați de Reuters înainte de ședința de politică monetară se așteptau în marea lor majoritate la o majorare a ratei dobânzii de politică monetară cu doar 75 de puncte de bază.\n\nBanca centrală se așteaptă acum ca economia suedeză să se contracte cu 0,7% anul viitor și ca rata dobânzii de politică monetară să atingă un maxim de aproximativ 2,5% în al doilea trimestru din 2023, față de un maxim de aproximativ 2% la începutul anului viitor, în iunie.\n\n„Noi (….) ne așteptăm ca rata dobânzii de politică monetară să crească și mai mult și nu excludem un vârf de 3,5% la sfârșitul anului 2023”, a comentat Kristian Feste, șeful departamentului de rate fixe de la Ohman Group.\n\nPe piața valutară, coroana suedeză nu a beneficiat decât pentru scurt timp de anunțurile Riksbank, iar în jurul orei 08:00 a cedat 0,14% față de euro, la 10,81, și 0,18% față de dolar, la 10,78.\n\nCitește și...",
    "Festival de goluri în Liga Națiunilor. Cehia - Portugalia 0-4, Serbia - Suedia 4-1. Armenia - Ucraina 1-5. Spania - Elveția 1-2": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nFestival de goluri în Liga Națiunilor. Spania - Elveția 1-2. Cehia - Portugalia 0-4, Serbia - Suedia 4-1. Armenia - Ucraina 1-5\n\nElveția a făcut surpriza zilei și a câștigat cu 2-1 pe terenul Spaniei, însă scorul zilei l-a reușit Portugalia lui Cristiano Ronaldo, dacă avem în vedere că a jucat pe terenul unui adversar foarte bun. A câștigat cu 4-0 partida cu Cehia.\n\nUcraina a zdrobit Armenia tot în deplasare, scor 5-0, în timp ce Serbia a trecut la pas de Suedia, 4-1. Haaland a marcat pentru Norvegia, dar nu și-a putut ajuta echipa, pentru că Slovenia a întors scorul și s-a impus cu 2-1.\n\nA fost dramatism la meciul Israel - Albania, câștigat de gazde în prelungiri, iar Scoția a întors la rându-i rezultatul meciului cu Irlanda, 2-1.\n\nLiga Națiunilor, meciurile de sâmbătă: Cehia - Portugalia 0-4, Serbia - Suedia 4-1. Armenia - Ucraina 1-5. Spania - Elveția 1-2\n\nLiga A\n\nSpania - Elveția 1-2\n\nMin. 58: Gol Elveția. După o centrare din corner, mingea e deviată și ajunge la Embolo, care marchează din apropierea porții.\n\nMin. 55: Gol Spania. Jordi Alba primește o pasă perfectă și înscrie cu un șut tare, sub transversală.\n\nMin. 21: Gol Elveția. Akanji înscrie cu capul, după ce primește o centrare din corner.\n\nCehia - Portugalia 0-4\n\nMin. 82: Gol Portugalia. După o centrare din corner, Ronaldo deviză până la Jota, care înscrie.\n\nMin. 52: Gol Portugalia. Dalot reușește dubla, cu un șut din afara careului.\n\nMin. 45+6: Cehia ratează un penalty, prin Schick.\n\nMin. 45+2: Gol Portugalia. După o combinație frumoasă, Bruno Fernandes primește o pasă în fața porții și înscrie.\n\nMin. 33: Gol Portugalia. Leao întoarce pentru Dalot, care înscrie din apropierea porții.\n\nFoto: Flashscore\n\nLiga B\n\nArmenia - Ucraina 0-5\n\nMin. 84: Gol Ucraina. Dovbyk se distrează cu adversarii săi în careu și reușește dubla.\n\nMin. 81: Gol Ucraina Ignatenko marchează cu un șut frumos, din afara careului.\n\nMin. 69: Gol Ucraina. Dovbyk înscrie din apropiere, după un lob al lui Zubkov.\n\nMin. 57: Gol Ucraina. După o centrare pe jos, de pe dreapta, Tsygankov lasă mingea pentru Zubkov, care înscrie.\n\nMin. 22: Gol Ucraina. Tymchyk primește o centrare în fața porții și deschide scorul.\n\nSlovenia - Norvegia 2-1\n\nMin. 81: Gol Slovenia. Sesko înscrie cu un șut plasat, din afara careului.\n\nMin. 69: Gol Slovenia. Sporar egalează cu un șut din apropierea porții.\n\nMin. 47: Gol Norvegia. Karnicnik primește o pasă de la portar, dar greșește și degajează într-un adversar, mingea ricoșează la Haaland, care e atent și înscrie.\n\nMin. 10: Gol neacordat Norvegiei, marcat de Ostigard, pentru un fault în atac.\n\nSerbia - Suedia 4-1\n\nMin. 70: Gol Serbia. Lukic prinde un șut superb, în diagonală și mingea se oprește sub vinclu.\n\nMin. 48: Gol Serbia. Mitrovic reușește hat-trick-ul, din pasa lui Vlahovic.\n\nMin. 45+1: Gol Serbia. Mitrovic reușește dubla, după ce primește o centrare din corner.\n\nMin. 18: Gol Serbia. Mitrovic marchează cu capul, după o centrare de pe dreapta.\n\nMin. 15: Gol Suedia. Claesson înscrie din pasa lui Kulusevski.\n\nScoția - Irlanda 2-1\n\nMin. 82: Gol Scoția. Christie întoarce scorul după ce transformă un penalty.\n\nMin. 49: Gol Scoția. Hendry înscrie cu capul.\n\nMin. 18: Gol Irlanda. Egan deschide scorul pentru oaspeți, după un corner.\n\nIsrael - Albania 2-1\n\nMin. 90+2: Gol Israel. Baribo proftă de o gafă a unui fundaș și înscrie din apropiere.\n\nMin. 88: Gol Albania. Uzuni prinde un voleu de zile mari și egalează.\n\nMin. 46: Gol Israel. Weissman deschide scorul, după ce primește o pasă în fața porții.\n\nFoto: Flashscore\n\nLiga C\n\nIrlanda de Nord - Kosovo 2-1\n\nMin. 90+2: Gol Irlanda de Nord. Magennis înscrie cu capul, după o centrare de pe dreapta.\n\nMin. 82: Gol Irlanda de Nord. White primește o pasă în fața porții și marchează.\n\nMin. 65: Bară Irlanda de Nord, urmată de o altă ocazie mare. Magennis trimite cu capul, portarul respinge în transversală, faza continuă, iar Bradley nu-l poate învinge pe portar.\n\nMin. 58: Gol Kosovo. Muriqi înscrie cu un șut din afara careului.\n\nCipru - Grecia 1-0\n\nMin. 18: Gol Cipru. Tzionis pleacă perfect la limita offside-ului și deschide scorul.\n\nFoto: Flashscore\n\nLiga Națiunilor, rezultalete de vineri. Italia - Anglia 1-0. Germania - Ungaria 0-1, surpriza etapei. Bosnia - Muntenegru 1-0, în grupa României. Toate rezultatele și golurile\n\nItalia a învins Anglia cu 1-0, în derby-ul zilei, o reeditare a finalei de la Euro 2020. Ungaria a reușit surpriza și a câștigat pe terenul Germaniei cu 1-0, prin golul de generic al lui Szalai.\n\nÎn ziua în care România a remizat pe terenul Finlandei, scor 1-1, Bosnia s-a impus cu 1-0 în fața Muntenegrului, în aceeași grupă.\n\nÎn meciurile de joi, surprinza neplăcută a fost Turcia, care a remizat pe teren propriu cu modesta Luxemburg, 3-3. Franța a bătut-o pe Austria cu 2-0, în timp ce Croația - Danemarca s-a terminat 2-1, iar Polonia - Olanda a fost 0-2.\n\nLiga Națiunilor. Meciurile de vineri, 23 septembrie\n\nLiga A\n\nItalia - Anglia 1-0 (Raspadori 68)\n\nMin. 85: Bară Italia. Dimarco șutează din marginea careului, dar are ghinion și nimerește doar bara.\n\nMin. 68: Gol Italia. Raspadori primește o pasă lungă, driblează doi jucători și înscrie cu un șut de pe linia careului de 16 metri.\n\nGermania - Ungaria 0-1 (Szalai 17)\n\nMin. 17: Gol Ungaria. După o centrare din corner, Szalai înscrie superb, cu călcâiul.\n\nFoto: Flashscore\n\nLiga B\n\nMin. 45+1: Gol Bosnia. O greșeală a muntenegrenilor duce la recuperarea mingii, finalizată cu golul lui Demirovic.\n\nFoto: Flashscore\n\nLiga C\n\nGeorgia - Macedonia de Nord 2-0\n\nMin. 64: Gol Georgia. După o pasă greșită, georgienii recuperează, iar Kvaratskhelia înscrie.\n\nMin. 35: Gol Georgia (autogol). Kvaratskhelia trimite o centrare șutată în fața porții, mingea îl lovește pe nord-macedoneanul Miovski și intră în poartă.\n\nBulgaria - Gibraltar 5-1 (Antov 22, Despodov 36, Kirilov 52, Stefanov 55 / Chipolina 26)\n\nMin. 81: Gol Bulgaria. După greșeli în lanț în defensiva oaspeților, Petkov înscrie.\n\nMin. 55: Gol Bulgaria. Stefanov înscrie după o centrare de pe dreapta în fața porții.\n\nMin. 52: Gol Bulgaria. Kirilov profită de o minge respinsă până la el și înscrie.\n\nMin. 36: Gol Bulgaria. O combinație rapidă e finalizată cu gol de Despodov.\n\nMin. 26: Gol Gibraltar. După o centrare din corner, Chipolina egalează.\n\nMin. 22: Gol Bulgaria. Antov înscrie după o centrare din corner.\n\nFoto: Flashscore\n\nLiga D\n\nEstonia - Malta 2-1\n\nMin. 86: Gol Estonia. După o pasă lungă, Anier marchează.\n\nMin. 51: Gol Malta, din penalty. Teuma transformă de la punctul cu var, pentru echipa lui Devis Mangia.\n\nMin. 45+5: Gol Estonia. Sappinen transformă o lovitură de la 11 metri, după ce Borg a fost eliminat.\n\nMin. 30: Gol anulat Estonia. Sappinen se afla în offside.\n\nMin. 4: Bară și gol anulat Estonia. După ce mingea lovește bara, atacul estonienilor continuă, iar Vastsuk înscrie, numai că golul este anulat pentru henț.\n\nFoto: Flashscore\n\nToate rezultatele de joi, din Liga Națiunilor:\n\nLiga A\n\nBelgia - Țara Galilor 2-1\n\nCroația - Danemarca 2-1\n\nFranța - Austria 2-0\n\nPolonia - Olanda 0-2\n\nLiga C\n\nKazahstan - Belarus 2-1\n\nLituania - Insulele Feroe 1-1\n\nSlovacia - Azerbaidjan 1-2\n\nTurcia - Luxemburg 3-3\n\nLiga D\n\nLetonia - Moldova 1-2\n\nLiechtenstein - Andorra 0-2\n\nFranța - Austria 2-0\n\nMin 65 Goool Franța! Griezmann centrează din dreapta, Giroud sare excelent și înscrie cu o lovitură de cap.\n\nMin 56 Goool Franța! Sabitzer greșește o pasă, Mbappe recuperează, driblează tot ce-i vine în cale și marchează.\n\nMin 35 Ocazie uriașă a Franței! Tchouameni reia din \"foarfecă\", mingea e respinsă de portar în bară, iar Griezmann e blocat în ultimul moment.\n\nMin 1 A început partida!\n\nBelgia - Țara Galilor 2-1\n\nMin 50 Goool Țara Galilor! Brennan Johnson îl găsește bine pe Kieffer Moore, care înscrie.\n\nMin 37 Goool Belgia! Michy Batshuayi dublează avantajul gazdelor, după o pasă excelentă a lui Kevin De Bruyne.\n\nMin 10 Goool Belgia! Kevin De Bruyne deschide scorul cu un șut de la marginea careului.\n\nMin 1 A început partida!\n\nCroația - Danemarca 2-1\n\nMin 78 Goool Croația! Reacție instantă a gazdelor, care preiau din nou conducerea datorită unui gol marcat de Majer.\n\nMin 77 Goool Danemarca! Christian Eriksen înscrie cu un șut superb.\n\nMin 49 Goool Croația! Borna Sosa marchează cu un șut de la marginea careului.\n\nMin 35 Maehle primește la marginea careului, trage în forță, dar fără probleme pentru portarul gazdelor.\n\nMin 1 A început partida!\n\nPolonia - Olanda 0-2\n\nMin 60 Goool Olanda! Steven Bergwijn marchează după o combinație cu Janssen.\n\nMin 14 Goool Olanda! Gakpo este servit excelent de Dumfries, iar jucătorul lui PSV deschide scorul.\n\nMin 1 A început partida!\n\nȘtirea inițială:\n\nLIVE VIDEO Belgia - Ţara Galilor, Croaţia - Danemarca, Franţa - Austria şi Polonia - Olanda, 21:45\n\nRomânia va disputa primul joc vineri, în deplasare, cu Finlanda, de la ora 21:45, iar luni va întâlni Bosnia Herţegovina, tot de la 21:45. Video de la ambele meciuri vor putea fi găsite pe digisport.ro.\n\nAstăzi, pe 22 septembrie, în direct pe canalele Digi Sport puteţi urmări nu mai puţin de şase partide în direct, pentru ca restul de patru să fie şi ele în transmisiune directă pe siteul digisport.ro.\n\nBelgia - Ţara Galilor, Croaţia Danemarca, Franţa - Austria şi Polonia - Olanda , Live Video 21:45, pe canalele Digi Sport\n\nÎn Liga A avem nu mai puţin de patru partide tari, Belgia-Ţara Galilor, Croaţia-Danemarca, Franţa Austria şi Polonia- Olanda.\n\nAlte patru jocuri sunt în Liga C, iar două întâlniri sunt în Liga E\n\nScoţia - Ucraina 3-0\n\nMeciurile din această \"fereastră\" a Ligii Naţiunilor au debutat miercuri, cu partida Scoţia-Ucraina, scor 3-0. Meciul trebuia să se dispute în iunie, dar a fost amânat pentru că Ucraina trebuia să joace barajul pentru CM Qatar 2022, care începe în noiembrie. Victoria a fost a britanicilor, obţinută la un scor clar.\n\nPrimul gol al scoțienilor a fost marcat abia în repriza secundă, în minutul 70, când McGinn a câștigat un duel în interiorul careului și l-a învins pe goalkeeper-ul ucrainenilor cu un șut din întoarcere.\n\nÎn minutul 80, Dykes a dublat avantajul gazdelor după ce trimis cu capul în poarta lui Trubin, la o centrare venită din corner. Câteva minute mai târziu, același Dykes a trimis tot cu capul în poarta Ucrainei, după o centrare expediată de același Fraser. Diferența de scor putea fi chiar mai mare, dacă Che Adams nu ar fi nimerit bara transversală în minutul 63.\n\nLiga Națiunilor. Programul zilei de joi, 22 septembrie, și transmisiunile pe canalele Digi Sport\n\nLiga A\n\nBelgia – Țara Galilor, 21:45, LIVE VIDEO pe Digi Sport 2\n\nCroația – Danemarca, 21:45, LIVE VIDEO pe Digi Sport 3\n\nFranța – Austria, 21:45, LIVE VIDEO pe Digi Sport 1\n\nPolonia – Olanda, 21:45, LIVE VIDEO pe Digi Sport 4\n\nLiga C\n\nKazahstan – Belarus 2-1 (Gabyshev 29, Zaynutdinov 79 / Savitskiy 45+3), meci arbitrat de Horașiu Feșnic.\n\nMin. 79: Gol Kazahstan. Zaynutdinov primește o pasă în mijlocul careului și înscrie.\n\nMin. 45+3: Gol Belarus. După o centrare în careu, Savitskiy înscrie cu capul.\n\nMin. 29: Gol Kazahstan! Gabyshev deschide scorul, cu un șut plasat.\n\nLiga E\n\nLetonia – Republica Moldova 1-2 (Ikaunieks 55 / Revenco 26, Nicolaescu 45)\n\nMin. 55: Gol Letonia. După o combinație rapidă, Ikaunieks reduce diferența.\n\nMin. 45: Gol Moldova. Nicolaescu înscrie după un corner.\n\nMin. 26: Gol Moldova! Revenco deschide scorul din centrarea lui Plătică.\n\nMin. 11: Bară Letonia. După o centrare din corner, Tobers trimite cu capul în bară.\n\nLiechtenstein – Andorra 0-2\n\nClasament Liga D\n\nEtichete: meciuri liga natiunilor , liga natiunilor liga a , liga natiunilor liga c , liga natiunilor liga d\n\nUrmărește știrile digisport.ro și pe Google News",
    "Premierul Suediei promite încă un ajutor militar şi civil consistent Ucrainei": "Premierul Suediei promite încă un ajutor militar şi civil consistent Ucrainei\n\nPremierul suedez Magdalena Andersson anunţă că Suedia va trimite încă un pachet militar şi civil Ucrainei, în valoare de 93,8 milioane de dolari.\n\nPentru cele mai importante ştiri ale zilei, transmise în timp real şi prezentate echidistant, daţi LIKE paginii noastre de Facebook!\n\nUrmărește Mediafax pe Instagram ca să vezi imagini spectaculoase și povești din toată lumea!\n\nRăspunde pe site-urile Aleph News, Mediafax, Ziarul Financiar și pe paginile noastre de social media - ȘTIU și Aleph News. Vezi răspunsul la Știu, de la ora 19.55, Aleph News.\n\nConținutul website-ului www.mediafax.ro este destinat exclusiv informării și uzului dumneavoastră personal. Este interzisă republicarea conținutului acestui site în lipsa unui acord din partea MEDIAFAX. Pentru a obține acest acord, vă rugăm să ne contactați la adresa vanzari@mediafax.ro.",
    "Marine Le Pen salută „valul patriotic” din Europa: Ieri Suedia, mâine Italia / Președinta RN a criticat „sancțiunile nepotrivite și necugetate” impuse Rusiei de UE": "Marine Le Pen salută „valul patriotic” din Europa: Ieri Suedia, mâine Italia / Președinta RN a criticat „sancțiunile nepotrivite și necugetate” impuse Rusiei de UE\n\nPreședinta Adunării Naționale (RN) a vorbit duminică cu ocazia ”zilelor parlamentare” ale partidului său, înaintea succesiunii sale în fruntea RN, care se profilează pentru această toamnă.\n\nMarine Le Pen a ținut, duminică, un discurs în cadrul zilelor parlamentare ale Adunării Naționale de la Cap d’Agde (Hérault) care a reunit, sâmbătă și duminică, cei 89 de deputați aleși ai RN la Palais-Bourbon. Cu această ocazie, mișcarea de extremă dreaptă și-a dezvăluit noul slogan: „Alternativa pentru Franța”, relatează Le Monde, citată de Rador.\n\nMomentul era mult așteptat. Discursul lui Marine Le Pen a urmat discursurile celor doi pretendenți la șefia partidului de extremă dreapta, Jordan Bardella și Louis Aliot. Alegerea următorului președinte al RN trebuie să aibă loc la următorul congres al mișcării, programat pe 5 noiembrie.\n\nUn „Val Patriotic” în toată Europa\n\nMarine Le Pen a făcut referire pentru prima dată la alegerea unui număr record de 89 de deputați RN la alegerile legislative din iunie. „Nu ne-am îndoit niciodată”, spune Le Pen despre ceea ce numește „cea mai mare victorie pe care RN a cunoscut-o în cincizeci de ani de existență”.\n\nPentru președinta partidului de extremă dreapta, alegerea deputaților RN se înscrie într-un „val patriotic care străbate întregul nostru continent (…), ieri Suedia, mâine Italia”, a spus Le Pen după victoria fără precedent a coaliției dreapta-extrema dreaptă la alegerile legislative din Suedia. În Italia, la alegerile legislative (25 septembrie) este favorită coaliția care reunește Fratelli d’Italia a Giorgiei Meloni (postfascistă) și Forza Italia a lui Silvio Berlusconi (dreapta liberală). Marine Le Pen consideră acest „mare reviriment al națiunilor Europei” o „revoluție politică inexorabilă” și „o dezavuare a unei Uniuni Europene”, care „nu mai este nici măcar federală, ci imperială”.\n\nÎn ceea ce privește chestiunile internaționale, cea care a ajuns în finala alegerilor prezidențiale a denunțat un „discurs halucinant al doamnei von der Leyen”, președintele Comisiei Europene, despre războiul din Ucraina și Rusia, acuzând-o de „poziții belicoase periculoase”. Le Pen a criticat „sancțiunile nepotrivite și necugetate” impuse de Uniunea Europeană isterizată de războiul din Ucraina împotriva Rusiei.\n\n”Ne vom opune reformei pensiilor”\n\nMarine Le Pen a abordat apoi reforma pensiilor, pe care Emmanuel Macron intenționează să o accelereze în această toamnă prin proiectul de lege de finanțare a asigurărilor sociale (PLFSS). O reformă considerată de Le Pen „intempestivă, nedreaptă și de natură să provoace diviziuni inutile”.\n\nMarine Le Pen a continuat cu tema ei preferată și a subliniat problemele de imigrație și securitate, criticând politica privind migrația a șefului statului: „Pactul privind migrația al Uniunii Europene oferă relocarea forțată a migranților în toată Europa”, a spus ea. „Ei bine, Emmanuel Macron anunță că vrea să o impună fără întârziere în toată Franța (…)”.\n\nDescriind situația securității drept „catastrofală în anumite departamente franceze”, ea și-a exprimat sprijinul față de insula Mayotte, la patru zile după decizia aleșilor de acolo de a închide școlile și administrațiile pentru a protesta împotriva insecurității de pe insulă și a izbucnirii violenței.\n\nSursa: Le Monde / Rador/ Traducerea: Ruxandra Lambru\n\nCitește și...",
    "Metronom în deschiderea Les Films de Cannes à Bucarest. Țara în focus la ediția a 13-a, Suedia": "Regizorul cult suedez Ruben Östlund, câştigător al unui Palme d'Or în 2017 pentru The Square, s-a întors anul acesta la Cannes cu Triangle of Sadness, cu care a reuşit să-şi revendice, din nou, trofeul suprem. Acestei proaspete capodopere sarcastice i s-au alăturat alte două filme ale unor cineaşti în ascensiune, la origine imigranţi, pe care publicul le poate vedea la această ediţie: Boy from Heaven, al suedezului Tarik Saleh – Premiul pentru cel mai bun scenariu, Cannes 2022, și Holy Spider, al danezului-iranian Ali Abbasi – Premiul pentru cea mai bună actriță, Cannes 2022 pentru Zar Amir Ebrahimi.\n\n\n\nRegizorii nordici „forțează adesea limitele limbajului cinematografic”, spune Claus Christensen, editorul revistei daneze de film Ekko. „Este vorba de divertisment, dar scopul este și de a provoca publicul. Regizorul are libertatea de a-şi explora viziunea artistică, oricare ar fi aceasta”.\n\nAbbasi, născut în Iran acum 40 de ani, şcolit în Suedia şi stabilit în Danemarca, se află la a doua sa apariție la Cannes, după ce a câștigat secțiunea Un Certain Regard în 2018 pentru debutanți cu Border, un film excentric, cu accente fantastice, despre un polițist de frontieră. Noua sa peliculă, Holy Spider, este povestea dură a unui criminal în serie care \"curăță\" orașul sfânt iranian Mashhad de prostituatele de stradă. „Nu îl poți cataloga. Atunci când crezi că l-ai prins într-o definiţie, el își schimbă forma și devine altceva”, a declarat pentru a Agenţia France-Presse producătorul său Jacob Jarek. Abbasi a terminat recent de filmat episoade pentru viitorul serial post-apocaliptic HBO, The Last of Us, bazat pe un joc video. Holy Spider al lui Ali Abbasi reușește în mod ingenios să facă o punte între realismul social și cinematografia de ”consum”, într-un mod care lasă să se înțeleagă că ambele își au rădăcinile într-o zonă similară de autenticitate curajoasă. Această versatilitate defineşte generația sa, spune Jarek. Valul anterior de cineaști nordici, precum von Trier și Thomas Vinterberg, a câștigat faima internațională cu mișcarea Dogma, care a stabilit reguli stricte de filmare menite să asigure un realism frust operelor. Dar noua generație este „mai dispusă să lucreze cu genuri şi să le combine: să facă comedii și lucruri mai ușoare amestecate cu lucruri întunecate”, a mai adăugat Jarek.\n\nAtât filmele lui Abbasi, cât și cele ale lui Saleh, se bazează în mare măsură pe trecutul lor de imigranți. Abbasi a părăsit Teheranul pentru Suedia în 2002 şi s-a stabilit apoi în Danemarca, în timp ce Saleh s-a născut la Stockholm, din mamă suedeză și tată egiptean.\n\nTrecutul lui Saleh a fost esențial pentru realizarea filmului Boy from Heaven, a declarat acesta presei prezente la Cannes: „Cred că există un motiv pentru care o mulțime de regizori au origini imigrante, precum Francis Ford Coppola și Miloš Forman. Ești poziționat în interiorul și în exteriorul a ceva. Într-un fel, acesta este rolul regizorului... să vadă atât asemănările, cât și diferențele”. Boy from Heaven este un thriller întunecat amplasat în Cairo despre un băiat sărac căruia i s-a acordat o bursă la prestigioasa Universitate Al-Azhar, unde se trezește atras într-o luptă brutală pentru putere între elita religioasă și cea politică din Egipt. Faptul de a fi un outsider a fost crucial, a declarat Saleh. „Nimeni nu a mai intrat vreodată în Universitatea Al-Azhar cu o cameră de filmat. Un cineast egiptean ar merge la închisoare dacă ar face-o”, a declarat el pentru AFP. Fost artist de graffiti, Saleh a crescut cu un tată cineast și a lucrat în studioul său de film înainte de a urma cursurile unei școli de artă din Alexandria. Pe lângă faptul că a regizat episoade din serialele cult Westworld și Ray Donovan, filmul său din 2017, The Nile Hilton Incident, care are loc tot la Cairo, a câștigat Marele Premiu al Juriului la Sundance.\n\nÖstlund, decanul trioului, cu șase lungmetraje la activ, a adus la Cannes primul său film în limba engleză. Triangle of Sadness este o satiră sălbatică a lumii modei şi a celor bogaţi, dar şi o critică dură la adresa accentului pus de societate pe frumusețe.\n\nLa cea de-a 13 ediţie a Les Films de Cannes à Bucarest, va fi reconfirmată nu numai forţa creativă nordică, ci şi cea autohtonă. Festivalul se va deschide cu una dintre cele mai discutate şi mai premiate producţii ale momentului, Metronom.\n\nÎn timp ce Țiriac și Năstase joacă Finala Cupei Davis împotriva Americii în 1972, doi liceeni se iubesc și scriu scrisori la emisiunea Metronom de la Europa Liberă. Când el primește aprobarea să plece definitiv din țară, împreună cu familia, ei știu că trebuie să se despartă, dar nu se așteptau ca ultimele zile împreună să devină hotărâtoare pentru întreaga lor viață.\n\nMetronom, debutul în lungmetraj de ficțiune al cineastului Alexandru Belc, a câştigat Premiul pentru cel mai bun regizor al secţiunii Un Certain Regard la Cannes, în ovaţiile publicului şi ale criticii. „Acest debut stilizat, lent şi cu o imaginaţie bogată e mult mai mult decât o versiune românească la Romeo şi Julieta”, scrie prestigioasa publicaţie Variety, în timp ce Screen International îl descrie ca „un instantaneu convingător al unor adolescenți aflați în pragul maturității, a căror luptă pentru a-și găsi vocea este împiedicată de autorități - de la părinții îngrijorați, până la securitate - care le suflă în ceafă.” Cei de la Clapper îl consideră chiar „unul dintre cele mai bune filme ale anului” pentru că este o „călătorie emoţională empatică, realizată cu un meşteşug uimitor” în timp ce Disappointment Media ne asigură că „nu e un film pe care să-l uităm prea curând.”\n\n\n\nAcest „film sublim de frumos” (The Upcoming) va putea fi văzut în cadrul Les Films de Cannes à Bucarest cu două săptămâni înaintea premierei în cinematografe programată pentru 4 noiembrie.",
    "Lupta europenilor împotriva aranjării meciurilor. Suedia își adaptează legislația": "Joacă responsabil! Miercuri, 14 Septembrie 2022, 09:22\n\nplayresponsibly.ro\n\nÎn timp ce România bate pasul pe loc, alte țări europene se adaptează din mers realităților și iau imediat măsuri, pentru a preveni ca piața neagră să înghită zona legală.\n\nJoacă responsabil! Foto: playresponsibly.ro\n\nAtunci când simt pericolul de a pierde controlul fenomenului, fiind vorba despre un domeniu dinamic, cu multe provocări, autoritățile din Occident intervin în forță și restabilesc ordinea legală.\n\nCitește mai mult pe playresponsibly.ro",
    "S-au bătut pe “Friends Arena”! Incidente grave în Suedia, la meciul AIK – Hammarby": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nBătaie între fani la Stockholm, la meciul AIK - Hammarby\n\nUltraşii celor două formaţii s-au bătut pe Friends Arena din capitala Suediei, iar forțele de ordine au fost surprinse de gravitatea faptelor.\n\nNumeroşi fani mascaţi sau purtând cagule s-au lovit reciproc şi au folosit dispozitive pirotehnice în timpul bătăilor.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nIncidentele au continuat și după încheierea meciului, în afara stadionului. Mai mulți fani au fost răniți.\n\nPotrivit aftonbladet.se, un suporter a primit îngrijiri medicale în incinta stadionului, după ce a fost lovit cu un scaun în cap.\n\n“Este trist şi total inacceptabil pentru fotbalul suedez. Vom lua măsuri împreună cu poliţia. Este o situație care ruinează ambele cluburi”, a declarat preşedintele clubului AIK, Manuel Lindberg.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\nPoliția din Stockholm a anunțat că analizează imaginile și ar putea să rețină mai multe persoane. În plus, fanii care s-au bătut riscă să fie interziși pe stadioanele din Suedia.\n\nSetarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social media\n\n“Toată lumea este dezamăgită de ce s-a întâmplat astăzi, sper că nu se va repeta. Au fost multe familii cu copii pe stadion, inclusiv copiii mei. Nu vreau să vadă astfel de violențe”, a spus John Guidetti, atacantul echipei AIK.\n\nDupă 20 de etape, Hammarby ocupă locul doi în clasamentul din Suedia, la patru puncte de liderul Hacken. AIK este pe locul patru, la patru puncte de Hammarby.\n\nEtichete: suedia , aik , hammarby\n\nUrmărește știrile digisport.ro și pe Google News",
    "Biletul Zilei: Serbia – Suedia în prim-plan pentru un nou „VERDE” »»": "Biletul Zilei de astăzi conține trei selecții din fotbal și tenis cu ajutorul cărora vom încerca să ne dublăm invstiția.\n\nPrimele două selecții de pe Biletul Zilei vin din Liga Națiunilor. Norvegia țintește un nou rezultat pozitiv în grupa 4, pe terenul Sloveniei, ocupanta locului patru, duel în care ne așteptăm ca nordicii să obțină minim un punct.\n\nAcelași pariu, „șansă dublă” îl vom avea și la disputa dintre Serbia și Suedia, partidă în care gazdele sunt cele care pornesc cu prima șansă la victorie.\n\nÎnchidem cu tenis. Hubert Hurkacz a impresionat în primele două meciuri de la Metz și pornește ca mare favorit în semifinala cu Loenzo Sonego.\n\nBiletul Zilei\n\nLorenzo Sonego – Hubert Hurkacz, 2 – cota 1.33\n\nSlovenia – Norvegia, X2- cota 1.27\n\nSerbia – Suedia, 1X, cota 1.25\n\nCota totală: 2.11\n\nTrimite pe: Facebook WhatsApp WhatsApp Twitter",
    "Criza energetică se agravează în Suedia: O centrală nucleară rămâne închisă până în 2023": "Business Internaţional\n\nÎntreruperea centralei nucleare Ringhals 4 din Suedia care furnizează energie electrică în regiunea baltică, se prelungeşte în lunile de iarnă din cauza unor probleme tehnice, potrivit Reuters.\n\nCompania suedeză de utilităţi Vattenfall a anunţat marţi că a amânat repornirea reactorului nuclear Ringhals 4 cu două luni, până la 31 ianuarie, ceea ce reprezintă un nou eşec în ceea ce priveşte furnizarea de energie electrică în regiunea nordică a continentului european.\n\n„Reparaţiile neprevăzute necesare necesită mai mult timp decât se aştepta, înainte de a porni unitatea după întreţinerea anuală\", a anunţat Vattenfall.\n\nÎntreruperea prelungită apare într-un moment critic. Preţurile energiei cresc în toată Europa, iar ţările se străduiesc să se asigure că există suficientă energie electrică pentru iarna care urmează.\n\n„Acest lucru înrăutăţeşte o situaţie energetică deja dificilă în sudul Suediei\", a declarat analistul pieţei de energie Tor Reier Lilleholt de la Volue din Norvegia.\n\nVattenfall a prelungit deja cu trei luni întreţinerea în curs la Ringhals 4, care are o capacitate instalată de 1.130 (MW), invocând deteriorarea unei componente cheie în timpul testelor.\n\nPontus de Mare, reprezentantul operatorului reţelei naţionale Svenska Kraftnat, a declarat că necesarul de importuri ar creşte la 149 de ore, de la 36 de ore în mod normal, dacă unitatea Ringhals nu va fi folosită pe toată durata iernii.\n\nCa urmare ar putea să apară penurile şi pene de curent, şi s-ar putea majora preţurile.\n\n„Dacă vom avea o nevoie mare de importuri şi este dificil să facem rost de suficiente importuri în timp ce cererea este foarte mare, preţurile vor creşte foarte mult câteva ore, câteva zile. Preţurile pot deveni extreme\", a spus el.\n\nSpecialiştii mai estimează că oprirea Ringhals 4 ar putea, de asemenea, să pună presiune asupra preţurilor din ţările vecine.",
    "Suedia a greşit adresa când a felicitat-o pe Liz Truss: schimb viral pe reţelele sociale": "Noul premier britanic, Liz Truss, care a câştigat alegerile conservatoare şi a fost nominalizată oficial astăzi de Regina Elisabeta a II-a, a fost felicitată de prim-ministrul suedez, Magdalena Andersson. Un tweet de la biroul de presă al premierului s-a dovedit a fi un bumerang, devenind viral pe reţelele de socializare. De altfel, contul etichetat de profilul oficial al premierului suedez nu era cel al noului lider al conservatorilor britanici, ci cel al unui aproape omonim: Liz Trussel.\n\nNumele celor două conturi sunt foarte asemănătoare. Premierul britanic apare ca @Trussliz, în timp ce contul persoanei etichetate din greşeală este @Liztruss.\n\nÎnsă, Trussel s-a comportat de parcă nimic nu s-ar fi întâmplat, comentând: „Abia aştept să vin să vă vizitez, pregăteşte chiftelele”. O referire la felul de mâncare tipic suedez.\n\nSwedish PM Magdalena Andersson congratulated the wrong account when she actually wanted to congratulate Liz Truss for becoming the UK’s new PM pic.twitter.com/mzH7XWBcAx — Crazy Moments in Swedish Politics (@SvPolMoment) September 5, 2022\n\nPe reţelele de socializare, schimbul a fost preluat de mulţi utilizatori şi pagini satirice, precum „Momente nebuneşti în politica suedeză”. Odată ce utilizatorii au văzut eroarea, au glumit despre: „Magdalena Andersson, nimic nu te împiedică să o inviţi cu adevărat pe Liz Trussel. Părea atât de pasionată de acele chifteluţe”.",
    "SUEDIA: Social-democrata Magdalena Andersson demisionează din funcţia de prim-ministru după pierderea alegerilor": "Premierul social-democrat al Suediei Magdalena Andersson şi-a oficializat astăzi demisia, anunţată cu o zi înainte după ce a recunoscut înfrângerea blocului de centru-stânga în alegerile legislative de duminică, transmite Reuters şi EFE, potrivit Agerpres.\n\nOpoziţia de dreapta a câştigat alegerile cu trei mandate, 176 la 173, cu doar una dintre cele 6.578 de circumscripţii rămase de numărat, potrivit numărătorii Autorităţii Electorale, care include votul din străinătate şi voturile anticipate trimise în timp util, dar care nu au ajuns la timp.\n\nPreşedintele Parlamentului, Andreas Norlen, se va întâlni cu liderii celor opt partide politice reprezentate în Cameră şi se aşteaptă să îi încredinţeze şefului Partidului Moderat din Suedia, Ulf Kristersson, formarea unui guvern.",
    "Doi turiști din Suedia mănâncă mici pentru prima dată. Ce reacție au": "Suedezii Oskar și Dan au ajuns pentru prima dată în București și, după cum au menționat că fac în fiecare țară vizitată, au vrut să guste preparate tradiționale.\n\nNici nu e de mirat că în România li s-a recomandat să încerce micii.\n\nAici a fost o mică problemă, pentru că, fiind vegani, au fost nevoiți să găsească un restaurant care îi prepară fără carne.\n\nÎn clipul postat pe vlogul suedezilor se vede cum ajung la un restaurant vegan din București și caută pe Google preparate tradiționale românești.\n\nPrintre acestea se aflau, desigur, zacuscă, salată de vinete, mămăligă, ciorbă, cârnați, dar și mici. Pentru că li s-a părut o idee bună să încerce tradiționalii mititei au încercat și pronunția lor, doar că și aici au avut probleme.\n\nPrima dată au comandat „michi”, apoi „miși”, până să ajungă la „mici”, iar într-un final au comandat burgeri și mici vegani, cei din urmă fiind, evident, însoțiți de muștar, potrivit Gândul.\n\n„Cu muștar, interesant. Doamne, e așa bun, are gust de carne pe grătar, o aromă foarte bună, puțin afumat, condimente, mmm”, spune unul dintre suedezi în timp ce mănâncă.",
    "Un feribot cu 300 de persoane a luat foc în largul coastelor Suediei. Misiune de amploare pentru evacuarea pasagerilor": "„Are loc un incendiu pe puntea ambarcaţiunii”, a declarat Jonas Franzen, purtătorul de cuvânt al administraţiei maritime suedeze\n\nPresa suedeză relatează că incendiul a izbucnit la bordul navei Stena Scandica luni după-amiază, în timp ce naviga la nord de insula Gotland.\n\n„Incendiul este sub control”, a declarat pentru AFP o altă purtătoare de cuvânt a administrației maritime suedeze, Lisa Mjorning\n\nPână acum nu există informații despre persoane rănită și nici despre cauza incendiului.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Elev de 18 ani, condamnat la închisoare pe viață în Suedia după ce a ucis două profesoare": "Elev de 18 ani, condamnat la închisoare pe viață în Suedia după ce a ucis două profesoare\n\nUn tribunal suedez a condamnat joi la închisoare pe viaţă un elev cu vârsta de 18 ani, care a ucis în martie, cu un topor, două profesoare în liceul său, informează AFP.\n\nTânărul a fost arestat la scurt timp după atac în instituţia sa de învăţământ, Latin School din oraşul Malmo, al treilea oraş al Suediei, situat în sudul acestei ţări. Liceul numără mai mult de o mie de elevi şi este cu profil artistic.\n\n\"Sunt două crime foarte brutale şi victimele au suferit enorm\", a estimat judecătorul Johan Kvart într-un comunicat, adăugând că acest comportament al tânărului nu a putut fi perceput altfel decât \"extrem de îngrozitor\".\n\nPotrivit surselor judiciare, liceanul este cea mai tânără persoană condamnată la închisoare pe viaţă din istoria modernă a Suediei. Acest verdict intervine după modificarea unei legi ce prevedea pedepse mai uşoare pentru tinerii vinovaţi de crime grave.\n\nTribunalul din Malmo a anunţat că nu a putut determina motivaţiile clare pentru aceste crime, potrivit Agerpres.\n\nTânărul a recunoscut faptele şi a declarat la tribunal că el credea că nu are niciun loc în societate, însă îi lipsea curajul ca să se sinucidă şi se gândea că nu va ieşi viu din liceu.\n\nO evaluare psihiatrică a arătat că tânărul suferea de tulburări din spectrul autist, însă potrivit tribunalului nimic nu indică faptul că el suferă de o \"afecţiune psihiatrică gravă\".\n\nAvocatul tânărului, Anders Elison, a pledat pentru o sentinţă mai blândă din cauza problemelor psihiatrice ale clientului său. El a declarat pentru o mass-media că intenţionează să înainteze apel.\n\nÎn Suedia, o persoană condamnată la închisoare pe viaţă poate cere după zece ani de detenţie comutarea pedepsei sale în condamnare pe o durată specifică, ceea ce se acordă adesea. În practică, pedepsele la închisoare pe viaţă se limitează în medie la 16 ani de detenţie, potrivit serviciilor penitenciare suedeze.\n\nSursa: Agerpres Etichete: , , Dată publicare: 08-09-2022 15:20\n\n",
    "Energie - Finlanda și Suedia intervin pentru a evita o situație...": "Finlanda și Suedia au anunțat planuri de a oferi miliarde de dolari sub formă de garanții de lichiditate companiilor de energie din țările lor, după ce grupul rus Gazprom a închis gazoductul Nord Stream 1, agravând criza energetică din Europa, transmite Reuters.\n\nFinlanda își propune să ofere garanții de lichiditate de 10 miliarde de euro (9,95 miliarde de dolari), iar Suedia intenționează să ofere 250 de miliarde de coroane suedeze (23,2 miliarde de dolari), scrie News.ro.\n\n”Acest lucru a avut ingredientele pentru un fel de Lehman Brothers al industriei energetice”, a declarat duminică ministrul finlandez al Afacerilor Economice, Mika Lintila.\n\nCând Lehman Brothers, a patra cea mai mare bancă de investiții din SUA la acea vreme, și-a declarat falimentul în septembrie 2008, cu datorii de peste 600 de miliarde de dolari, a declanșat cele mai grave părți ale crizei financiare din SUA.\n\n”Programul guvernului este o opțiune de finanțare de ultimă instanță pentru companiile care altfel ar fi amenințate cu insolvența”, a declarat prim-ministrul finlandez Sanna Marin, într-o conferință de presă.\n\nCompania finlandeză de energie Fortum, controlată de stat, care săptămâna trecută a îndemnat autoritățile nordice de reglementare să ia măsuri imediate pentru a preveni incapacitatea de plată chiar și în rândul jucătorilor mai mici, a lăudat propunerile făcute de Helsinki și Stockholm.\n\n”Apreciem că guvernele finlandez și suedez au luat măsuri rapide pentru a stabiliza piața nordică a instrumentelor derivate și pentru a sprijini companiile energetice nordice în timp de criză. Este esențial să menținem companiile operaționale. Discuțiile noastre cu guvernul finlandez sunt în curs de desfășurare”, a scris compania pe Twitter.\n\nGaranțiile au rolul să împiedice ca creșterea cerințelor de garanție să răstoarne companiile energetice care comercializează electricitate la bursa Nasdaq Commodities, un eveniment care s-ar putea răspândi, la rândul său, în industria financiară, au spus guvernele.\n\nFluxurile mai scăzute de gaze din Rusia, atât înainte, cât și după invazia sa din februarie în Ucraina, au dus la creșterea prețurilor europene și au majorat costurile energiei electrice.\n\nCreșterea rapidă a prețurilor energiei electrice a dus la pierderi pe contractele futures de energie electrică ale companiilor de energie electrică, forțându-le să găsească fonduri pentru a depune garanții suplimentare la burse.\n\nCerința de garanție pentru compensare la bursa Nasdaq a atins recent 180 de miliarde de coroane suedeze, în creștere de la aproximativ 25 de miliarde în vremuri normale, din cauza creșterii prețurilor energiei electrice cu aproximativ 1.100%, a declarat sâmbătă biroul de datorii al Suediei.\n\nGuvernul suedez s-a temut că oprirea Nord Stream 1 va duce la o nouă creștere.\n\nFinlandezul Marin a spus că trebuie să existe măsuri la nivelul Uniunii Europene pentru a stabiliza funcționarea atât a pieței derivate, cât și a pieței de energie în ansamblu.\n\nNasdaq Clearing este o companie suedeză supravegheată de autoritățile suedeze, acesta fiind principalul motiv pentru care Suedia a fost prima țară care a intervenit pentru a aborda potențiala criză.\n\nMinistrul suedez de Finanțe, Mikael Damberg, a declarat duminică că garanțiile vor dura până în martie anul viitor în Suedia și vor acoperi, de asemenea, toate țările nordice și baltice doar pentru următoarele două săptămâni.\n\nFără garanții guvernamentale, producătorii de energie electrică ar fi putut ajunge luni în ”faliment tehnic”, a spus Damberg.",
    "Suedia va furniza asistenţă militară suplimentară de 47 de milioane de euro pentru Ucraina": "Suedia va furniza asistenţă militară suplimentară de 47 de milioane de euro pentru Ucraina\n\nŞefa guvernului suedez Magdalena Andersson a anunţat luni, la Stockholm, că ţara sa va furniza asistenţă militară suplimentară în valoare de 500 de milioane de coroane suedeze (aproximativ 47 de milioane de euro) Ucrainei pentru a o ajuta să se apere împotriva agresiunii ruse, transmite Reuters.\n\nDupă discuţiile avute la Stockholm cu ministrul de externe ucrainean Dmitro Kuleba, Andersson a declarat presei că valoarea totală a pachetului de asistenţă suplimentară - militară şi civilă - livrată Ucrainei de guvernul suedez va fi de 1 miliard de coroane suedeze (circa 94 de milioane de euro).\n\nEa nu a oferit detalii despre componenta militară a pachetului de asistenţă. Precedentul ajutor militar suedez pentru Ucraina a inclus arme antitanc şi echipament pentru deminare.\n\nPartea civilă a pachetului de asistenţă din partea Suediei pentru Kiev include achiziţii de grâu ucrainean, care ulterior va fi oferit ţărilor care se confruntă cu penurie de alimente.\n\n''Atât timp cât războiul continuă, noi vom continua să sprijinim Ucraina'', a dat asigurări Magdalena Andersson.\n\nDe partea sa, Dmitro Kuleba a cerut Suediei să livreze Ucrainei arme precum obuziere.\n\n''Atât timp cât războiul continuă, vom cere mai multe arme. Fiecare euro, fiecare glonţ, fiecare proiectil contează'', a spus el.\n\nPentru a se putea apăra de forţele ruse, în prezent Ucraina se bazează în general pe armamentul greu primit din Occident.",
    "STUDIU EY: China, Norvegia şi Suedia conduc detaşat în ceea ce priveşte gradul de pregătire a vehiculelor electrice": "China şi-a păstrat prima poziţie în ceea ce priveşte progresul către un viitor al vehiculelor electrice (VE), potrivit celui mai recent Index EY privind gradul de pregătire al ţărilor pentru vehicule electrice.\n\nIndicele analizează gradul de pregătire a primelor 14 pieţe pentru sosirea EV-urilor, pe baza ofertei, a cererii şi a reglementărilor. Norvegia, nou intrată în Index, se află pe locul al doilea, la mică distanţă de China, datorită cererii foarte mari şi reglementărilor solide. Suedia, Germania şi Marea Britanie completează primele cinci locuri.\n\nFabricarea bateriilor şi controlul lanţului de aprovizionare rămâne un factor cheie pentru China, care deţine 122 din cele 200 de giga fabrici de litiu din lume. Susţinută de cererea în creştere a consumatorilor (51% dintre consumatorii chinezi respondenţi se aşteaptă să cumpere un VE ca următorul lor vehicul) şi de infrastructura de încărcare extinsă (până în 2021, China a implementat 41% din toate încărcătoarele rapide de curent continuu), China continuă să fie cea mai mare piaţă de VE la nivel global în termeni de volum absolut. Acest lucru se întâmplă în ciuda faptului că are un deficit global de aprovizionare cu energie electrică.\n\nNorvegia, nou intrată în Index, este de mult timp un pionier atunci când vine vorba de adoptarea VE. Acest lucru se datorează unei reglementări puternice sub forma unor avantaje fiscale, precum şi introducerii de benzi şi locuri de parcare pentru VE, ceea ce a făcut ca VE să reprezinte peste 70% din totalul înmatriculărilor de maşini noi din 2021. Ecosistemul energetic puternic al Suediei, împreună cu o adoptare ridicată de către consumatori (peste 40% în 2021, conform analizei EY) şi o prezenţă puternică a producătorilor (se aşteaptă ca 41% din toate maşinile produse în Suedia să fie modele electrice între 2022-26), înseamnă că ţara rămâne în faţa Germaniei şi a Marea Britanie. Cu toate acestea, atât Germania, cât şi Marea Britanie au o bază puternică de producători de echipamente originale (OEM), producţie localizată de baterii şi viitoare lansări de vehicule electrice care merită statutul de \"lideri\" acordat de raport.\n\nReglementarea este esenţială\n\nPatru dintre primele cinci ţări în clasamentul general al EY Electric Vehicle Country Readiness Index se află, de asemenea, printre primele cinci ţări în ceea ce priveşte pilonul de reglementare (China, Norvegia, Marea Britanie şi Germania). Este clar că există o corelaţie puternică între succesul general şi puterea reglementării.\n\nSUA, blocată în viteză redusă\n\nÎn pofida unei prezenţe solide a producătorilor de echipamente originale şi a sprijinului puternic din partea administraţiei preşedintelui Biden, SUA rămâne pe locul şapte în clasamentul general - aceeaşi poziţie în index ca şi anul trecut. Cu toate acestea, potrivit raportului, acest lucru se datorează în principal cererii scăzute. Mai puţin de 4% din înmatriculările de maşini noi din SUA sunt vehicule electrice şi, după cum arată EY Mobility Consumer Index, doar 29% dintre consumatorii americani doresc să cumpere un vehicul electric ca următorul lor vehicul, cel mai mic procent dintre toate ţările analizate.\n\nSpaţiu pentru îmbunătăţiri\n\nÎn ciuda faptului că are cea mai mare proporţie de respondenţi care doresc să cumpere un vehicul electric (73%), Italia se află pe locul 12, în urma vecinilor săi europeni. Acest lucru se datorează în mare parte lipsei de infrastructură şi a unui ecosistem energetic care are nevoie de îmbunătăţiri.\n\nCanada urmează pe poziţia a 13-a, în pofida unui ecosistem energetic puternic şi a planurilor de construire a unor fabrici de baterii în ţară. De asemenea, se situează în urma cererii, în parte din cauza costului ridicat al vehiculelor electrice în Canada.\n\nPe poziţia a 14-a, India se confruntă cu probleme similare celor din Canada, infrastructura de încărcare şi accesibilitatea fiind principalele obstacole în calea progresului. Cu toate acestea, se depun eforturi în domeniul reglementării, cu sisteme de stimulente legate de producţie care urmăresc să accelereze fabricarea a 50 GWh de baterii.\n\nMihai Drăghici, Director, Consultanţă, EY România: \"Cota de piaţă a maşinilor electrice comercializate în primele 7 luni ale anului 2022 a ajuns la aproximativ 8% în România, de aproape 4 ori mai mult decât în perioada similară a anului trecut. Dacă adăugăm şi maşinile full hybrid, cota de piată este de 20%. Fără investiţii semnificative în dezvoltarea infrastructurii de încărcare acest trend nu poate fi însă susţinut.\"",
    "Chefi la cuţite. \"Reţeta\" vieţii lui Damien, ajuns din Suedia în faţa chefilor. \"România e cea mai sigură țară în care am trăit până acum\"": "Ediţia de marţi, 20 septembrie, din sezonul 10 Chefi la cuţite a adus noi surprize pentru juraţi şi telespectatori. Damien are 37 de ani şi este din Suedia, iar în faţa juraţilor s-a hotărât să aducă o rețetă de pui cu ananas și lapte de cocos. Concurentul nu i-a uimit pe chefi doar cu talentul în bucătărie, ci şi cu povestea lui viață.\n\nÎn vârstă de 37 de ani, Damien a venit în faţa juraţilor Chefi la cuţite cu un preparat aparte. Le-a dezvăluit chefilor la audiţii că are nu mai puţin de şapte nume, dar surprizele nu s-au oprit aici. A trăit o viaţă desprinsă parcă din scenariile filmelor de la Hollywood.\n\nChefi la cuţite, sezonul 10. Povestea lui Damien\n\nDamien s-a născut în Calcutta, India, dar a crescut în Suedia. „Aveam 700 de grame atunci când cineva m-a găsit pe o stradă din Calcutta și m-a dus la spital. Am stat două luni acolo și o lună la un orfelinat. Abia atunci am ajuns să am două kilograme și jumătate. Eram orfan, am fost crescut de o familie adoptivă, am o soră mai mare, și ea adoptată. Părinții mei nu aveau voie să vină în India din cauza conflictului dintre India și Pakistan, băieții nu aveau voie să fie adoptați, așa că m-au îmbrăcat în fetiță și m-au trimis așa în Suedia. Am crescut în Suedia, au făcut multe pentru mine, însă nu am fost un copil ușor de crescut. Am făcut multe prostii. Am fost cam huligan, am început să lipsesc de la școală, am început să vând droguri ca să câștig bani pentru mine. Am învățat să mă descurc singur, să fac banii mei. Nu îmi păsa că o să fiu prins. Nu am fost prins niciodată la locul faptei. Azi nu mai am prieteni, mulți au murit și nu din cauza naturale. Am văzut multe la viața mea, de la o vârstă fragedă. Mi-am anulat atunci emoțiile, nu îmi dădeam voie să simt, să mă las cuprins de emoții. Azi sunt diferit, mă las cuprins de emoții”, le-a dezvăluit concurentul chefilor, potrivit Antena 1.\n\nMoartea mamei a fost un moment de răscruce pentru el. Familia a decis ca Damien să fie trimis la şcoală, în alt oraș. Acum, locuiește în România și speră ca aici să aibă parte de o viață normală.\n\n„Aveam 6 ani când am fugit de acasă. La 12 ani am început să vând droguri, la 13 ani am început să consum, apoi am început să fac tot felul de ilegalități, până la răpire. Ce vedeți despre Suedia nu este ceea ce vedeți voi, sunt sute de atacuri armate, oameni mor zilnic împușcați. România e cea mai sigură țară în care am trăit până acum. Aveam 29-30 de ani, eram acasă și mi-am pus pistolul la tâmplă. Am vrut să mă sinucid, dar am supraviețuit. În noaptea aia am renunțat la tot, mi-am dat seama că e cineva care mă veghează Sus. Am murit de 4 ori în viață, am fost înjunghiat, am murit în ambulanță și m-am trezit la spital. Apoi am deschis un centru de copii, ca să îi ajut să scape de droguri, violență și găști periculoase (…). În prezent sunt bodyguard. Am fost condamnat la închisoare, dar am scăpat, sunt deștept. În prezent lucrez în mod cinstit, nu mai fac bani ușori”, a mai povestit acesta.\n\nLa Chefi la cuţite, Damien a preparat o rețetă de pui cu ananas și lapte de cocos. Cu cele două cuțite primite de la chefi, acesta va merge mai departe, în următoarea etapă a competiţiei.\n\nPuteţi urmări ştirile Observator şi pe Google News!",
    "Două bombardiere americane B-52H au zburat în Norvegia și Suedia, la numai câteva ore după anunțarea mobilizării în Rusia": "",
    "AFP: Pentru prima dată din 1945 încoace, un partid post-fascist ajunge la porţile puterii în Italia": "După Suedia, extrema dreaptă face o nouă progres spectaculos în Europa, unde pentru prima dată din 1945 un partid post-fascist se află la porţile puterii, relatează Agerpres, citând AFP.\n\nRămânând în opoziţie la toate guvernele succesive de la alegerile legislative din 2018, Fraţii Italiei (Fratelli d’Italia, FdI) s-au impus ca principală alternativă, trecând de la 4,3% la un sfert din voturi, potrivit primelor estimări, devenind primul partid din peninsulă.\n\n“Italienii au transmis un mesaj clar în favoarea unui guvern de dreapta condus de Fraţii Italiei”, a reacţionat Giorgia Meloni, afirmându-şi astfel ambiţia de a deveni prim-ministru.\n\n“Vom guverna pentru toţi” italienii, a promis ea. “O vom face cu scopul de a uni oamenii”, a adăugat ea într-un discurs de uniune şi liniştire, recunoscând că ultima campanie electorală a fost “violentă şi agresivă”.\n\nCoaliţia pe care o formează împreună cu celălalt partid eurosceptic de extremă dreaptă, Liga lui Matteo Salvini, şi cu Forza Italia, partidul conservator al lui Silvio Berlusconi, urmează să câştige aproximativ 43% din voturi, ceea ce îi garantează majoritatea absolută a mandatelor, atât în Camera Deputaţilor, cât şi în Senat.\n\nFormaţiunea fondată la sfârşitul lui 2012 de Giorgia Meloni cu disidenţi ai berlusconismului devansează Partidului Democrat (PD, stânga) al lui Enrico Letta, care nu a reuşit să genereze un vot util pentru blocarea extremei drepte şi coboară sub pragul de 20%, într-un context de participare scăzută (64,07%, faţă de 73,86% în 2018).\n\nVicepreşedintele PD Debora Seracchiani a recunoscut “victoria dreptei conduse de Giorgia Meloni”, care marchează “o seară tristă pentru ţară”.\n\nAcest seism intervine la două săptămâni după cel care, în Suedia, a cunoscut victoria unui bloc conservator incluzând Democraţii Suediei (SD), formaţiune rezultată din mişcarea neo-nazistă care a înregistrat un progres semnificativ, devenind cea mai mare formaţiune de dreapta în ţara nordică.\n\nÎn ceea ce a fost (rău) perceput la Roma ca un avertisment gratuit, preşedintele Comisiei Europene, Ursula von der Leyen, a reamintit joi că UE dispune de “instrumente” pentru a sancţiona statele membre subminând statul de drept şi valorile sale comune.\n\n“Italienii au oferit o lecţie de umilinţă Uniunii Europene care, prin vocea doamnei von der Leyen, a pretins să le dicteze votul”, a notat pe Twitter preşedintele formaţiunii franceze Rassemblement national, Jordan Bardella.\n\nPremierul ungar, Viktor Orban, şi omologul său polonez, Mateusz Morawiecki, oile negre ale Bruxellesului, i-au transmis “felicitări” Giorgiei Meloni încă de duminică seară.\n\nViktor Orban, prin vocea directorului său politic, deputatul Balazs Orban, a adăugat acest mesaj: “Avem nevoie mai mult ca oricând de prieteni care împărtăşesc o viziune şi o abordare comune faţă de Europa”. Giorgia Meloni “a arătat calea către o Europă mândră şi liberă a naţiunilor suverane”, a salutat liderul partidului de extremă dreapta spaniol VOX, Santiago Abascal.\n\nFdI îşi datorează succesul atât revoltei surde care ameninţă peninsula, cât şi carismei liderei sale.\n\nPoliticiania în vârstă de 45 de ani care, tânără activistă, şi-a exprimat admiraţia pentru Benito Mussolini, a reuşit să-şi îmbunătăţească imaginea după ce a spus pe nume temerilor şi fricilor milioanelor de italieni în faţa creşterii preţurilor, şomajului, ameninţării recesiunii sau a lipsei de organizare a serviciilor publice.\n\nViitorul guvern va trebui să gestioneze, în special, criza cauzată de inflaţia galopantă, Italia încovoindu-se deja sub o datorie reprezentând 150% din PIB, cea mai mare rată din zona euro după Grecia.\n\nÎn această ţară cu instabilitate guvernamentală cronică, experţii sunt deja de acord asupra speranţei scurte de viaţă a coaliţiei victorioase, o căsătorie de convenienţă între trei aliaţi cu ambiţii concurente.\n\nPentru Giorgia Meloni, “provocarea va fi să-şi transforme succesul electoral într-un leadership guvernamental care să poată dura, aceasta este marea necunoscută”, a estimat duminică seară Lorenzo De Sio, profesor de ştiinţe politice la Universitatea Luiss din Roma.\n\nFără experienţă guvernamentală în afară de o scurtă perioadă la ministerul pentru tineret (2008-2011), Giorgia Meloni va avea multe de făcut în gestionarea aliaţilor ei obositori şi mult mai experimentaţi: Silvio Berlusconi a fost şef de guvern de mai multe ori, iar Matteo Salvini, ministru de interne şi viceprim-ministru.\n\nÎn dosarul ucrainean, Europa şi aliaţii Italiei, membră a NATO, vor analiza şi repartiţia portofoliilor între cele trei partide. Pentru că, dacă Giorgia Meloni este atlantistă şi susţine sancţiunile împotriva Moscovei, Matteo Salvini li se opune, reaminteşte AFP.\n\nFOTO: Facebook.com/GiorgiaMeloni.paginaufficiale",
    "Două bombardiere B-52 americane au survolat simbolic oraşul Stockholm la joasă altitudine / Suedia se pregătește să adere la NATO": "Două bombardiere B-52 americane au survolat simbolic oraşul Stockholm la joasă altitudine / Suedia se pregătește să adere la NATO\n\nDouă bombardiere americane B-52 au survolat simbolic vineri oraşul Stockholm la joasă altitudine în cadrul intensificării exerciţiilor comune organizate în vederea aderării Suediei la NATO, informează France Presse, citând surse din armata suedeză, transmite Agerpres.\n\nÎnsoţite de avioane de vânătoare Gripen ale aviaţiei militare suedeze, două bombardiere B-52 ale US Air Force au survolat capitala statului nordic în jurul orei locale 12:15 (10:15 GMT).\n\nDacă exerciţii cu celebrele bombardiere strategice americane au avut deja loc în trecut şi încă destul de recent, este pentru prima oară când se organizează un survol de acest tip, a indicat Therese Fagerstedt, o purtătoare de cuvânt a armatei suedeze.\n\n„Este un tip de exerciţiu care are încă şi mai mult sens în prezent”, a spus ea.\n\nDupă anunţarea candidaturii Suediei şi Finlandei la NATO în mai, o consecinţă a invaziei ruse în Ucraina, SUA şi alte puteri occidentale şi-au înmulţit exerciţiile şi semnele de reasigurare militară în ultimele luni.\n\nO mare navă de asalt amfibie americană, USS Kearsarge, a ancorat la începutul lunii iunie în plin centrul capitalei suedeze Stockholm, înaintea unor exerciţii maritime din larg.\n\nCitește și...",
    "Mulți refugiați petrec vacanțe în țările în care spun că sunt persecutați": "Aproape patru din cinci refugiați care au primit drept de rezidență în Suedia și-au petrecut cel puțin o vacanță în țara de origine, arată un sondaj realizat de ziarul suedez Bulletin. 79% dintre refugiații care susțin că au fugit din cauza persecuțiilor din Siria au plecat cel puțin o dată în mod voluntar pentru o perioadă în țara de origine, din momentul în care au venit în Suedia. Oficiul de statistică din Norvegia arăta, în 2018, că 24% dintre imigranții din Somalia, 40% dintre imigranții din Afganistan, 55% dintre cei din Iran și 71% dintre cei din Irak au mers regulat în țările de origine (spre deosebire de sondajul realizat acum în Suedia, care îi include si pe cei care au mers o singură dată în țara de origine).\n\nSondajul arată că acești refugiați nu își doresc să se restabilească în Siria. Doar 2% iau în calcul revenirea permanentă în Siria, iar 16% spun că exista o oarecare probabilitate. 81% au arătat că își doresc să rămână în Suedia, deoarece acolo își pot crește mai bine copiii.\n\nRezultatele sondajului pot duce la concluzia că o mare parte dintre acești sirieni nu sunt refugiați, ci imigranți economici.\n\nVacanțele refugiaților în țările de origine sunt un subiect de dezbatere politică în multe țări europene. Mulți critici susțin că asemenea decizii ale refugiaților sunt incompatibile cu statutul pe care au dorit să-l obțină în Europa, spunând că sunt în pericol în țara de origine.\n\nLegile elvețiene, spre exemplu prevăd ridicarea dreptului de rezidență pentru refugiații care, în perioada aplicării pentru azil sau după dobândirea acestui statut, se deplasează în țările de origine. Acest lucru este permis doar în circumstanțe deosebite. În 2019, ministrul de Interne de al Germaniei, Horst Seehofer i-a avertizat pe refugiați că vor fi supuși unor investigații și ar putea rămâne fără permisul de rezidență, dacă vor face călătorii în țara de origine. ”Dacă cineva, un refugiat sirian, își petrece în mod regulat vacanțele în țara de origine, nu cred că poate susține în mod onest că este persecutat acolo”, spunea Seehofer.\n\nÎn ultimele două decenii, Suedia a primit cel mai mare număr de imigranți pe cap de locuitor dintre toate țările occidentale. Criminalitatea a crescut în mod periculos în multe orașe suedeze, iar acest fenomen a fost pus de partidele de dreapta pe seama creșterii numărului imigranților. Rata șomajului în rândul lor este de patru ori mai mare decât în cazul suedezilor nativi, iar în unele zone locuite preponderent de imigranți șomajul atinge 78%.\n\nDeschiderea porților în fața imigranților explică ascensiunea partidului Democrații Suedezi, considerat de extremă-dreapta. Partidul s-a clasat pe a doua poziție la alegerile ce au avut loc la finalul săptămânii trecute, în spatele social-democraților aflați acum la guvernare. Partidul anti-imigrație a înregistrat cea mai mare creștere a numărului de parlamentari. Este puțin probabil ca Democrații Suedezi să fie cooptați într-o coaliție de guvernare. Strategia de până acum a partidului a fost să ofere sprijin guvernului în schimbul unor politici mai dure împotriva criminalității și imigrației.",
    "LitVest 2022 reunește la Timișoara scriitori din Argentina, Suedia, Turcia, România și Anglia": "Prestigiosul festival literar internațional LitVest organizat de Biblioteca Județeană Timiș, cu sprijinul Consiliului Județean Timiș, va reuni la Timișoara scriitori din Argentina, Suedia, Turcia, România și Marea Britanie, în perioada 21 – 24 septembrie, la Timișoara.\n\nCap de afiș va fi îndrăgitul eveniment, Pătura care citește, care va deschide LitVest, în Piața Unirii, în 21 septembrie, de la ora 12.00. Vor citi elevi, sportivi, polițiști, jandarmi și pompieri sau persoane private de libertate.\n\nÎn cele trei zile vom avea parte de concerte, lecturi publice și multe ipostaze inedite, la care participă mari poeți ai lumii. LitVest este organizat de Biblioteca Județeană Timiș „Sorin Titel”, cu sprijinul Consiliului Județean.\n\nScriitori invitați: Juan Arabia (Argentina), Ida Börjel (Suedia), Chris McCabe (Marea Britanie), Erkut Tokman (Turcia). România: Irina-Roxana Georgescu, Ștefan Manasia, Alina Purcaru, Gheorghe Pruncuț (1950-1995), Olga Ștefan, Gelu Vlașin.\n\nPROGRAM:\n\nMiercuri, 21.09\n\n– 12.00 – 14.00, Pătura care citește. Deschiderea oficială LitVest. Piața Unirii;\n\n– 19.00, Text concerto: Horea Crișovan – chitară. Autorii invitați, lecturi. Bruck Cafe, str. Mercy nr. 9.\n\nJoi, 22.09\n\n– 10.00, Literatura intră-n joc. Lecturi și dialoguri în licee: Colegiul Național Bănățean, Liceul Teoretic „Jean-Louis Calderon”, Liceul Teoretic „William Shakespeare”.\n\nVineri, 23.09\n\n– 21.00, Text-concert Iris. Club Heaven, str. Ripensia nr. 40.\n\nSâmbătă, 24.09\n\n– 21.00, Text & Mix cu AnonimTM. D’arc Atelier Timișoara, Piața Unirii nr. 5.\n\nIntrarea este liberă!\n\nComentarii\n\ncomentarii",
    "Unde este ”paradisul rupt de civilizație” în care s-a izolat Zlatan Ibrahimovic la 40 de ani și cât a costat": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nDacă cei cu venituri similare cu ale sale preferă un concediu într-o insulă exotică, pe o plajă, Zlatan Ibrahimovic a mers, cu elicopterul personal, în ”creierul” Munților Scandinavi, de unde a publicat imagini cu peisajul superb, dar și cu antrenamentele pe care le face, cadre ce pot fi văzute în galeria foto de mai jos.\n\nGalerie Foto\n\nUnde este ”paradisul rupt de civilizație” în care s-a izolat Zlatan Ibrahimovic la 40 de ani și cât a costat\n\nZlatan Ibrahimovic deține o parcelă de aproximativ 10.000 de metri pătrați în munți, iar acum a folosit spațiul pentru a petrece o parte a perioadei de recuperare de după operația suferită la genunchi.\n\nAtacantul suedez, care a semnat prelungirea contractului cu AC Milan în vară, a achiziționat terenul în vara anului 2019, pentru aproximativ 2.9 milioane de euro, scria atunci Showsport.\n\nZlatan Ibrahimovic e așteptat pe teren la începutul anului viitor\n\nZlatan Ibrahimovic a contribuit la titlul câștigat de AC Milan la finalul sezonului trecut, primul după o pauză de 11 ani, iar la scurt timp a decis să se opereze la genunchi.\n\nAtacantul are nevoie de o perioadă de recuperare mai mare de șase luni, astfel că va putea reveni pe teren la începutul anului 2023. Chiar dacă era clar că nu va juca în 2022, AC Milan i-a oferit prelungirea contractului până la finalul sezonului următor.\n\nCum arată Zlatan Ibrahimovic, la 40 de ani\n\nGalerie Foto\n\nEtichete: zlatan ibrahimovic , suedia\n\nUrmărește știrile digisport.ro și pe Google News",
    "Echipamentele pentru turnul virtual al Aeroportului, in teste la fabrica din Suedia": "Echipamentele pentru turnul virtual al Aeroportului International Brasov, produse de compania suedeza Saab, au intrat in testari la sediul producatorului. Anuntul a fost facut, miercuri, de presedintele Consiliului Judetean Brasov, Adrian Vestea, in timpul sedintei Comitetului de Coordonare a proiectului aeroportului, ce s-a desfasurat la Bucuresti. \"In cadrul discutiilor, am analizat stadiul proiectului din punctul de vedere al infrastructurii aeroportuare finalizate la zi si i-am informat pe ... citeste toata stirea",
    "Dubla campioană de Cupa UEFA care a fost la un pas să joace cu Steaua în 1986": "Articol de Bogdan Fechită - Publicat luni, 19 septembrie 2022 18:58 / Actualizat luni, 19 septembrie 2022 19:39\n\nGSP.ro scrie despre istoria cluburilor care au dispărut din prim-planul fotbalului european și mondial. Astăzi: IFK Göteborg, multiplă campioană a Suediei și dublă câștigătoare a Cupei UEFA, ajunsă, între timp, o echipă de mijlocul clasamentului în prima ligă scandinavă.\n\nIFK Goteborg e una dintre cele mai titrate echipe din Suedia, cu 18 titluri de campioană în palmares! E întrecută doar de Malmo, echipă care a cucerit 22 de titluri, șapte din ele doar în ultima decadă. Goteborg, în schimb, nu a mai cucerit niciun titlu din 2007, iar în ultimele sezoane s-a obișnuit ca cele mai bune rezultate să fie pe la mijlocul clasamentului.\n\nGruparea scandinavă are, însă, o istorie fabuloasă, fiind singurul club nordic care a reușit să câștige o competiție continentală de top, Cupa UEFA. Ba chiar de două ori, în 1982 și 1987. A prins și două semifinale în Liga Campionilor, una în 1986, alta în 1993. Iată istoria unei echipe care în anii '80 a fost de temut în Europa!\n\nDe unde vine „IFK” în numele echipei din Goteborg\n\nClubul de fotbal din Goteborg a fost fondat în octombrie 1904, într-o cafenea, de „Societatea Camarazilor Sportivi”, o asociație care în suedeză era intitulată „Idrottsföreningen Kamraterna” și care avea acronimul IFK. Această asociație a deschis mai multe cluburi de fotbal și cluburi sportive în țară.\n\nAu fost 39 astfel de cluburi, toate cu titulatura IFK în față. Clubul din Goteborg a fost al treilea fondat de asociație, însă singurul din toate cele 39 care mai există și în prezent în Suedia. Aceeași asociație a fondat și în Finlanda câteva astfel de cluburi, însă ele au o organizare separată.\n\nFondarea echipei a avut un impact imens asupra fotbalului din oraș și a oferit o concurență benefică echipei Örgryte IS, club care era cel mai puternic în acea perioadă.\n\nPrimul meci al IFK Goteborg s-a încheiat cu o victorie, scor 4-1, în fața echipei IK Viking. Treptat, calitatea echipei a crescut, iar în 1907, IFK a fost prima echipă din Suedia care reușea să o învingă pe Örgryte după patru ani în care clubul din urmă fusese invicibil. Ulterior, echipa din Goteborg avea să câștige primul titlu de campioană în 1908 și începea să aibă jucători convocați la naționala Suediei.\n\nCum a ajuns IFK Goteborg „cel mai bun club de fotbal din Suedia”\n\nDoi ani mai târziu, în 1910, echipa a cucerit al doilea titlu de campioană a Suediei, iar peste alți doi ani, în 1912, IFK Goteborg a făcut un meci superb cu echipa olimpică a Suediei și termină la egalitate, scor 1-1. Uluite de acest rezultat, presa scandinavă nu a ezitat să scrie că „este cea mai bună echipă din istoria Suediei”.\n\nClubul a reușit să reziste celor două Războaie Mondiale, cucerind două titluri în perioada interbelică: unul în 1918, imediat după Primul Război Mondial, iar al doilea în 1935. A bifat un titlu și în mijlocul celui de-Al Doilea Război Mondial, în 1942, când campionatul suedez nu era suspendat, iar după alte două titluri cucerite în 1958 și 1969 a urmat adevărata perioadă de aur din istoria echipei în anii '80 și '90.\n\nÎn cele două decenii, IFK Goteborg a cucerit 10 titluri de campioană, trei cupe, dar cel mai important: cele două Cupe UEFA și a ajuns de două ori în semifinalele Ligii Campionilor.\n\nISTORIE Cluburi uitate: Ararat Erevan » Povestea celei mai surprinzătoare campioane din URSS: cum a învins granzii din Rusia și Ucraina\n\nCum a cucerit IFK Goteborg prima Cupă UEFA\n\nDrumul spre glorie al echipei a început în 1979, când la cârma echipei a fost numit Sven Goran Eriksson. În urmă cu doar trei ani, în 1976, echipa revenise în prima ligă a Suediei, după ce trecuse prin cea mai neagră perioadă din istorie: retrogradare urmată de câteva sezoane petrecute în liga secundă.\n\nÎn 1979 totul era, însă, în trecut, iar clubul era dornic să redevină mare. Noul antrenor, care avea să devină cunoscut în toată lumea, a introdus un stil de joc propriu, intitulat „Swenglish”, ce presupunea un sistem 4-4-2 bazat pe pressing și suport continuu oferit jucătorului care avea balonul.\n\nDupă un prim sezon în care a luat locul doi în campionat și a cucerit Cupa, Sven a făcut câteva transferuri bune, prin care și-a cimentat stilul de joc, iar echipa a început să aibă rezultate în cupele europene.\n\nÎn 1982, scandinavii se bucurau de o serie de succese impresionante în Cupa UEFA. Totuși, în ciuda victoriilor, echipa a fost la un pas de faliment, mai ales din cauza deplasărilor costisitoare în Europa. Spre exemplu, pentru deplasarea de la Valencia, din sferturi, echipa a fost nevoită să ceară sprijinul fanilor , pentru a aduna banii necesari drumului până în Spania.\n\nSprijinul le-a fost răsplătit, căci după 2-2 pe Mestalla, IFK s-a impus cu 2-0 acasă și a avansat în semifinale. În penultimul act a eliminat pe Kaiserslautern, după 1-1 în tur și 2-1 în retur, cu gol marcat în prelungiri. Finala a fost una de vis, Goteborg învingând-o pe Hamburger SV atât acasă, cu 1-0, dar și în deplasare, scor 3-0! Iar IFK câștiga Cupa UEFA!\n\nIFK Goteborg a fost la un pas de a juca finala cu Steaua în 1986\n\nDupă această performanță, Sven Goran Erikson a prins un contract în Portugalia, la Benfica. IFK Goteborg nu și-a pierdut, însă, stilul de joc și calibrul de echipă puternică: a devenit o forță în campionat.\n\nÎn sezonul în care Steaua cucerea Cupa Campionilor, în 1986, suedezii făceau și ei spectacol în cea mai puternică competiție din Europa: au ajuns până în semifinale, eliminând pe parcurs pe Botev Plovdiv, Fenerbahce și Aberdeen. Au fost chiar la un pas de finala cu Steaua, însă au fost eliminați de Barcelona după ce în primul tur s-au impus cu 3-0, însă în al doilea tur au cedat cu același scor 0-3, iar ulterior și la loteria loviturilor de departajare, scor 4-5.\n\nSPECIAL Cluburi uitate: Juventus Italia din Milano! Torinezii au avut un club replică chiar în fieful marii adversare\n\nS-au revanșat sezonul următor, în 1987, când au cucerit pentru a doua oară Cupa UEFA, după ce au trecut de Sigma Olomuc (5-1 scor general), Stahl Brandenburg (3-1), Gent (5-0), Inter Milano (1-1, s-a calificat grație golului marcat în deplasare), Swarovski Tirol (5-1) și 2-1 în finala cu Dundee United (1-0 în tur și 1-1 în retur).\n\nDupă ce a câștigat a doua Cupă UEFA, cum era numită înainte Europa League, IFK Goteborg a mai făcut un singur sezon bun în Liga Campionilor, în 1992/1993, când a ajuns din nou până în semifinale. De fapt, acel sezon a avut o formă inedită de organizare. Mai întâi, suedezii au trecut prin două tururi pentru a ajunge în grupe. În cele două tururi au eliminat pe Beșiktaș și pe Lech Poznan.\n\nAu fost doar două grupe, formate fiecare din câte două echipe. Câștigătoarele grupelor au jucat direct finala, mai exact Olympique Marseille și AC Milan, scor 1-0. Echipele clasate pe locul doi în cele două grupe au fost considerate semifinaliste, fără însă ca acestea să joace între ele. A fost și cazul lui Goteborg, care a terminat pe locul doi în grupa B, după AC Milan, dar peste Porto și PSV Eindhoven.\n\nDecăderea echipei\n\nNoul mileniu nu a fost la fel de bun pentru IFK Goteborg. A mai câștigat un singur titlu, cei din 2007. În Cupa Suediei s-a descurcat mai bine: a câștigat-o de patru ori, în 2008, 2013, 2015 și 2020.\n\nPrezențele în Europa au fost mai rare, însă, cu excepția sezonului 1994/1995, când a surprins câștigând grupa cu Barcelona, Manchester United și Galatasaray, dar a fost eliminată imediat după de Bayern Munchen, nu s-a mai apropiat niciodată de primăvara europeană.\n\nÎn campionat a reușit să se mențină în prima ligă, însă a oscilat, între locul 2 sau patru (cele mai bune poziții) cu clasări în subsolul clasamentului și chiar un play-off pentru retrogradare. Chiar dacă a câștigat un singur titlu în ultimii 20 de ani, IFK Goteborg e considerată, în continuare, unul dintre cei trei granzi ai Suediei, alături de Malmo și AIK Stockholm.\n\nJucători celebri ai echipei:\n\nRoland Nilsson\n\nThomas Ravelli\n\nStig Fredriksson\n\nMagnus Erlingmark\n\nNiclas Alexandersson\n\nHåkan Mild\n\nTorbjörn Nilsson\n\nGlenn Hysén\n\nGlenn Strömberg\n\nCitește poveștile altor cluburi uitate:",
    "Scania: România ar trebui să finanțeze achiziția de camioane electrice": "Scania sugerează că guvernul României ar trebui să subvenționeze achiziția camioanelor electrice și dă exemplul mai multor țări europene care fac deja acest lucru. Potrivit companiei suedeze, finanțarea achiziției camioanelor electrice ar contribui la atingerea țintelor de mediu ale României și ar scădea costului transportului de mărfuri.\n\nGermania finanțează 80% din diferența de preț dintre un camion electric și unul diesel, iar Spania oferă până la 160.000 de euro pentru achiziționarea unui camion electric și până la 70.000 de euro pentru construcția stațiilor de încărcare.\n\nOlanda acordă un stimulent financiar de 60% din prețul camioanelor cu energie regenerabilă, în timp ce Franța oferă 150.000 de euro companiilor de transport pentru achiziționarea fiecărui camion electric și subvenționează 60% din costul instalației de încărcare.\n\nÎn Suedia este asigurată construcția de stații de încărcare publice care să funcționeze pentru cel puțin cinci ani, iar Norvegia acordă o scutire de la taxele de drum în anumite orașe.\n\nScania are o linie specială pentru camioanele electrice și promite că acestea vor determina reducerea cu 8% a costurilor cu combustibilul.\n\nPână în anul 2023, Scania va avea camioane de 40 de tone capabile să ruleze timp de patru ore înainte de a fi necesară reîncărcarea.\n\nScania a vândut anul trecut 86.000 de camioane, 4.436 de autobuze și aproape 12.000 de sisteme de alimentare industriale și maritime. Vânzări nete au totalizat peste 146 miliarde coronae suedeze.\n\nScania operează în peste 100 de țări și are aproximativ 54.000 de angajați.",
    "Primăria capitalei va achiziționa din Suedia 16 autobuze. Cât costă o unitate de transport": "Dragă cititor,\n\nMii de oameni ne citesc în aceste zile în căutarea informațiilor, răspunsurilor și a unui fir de speranță. Iar noi lucrăm ca să asigurăm un jurnalism responsabil care să ne ajute pe fiecare dintre noi să înțelegem mai bine tot ce se întâmplă în jurul nostru și să ne unească în aceste timpuri complicate.\n\nCe putem face noi acum, este să te informăm corect, din surse verificate. Când nu știi pe cine să crezi, vezi ce scrie AGORA.\n\nFiecare contribuție din partea cititorilor este valoroasă pentru activitatea redacției. Susține-ne cu un abonament de membru. Mulțumim",
    "Suedia a renunțat să interzică publicitatea jocurilor de noroc": "Suedia a renunțat să interzică publicitatea jocurilor de noroc: autoritățile evaluează riscurile și se concentrează pe combaterea afacerilor ilegale\n\nPublicitatea jocurilor de noroc trebuie să fie responsabilă - cu reguli și limitări stricte în privința minorilor. Dar interzicerea totală a acesteia ar afecta bugetul de stat și ar încuraja dezvoltarea sectorului informal. La această concluzie au ajuns experții din mai multe țări europene, în procesul discutării mai multor legi de reglementare a sectorului. Principiul de bază al unei soluții eficiente este dialogul cu reprezentanții industriei pentru a elabora cele mai bune practici.\n\nGuvernul suedez, de exemplu, a renunțat la ideea unei interdicții totale a publicității pentru jocurile de noroc. Spre deosebire de versiunea inițială a proiectului de lege, documentul final permite operatorilor licențiați să facă publicitate la TV, radio și online, fără limită de timp. În plus, \"Legea privind îmbunătățirea jocurilor de noroc\", care a fost adoptată, propune măsuri de combatere a jocurilor de noroc neautorizate.\n\n\"Suntem încântați că guvernul a ascultat părțile interesate din industria jocurilor de noroc, precum și mai mulți editori, care au subliniat deficiențele unei astfel de propuneri\", a declarat Gustaf Hoffstedt, secretar general al Asociației comerciale suedeze a jocurilor de noroc online (BOS).\n\nAnterior, asociația a prezentat autorităților un studiu independent. Potrivit analizei, industria jocurilor de noroc generează anual pentru bugetul suedez aproximativ 10 miliarde de coroane suedeze (peste 940 de milioane de euro). Activitățile de jocuri de noroc licențiate oferă aproximativ 4 200 de locuri de muncă permanente. De asemenea, industria investește aproximativ 800 de milioane de coroane suedeze în sponsorizarea sporturilor naționale, iar operatorii plătesc anual aproximativ 4 miliarde de coroane suedeze sub formă de impozite.\n\nAutorii studiului au subliniat importanța încurajării jucătorilor de a folosi doar serviciile operatorilor licențiați.\n\n„Suedia ar putea beneficia de pe urma revizuirii reglementărilor privind jocurile de noroc pentru a ușura unele dintre restricțiile care forțează majoritatea consumatorilor de jocuri de noroc să treacă la jocuri fără licență\", a declarat autorul studiului, Dr. Nima Sanandaji.\n\nAmintim că publicitatea jocurilor de noroc este totalmente interzisă în Moldova, de la 1 ianuarie 2022. Modificările au fost adoptate fără a exista vreun studiu tematic și fără a ține cont de atenționarea Ministerului Finanțelor cu privire la riscurile iminente pentru bugetul de stat. Datele operatorului legal de jocuri de noroc din țară arată că numărul utilizatorilor moldoveni de pe site-urile nelegale a crescut cu peste 66%. Este vorba despre site-uri din jurisdicții offshore, în mare parte rusești, care continuă să se promoveze, în ciuda interdicției.\n\nNOTĂ: Volumul pieței jocurilor gri de noroc din Moldova, dominată de operatorii offshore, a crescut constant în ultimii ani, culminând în 2020, când a depășit 500 de milioane[1] de lei, potrivit BNM. Situația s-a schimbat abia în 2021. Atunci, Moldova a început pentru prima dată să blocheze accesul la site-urile de jocuri de noroc neautorizate și să impună alte restricții. Ca urmare a acestor măsuri, sumele primite de organizatorii de loterii și pariuri sportive online ilegale s-au diminuat până la 155,5 milioane de lei (doar prin intermediul sistemelor de plată online). În același timp, 536 de milioane de lei au fost transferate, prin aceleași metode, către singurul site de stat.",
    "Irem General Contractor angajează Lăcătuși Montatori pentru Suedia și Olanda! Rombat Bistrița caută operatori producție": "ROMBAT , singurul brand de baterii fabricate în România , angajeaz ă operatori producție, iar IREM General Contractor angajează Lăcătuși Montatori pentru proiect în Suedia si Olanda. Noi locuri de muncă, disponibile la Stewo Năsăud, Sanovil și Electroplast.\n\nROMBAT , singurul brand de baterii fabricate în România , își extinde echipa !\n\nRombat Bistrița caută operatori producție\n\nSe oferă\n\nSalariu de bază atractiv de peste 3400 lei brut\n\nTichete masă (25 lei/zi)\n\nBonus pentru performanță – 350 lei\n\nPrime și sporuri\n\nTransport plătit integral\n\nDetalii suplimentaree la nr de telefon / whatsapp – 0744.493.917.\n\nCV-urile pot fi trimise la adresa de e-mail [email protected]\n\nFacebook – Baterii Rombat.\n\n*********************\n\nIREM General Contractor angajează Lăcătuși Montatori (TUBISTI / PIPE FITTERS) pentru proiect în Suedia si Olanda!\n\nSe oferă salariu NET de până la 18 de euro / oră.\n\nSe asigură transport, cazare și masă.\n\nSolicităm calificare și experiență.\n\nDetalii la: +40 791 037 624 sau +40 791 037 623\n\n[email protected]\n\n*********************\n\nPensiunea CRAMA JELNA angajează cameristă\n\nSe oferă salariu atractiv.\n\nDetalii suplimentare – la numărul 0740.090.786.\n\n*********************\n\nSTEWO Năsăud angajează 20-25 de muncitori\n\nSe caută personal pentru următoarele posturi\n\nAnalist calitate (absolvent 12 clase, cunoscător limbă străină și operare PC – Word/Excel) – program de muncă 08:00-16:30;\n\nProgramator producție (absolvent 12 clase, cunoscător limbă străină și operare PC – Word/Excel) – program de muncă 08:00-16:30;\n\nMuncitori necalificati (absolvenți 8-10 clase) dispuși să muncească în 2 schimburi (06:30-15:00 / 15:00-23:30)\n\nOperatori prelucrare mase plastice (absolvenți 12 clase) dispuși să muncească 2 schimburi (06:30-15:00 / 15:00-23:30);\n\nAsigurăm viitorilor angajați:\n\nTransport;\n\nSalariu minim brut incepand de la 3000 de lei/luna;\n\nTichete de masa in valoare de 30 de lei/zi lucratoare;\n\nDetalii suplimentare la 0263.361.233 și 0363 733 262 (în intervalul orar 08:00-16:30) sau numărul de WhatsApp 0723 609 900.\n\nAdresa de e-mail pe care pot fi trimise CV-urile este [email protected].\n\n*********************\n\nClinica SANOVIL angajează\n\nRecepționistă, Infirmieră și JURIST cu experiență de 1 – 3 ani, absolvent al unei universități de prestigiu.\n\n[email protected] sau lăsate la receptia Clinicii Sanovil din Viișoara sau a Policlinicii Noi Sanovil din centrul orașului. CV-urile trebuie trimise pe adresa de mail:sau lăsate la receptia Clinicii Sanovil din Viișoara sau a Policlinicii Noi Sanovil din centrul orașului.\n\n*********************\n\nELECTROPLAST angajează administrator sistem informatic!\n\nCandidatul Ideal\n\nAi curaj să fii diferit ! Să vezi oportunitatea pentru cresterea ta profesionala, sa faci parte din gânditorii laterali și experți, sa vii într-un mediu de lucru care încurajează diversitatea și schimbul de cunoștințe.\n\nCe apreciem :\n\nAbilități bune de comunicare, prezentare și moderare;\n\nAtentie la detalii, proactivitate, gandire analitica;\n\nOrganizare și responsabilitate, capacitate de a prioritiza sarcinile;\n\nDiplomă studii superioare (tehnic / IT);\n\nLimba Engleză\n\nMinim 3 ani de experiență IT (hardware si software);\n\nDescrierea jobului\n\nCerințe:\n\nCunostinte de retelistica: cablare si conectare echipamente, configurarea si managementul echipamentelor de retea de tip SONICWALL ,CISCO, Mikrotik, Ubiquiti (VLAN, DNS, DHCP, VPN, NAT, IPSec, Firewall);\n\nAdministrare servere WindowsHyper-V, Active Directory, File Server, Backupassist, RAID Management), VM 2008-2019\n\nDepanarea si configurarea statiilor de lucru ce ruleaza sistemul de operare Microsoft Windows 10 (inclusiv pachetul Microsoft Office);\n\nPrezinta avantaj:\n\nCertificari Microsoft/CISCO;\n\nCunostinte de Linux;\n\nUtilizarea si configurarea echipamentelor mobile de tip Android/iOS;\n\nCunostinte de lucru si administrare conturi pentru echipamente de tip Xerox, Konica Minolta, Zebra( imprimanta termica ) Kyocera, HikVision, centrala telefonica\n\nAdministrare site si email\n\nCunostinte tehnice de electronica si sisteme de supraveghere video;\n\nMentinerea in buna functionare a statiilor de lucru: devirusari, probleme de soft / hard, inlocuire componente\n\nInstalarea si configurarea pachetelor software, instalare/configurare periferice si rezolvarea eventualelor incidente tehnice\n\nInstalarea de noi echipamente in retea\n\nAcorda asistenta tehnica si consultanta utilizatorilor privind modul de utilizare a sistemelor de calcul\n\nAsigura actualizarea sistemului de operare si a programelor instalate\n\nSupervizarea procesului back-up automat si confirmarea explicita si periodica a faptului ca totul functioneaza bine (verificari de consistenta si securitate)\n\nVerificarea functionarii sistemului antivirus si a bunei functionari a procesului de upgradare automata.\n\nOferim:\n\nPachet salarial atractiv care presupune: salariu fix, tichete de masă și bonus anual de performanță.\n\n*********************\n\nPanoramic Colibița angajează bucătar:\n\n*********************\n\nPatiseria Brutărie PRESTO face angajări! Sunt disponibile\n\n\n\nDouă posturi personal curățenie\n\nUn post ajutor patiser\n\nDetalii suplimentare se pot obține la numărul de telefon 0743.30.88.81.\n\n*********************\n\nGesunde Pflege Schick GmbH – Berlin angajează personal pentru firma de îngrijiri personale / medicale la domiciliu și la căminul de îngrijiri vârstnici!\n\n\n\nSe caută personal îngrijire cu permis cat. B. Cunoașterea limbii germane la nivel mediu prezintă un avantaj. Este nevoie și de asistent/e medical, dar și personal pentru curățenie.\n\nSe oferă: instruire, susținere pentru învățarea limbii germane, angajare pe perioadă nedeterminată, salarizare avantajoasă.\n\n🔴⚫️ Cei interesați pot suna între orele 10:00 – 14:00 în zilele de Luni, Miercuri și Duminică la numărul de telefon: 00491723119020 – Octavian Schick\n\n*********************\n\nCRAMA VECHE caută personal motivant pentru a lucra in unul dintre cele mai cu vechime restaurante din Bistrița.\n\nDacă ești o persoană sociabilă, cu abilitatea de a se integra într-un colectiv prietenos și dorința de a învăța lucruri noi, nu ezita să ne contactezi.\n\nSe caută\n\nBarman\n\nOspătar\n\nGrataragiu19\n\nExperiența constituie un avantaj, dar nu este obligatorie, dacă dorința de a învăța este mare.\n\nAngajarea va respecta in intregime toate conditiile de legalitate. Posturile sunt permanente.\n\nContact : Gavan Dumitru – 0724.500.013.\n\n*********************\n\nFAN Courier Bistrița angajează curieri și Operator Front Office:\n\nCei interesați pot trimite CV-urile pe adresa de e-mail [email protected]\n\nDetalii suplimentare – la numărul de telefon 0263.234.226.\n\n*********************\n\nCauți un job care să-ți pună calitățile în valoare?\n\nAplică pentru un loc de muncă în fabrică noastră din Bistrița!\n\n*********************\n\nAQUABIS SA Bistrita organizează recrutare pentru ocuparea următoarelor posturi:\n\nMecanic utilaj in cadrul Sectorului transporturi Bistrita (2 posturi)\n\nConditii de participare :\n\nScoala profesionala / Calificare mecanic utilaj\n\nInstalatori la Secția Distribuție Apă Bistrița (3 posturi), Secția Apă Canal Năsăud (1 post), Secția Apă Canal Beclean (3 posturi)\n\nInstalatori în cadrul Compartimentului contorizare (2 posturi)\n\nConditii de participare :\n\nCalificare instalator cu certificat de calificare.\n\nPosesor permis de conducere categoria B (constituie avantaj)\n\nMecanic in cadrul Compartimentului intertinere statii de pompare (1 post)\n\nConditii de participare :\n\nȘcoala profesionala profil tehnic\n\nCererile și dovada calificării pot fi depuse la sediul AQUABIS SA, str. Parcului nr.1 Bistrita sau la adresa de email [email protected].\n\n*********************\n\nBistrițeanul.ro a pregătit angajatorilor o ofertă specială dedicată anunțurilor de acest tip. Cere oferta printr-un mail pe adresa [email protected] sau la telefon 0728.237.215.",
    "Ambasadorul Rusiei în Suedia: Dacă Rusia va începe un război adevărat, sfârșitul Ucrainei va veni repede": "Ambasadorul Rusiei în Suedia, Viktor Tatarințev, a declarat, într-o discuție cu jurnaliștii suedezi, că va fi sfârșitul Kievului dacă Moscova va trece de la operațiunea militară specială la un război, relatează Izvestia, citând publicația Expressen.\n\n\"Din partea Rusiei este o operațiune specială, nu un război. Dacă Rusia va începe un război adevărat, sfârșitul Ucrainei va veni repede\", a spus șeful misiunii diplomatice.\n\nEl a comentat, de asemenea, situația din zona acțiunilor de luptă. \"Noi învingem. Așa să scrieți\", a subliniat Tatarințev.\n\nPotrivit ambasadorului, țările Occidentului nu trebuie să uite că este imposibil să izolezi Rusia de restul lumii.",
    "Urnele pentru EURO 2024, aproape de a fi definitivate » România poate pica într-o grupă horror cu Spania și Franța": "Articol de GSP - Publicat luni, 26 septembrie 2022 14:56 / Actualizat luni, 26 septembrie 2022 17:30\n\nPe 9 octombrie, în Germania, va avea loc tragerea la sorți pentru grupele din preliminariile EURO 2024, iar ultimele meciuri din Liga Națiunilor vor stabili componența urnelor.\n\nRomânia înfruntă Bosnia, de la 21:45, în ultima rundă din Liga Națiunilor (Divizia B, Grupa a 3-a, etapa #6). Partida e liveTEXT pe GSP.ro și în direct la PrimaTV.\n\nLuni și marți se vor disputa ultimele partide din Liga Națiunilor, dar 9 dintre capii de serie la tragerea de sorți se cunosc deja.\n\nEURO 2028 Veste proastă pentru România: UEFA abandonează proiectul cu 32 de echipe pentru Euro 2028. Cine s-a opus\n\nUngaria a ajuns în prima urnă la tragerea la sorți pentru EURO 2024\n\nGermania, țară organizatoare, este deja calificată la turneul final, iar până acum se știu în ce urne vor fi 37 dintre cele 53 de echipe.\n\nÎn urna celor 10 capi de serie se vor afla alte 9 naționale care au obținut cele mai bune rezultate în Liga A din Nations League, în timp ce România va fi în urna a 3-a.\n\nAstfel, Țările de Jos, Ungaria, Danemarca, Spania, Italia, Belgia, Croația, Portugalia și Polonia vor fi capi de serie. Pentru ultimul loc se vor lupta Cehia și Elveția, care se duelează marți.\n\nNume tari în urna a 2-a, România în urna a 3-a\n\nCu rezultate slabe în Liga Națiunilor, Franța și Anglia se vor afla în urna a doua a capilor de serie, alături de formații precum Austria, Israel sau Bosnia.\n\nRomânia se afla în urna a 3-a, alături de Suedia, Armenia sau Irlanda de Nord, și poate pica într-o grupă infernală.\n\nCum ar arăta o grupă infernală pentru România: Spania, Franța, România, Turcia, Belarus, Liechtenstein.\n\nCum ar arăta o grupă facilă pentru România: Cehia, Israel (Bosnia), România, Insulele Feroe, Moldova, San Marino\n\nCum arată urnele pentru preliminariile EURO 2024:\n\nUrna 1 : Țările de Jos, Ungaria, Danemarca, Spania, Italia, Belgia, Croația, Portugalia, Polonia\n\n: Țările de Jos, Ungaria, Danemarca, Spania, Italia, Belgia, Croația, Portugalia, Polonia Urna 2: Țara Galilor, Anglia, Bosnia, Israel, Franța, Austria\n\nȚara Galilor, Anglia, Bosnia, Israel, Franța, Austria Urna 3 : Suedia, Armenia, România, Slovenia, Republica Irlanda\n\n: Suedia, Armenia, România, Slovenia, Republica Irlanda Urna 4 : Turcia, Georgia, Kazahstan, Luxemburg, Grecia, Azerbaidjan, Insulele Feroe\n\n: Turcia, Georgia, Kazahstan, Luxemburg, Grecia, Azerbaidjan, Insulele Feroe Urna 5: Belarus, Lituania, Gibraltar, Letonia, Malta, Moldova, Estonia\n\nBelarus, Lituania, Gibraltar, Letonia, Malta, Moldova, Estonia Urna 6: Liechetenstein, San Marino, Andorra\n\n* Urnele vor fi complete după meciurile care se joacă luni și marți în Liga Națiunilor\n\nRomânia, pe locul 4 în preliminariile EURO 2020\n\nÎn preliminariile pentru precedentul Campionat European, disputat în 2021, România a avut parte de o grupă extrem de grea. „Tricolorii” antrenați de Cosmin Contra au terminat pe locul 4, sub Spania, Suedia și Norvegia, peste Insulele Feroe și Malta.\n\nRomânia a obținut atunci 14 puncte, cu 3 sub Norvegia și 7 sub Suedia. Spania a câștigat grupa, cu 26 de puncte.\n\nRomânia - Bosnia, echipe probabile\n\nRomânia: I. Radu - Cr. Manea, Ad. Rus, Burcă, Camora - R. Marin, T. Băluță, Stanciu - Cordea, Alibec, Fl. Tănase\n\nRezerve: H. Moldovan, Târnovanu, Rațiu, Mitrea, Olaru, Boloca, Sorescu, Cicâldău, Man, Fl.Coman , D. Drăguș, G. Pușcaș\n\nAbsent: M. Marin (suspendat)\n\nSelecționer: Edi Iordănescu\n\nBosnia: Sehic - Susic, Hadzikadunic, Sanicanin, Kolasinac - Cimirot, Bseic - Stevanovic, Hadziahmetovic, Demirovic - Dzeko\n\nRezerve: Piric, Vasilj, Dedic, Milicevic, Serbecic, Gojak, Duljevic, Danilovic, Hotic, Prevljak, K. Kodro\n\nAbsent: Pjanic\n\nSelecționer: Ivailov Petev\n\nVIDEO. Toate detaliile înainte de România - Bosnia\n\nCitește și:\n\nRomânia - Bosnia, meci cu grad ridicat de risc! Anunțul făcut de FRF + ce spune Jandarmeria\n\nIonel Ganea, discurs devastator la adresa lui Edi Iordănescu: „Cel mai slab antrenor pe care l-am avut vreodată. La națională vin toți papagalii”",
    "Danemarca raportează o scurgere „periculoasă” de gaze în conducta Nord Stream 2": "Danemarca raportează o scurgere „periculoasă” de gaze în conducta Nord Stream 2\n\nAutoritatea maritimă din Danemarca a raportat o scurgere de gaz periculoasă pentru traficul maritim în gazoductul Nord Stream 2, care trece pe sub Marea Baltică, potrivit Sky News.\n\nOperatorul Nord Stream 2 a confirmat că a fost detectată o scurgere la sud-est de insula daneză Bornholm, în Marea Baltică.\n\nUn purtător de cuvânt al Nord Stream 2 a declarat că a fost detectată o pierdere de presiune într-un tub luni dimineața devreme, iar autoritățile maritime responsabile din Germania, Danemarca, Suedia, Finlanda și Rusia au fost imediat informate, a relatat agenția de presă dpa.\n\nAcesta a adăugat că, deși conducta nu este folosită pentru a importa gaze, ea este încă plină.\n\nGazoductul a fost unul dintre punctele fierbinți în războiul energetic din ce în ce mai intens dintre Europa și Moscova de la invazia Rusiei în Ucraina, care a afectat marile economii occidentale și a dus la creșterea prețurilor la gaze.\n\nConducta era deja finalizată când cancelarul german Olaf Scholz a suspendat certificarea Nord Stream 2 în ajunul războiului din Ucraina, după ce Rusia a recunoscut oficial două regiuni separatiste susținute de Rusia în estul Ucrainei.\n\nGermania a fost puternic dependentă de livrările de gaze naturale din Rusia, dar, de când Moscova a lansat războiul din Ucraina, a încercat să caute alte surse de energie.\n\nScurgerea survine cu o zi înainte de inaugurarea unei noi conducte, Baltic Pipe, care va aduce gaze norvegiene prin Danemarca până în Polonia.\n\nGazul norvegian este menit să aibă un rol important în înlocuirea gazului rusesc.\n\nCitește și...",
    "Exercițiu militar comun: Marea Britanie, Finlanda și Suedia. Care este scopul": "\n\n\n\n\n\nMinisterul apărării din Marea Britanie a declarat că acest exerciţiu comun a facilitat o consolidare a interoperabilităţii, în contextul aderării Suediei şi Finlandei la NATO.\n\n\n\nExerciţiul adresat posturilor de comandă a avut loc la Rovaniemi şi Rovajarvi în nordul Finlandei în perioada 29 august - 2 septembrie şi a fost organizat pe fundalul războiului din Ucraina, care a trezit vigilenţa în întreaga Europă în ceea ce priveşte securitatea comună pe continent în faţa agresiunii ruse.\n\nTrupe britanice au luat parte la exerciţiul \"Vigilant Knife\" alături de forţe armate suedeze şi finlandeze, informează duminică PA Media/dpa.",
    "Uniper analizează posibilitatea de a da în judecată Gazprom în Suedia, din cauza întreruperilor nejustificate în furnizarea de gaze": "Uniper, principalul importator de gaz rusesc din Germania, a înregistrat pierderi de 12,3 miliarde de euro în prima jumătate a acestui an şi a trebuit să fie salvat de stat, după ce reducerea livrărilor de gaze de către Gazprom a forţat compania germană să cumpere gazele de care avea nevoie la preţuri mai mari.\n\nTribunalul de arbitraj de la Stockhom, unde potrivit surselor intenţionează Uniper să îşi formuleze solicitarea de despăgubiri, are experienţă în disputele pe tema contractelor de gaze încheiate de Gazprom şi alte companii energetice precum PGNiG din Polonia şi Naftogaz din Ucraina.\n\nÎn calitate de cea mai importantă victimă a crizei energetice din Europa, Uniper a anunţat anterior că analizează care sunt procedurile legale pe care le poate demara împotriva Gazprom şi printre acestea se numără şi procedurile de arbitraj.\n\nÎn mod normal, astfel de proceduri se întind pe mai mulţi ani până când se ajunge la un verdict.\n\n„Desigur că Uniper va examina astfel de solicitări de despăgubiri vizând Gazprom şi dacă va considera că există şanse mari de succes, va încerca să le pună în aplicare”, a informat Uniper într-un comunicat de presă.\n\nGrupul rus Gazprom, care în prezent nu mai livrează gaze via conducta Nord Stream 1, după ce începând din luna iunie livrările au fost reduse semnificativ, a decis să invoce o clauză de tip „forţă majoră” cu privire la livrările de gaze. Aceasta este o clauză invocată într-o situaţie în care o companie se confruntă cu o situaţie pe care nu o poate controla.\n\nÎnsă, punctul de vedere al Gazprom a fost respins de Uniper. Compania de utilităţi a informat că reducerea livrărilor de gaze de către Gazprom, cel mai important furnizor al său, a adus Uniper în pragul colapsului şi reprezintă principalul motiv pentru care sprijinul oferit de Guvernul german a urcat la 19 miliarde de euro.",
    "Handbal, EHL: Potaissa Turda a pierdut în Suedia": "Potaissa Turda a pierdut astăzi, scor 21-45, într-un meci ce a contat pentru manșa tur a turului I preliminar din EHL.\n\nDin păcate, accidentările din lotul turdenilor, precum și jocul perfect al gazdelor, au făcut ca Turda să piardă în Suedia.\n\nIK Sävehof a făcut un meci perfect, distanțându-se pe tabelă în prima repriză.\n\nDin păcate, nici pentru meciul retur Potaissa nu va putea conta pe jucătorii accidentați: Cristi Ghiță, Gică Cîntec, Marius Szoke și Milos Dragas.\n\nMeciul retur va avea loc în sala „Gheorghe Barițiu”, sâmbăta viitoare, la ora 18:00.\n\nIK Sävehof – Potaissa Turda 45-21 (24-10)\n\nPotaissa Turda: Dumitriu (4), Ghivil (3), Pințoiu (3), Vojvodic (3), Groff (3), Talas (2), Thalmaier (2), Pavel (1)\n\nSimilare",
    "Condamnat in Suedia, a continuat infractiunile in Dobrogea": "Valentin Bucatica a fost condamnat 6 ani de inchisoare, pentru savarsirea infractiunii de vatamare corporala. Sentinta a fost data de Judecatoria Macin, pe 24 martie 2022 si a ramas definitiva prin decizia Curtii de Apel Constanta din 22 august 2022. Barbatul este acuzat ca a lovit victima cu pumnii in zona capului, in timp ce alte doua persoane au lovit-o cu cu bata de mai multe ori la nivelul membrelor superioare si membrelor inferioare si cu picioarele la nivelul corpului. In urma agresiunii, ... citeste toata stirea",
    "Joacă pentru România U20, însă ar întoarce oricând armele și ar accepta o convocare la naționala Bosniei: ”Fără supărare!”": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nProdus al lui Dinamo, Mitrovic a plecat în vara lui 2021 la Genoa, însă nu a rezistat decât un an în Italia și s-a întors în România, la CSC Șelimbăr, una dintre revelațiile Ligii 2 în acest sezon. A fost doar rezervă în partida pierdută de naționala U20 în fața Cehiei, 2-1, însă are șanse să joace în meciul contra Germaniei, care va transmis de la ora 18:00, în direct pe Digi Sport 1.\n\n125 de mii de euro este cota de piață a lui Mitrovic, potrivit Transfermarkt.\n\nConvocat la naționala României U20, Mitrovic ar juca pentru prima reprezentativă a Bosniei: ”Fără nicio supărare!”\n\nTânărul goalkeeper are și cetățenie bosniacă și, în ziua meciului România - Bosnia și Herțegovina, a oferit o declarație oarecum surprinzătoare. Aleksander Mitrovic a transmis că va da curs unei convocări la selecționata ”mare” a țării în care s-a născut tatăl său, în cazul în care se va ivi ocazia.\n\n”Tata ar trebui să stăpânească mai bine acest subiect. Momentan joc pentru naționala U20 a României, sunt trup și suflet pentru această echipă. Dacă se va ajunge însă în situația de a alege, voi prefera reprezentativa la care simt că mi se vor oferi mai multe șanse.\n\nNu vreau să fac acum diferențe între România și Bosnia, dar dacă voi fi convocat acolo la echipa mare și constat că am posibilități mai consistente pentru carieră, voi spune prezent. Fără nicio supărare!\n\nAmintiți-vă cum a fost și cu Ibrahimovic! Bosnia nu s-a zbătut, Suedia a insistat și a mers acolo. Dacă o națională te dorește mai mult, e normal să mergi în respectiva direcție, oricare ar fi aceea.\n\nAcum însă, repet, gândul meu e sută la sută pentru România și așa voi fi mereu când îmbrac tricoul unei formații”, a declarat Aleksander Mitrovic, pentru playsport.ro.\n\nMitrovic vede o remiză între România și Bosnia\n\n”Aș merge pe un egal. Și România va marca cel puțin o dată, pentru că are nevoie de victorie. Dar va avea în față un adversar arțăgos, care nu cedează la nicio minge. Cu sau fără Pjanic, cu sau fără Dzeko, Bosnia e o formație care nu depinde de unul sau doi jucători. Stilul și determinarea nu se schimbă”, a mai spus Mitrovic.\n\nAleksander Mitrovic are selecții pentru toate selecționatele României, de la U15 la U20.\n\nEtichete: aleksander mitrovic , mitrovic romania u20 , mitrovic bosnia si hertegovina\n\nUrmărește știrile digisport.ro și pe Google News",
    "Lungmetrajul „Om Câine”, primul regizat de Ştefan Constantinescu, filmat în România şi Suedia, de vineri în cinematografe - VIDEO": "„Om Câine/ Man and Dog”, primul lungmetraj regizat de Ştefan Constantinescu, cu Bogdan Dumitrache şi Ofelia Popii în rolurile principale, intră în cinematografe din 16 septembrie, distribuit pe marile ecrane de microMULTILATERAL.\n\nLungmetrajul este o poveste despre dragoste şi exil, scrisă de Andrei Epure, Ştefan Constantinescu şi Jörgen Andersson, structurată sub forma unui film noir, în care se întrepătrund senzaţiile de paranoia, alienare, umorul absurd şi sentimentul unei iminente catastrofe.\n\nAcţiunea filmului are loc în apogeul crizei sanitare provocate de coronavirus când personajul principal, Doru, decide să revină în România, abandonându-şi locul de muncă din Suedia. El susţine că trebuie să asiste la botezul fiului celui mai bun prieten, dar în realitate are un alt plan. Alături de câinele mamei lui, Doru urmăreşte să îşi confirme bănuielile legate de infidelitatea soţiei. Timpul este scurt, Europa se pregăteşte să îşi închidă graniţele, iar superiorii îi cer să se întoarcă de urgenţă în Suedia.\n\nDin distribuţie fac parte, între alţii, actorii Ana Ciontea, Voica Oltean, Liviu Pintileasa şi Cosmina Stratan, iar filmările au avut loc în România şi Suedia.\n\nImaginea filmului este semnată de Alexandru Solomon, montajul a fost realizat de Cătălin Cristuţiu, Alexandra Alma Ungureanu s-a ocupat de scenografie şi costume, Petya Simeonova, de machiaj, iar inginer de sunet a fost Boris Trayanov.\n\nProducătorii sunt Ada Solomon şi Diana Păroiu, iar co-producători: Rossitsa Valkanova, Jörgen Andersson, Nina Frese şi Peter Possne.\n\n\"Om Câine\" va rula în Bucureşti şi alte 18 oraşe după cum urmează: Bucureşti (Cinema City AFI Cotroceni, Hollywood Multiplex, Cinema Elvire Popesco, Cinema Muzeul Ţăranului, Cinema Union, Cinema Europa, POINT), Alexandria (Centrul Multifuncţional pentru Tineri, în cadrul Laboratorului Ideo Ideis), Bistriţa (Cinema Dacia), Bârlad (Cityplex Victoria), Braşov (Centrul Cultural Reduta), Craiova (Cinema Patria), Cluj-Napoca (Cinema City Iulius Mall, Cinema “Florin Piersic”, Cinema Victoria, Cinema Arta), Constanţa (Cinema City Shopping City), Făgăraş (Casa de Cultură), Galaţi (Cinema “Prof. Ioan Manole”), Iaşi (Cinema Ateneu), Odobeşti (Casa de Cultură), Piteşti (Cinema Trivale, Cinema Bucureşti), Sfântu Gheorghe (Cinema Arta), Sibiu (Cine Gold, Centrul Cultural “Ion Besoiu”, Cinema Arta), Slobozia (Casa Municipală de Cultură “Nicolae Rotaru”), Timişoara (Cinema Victoria), Topliţa (Cinema Călimani), Vatra Dornei (Casa de Cultură “Platon Pardău”).\n\nJoi, 15 septembrie, proiecţiile în avanpremieră de la Cluj-Napoca vor avea loc în prezenţa actorului Bogdan Dumitrache şi a regizorului Ştefan Constantinescu. De la ora 20:00, cei doi vor fi prezenţi la Cinema Victoria pentru o scurtă introducere a proiecţiei, urmată de o sesiune Q&A. De la ora 20:50, publicul de la Cinema Arta va intra în dialog cu echipa filmului.\n\nRegizorul Ştefan Constantinescu şi producătoarea Diana Păroiu vor fi prezenţi la proiecţiile de vineri, 16 septembrie, ora 21:30, la Cinema Muzeul Ţăranului (proiecţie în cadrul evenimentului “Noaptea Albă a Filmului Românesc”), precum şi duminică, 18 septembrie, ora 18:30, la Centrul Multifuncţional pentru Tineri din Alexandria, în cadrul Laboratorului Ideo Ideis.\n\nMarţi, 20 septembrie, ora 19:00, regizorul Ştefan Constantinescu va fi prezent la proiecţia de la Centrul Cultural Reduta din Braşov. Din 29 septembrie, “Om Câine” va rula şi la Cinema “Bela Lugosi” din Lugoj.\n\n„Om Câine” este o producţie microFILM (România), KLAS Film (Bulgaria), Doppelganger (Suedia), Pandora Film (Germania), în co-producţie cu HiFilm Productions, Film i Väst şi în asociere cu nomada.solo, Visual Walkabout, Shoot & Post, Auditory, Magic Shop, KF Pro, Maxim 15, Mobiton.\n\nRealizată cu sprijinul Centrului Naţional al Cinematografiei, Bulgarian National Film Centre, Film- und Medienstiftung NRW, Programului Europa Creativă MEDIA al Uniunii Europene, Televiziunii Române, Swedish Arts Grants Committee, Ambasadei Suediei la Bucureşti şi susţinută de Cinema City Romania, Dr. Oetker, SUPERBET, Garanti BBVA, AQUA Carpatica, Vola.ro, MediaCom, Zenith Media, producţia a fost dezvoltată în cadrul programelor First Films First, Les Arcs Coproduction Village şi Les Arcs Work in Progress.\n\nŞtefan Constantinescu este regizor şi artist român stabilit la Stockholm. Practica lui este una multidisciplinară, el lucrează în domenii precum filmul, fotografia, carte de artist şi pictura. A regizat mai multe scurtmetraje, printre care „Troleibuzul 92” (2009), prezentat la Bienala de la Veneţia, „Family Dinner/ Cină în familie” (2012), selectat în Semaine de la Critique de la Cannes, şi „6 Big Fish/6 peşti mari” (2013), a cărui premieră a avut loc în cadrul competiţiei Pardi di Domani – Festivalul Internaţional de Film de la Locarno. Tot în 2013 are o expoziţie personală la Gothenburg Museum of Art.\n\nDocumentarul „Dacia, dragostea mea”, pe care l-a lansat în 2009, a participat la numeroase festivaluri internaţionale (IDFA, Jihlava, Montreal) şi a primit Premiul Juriului în cadrul Documenta Madrid. Cel mai recent proiect este cartea de artist „Noah’s Ark - An Improbable Space Survival Kit”, realizat in colaborare cu artista Corina Ilea.\n\nArticolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa abonamente@news.ro.",
    "Capitulare la Bursa de la Bucureşti: „De abia acum se simte panica şi este posibil să fie doar începutul” / MedLife scade cu 7%, TeraPlast cu 6%, Electrica are minus 5%": "În topul scăderilor se aflau operatorul privat de sănătate MedLife (-7%), producătorul de materiale de construcţii TeraPlast (-6,4%), distribuitorul şi furnizorul de energie electrică Electrica (-4,7%) şi producătorul de energie nucleară Nuclearelectrica (-4,6%), potrivit Ziarului Financiar.\n\nSingurele companii din BET care înregistrau creştere la ora redactării ştirii erau Bursa de Valori Bucureşti (BVB), Transelectrica (TEL) şi Fondul Proprietatea (FP), cu aprecieri de 1,9%, 2,6%, respectiv 1%, tranzacţiile fiind cuprinse între 140.000 de lei şi 1,3 milioane de lei. Per total, segmentul de acţiuni al Bursei afişa un rulaj de 27,4 milioane de lei, conform BVB.\n\n„De abia acum se simte panica şi este posibil să fie doar la început. Totuşi, volumele relativ reduse pot indica faptul că fondurile rămân încă pe poziţii. E greu de estimat ce o să se întâmple în continuare, dar perioada rămâne una complicată”, spune Antonio Oroian, broker al Goldring.\n\nDe altfel, timp de o bună parte din an, bursa locală a avut o evoluţie peste cea a majorităţii pieţelor dezvoltate din Occident, precum cele din Franţa, Germania, Milano şi New York, ajutată de numărul mare de companii energetice incluse în indicele BET.\n\nTotuşi, ultimele săptămâni de scăderi accentuate au adus dinamica indicelui BET tot mai aproape de cea a indicilor vest-europeni şi americani de anul acesta, cuprinsă între minus 19% pentru CAC 40 din Paris şi minus 23% pentru DAX 30 din Frankfurt. În Statele Unite, S&P 500 şi Nasdaq Composite au coborât cu 23%, respectiv 32% anul acesta. BET are minus 19% în 2022.\n\n„Toate companiile sunt lovite acum, indiferent de sector sau de rezultatele financiare. Cred că, totuşi, companiile care sunt solide din punct de vedere fundamental, mă refer la bănci şi chiar sectorul energetic, o sa rămână în atenţia investitorilor, mai ales pe termen lung. Pentru o viziune pe termen lung, acestea reprezintă momente prielnice pentru acumulări”, consideră Antonio Oroian.\n\nSăptămâna trecută, indicele global MSCI All-World a ajuns la cel mai slab nivel de la jumătatea anului 2020, iar – pe plan local – câteva companii din BET au ajuns la minimul ultimelor luni. Totodată, ratele dobânzilor au crescut în ţări precum Regatul Unit, SUA, Suedia, Elveţia şi Norvegia. În acest context, când se pot gândi investitorii la o posibilă perioadă de reducere a dobânzilor, atât de prielnică pieţelor internaţionale de capital?\n\n„Slabe şanse de reducere, mai degrabă o încetinire a creşterilor ratelor. În cazul în care băncile centrale vor încetini creşterile dobânzilor va fi o veste bună pentru burse. Deocamdată, semnalele transmise de băncile centrale nu indică faptul că ar acţiona în felul acesta”, adaugă brokerul.",
    "Erling Haaland, de neoprit și în Liga Națiunilor! Norvegianul a înscris cu Slovenia și e golgheter în trei competiții": "Cupa României : Steaua - Chindia , marți, 18:45, Digi Sport 1\n\nLiga Națiunilor: Portugalia - Spania, marți, 21:45, Digi Sport 1\n\nErling Haaland, de neoprit și în Liga Națiunilor! Norvegianul a înscris cu Slovenia și e golgheter în trei competiții\n\nLa Ljubljana, Erling Haaland a deschis scorul în minutul 47, după o gafă în apărarea gazdelor. Atacantul de la Manchester City a șutat din voleu, din întoarcere, din centrul careului.\n\nSlovenia a întors rezultatul după reușitele lui Andraz Sporar (69’) și Benjamin Sesko (81’).\n\nErling Haaland are 21 de goluri în 22 de meciuri pentru naționala Norvegiei.\n\nHaaland va reține meciul Slovenia – Norvegia și pentru că a reușit golul cu numărul 170 în carieră.\n\nÎn Liga Națiunilor, atacantul are cifre și mai impresionante: 12 goluri în 9 meciuri.\n\nÎncepând din august 2022, Erling Halaand a înscris 15 goluri în 11 meciuri pentru echipa de club (Manchester City) și pentru echipa națională a Norvegiei.\n\nUn candidat la Balonul de Aur, Erling Haaland este golgheter în acest moment în trei competiții: Premier League (11 goluri), Champions League (3 goluri) și UEFA Nations League (6 goluri).\n\nNorvegia ocupă primul loc în grupa din Liga Națiunilor, cu un avans de trei puncte față de Serbia, care joacă în această seară cu Suedia, la Belgrad.\n\nEtichete: norvegia , slovenia , liga natiunilor , erling haaland , haaland\n\nUrmărește știrile digisport.ro și pe Google News",
    "Conflictul din Ucraina activează cooperarea regională: Statele baltice și țările din nordul Europei strâng rândurile în fața amenințării rusești": "",
    "Parlamentul Portugaliei sprijină aderarea Finlandei și Suediei la NATO": "Parlamentul Portugaliei a ratificat vineri aderarea Finlandei și Suediei la Organizația Tratatului Atlanticului de Nord, ca parte a celei mai semnificative extinderi a Alianței din anii 1990, în condiţiile în care ce NATO răspunde la invadarea Ucrainei de către Rusia.\n\nParlamentul portughez, cu 230 de locuri, a ratificat intrarea celor două țări nordice în NATO cu 219 voturi la 11, doar comuniștii și Blocul de stânga votând împotrivă. \"Prin aprobarea aderării Finlandei și Suediei la NATO, parlamentul își întărește angajamentul față de pacea în Europa, securitatea colectivă a zonei euro-atlantice, dar și față de drepturile omului și democrație\", a declarat Marcos Perestrello, parlamentar din cadrul Partidului Socialist de guvernământ, în timpul dezbaterii.\n\nFinlanda, care are o graniță terestră cu Rusia, și Suedia, care se află chiar la vest de Finlanda, au solicitat aderarea la alianța celor 30 de națiuni, renunţând la decenii de neutralitate a politicii externe, ca răspuns la invadarea Ucrainei din 24 februarie, potrivit Rador.\n\nAliații NATO au semnat protocolul de aderare în iulie. Acesta trebuie ratificat de parlamentele tuturor statelor membre înainte ca Finlanda și Suedia să poată fi protejate prin clauza de apărare a NATO, care consideră un atac asupra unui stat membru ca pe un atac împotriva tuturor.\n\nDupă votul de vineri din Portugalia și o ratificare similară de joi de către Spania vecină, doar Ungaria, Slovacia și Turcia mai rămân pe lista statelor care trebuie să accepte aderarea.",
    "O carte pe zi: „Ultima viaţă” de Mohlin & Nyström": "Scriu editorii: „Agentul american de origine suedeză John Adderley se trezeşte pe un pat de spital în Baltimore. A fost împuşcat de mai multe ori şi ştie că e norocos să mai fie în viaţă. Însă la numai câteva paturi de el zace bărbatul care cu numai douăzeci şi patru de ore înainte îi ţinuse pistolul la cap.\n\nCu zece ani în urmă, în Karlstad, în Suedia, adolescenta Emelie, unica moştenitoare a imperiului de modă Ackwe, a dispărut fără urmă. Părinţii ei cred că a fost răpită. Când poliţiştii descoperă sânge pe o stâncă din apropierea casei, îl arestează pe un adolescent din partea săracă a oraşului. Cadavrul nu e găsit, iar el nu poate fi pus sub acuzare.\n\nCazul ajunge în prezent pe mâinile lui John Adderley. Deşi trebuie să depună mărturie împotriva cartelului de droguri în care a fost infiltrat şi intră în programul de protecţie a martorilor, John cere să fie transferat la Karlstad. Cunoscând Suedia, porneşte ancheta alături de poliţiştii din localitate. Dar ştie că traficanţii din cartel au pus un preţ pe capul lui. Iar pedeapsa pentru trădare este moartea.”\n\nV-am stârnit suficient curiozitatea? Fiind vorba de un roman poliţist, nu vom intra în alte amănunte. Dar vom spune că povestea este cu mult mai complexă, cu mulţime de personaje implicate într-un fel sau altul în cele întâmplate şi în anchetă, cu răsturnări de situaţii, cu deznodământ neaşteptat. O carte care chiar se citeşte cu sufletul la gură.\n\nAutorii s-au născut amândoi la Karstad, în Suedia, în 1976. Peter Mohlin\n\nA sudiat jurnalismul şi mulţi ani a codnus o agenţie de marketin. Peter Nyström a sudiat actoria, a scris piese de teatru şi scenarii de film şi a fost şi regizor. Romanul lor de debut a fost vândut deja în 18 ţări şi se anunţă o continuare.\n\n„Rareori întâlneşti un debut atât de matur ca al autorilor Peter Mohlin şi Peter Nyström, care în multe privinţe vin cu elemente noi în genul atât de clasic al romanului poliţist. Naraţiunea, personajele, ambianţa, dialogurile, suspansul, răsturnările de situaţie, rezolvările dramatice – da, toate sunt exact cum trebuie.” - Kapprakt\n\n\n\nMohlin & Nyström – Ultima viaţă. Traducere din limba suedeză de Maria Carmen Lungu. Crime Scene Press. 501 pag."
}