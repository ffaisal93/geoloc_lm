{
    "VIDEO Super-taifunul Noru a lovit duminică Filipine, stârnind temeri de inundaţii şi de distrugere a culturilor şi determinând sute de persoane să îşi evacueze locuinţele": "VIDEO Super-taifunul Noru a lovit duminică Filipine, stârnind temeri de inundaţii şi de distrugere a culturilor şi determinând sute de persoane să îşi evacueze locuinţele\n\nSuper-taifunul Noru a început să aducă în cursul după-amiezii vânturi puternice şi ploi abundente pe insula principală Luzon, extrem de populată, stârnind temeri de inundaţii şi de distrugere a culturilor şi determinând sute de persoane să îşi evacueze locuinţele, relatează Agerpres.\n\nPotrivit Departamentului de Meteorologie din Filipine, Noru a atins uscatul la ora locală 17:30 (09:30 GMT) în municipalitatea Burdeos, din Insulele Polillo, care fac parte din provincia Quezon.\n\nÎnsoţit de vânturi de 195 km/h, Noru, cunoscut sub numele de „Karding” în Filipine, este cel mai puternic taifun înregistrat în acest an în ţară şi s-a intensificat cu o viteză „fără precedent”, potrivit serviciului naţional de meteorologie.\n\n„Cerem locuitorilor din zonele aflate în pericol să răspundă apelurilor de evacuare atunci când este necesar”, a declarat şeful poliţiei filipineze, generalul Rodolfo Azurin.\n\nŢara este lovită de circa 20 de taifunuri în fiecare an, fenomen despre care oamenii de ştiinţă spun că este posibil să se agraveze din cauza schimbărilor climatice. În urmă cu nouă luni, un alt super-taifun a ucis peste 400 de persoane în centrul şi sudul ţării.\n\nUn taifun este clasificat drept „super-taifun” atunci când vânturile care îl însoţesc depăşesc o anumită viteză, pragul variind în funcţie de serviciul naţional de meteorologie (în Filipine, acest prag este de 185 km/h).\n\nViteza vânturilor care însoţesc taifunul a crescut cu 90 km/h în doar 24 de ore, o intensificare „fără precedent”, a indicat meteorologul Robb Gile.\n\nPotrivit serviciilor meteorologice, viteza vântului ar putea atinge 205 km/h în momentul în care super-taifunul, format în Oceanul Pacific, ajunge pe uscat.\n\nServiciul a avertizat asupra riscului de inundaţii, alunecări de teren şi valuri mari în zonele afectate. Şcolile vor rămâne închise luni, iar traficul maritim a fost suspendat.\n\nLa Manila, serviciile de urgenţă se pregăteau pentru ploi abundente şi vânturi puternice în această metropolă cu peste 13 milioane de locuitori.\n\nZeci de zboruri spre şi dinspre capitala filipineză au fost suspendate pentru luni.\n\nÎn provincia Quezon, locuitorii din mai multe sate au fost evacuaţi, a declarat Mel Avenilla, un oficial de la biroul local de prevenire a dezastrelor.\n\nÎn provincia învecinată Aurora, locuitorii din municipalitatea Dingalan au fost, de asemenea, trimişi în adăposturi.\n\nSe aşteaptă ca taifunul să slăbească în intensitate în timp ce trece pe deasupra insulei Luzon, înainte de a se deplasa luni în Marea Chinei de Sud spre Vietnam.\n\nCitește și...",
    "O tenismenă din Filipine a intrat în istorie la US Open": "La doar 17 ani, Alexandra Eala a scris istorie la US Open, după ce a câștigat finala junioarelor, impunându-se în fața sportivei din Cehia, Lucie Havlickova, scor 6-2, 6-4, și devenind astfel prima jucătoare din Filipine care reușește o astfel de performanță.\n\nEala nu a pierdut niciun set în cele șase meciuri care au condus-o spre câștigarea titlului.\n\nAlexandra se antrenează la Academia Rafael Nadal din Spania, sub conducerea antrenorului Adrien Alexis Vaseux, iar în Filipine deja este o vedetă.\n\n\"Ea ar putea fi Manny Pacquiao din tenis\", a spus Cecil Mamiit, un fost jucător profesionist din Filipine, care acum antrenează în circuitul WTA. \"A existat mult entuziasm în jurul ei acasă și cu siguranță merită\", a mai spus el.\n\nTatăl Alexandrei, Michael Eala, care împreună cu soția, Reza, plângeau după ce fiica lor a câștigat, și-a găsit cu greu cuvintele: \"Este... de necrezut. Știm că este un drum, dar astăzi sărbătorim! Acest lucru este ireal, pur și simplu ireal\".\n\nHavlickova, campioană la simplu junioare la Roland Garros, s-a impus la dublu la US Open, după ce, alături de Diana Shnaider, a trecut de germanele Carolina Kuhl și Ella Seidel, scor 6-3 6-2.\n\nLa juniori s-a impus spaniolul de 16 ani Martin Landaluce, care a trecut de belgianul Gilles Bailly, scor 7-6 (3) 5-7 6-2.\n\nLa dublu juniori, americanii Ozan Baris și Nishesh Basavereddy au trecut, scor 6-1, 6-1, de Juan Carlos Prado Angelo din Bolivia și Dylan Dietrich din Elveția",
    "China vs. Taiwan. Filipine ar putea permite trupelor americane accesul la bazele sale militare: Beijingul să se abțină de la comportamentul ilegal și iresponsabil": "Ambasadorul filipinez în SUA spune că aprobarea de a permite trupelor americane accesul la bazele militare ale țării va fi acordată numai dacă securitatea națională este amenințată.\n\nFilipine ar oferi SUA acces la bazele sale militare dacă ar izbucni un conflict în Strâmtoarea Taiwan doar „dacă este important pentru noi, pentru propria noastră securitate”, a declarat Jose Manuel Romualdez, ambasadorul filipinez în SUA, într-un interviu acordat Nikkei Asia.\n\n„Vrem să cerem ambelor țări să reducă tensiunea prin dialog mai mult și apoi să încercăm să rezolvăm toate aceste probleme, pentru că este în partea noastră de lume”, a spus Romualdez. „Nimeni nu vrea să aibă vreun război sau confruntare”, a adăugat el.\n\nManila are o atitudine neutră cu privire la Taiwan, a raportat Nikkei, iar observatorii sunt nerăbdători să vadă dacă Ferdinand „Bongbong” Romualdez Marcos Jr., președintele în exercițiu, va coopera cu SUA dacă China ar ataca Taiwanul în timpul mandatului său de șase ani.\n\nMarcos a adoptat până acum o abordare mult mai severă a relațiilor cu China în comparație cu predecesorul său. „Nu voi prezida niciun proces care va abandona nici măcar un centimetru pătrat de teritoriu al Republicii Filipine în favoarea vreunei puteri străine”, a spus el în primul său discurs despre starea națiunii din iulie.\n\nÎn iunie, guvernul filipinez a cerut Beijingului să „înceteze și să se abțină de la manifestarea unui comportament ilegal și iresponsabil, să evite escaladarea în continuare a tensiunilor pe mare și să-și retragă imediat toate navele din zonele maritime filipineze”, potrivit Reuters.\n\nRomualdez a spus că Manila negociază în prezent cu Washingtonul pentru a crește numărul de baze militare filipineze pe care forțele americane le pot folosi. Acordul bilateral de cooperare consolidată în domeniul apărării, încheiat în 2014, permite SUA să mențină o prezență militară rotativă la cinci baze filipineze și le permite să construiască și să opereze instalații pe baze filipineze, atât pentru forțele americane, cât și pentru cele filipineze.\n\n„Armata noastră și armata Statelor Unite caută în toate zonele posibile”, a spus Romualdez, adăugând că ar putea exista și o bază navală. Ambasadorul a spus că speră că aceste decizii vor putea fi luate „în următorii trei ani”, scrie Taiwan News.\n\nTaiwanul a doborât, în premieră, o dronă a Chinei. Reacție de la Beijing\n\nComandamentul de apărare Kinmen al armatei (KDC) a anunțat că un UAV „civil” neidentificat a intrat în spațiul aerian deasupra apelor restricționate ale insulei Shiyu din localitatea Lieyu din Kinmen. Trupele taiwaneze au răspuns urmând proceduri standard de operare.\n\nDupă ce drona a ignorat avertismentele, trupele au tras cartușe reale în UAV și au reușit să-l doboare. Comandamentul a precizat că va continua să mențină vigilența și să monitorizeze îndeaproape situația.\n\nAceasta este a treia zi la rând în care soldații taiwanezi au fost forțați să tragă cu muniție reală asupra dronelor care pătrund deasupra insulelor Kinmen. Marți, 30 august, soldații au tras într-un UAV chinez pentru că nu a răspuns la avertismente în timp ce se învârtea deasupra insulei Erdan, înainte de a se retrage Xiamen, în China, marcând primul eveniment când trupele din Taiwan au tras cu muniție reală asupra unei drone chineze (citește continuarea AICI).\n\nFiți la curent cu ultimele noutăți. Urmăriți DCNews și pe Google News",
    "Crimă odioasă în Filipine. O bătrână a fost arsă de vie după ce ar fi refuzat să se alăture grupului religios întemeiat de familia sa Crimă odioasă în Filipine. O bătrână a fost arsă de vie după ce ar": "O bătrână din Filipine a fost arsă de vie de propria familie după ce ar fi refuzat să se alăture grupului lor religios. Rudele femeii susțin că au vrut să o „curețe” pe aceasta de păcate.\n\nTeofila Camungay Cabusas, în vârstă de 84 de ani, locuia în orașul Balingasag, din provincia filipineză Misamis Oriental. Deoarece bătrâna a refuzat să se alăture grupului religios, întemeiat recent de familia sa, cele 11 rude ale sale au aruncat-o pe aceasta într-un foc de tabără, în cadrul unui ritual barbar.\n\nLiderul cultului era chiar nepotul femeii, Cresanto Ercilla, în vârstă de 22 de ani, care ar fi bătut-o pe victimă pe motiv că „era o păcătoasă”. Îngroziți de țipetele bătrânei, vecinii au pus capăt violențelor și au dus-o pe aceasta de urgență la spital. Acolo, medicii au constatat că Teofila avea arsuri grave, de gradul 3, pe întreaga suprafață a corpului. În cele din urmă, corpul femeii a cedat și a fost declarată moartă, cinci ore mai târziu. Ulterior, polițiștii au confirmat arestarea a șapte dintre persoanele implicate în teribila crimă, în timp ce alți patru suspecți din Barangay Baliwagan se află încă în libertate. Autoritățile susțin că au existat conflicte pe teme religioase între membrii familiei, care au condus la presupusa crimă.",
    "Ucigașul unui bărbat din Filipine, surprins în fotografia de familie a victimei, chiar în momentul în care urma să comită crima": "O fotografie făcută de un politician filipinez cu câteva momente înainte de a fi împușcat a dus la arestarea presupusului său ucigaș.\n\nUcigașul unui bărbat din Filipine, surprins în fotografia de familie a victimei, chiar în momentul în care urmasă comită crima - BBC\n\nReynaldo Dagsa, un consilier districtual din Manila, a făcut o fotografie cu familia sa în fața casei lor în ziua de Anul Nou. Fără să știe, un bărbat care urma să trag cu pistolul în acesta a fost inclus în fundalul pozei. Familia a dat fotografia polițiștilor care au reținut acum un bărbat suspectat de crimă.\n\nUcigașul este prezentat în fotografie purtând o șapcă de baseball, chiar în spatele fiicei, soției și soacrei lui Reynaldo, care nu știau de prezența lui.\n\n„În timp ce făcea o poză cu familia în ziua de Anul Nou, ucigașul a apărut și din neatenție a apărut în imagine, chiar când avea arma îndreptată spre el”, a declarat șeful poliției locale, Jude Santos. Violența cu arme afectează Filipine, cu arme de foc ieftine ușor disponibile pe piețele legale și pe piața neagră.\n\nPuteţi urmări ştirile Observator şi pe Google News!",
    "Român reținut la Bacău pentru că fabrica dispozitive de fraudare bancară. A vrut să trimită marfa în Filipine": "Român reținut la Bacău pentru că fabrica dispozitive de fraudare bancară. A vrut să trimită marfa în Filipine\n\nUn bărbat din Bacău a fost reţinut în 31 august, fiind suspectat că asambla dispozitive folosite la fraude bancare. În locuinţa lui a fost descoperită o cameră unde erau fabricate astfel de aparate.\n\nDosarul în acest caz a fost deschis după ce, în 19 iulie, băcăuanul în vârstă de 54 de ani a depus la sediul unei firme de curierat un colet în care se afla un receiver tv, în care fusese ascuns un dispozitiv de tip skimming, folosit la fraudarea cardurilor bancare. Coletul era trimis către Filipine.\n\n„La data de 30 august, poliţiştii Serviciului de Combatere a Criminalităţii Informatice Bacău au efectuat o percheziţie domiciliară, în municipiu, la locuinţa persoanei bănuite. În urma percheziţiei domiciliare, a fost descoperită o încăpere utilizată ca atelier de confecţionare dispozitive utilizate pentru skimming, pentru copierea datelor de carduri bancare şi înregistrarea codului PIN la bancomate. Astfel, au fost ridicate un laptop, 2 telefoane mobile, mai multe cartele SIM, înscrisuri, componente de bancomat, componente electronice, dispozitive de filmare ascunse şi echipamente artizanale modificate/adaptate, cu privire la care există bănuiala că reprezintă componente ale unor dispozitive de skimming“, au precizat reprezentanții IPJ Poliţia Bacău.\n\nBărbatul este anchetat pentru efectuarea de operaţiuni ilegale cu dispozitive sau programe informatice și a fost reținut pentru 24 de ore.\n\nFraude informatice prin metoda „furculița”\n\nFraudele informatice sunt o practică destul de des întâlnită în România. În 2020, Curtea de Apel Galaţi l-a condamnat definitiv pe Eugen Udrea (46 de ani) la trei ani de închisoare cu suspendare pentru fraudă informatică în formă continuată.\n\nProcurorii DIICOT Galaţi au stabilit faptul că, în perioada 15-19 februarie 2017, bărbatul a venit din Italia, unde locuia la acel moment, pentru a efectua 30 de retrageri fără drept, accesând ilegal mai multe bancomate aparţinând Raiffeisen Bank, amplasate în localităţi din judeţele Galaţi, Vrancea, Ialomiţa şi Călăraşi, prin restricţionarea accesului la datele informatice atât de pe cardurile special utilizate în acest scop, cât şi cele din sistemul informatic accesat, precum şi prin împiedicarea funcţionării normale a ATM-urilor, obţinând astfel ilegal 38.000 lei.\n\nEugen Udrea a aflat de această metodă de fraudare a ATM-urilor la începutul anului 2017, în timp ce se afla în Italia, citind pe internet un articol referitor la apariţia unei noi metode de fraudare a bancomatelor. Ulterior, a aflat că această metodă se aplică doar unui anumit tip de terminal ATM.\n\nModalitatea folosită de Eugen Udrea pentru a sustrage sume de bani din bancomate este cunoscută, generic, sub numele de metoda „Furculiţa” şi constă, în linii mari, în utilizarea unui dispozitiv metalic cu ajutorul căruia, în urma efectuării unei tranzacţii, se poate bloca suma în cauză în fanta unde se eliberează banii din bancomat, după care suma este sustrasă, fără ca respectivul cont, ataşat cardului, să fie debitat. Eugen Udrea şi-a recunoscut faptele în faţa instanţei.",
    "Executivul român Răzvan Diraţian a fost promovat la conducerea Avon pe cinci pieţe din Asia. Cele cinci ţări adună aproape 3 miliarde de consumatori, adică 40% din populaţia lumii": "Retail&Agrobusiness\n\nExecutivul român Răzvan Diraţian a preluat conducerea Avon pe cinci pieţe din Asia, pieţe ce adună aproape 3 miliarde de consumatori. El a fost numit managing director pentru regiunea APAC (Asia-Pacific), păstrând totodată şi funcţia de general manager pentru Avon Filipine, poziţie pe care o ocupă deja de mai bine de cinci ani.\n\n„Regiunea APAC include cinci pieţe. Este vorba de Filipine ca piaţă principală, dar şi de Malaezia, India şi Taiwan ca pieţe comerciale, precum şi de China. Aceasta din urmă este considerată a fi piaţă strategică din punct de vedere al potenţialului de creştereî, spun reprezentanţii Avon APAC. Executivul român şi-a conturat întreaga carieră în cadrul producătorului şi distribuitorului de cosmetice Avon, un gigant cu prezenţă în toate colţurile lumii, inclusiv în România, unde grupul a fost liderul pieţei de înfrumuseţare timp de foarte multă vreme şi până recent. Aproape 20 de ani a lucrat în România, iar în 2017 s-a mutat în Filipine.",
    "Bella Santiago și-a închis restaurantul din București. Din ce își întreține acum familia: „Toate evenimentele sunt unul după altul”": "Cântăreața a anunțat într-un interviu pentru Fanatik că decizia de a închide afacerea a luat-o pentru că prețurile au crescut mult. „Toate prețurile au crescut, mai ales la produsele pe care le folosim noi la restaurant. (n.r. – ingredientele) Vin din Filipine.\n\nUnii dintre producătorii de acolo s-au închis și nu prea mai vin produsele. Și am decis să închidem și să deschidem poate mai încolo, pentru livrare la domiciliu, undeva mai pe centru. Am zis că mai bine ne oprim momentan decât să dăm de greu. Mai bine facem pauză și refacem când o să fie totul bine”, a spus vedeta, care nu s-a plâns când a venit vorba despre situația ei financiară.\n\nReușește să își întrețină acum familia cu banii pe care își câștigă la evenimente, la cântări, la nunți, la botezuri. „Momentan (n.r. – câștig bani) din evenimente, pentru că, din cauza pandemiei, se oprise totul și acum toate evenimentele sunt unul după altul. Nuntă, botez. A fost superbine anul acesta pentru evenimente. Cu onorariul pe care îl iau la evenimente nu mă ocup eu. Soțul meu se ocupă. Știu doar că este abordabil”, a explicat vedeta.\n\nVEZI GALERIA FOTO VEZIFOTO POZA 1 / 7\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nBella Santiago și-a îndeplinit marele vis acum ceva vreme, a reușit să o aducă din Filipine pe fetița ei. Micuța merge acum la o școală de stat. „Este la clasa a V-a acum (n.r. – fetița) și îi place foarte mult la școală. S-a îmbrăcat ca o școlăriță adevărată, pentru că ei îi place foarte mult să arate ca o școlăriță. Ea merge la școală normală, publică, dar mi-a zis că nimeni nu folosește uniformă.\n\nÎn Filipine, dacă este școală publică, toată lumea are uniformă. Am ales o școală de stat. Soțul meu zice că școala de stat se ocupă mai mult. Copiii învață mai mult acolo la cursuri. Mai ales în Otopeni, unde merge ea acum, are niște profesori și profesoare foarte buni. Și învață românește mai bine. La privat ar fi învățat mai mult în engleză, fiind intensiv engleză”, a mai declarat ea pentru Fanatik.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Celebrul „pulan“ a devenit istorie. Arma secretă intrată recent în dotarea Poliției Române VIDEO": "Celebrul „pulan”, aflat în dotarea polițiștilor români de zeci de ani, a devenit istorie. Agenții de stradă vor interveni de acum încolo la încătușarea infractorilor cu un baston telescopic din metal.\n\nUn maestru filipinez, președintele Federației din Arte Marțiale din Filipine, a fost chemat în România pentru instruirea polițiștilor în tehnici de autoapărare, dar și de ”anihilare” a infractorilor agresivi, care se opun încătușării.\n\nArma secretă, pe care o vor primi cât de curând polițiștii de la Ordine Publică, Rutieră și Transport Feroviar, va înlocui celebra tomfă din cauciuc, incomodă și greu de manevrat. De acum încolo, polițiștii vor fi dotați cu un baston telescopic, din metal, despre care se spune că este extrem de eficient în lupta corp la corp.\n\nTuhon (echivalentul gradului de comisar șef n.r.) Rommel Tortal, Instructor Şef și Președinte al PEKITI TIRSIA KALI WORLD FEDERATION (PTKWF), a fost invitat în România să asigure pregătirea instructorilor de autoapărare din cadrul Poliției Române. Aceștia din urmă se pregătesc la Școala de Poliție din Câmpina alături de maestrul filipinez.\n\n„La Școala de Poliție Vasile Lascăr din Câmpina am reunit aproximativ o sută de instructori de la nivel teritorial, instructori specializați în autoapărare. Cu sprijinul coilegilor mei din cadrul serviciilor de pregătire profesională am invitat un maestru al artelor marțiale filipineze, președintele fereației internaționale care predă instructorilor noștri elemente de noutate, de tehnică privind folosirea mijloacelor din dotare, tehnici de imobilizare care sunt utilie, aplicabile în munca noastră”, a explicat comisarul șef Marius Bălan, director al Direcției Pregătire Profesională din cadrul IGPR.\n\nInstructorii de apărare vor preda la rândul lor, la nivelul județelor, tehnicile de intervenție învățate la Câmpina, tuturor polițiștilor din țară.\n\n„Focusul pregătirii profesionale este pentru instruirea segmentul stradal, pregătirea polițiștilor care acționează în uniformă, respectiv Ordinea Publică, Poliția Transporturi și Poliția Rutieră. Desigur și celelalte structuri intră în programul de pregătire, dar prioritate au cele amintite”, a explicat comisarul șef Marius Bălan, director al Direcției Pregătire Profesională din cadrul IGPR.\n\nPe lângă instructorii de autoapărare din cadrul IJP-urilor participă la programul de pregătire inclusiv profesorii din cadrul instituțiilor de învățământ aflate în subordinea IGPR.\n\nUnul dintre elementele esențiale ale acestei sesiuni de pregătire o constituie bastonul telescopic intrat recent în dotarea Poliției Române, un mijloc de intervenție „extraordinar de eficient”, care protejează atât polițistul, cât și persoana asupra căreia se intervine.\n\nDespre bastonul telescopic se spune că se poate transforma în marele dușman al infractorilor agresivi. Este mult mai subțire decât vechea tomfă, iar manevrarea lui conform tehnicilor predate de tuhon Rommel Tortal poate calma în câteva secunde orice individ care se opune încătușării.\n\nPolițiștii sunt instruiți cu privire la punctele sensibile care, odată presate cu acest baston telescopic, produc o durere aproape insuportabilă, dar fără să rănească fizic infractorul.\n\n„Se folosesc mai multe metode, astăzi arătăm instructorilor noștri cum pot folosi și alte mijloace din dotare pentru autoapărare în mediul profesional”, a explicat Marius Bălan.\n\nStrâns în teacă, bastonul telescopic nu este mai lung de 20 de centimetri, dar odată extras, acesta se extinde automat, ajungând la o lungime de jumătate de metru.",
    "Bella Santiago, mamă de gemeni? Când vor deveni artista și soțul ei părinți?": "Bella Santiago trăiește cea mai frumoasă perioadă din viața sa, iar artista a declarat recent că își dorește foarte mult să devină mamă pentru a doua oară.\n\nBella Santiago trece prin cea mai frumoasă perioadă din viața ei, iar totul îi merge ca la carte. Artista s-a căsătorit în anul 2017 cu Nicolae Ionuț Grigore, iar împreună sunt părinți pentru fiica vedetei. Pe plan profesional îi merge bine, astfel că Bella mai are o singură dorință de îndeplinit: aceea de a deveni mamă pentru a doua oară.\n\nVedeta se gândește tot mai serios la mărirea familiei și speră că va avea gemeni. Artista a mărturisit că nu are preferințe în ceea ce privește sexul copilului și că orice copil i-ar da Dumnezeu este binevenit și așteptat.\n\n„Îmi doresc gemeni, asta vorbeam cu soțul meu că vreau să fac. Vrem să avem gemeni ca să fiu doar o dată însărcinată, dar să avem doi copii (râde). Vreau și fetiță, și băiat, orice, dar să ne dea Dumnezeu. Voi fi foarte fericită și mulțumită”, a declarat cântăreața, potrivit Spynews.\n\nArtista spus că își dorește de mult timp să își mărească familia, însă minunea nu s-a întâmplat încă. Vedeta a mărturisit că de doi ani așteaptă să rămână însărcinată, însă toate la timpul potrivit.\n\n„Eu abia aștept (n.r. – să devină mamă). Încercăm și așteptăm de mult, dar când o vrea Dumnezeu. Cred că sunt doi ani de când încercăm, dar nu mă demotivez”, a mai adăugat vedeta.\n\nBella Santiago și Ionuț Grigore, poveste de iubire\n\nBella Santiago și Ionuț Grihore s-au căsătorit în anul 2017, iar petrecerea a avut loc la un local de lux din București, acolo unde au fost prezenți și Mihai Bendeac și Delia. Cei doi au grijă de fetița artistei, pe care au reușit să o aducă din Filipine.\n\n„Sunt foarte fericită şi emoţionată. Mă bucur că ne înţelegem şi că vom fi împreună până la bătrâneţe. L-am întrebat dacă vrea să fie cu mine până vom avea părul alb şi el a zis da“, a povestit Bella, la scurt timp după căsătoria cu partenerul ei de viață, scrie libertatea.ro\n\nVizionare placuta",
    "Huawei contribuie la dezvoltarea economiei digitale din regiunea Asia-Pacific": "Regiunea Asia-Pacific înregistrează progrese semnificative în ceea ce priveşte transformarea digitală, oferind organizaţiilor care îşi desfăşoară activitatea în regiune impulsul de a explora noi oportunităţi de creştere economică şi dezvoltare urbană durabilă, bazate pe soluţii tehnologice şi servicii adaptate la nevoile şi specificul comunităţilor, conform unui comunicat de presă remis Redacţiei.\n\n\"Compania Huawei este activă în întreaga regiune în domenii precum aviaţia, sectorul bancar şi conexiune la Internet, soluţiile tehnologice puse la dispoziţie stimulând transformarea digitală în mai multe sectoare. Digitalizarea remodelează economiile din regiunea Asia-Pacific, dar sunt necesare mai multe investiţii în infrastructura digitală şi în capitalul uman pentru a stimula creşterea şi a ridica standardele de viaţă. În următorii cinci până la zece ani, dorim să fim principalul contribuitor la economia digitală din regiunea Asia-Pacific\", spune Nicholas Ma, preşedinte al Huawei Asia Pacific Enterprise Business Group.\n\nTransformare digitală în Thailanda\n\nPotrivit sursei citate, în Thailanda, Huawei susţine Universitatea Srinakharinwirot (SWU) să îşi îmbunătăţească acoperirea WiFi, punând astfel o bază solidă pentru implementarea soluţiilor de campus inteligent. Universitatea a lucrat cu Huawei pentru a-şi revizui reţeaua principală şi sistemul de monitorizare.\n\nHuawei a crescut viteza de internet în campusurile universităţii şi a redus timpii de întârziere. Cu ajutorul reţelelor Huawei, universitatea poate utiliza tehnologii care necesită internet de mare viteză, cum ar fi realitatea virtuală şi inteligenţa artificială. Reţeaua universităţii suportă dispozitive suplimentare pentru a putea aduce dispozitive VR în sălile de clasă şi pentru a îmbunătăţi procesul de învăţare. De asemenea, SWU utilizează aplicaţii de inteligenţă artificială şi camere inteligente gestionate de la un \"punct de comandă\" centralizat pentru a îmbunătăţi siguranţa în campus.\n\nInfrastructura digitală face, de asemenea, o diferenţă şi în industria financiară din Asia-Pacific. În Thailanda, GovernmentSavings Bank şi-a revizuit sistemele IT şi a început să utilizeze tehnologia SD-WAN (software definedwide-areanetwork) de la Huawei, ce îi permite să acceseze resursele IT dintr-o gamă largă de produse software şi hardware. Tehnologia SD-WAN de la Huawei a ajutat GovernmentSavings Bank să îşi conecteze sediul central cu sucursalele aflate la distanţă, permiţând personalului să transmită date către şi dinspre sucursale într-un mod mai eficient şi să ofere servicii bancare clienţilor mai rapid.\n\nNoi oportunităţi de dezvoltare în Malaysia şi Filipine\n\nHuawei oferă soluţii IT inovatoare care stimulează noile tehnologii 5G, Internet of Things şi Big Data clienţilor din întreaga regiune, ajutându-i să exploreze noi căi de dezvoltare economică, cum ar fi extinderea afacerilor şi construirea unei economii digitale avansate.\n\nOperatorul aeroportuar Malaysia Airports a început un nou proiect de modernizare a reţelei cu Huawei, care va face terminalele 1 şi 2 de la Aeroportul Internaţional Kuala Lumpur compatibile cu tehnologii precum 5G, WiFi, IoT şi AI. Modernizarea reţelelor aeroportului va permite companiei să automatizeze procedurile manuale, cum ar fi check-in-ul şi îmbarcarea. Acest lucru va ajuta la gestionarea fluxului de pasageri şi va reduce timpul de procesare pentru cei care se îmbarcă, îmbunătăţind experienţa generală a clienţilor.\n\nÎn Filipine, Huawei a oferit furnizorului local de servicii de internet Converge ICT Solutions tehnologia DC OptiX 2.0 de multiplexare prin divizare pe lungime de undă, pentru a contribui la furnizarea de internet fiabil şi de mare viteză centrelor de date care operează în ţară.\n\nUn număr tot mai mare de firme filipineze care furnizează servicii precum programarea şi înregistrarea datelor pentru organizaţii externe au crescut semnificativ cererea de servicii pentru centrele de date. Potrivit firmei de cercetare de piaţă Arizton Advisory& Intelligence, se aşteaptă ca piaţa centrelor de date din această ţară să crească cu o rată anuală de 13,4% şi să ajungă la o valoare de 635 de milioane de dolari până în 2027.\n\nSustenabilitate în Singapore\n\nTehnologia joacă un rol esenţial în dezvoltarea oraşelor durabile, cum ar fi Singapore, unde anul trecut administraţia publică a stabilit noi obiective de reducere a emisiilor de carbon, potrivit unui raport publicat de The Straits Times. Printre obiective se numără reducerea consumului de energie şi de apă cu 10% faţă de media celor trei ani precedenţi.\n\nPentru a îndeplini astfel de obiective, grupul Sunseap din Singapore, un dezvoltator de sisteme de energie solară, depune eforturi pentru a stimula utilizarea energiei solare, inclusiv prin punerea în funcţiune a unei instalaţii solare plutitoare offshore, care utilizează soluţiile fotovoltaice inteligente de la Huawei. Invertoarele inteligente ale centralei convertesc energia solară în electricitate utilizabilă, ceea ce o face mai eficientă, mai sigură şi mai fiabilă. Acestea sunt complet digitalizate şi rezistente la medii dificile, inclusiv la temperaturi cuprinse între 55°C sub zero şi 80°C.\n\nSe estimează că centrala poate produce peste 6 milioane de kilowaţi de energie pe an - suficient pentru a alimenta 1.250 de apartamente de dimensiuni medii. De asemenea, invertoarele contribuie la compensarea a peste 4.000 de tone de dioxid de carbon, care, altfel, ar necesita un sfert de milion de copaci pentru a fi compensate. Caracterul rezistent şi durabil al centralei, condus de o tehnologie eficientă, ajută la o contribuţie majoră la atingerea obiectivelor de reducere a emisiilor din sectorul public din Singapore.\n\n\"Astfel de iniţiative de digitalizare ale entităţilor guvernamentale şi ale sectorului privat din regiunea Asia-Pacific pot contribui la promovarea unor oportunităţi economice îmbunătăţite şi la creşterea calităţii vieţii pentru toţi. De asemenea, este esenţial ca organizaţiile din sectorul public să facă schimb de opinii cu privire la continuarea inovării digitale şi la rolul IT în dezvoltarea ecologică şi cu emisii reduse de dioxid de carbon, astfel încât să poată fi create soluţii şi abordări mai bune\" a adăugat Nicholas Ma, preşedinte al Huawei Asia Pacific Enterprise Business Group.\n\nHuawei va găzdui, în perioada 19-21 septembrie, HuaweiConnect 2022 la Bangkok, unde oficiali guvernamentali, experţi, cercetători, parteneri şi analişti din întreaga regiune Asia-Pacific se vor întâlni pentru a explora viitorul inovării digitale şi al dezvoltării durabile, se mai arată în comunicat.",
    "Primul eveniment Dyson în România: efectul Coandă, partea esențială din ultimul produs de îngrijire personală lansat de companie": "Steve Williamson, Lead Haircare Development Engineer în cadrul Dyson, a prezentat tehnologia Dyson de îngrijire a părului și inovația din spatele produselor de îngrijire personală, marcând lansarea noii generații de aparate de coafat Dyson Airwrap, reproiectată pentru o stilizare mai rapidă și mai ușoară a părului, fără căldură extremă, grație îmbunătățirii fluxului de aer Coandă.\n\nEvenimentul a oferit ocazia numeroșilor participanți să descopere noul Dyson Airwrap în cadrul unui master-class susținut de hairstiliștii George Cozma și Adonis Enache, ambasadori ai brandului în România, precum și să testeze toate cele trei produse de îngrijire a părului de la Dyson – uscătorul de păr Supersonic, placa de păr Corrale și noul aparat de coafat Airwrap.\n\n„Majoritatea instrumentelor de coafare ignoră faptul că tipurile de păr sunt foarte diferite – un accesoriu care funcționează pentru un tip de păr, ar putea fi nepotrivit pentru altul. Progresele aduse aparatului de coafat Dyson Airwrap se bazează pe succesul predecesorului său, prin activități de cercetare constante, teste ale utilizatorilor și progrese în dinamica computerizată a fluidelor. Rezultatul: bare de ondulare cu schimbare a direcției pentru o ondulare mai rapidă și mai ușoară, accesorii tip perii reproiectate pentru o definire mai precisă și un uscător complet nou de netezire, bazat pe efectul Coandă, cu dublă întrebuințare. Capacitatea noastră de a controla fluxul de aer oferă performanțe îmbunătățite ale efectului Coandă, ce permite ondularea, definirea și ascunderea firelor rebele – fără căldură extremă”, a menționat James Dyson, Inginer Șef și Fondator Dyson.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nToți cei interesați de produsele brandului pot vedea și testa noul Dyson Airwrap, împreună cu uscătorul de păr Supersonic și placa de păr Corrale, precum și renumitele aspiratoare verticale fără fir și purificatoarele de aer de ultimă generație, în primul magazin de prezentare deschis în România, la începutul lunii august. Astfel, magazinul de tip pop-up din incinta AFI Cotroceni din București, cu o suprafață de 18 m2, pune la dispoziția pasionaților de îngrijire a părului, precum și de igienizare a locuinței și a îmbunătățirii calității aerului cele mai recente inovații ale companiei.\n\nDESPRE DYSON\n\nDyson este o companie globală de cercetare și tehnologie cu operațiuni de inginerie, cercetare, dezvoltare, producție și testare în Singapore, Marea Britanie, Malaezia, Mexic, China și Filipine. După ce a început totul într-o magazie din Marea Britanie, compania Dyson a crescut constant de la înființarea sa în 1993. Astăzi, compania are un sediu global în Singapore și două campusuri tehnologice în Marea Britanie, care se întind pe o suprafață de peste 800 de acri în Malmesbury și Hullavington. Din 1993, Dyson a investit peste 1 miliard de lire sterline în birourile și laboratoarele sale din Wiltshire, care găzduiesc cercetarea, proiectarea și dezvoltarea viitoarei tehnologii Dyson. Dyson este deținută de familie și are peste 14.000 de angajați la nivel global, inclusiv o echipă puternică de 6.000 de ingineri. Compania vinde produse în 84 de piețe, în peste 300 de magazine Dyson Demo, dintre care 50 au fost deschise în întreaga lume în 2021, inclusiv un nou magazin Dyson Virtual Reality Demo.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "UE-Australia: Consiliul adoptă o decizie privind încheierea unui acord-cadru": "Consiliul a adoptat astăzi o decizie privind încheierea unui acord-cadru între Uniunea Europeană și statele sale membre și Australia. Această decizie deschide calea, din partea UE, pentru intrarea în vigoare a acordului începând de la finele lunii octombrie 2022.\n\nAcest acord ambițios contribuie în mod considerabil la îmbunătățirea parteneriatului dintre UE și Australia, care se bazează pe valori și pe principii comune, inclusiv pe respectarea principiilor democratice, a drepturilor omului și libertăților fundamentale, a statului de drept și a păcii și securității internaționale. Acesta va orienta interacțiunile viitoare dintre cele două părți și le va permite să abordeze provocările din domeniul politicii externe și de securitate, al dezvoltării durabile, al schimbărilor climatice și al chestiunilor economice și comerciale.\n\nAcordul prevede, de asemenea, o cooperare într-o gamă largă de domenii de politică, cum ar fi sănătatea, mediul, energia, educația, cultura, munca, gestionarea dezastrelor, pescuitul și afacerile maritime, transporturile, cooperarea juridică, spălarea banilor și finanțarea terorismului, criminalitatea organizată și corupția. În plus, va încuraja stabilirea unor legături mai strânse între liderii din cadrul instituțiilor guvernamentale, al întreprinderilor și al societății civile.\n\nContext și etapele următoare\n\nLa 15 aprilie 2016, Înaltul Reprezentant și Comisia au transmis Consiliului o propunere comună de decizie a Consiliului privind semnarea și aplicarea cu titlu provizoriu a acordului-cadru dintre Uniunea Europeană și statele sale membre, pe de o parte, și Australia, pe de altă parte. Acordul a fost semnat la Manila (Filipine) la 7 august 2017, în urma unei decizii a Consiliului de aprobare a semnării.\n\nLa 28 noiembrie 2016, Înaltul Reprezentant și Comisia au transmis Consiliului o propunere comună de decizie a Consiliului privind încheierea acordului-cadru, iar la 18 aprilie 2018 Parlamentul European și-a dat aprobarea. Procedura de ratificare de către statele membre a fost finalizată la 27 iulie 2022.\n\nDecizia privind încheierea acordului-cadru intră în vigoare astăzi, adică la data adoptării sale, iar acordul-cadru în sine va intra în vigoare în a treizecea zi de la data la care părțile și-au notificat reciproc finalizarea procedurilor lor juridice respective.",
    "Un rapidist va călători 4.100 km pentru a juca la echipa națională! Puștiul a fost junior la PSG": "Adrien Ebersbach (16 ani) a primit convocarea la naționala U17 a Turkmenistanului, care va merge în Iordania pentru turneul de calificare la AFC U17, campionatul continental la această categorie de vârstă.\n\nDeplasarea sa va dura 48 de ore!\n\n\n\nRapidistul este singurul jucător selecționat care evoluează în campionate europene și va zbura 4.100km și va petrece 48 de ore în avion și în aeroporturi pentru a ajunge la Ashgabat. Ulterior, Turkmenistan U17 va face un cantonament de șase zile în Uzbekistan, apoi va juca în Grupa A preliminară cu Filipine (1 octombrie), Siria (3 octombrie), Japonia (5 octombrie) și Iordania (7 octombrie) pentru calificarea la AFC U17 Asian Cup din 2023, competiție la care vor participa 16 echipe și a cărei gazdă încă nu a fost anunțată.\n\nJoacă în aceeași echipă de juniori cu Matei Șucu\n\nDespre povestea de viață a puștiului rapidist Sport.ro a scris în urmă cu două săptămâni. Mijlocașul central de la Rapid este coleg de echipă cu băiatul patronului Dan Șucu, și va rata meciurile cu Petrolul (2 octombrie), FC Botoșani (5 octombrie) și FCV Farul (9 octombrie), pe care juniorii giuleșteni le au programate în Liga Elitelor U17. Tânărul fotbalist cu origini franceze și turkmene este monitorizat și de selecționerul Said Seyidow, pentru a fi chemat la naționala de seniori, dacă va debuta în acest sezon sub comanda lui Adrian Mutu.\n\nFoto - Gabriel Chirea",
    "Studiul DHL Trade Growth Atlas": "Comerțul global este surprinzător de puternic, în ciuda șocurilor recente, relevă\n\nstudiul DHL Trade Growth Atlas, publicat recent și care prezintă cele mai importante tendințe din comerțul global.\n\nComerțul internațional de mărfuri a crescut cu până la 10% peste nivelurile de dinaintea pandemiei de COVID-19. În ciuda războiului din Ucraina, se estimează că acesta va evolua mai rapid, în anii 2022 și 2023, față de precedentul deceniu. Noi lideri de creștere a comerțului apar în Asia de Sud-Est și de Sud. Exporturile Africii Subsahariane se vor accelera dramatic. Vietnam, India și Filipine se remarcă atât prin viteza, cât și pe scara creșterii comerciale estimate până în 2026.\n\nPrecizările transmise ZIUA CARGO:\n\nDHL și NYU Stern School of Business au publicat noul DHL Trade Growth Atlas, care prezintă cele mai importante tendințe și perspective ale comerțului global cu mărfuri.\n\nRaportul acoperă 173 de țări, oferind informații de afaceri valoroase pentru factorii de decizie și liderii industriei. Ea aruncă o lumină pozitivă asupra rezistenței comerțului global – în ciuda șocurilor recente și a pesimismului pieței.\n\n„Scopul nostru este ca DHL Trade Growth Atlas să devină o resursă de bază pentru înțelegerea și navigarea schimbărilor din peisajul comercial global. Comerțul va rămâne un motor cheie al prosperității – așa cum a fost de secole. În mediul de afaceri global actual, DHL poate ajuta clienții să regândească anumite lanțuri de aprovizionare, bazându-le pe un compromis sensibil între cost și risc, astfel încât acestea să fie atât eficiente, cât și sigure. În calitate de furnizor principal de logistică din lume, oferim soluții pentru toate cerințele de logistică și ne-am dovedit că oferim servicii stabile și de încredere chiar și în medii de piață volatile”, spune John Pearson, CEO al DHL Express.\n\nComerțul internațional este considerat deosebit de important în contextul actual datorită puterii sale de a accelera creșterea economică, de a reduce inflația și de a permite țărilor și companiilor să acceseze mai multe surse de input-cheie.\n\nRecomandări-cheie: creștere, schimbări și oportunități\n\nAtlasul de creștere a comerțului DHL măsoară, de asemenea, schimbările în cota țărilor și regiunilor din comerțul mondial. Printre elementele-cheie:\n\nPandemia de Covid-19 nu a fost reversul major pentru comerțul global pe care mulți l-au anticipat: comerțul internațional cu mărfuri a crescut cu până la 10% peste nivelurile pre-pandemie, chiar și în fața blocajelor semnificative ale aprovizionării care au restrâns creșterea în continuare.\n\nPerspectivele pentru creșterea viitoare a comerțului rămân surprinzător de pozitive: din cauza războiului din Ucraina, prognozele de creștere a comerțului au fost retrogradate, dar încă mai cer ca comerțul să crească puțin mai rapid în 2022 și 2023 decât în ​​deceniul precedent.\n\nVânzările de comerț electronic au crescut în timpul pandemiei, iar prognozele indică o creștere puternică a comerțului electronic transfrontalier în continuare.\n\nNoi poli de creștere a comerțului sunt identificați în Asia de Sud-Est și de Sud, iar creșterea comerțului este de așteptat să se accelereze dramatic în Africa Subsahariană.\n\nCreșterea comerțului este răspândită într-o varietate mai largă de țări: China a reprezentat un sfert din creșterea comerțului în ultimii ani și se preconizează că va continua să aibă cea mai mare creștere, dar ponderea sa este probabil să scadă la jumătate, la 13%.\n\nVietnam, India și Filipine se remarcă atât prin viteza, cât și prin amploarea creșterii comerciale proiectate până în 2026. Toate trei au potențialul de a beneficia de eforturile multor companii de a diversifica strategiile de producție și aprovizionare centrate pe China.\n\nÎn timp ce economiile emergente și-au crescut ponderea în comerțul mondial de la 24 la 40% între 2000 și 2012, jumătate din creștere fiind determinată doar de China, aceste cote abia s-au schimbat în ultimul deceniu.\n\nCu toate acestea, economiile emergente continuă să avanseze pe măsuri de conectivitate, inovare și companii lider. Ei devin din ce în ce mai importanți exportatori de produse manufacturate sofisticate și concurează din ce în ce mai mult nu numai la costuri reduse, ci și la inovație și calitate.\n\nÎnțelegerea comerțului global și a oportunităților sale\n\nAtlasul de creștere a comerțului DHL examinează tendințele de creștere a comerțului global, schimbările geografice, mixul de produse comercializate și schimbările mai ample din mediul de afaceri. Acesta analizează comerțul cu bunuri la nivel mondial, în funcție de regiune, pentru economiile avansate față de economiile emergente și în 173 de țări. Raportul conține rezumate concise de o pagină pentru fiecare dintre aceste țări. Țările acoperite cuprind peste 99% din comerțul mondial, PIB-ul și populația.\n\n„Am analizat cele mai importante date despre starea și traiectoria comerțului global și am căutat să le transpunem în hărți, diagrame și alt conținut vizual. Rezultatele arată că există încă oportunități mari de creștere comercială atât în ​​economiile avansate, cât și în cele emergente, precum și în regiunile din întreaga lume. Peisajul comercial se schimbă și prezintă noi provocări, dar acest raport respinge cu fermitate previziunile privind o retragere majoră a comerțului global”, spune Steven Altman, senior Research Scholar și director al DHL Initiative on Globalization la Centrul pentru viitorul managementului NYU Stern.\n\nAtlasul completează seria DHL Global Connectedness Index. În timp ce Atlasul de creștere a comerțului DHL oferă o analiză specială a comerțului global cu bunuri, DHL Global Connectedness Index, publicat în mod regulat, din 2011, analizează fenomenul mai larg al globalizării – bazat pe comerțul cu bunuri și servicii, precum și pe fluxurile mondiale de capital. Ambele rapoarte ajută la identificarea oportunităților de afaceri promițătoare și sprijină dezbaterile bazate pe fapte despre comerț și globalizare.",
    "Fundația TELUS International Romania lansează înscrierile pentru cea de-a doua rundă de granturi din 2022": "ONG-urile sunt invitate să își înscrie proiectele până pe 21 octombrie 2022\n\nFondurile pentru cea de-a doua sesiune de granturi din 2022 au o valoare totală de 46.000 USD\n\nFundația TELUS International Romania Community Board dă startul celei de-a doua sesiuni de granturi din 2022 cu scopul de a oferi sprijin financiar în valoare totală de 46.000 USD organizațiilor non-profit care dezvoltă proiecte axate pe educație, sănătate și mediu.\n\nONG-urile își pot înscrie proiectele până la data de 21 octombrie 2022.\n\nGranturile sunt acordate exclusiv organizațiilor non-guvernamentale înregistrate în România, iar proiectele depuse trebuie să întrunească următoarele criterii de eligibilitate:\n\nsă aibă ca beneficiari direcți copii, tineri sau familiile acestora;\n\nsă fie implementate în prima jumătate a anului 2023;\n\nsă utilizeze inovația socială în abordarea unei probleme importante pentru societate.\n\nSuma maximă alocată proiectelor câștigătoare este de 5.000 USD, cu excepția a două proiecte care pot primi până la 10.000 USD fiecare, în funcție de complexitatea lor și de numărul de beneficiari.\n\nÎn prima parte a acestui an, Fundația TELUS International Romania a fost alături de ONG-urile care au oferit suport refugiaților ucraineni, de la asistență umanitară și veterinară până la asistență juridică, medicală și psihologică. Crucea Roșie Română, Habitat for Humanity România, Salvați Copiii Iași, Hospice Casa Speranței sunt o parte dintre asociațiile susținute în contextul crizei din Ucraina, valoarea totală a sponsorizărilor din cadrul primei sesiuni de granturi ridicându-se la 54.000 USD.\n\nAcesta este al șaselea an consecutiv în care TELUS International Romania Community Board distribuie fonduri în valoare totală de 100.000 USD pentru a susține comunitățile locale și nu numai. Lansată în septembrie 2016, Fundația este unul dintre modurile prin care TELUS International își respectă angajamentul de a “dărui acolo unde trăim” (“We Give Where We Live”), alături de evenimentul anual de voluntariat TELUS Days of Giving sau alte campanii sociale. Până acum, peste 100 de proiecte au fost derulate de ONG-uri în România cu sprijinul Fundației TELUS International, având un impact pozitiv în viețile a 33.000 de beneficiari.\n\nLa nivel global, TELUS International gestionează cinci Fundații: în Guatemala, El Salvador, Filipine, Bulgaria și România, fiecare distribuind 100.000 USD anual pentru a sprijini proiecte dedicate comunităților locale.\n\nTELUS International (NYSE & TSX: TIXT) proiectează, construiește și furnizează soluții digitale de ultimă generaţie pentru a îmbunătăţi experienţa consumatorilor (CX) pentru branduri globale inovatoare. Serviciile companiei susțin întregul ciclu al transformării digitale, sprijinind clienții să îmbrățișeze mai rapid noile tehnologii digitale pentru a obține rezultate de business mai bune.\n\nSoluțiile integrate ale TELUS International cuprind strategie digitală, inovație, consultanță și design, ciclul de viață al sistemelor IT, automatizare inteligentă și AI end-to-end, inclusiv capabilități de viziune computerizată, precum și soluții CX de tip omnichannel, soluții de încredere și securitate, inclusiv moderare de conținut. Susținând toate etapele de dezvoltare ale companiilor, TELUS International colaborează cu branduri din industrii cu creștere rapidă, precum tehnologie și jocuri, comunicare și media, comerț electronic și Fintech, servicii bancare, servicii financiare și de asigurări, sănătate, turism și ospitalitate.\n\nCultura TELUS International promovează diversitatea și inclusivitatea în toate regiunile în care operează compania, prin politicile sale, prin workshopurile și platformele cu resurse dedicate membrilor echipei, prin practicile de angajare care asigură oportunități egale. TELUS International construiește comunități mai puternice și îi ajută pe cei care au nevoie prin evenimente de voluntariat importante, care au avut până acum un impact pozitiv în viețile a peste un milion de oameni din întreaga lume. Compania contribuie și prin cele cinci Fundații, care au acordat, din 2011 până în prezent, sponsorizări în valoare totală de 4,8 milioane de dolari unor organizații caritabile locale.",
    "Țările care nu pot fi cucerite într-un război. Care sunt atuurile lor": "Adevărata cucerire a unei țări înseamnă mai mult decât invadarea granițelor sale terestre. Pentru a cuceri cu adevărat o țară, un invadator trebuie să-i supună poporul. Să pună capăt voinței de a lupta. Există multe țări în lume cu multă experiență în acest domeniu și sunt mult mai multe țări care au fost la capătul unei subjugări. la această oră, deși pare imposibil, putem vorbi de țările care nu pot fi cucerite într-un război. Sunt cel puțin cinci astfel de state, care au atuuri importante, și care susțin această afirmație.\n\nFinalul celui de-al Doilea Război Mondial și dispariția colonialismului\n\nLa sfârșitul celui de-al Doilea Război Mondial, epoca colonialismului a luat sfârșit în mod oficial. Cceea ce a rezultat din acest sfârșit a fost o renaștere a acelor popoare și a culturii lor.\n\nAceastă renaștere a demonstrat că popoarele nu au fost niciodată cu adevărat supuse în primul rând.\n\nApoi, au existat unele țări care fie nu au încetat niciodată să lupte, fie au luptat constant pentru dreptul lor la existență încă de când și-au câștigat independența.\n\nUnele dintre ele au depășit mari greutăți și au câștigat respectul vecinilor și al foștilor dușmani. Alternativa era să se lase supuse unor puteri străine doar pentru că nu aveau cele mai noi și mai bune tehnologii militare.\n\nCare sunt țările care nu pot fi cucerite într-un război\n\nAm încercat să facem o analiză a țărilor ale căror oameni, geografie, mărime, populație și cultură nu ar permite niciodată unui invadator să le cucerească. De data aceasta, ne vom uita la țări mai mici care au înfruntat marile puteri în calitate de outsider și au ieșit învingătoare.\n\n1. Vietnam, a rezistat în fața hoardelor și americanilor\n\nRăzboiul din Vietnam nu a fost un meci istoric de categorie secundară. Dacă vreți, a fost o luptă de campionat la categoria grea. Doar că Statele Unite nu și-au dat seama de acest lucru la vremea respectivă.\n\nIstoria poporului și a apărării formidabile a Vietnamului datează cu mult înainte de anii 60. Și chiar înainte de cel de-al Doilea Război Mondial.\n\nDin punct de vedere istoric, Vietnamul a fost considerat una dintre cele mai militariste țări din regiune, și pe bună dreptate. Vietnamul a alungat invadatorii încă din secolul al XIII-lea.\n\nEste momentul când hoardele mongole au încercat să se mute din China. Deși nu a fost Genghis Khan în fruntea armatei invadatoare, nu a fost prea departe de vremurile liderului decedat atunci.\n\nDinastia Yuan a lui Kubali Khan a încercat de trei ori să-i supună pe vietnamezi. La ultima invazie, Khan a trimis 400 de nave și 300.000 de oameni în Vietnam. Khan și-a văzut fiecare navă scufundată, iar armata a fost hărțuită de vietnamezi pe tot drumul de întoarcere în China.\n\n2. Finlanda, este una din țările care nu pot fi cucerite într-un război\n\nDeși nu se cunosc prea multe despre istoria timpurie a Finlandei, există câteva istorii vikinge care menționează zone din Finlanda și oamenii care locuiesc în acele zone. Aceste povești implică de obicei vikingi care sunt uciși sau care cad în luptă.\n\nAcelași lucru este valabil și pentru norvegieni, suedezi, danezi și, practic, oricine altcineva care a pus ochii pe Finlanda. În anii care au trecut, finlandezii s-au lăsat dominați de Suedia și Rusia.\n\nDar după ce au primit autonomia în 1917, Finlanda nu avea de gând să renunțe la ea. În cele din urmă, au devenit o republică și au fost mulțumiți de această situație până în preajma începerii celui de-al Doilea Război Mondial.\n\nAtunci a avut loc invazia Uniunii Sovietice. Invazia Finlandei nu a mers bine pentru URSS. A durat doar 105 zile, iar „Războiul de iarnă”, așa cum a fost numit, a fost scena unora dintre cele mai brutale lupte pe care lumea le-a văzut până în prezent.\n\nFinlandezii au fost nemiloși și necruțători în apărarea teritoriului lor. De exemplu, incidentul Raatteentie a implicat o ambuscadă întinsă de 300 de finlandezi unei forțe sovietice de 25.000 de oameni. Finlandezii i-au distrus pe ruși aproape până la ultimul om.\n\nLunetistul finlandez Simo Hayha a ucis 505 ruși și nu a pierdut nici un moment de somn. Atunci când finlandezii în retragere au distrus tot ceea ce putea fi de folos unui invadator, au forțat trupele sovietice să mărșăluiască pe lacuri înghețate.\n\n3. Israel, un stat impenetrabil\n\nDacă o parte din ceea ce face din Statele Unite o țară de necucerit este faptul că fiecare cetățean este capabil să ia armele împotriva unui invadator, imaginați-vă cât de eficientă ar fi această forță de miliție improvizată dacă fiecare cetățean ar fi, de asemenea, un soldat instruit.\n\nAcesta este Israelul, cu 1,5 milioane de soldați de rezervă foarte bine pregătiți. Israelul are un serviciu militar obligatoriu pentru toți cetățenii săi, bărbați și feme, încă din 1949 și asta pentru un motiv întemeiat.\n\nIsraelul se află într-o zonă dificilă. Majoritatea vecinilor săi nu doresc ca Israelul să existe. Acest lucru înseamnă că statul evreu luptă constant pentru supraviețuire într-un fel, formă sau altul și sunt incredibil de buni la asta.\n\nÎn aproape 70 de ani de istorie, Israelul a obținut un bilanț de război perfect. Nu este rău pentru nicio țară, cu atât mai puțin pentru una care ia foc pentru literalmente orice face.\n\nNu numai că Israelul va șterge pe jos cu dușmanii săi, dar nu trage pumni. Acesta este motivul pentru care războaiele împotriva Israelului nu durează mult. Cle mai multe dintre ele au durat mai puțin de un an, iar cele mai scurte doar șase zile.\n\nÎn ceea ce privește invadarea Israelului, ultima dată când o armată invadatoare a fost în Israel propriu-zis, a fost în timpul Războiului de Independență din 1948-49.\n\nDe atunci, cel mai departe a ajuns un invadator în interiorul Israelului a fost în zonele confiscate de israelieni în timpul unui război anterior.\n\n4. Japonia, amestec de tech și tradițional. Una din țările care nu pot fi cucerite într-un război\n\nUna dintre cele mai vechi civilizații din lume, Japonia a reușit să își păstreze cultura și istoria relativ intacte de-a lungul secolelor, deoarece Japonia continentală nu a fost niciodată invadată de o forță exterioară.\n\nContrar credinței populare, taifunurile nu au distrus complet flotele mongole. Invadatorii mongoli au reușit să debarce pe unele dintre insulele japoneze.\n\nDar după câteva victorii și câteva înfrângeri uluitoare, japonezii i-au epuizat pe mongoli, iar aceștia au fost nevoiți să se retragă înapoi la navele lor. Atunci a lovit primul taifun.\n\nMongolii au invadat din nou, mai puțin de șapte ani mai târziu. Atunci veneau cu o flotă de 4.400 de nave și aproximativ 140.000 de soldați mongoli, coreeni și chinezi.\n\nSamuraii japonezi care apărau Golful Hakata nu aveau de gând să aștepte debarcarea inamicului și chiar au urcat la bordul navelor chinezești pentru a-i măcelări pe marinarii acestora.\n\nDe atunci, Codul Bushido nu a făcut decât să crească în importanță, iar principalii inamici ai Japoniei au fost japonezii. Odată ce Japonia s-a debarasat de sistemul feudal și s-a unificat, a devenit o forță de luat în seamă.\n\nJaponia a spulberat noțiunea că o armată asiatică nu este capabilă să învingă o armată occidentală într-un război real, învingându-i categoric pe ruși atât pe uscat, cât și pe mare în 1905, pregătind terenul pentru cel de-al Doilea Război Mondial.\n\nAtacul de la Pearl Harbor nu a fost o idee prea bună\n\nDeși atacul de la Pearl Harbor nu a fost o idee prea bună, japonezii s-au asigurat că americanii știau că orice invazie a teritoriului japonez îi va costa scump. Și-au respectat promisiunea, în mare parte luptând până la moarte.\n\nStatele Unite au înțeles mesajul, alegând să arunce arme nucleare asupra Japoniei pentru a forța capitularea, în loc să încerce o invazie. Chiar dacă SUA au obținut capitularea cerută, Japonia nu a fost o țară cucerită.\n\nStatele Unite au părăsit Japonia după șapte ani de ocupație și după ce au înțeles că comunismul era mai rău decât luptele mărunte. „Bushido” a început să capete o altă semnificație pentru japonezi. Nu era doar unul de loialitate extremă față de tradiții sau concepte, sau chiar față de stat.\n\nS-a transformat în întreaga cultură japoneză până când a început să reprezinte un fel de curaj extrem și rezistență în fața adversității. Mulți japonezi ezită să folosească bushido în legătură cu armata japoneză.\n\nDar ascensiunea Chinei alimentează eforturile de a modifica constituția pacifistă a Japoniei pentru a permite forțelor sale de autoapărare să adopte o poziție mai agresivă în anumite zone.\n\n5. Filipine, statul care l-a ucis pe Ferdinand Magellan\n\nCele peste 7.000 de insule ale Filipinelor nu sunt o țară pe care orice invadator ar trebui să aștepte cu nerăbdare să o supună. Filipinele au rezistat invadatorilor încă de când filipinezii l-au ucis pe Ferdinand Magellan în 1521.\n\nTimp de peste 300 de ani, locuitorii din Filipine nu au fost în mare parte încântați să se afle sub dominația spaniolă. Asta a dus la o serie de insurecții, revolte și revolte directe împotriva spaniolilor.\n\nDe fapt, pe întreaga durată a colonialismului spaniol în Filipine, Moro din Sulu și Mindinao au luptat împotriva ocupanților lor. Acesta este un popor care nu va fi cucerit.\n\nPopulația din Filipine s-a ridicat pentru a scăpa de lanțurile colonizatorilor spanioli. De altfel, exista deja un plan masiv, precum și un guvern secret din umbră pregătit să preia puterea imediat ce spaniolii ar fi plecat.\n\nAceastă revoluție a continuat până la Războiul hispano-american. Atunci, americanii au smuls națiunea insulară, spre disperarea și surpriza filipinezilor.\n\nLuptătorii pentru libertate din Filipine au fost atât de indignați de ocupația americană încât trupele americane au fost nevoite să adopte o nouă armă de mână cu un calibru mai mare.\n\nLuptătorii Moro, împușcați cu pistolul Colt de calibrul 38 M1892 Army-Navy din dotarea standard, nu se mai oprea din a se năpusti asupra trupelor americane, iar trupele americane din Filipine erau ucise din lipsă de putere de foc.\n\nÎntre timp, Filipine a creat oricum un guvern și a declarat imediat război Statelor Unite și, chiar dacă acesta s-a încheiat cu capturarea liderului rebel Emilio Aguinaldo, trupele americane aveau să rămână în Filipine până în 1913, încercând să supună gherilele din junglă și din insulele periferice. Până la invazia Japoniei.\n\nConcluzie\n\nDeși par mici, și vulnerabile, aceste state intră în categoria despre care ne-am propus să vorbim, și-anume țările care nu pot fi cucerite într-un război. Așa că, dacă vă gândiți cumva la vreo invazie, ar fi bine să evitați aceste state.",
    "Statele Unite și 13 țări din zona Asia-Pacific au încheiat o alianță economică pentru a contracara expansiunea Chinei": "După două zile de negocieri, ţările noului Cadru Economic Indo-Pacific pentru Prosperitate (IPEF), o iniţiativă lansată în mai de către preşedintele american Joe Biden, au aprobat o declaraţie comună de angajament pentru a se angaja să coopereze în patru domenii: comerţul (economia digitală în special), lanţurile de aprovizionare (afectate de pandemie), energia verde şi lupta împotriva corupţiei.\n\nAcordul „va crea locuri de muncă atât în Statele Unite, cât şi în celelalte ţări ale IPEF”, a afirmat secretarul american pentru comerţ, Gina Raimondo, la încheierea acestei prime întâlniri fizice dintre cei 14 membri ai alianţei.\n\nTextul adoptat constituie „o foaie de parcurs pentru viitoare discuţii”, a adăugat ea, salutând „consensul” dintre ţările membre.\n\nCu toate acestea, India a refuzat să se angajeze în dosarele comerţ şi economie digitală.\n\nCu acest nou parteneriat comercial, administraţia Biden speră să reconstruiască pilonul economic al diplomaţiei sale în regiune. În 2017, Donald Trump, pe atunci preşedinte, s-a retras din Tratatul de liber schimb transpacific (TPP), lăsând câmpul liber Chinei, a cărei economie este esenţială pentru mulţi vecini, pentru a-şi exercita influenţa.\n\nDar această alianţă este deja criticată şi unii experţi pun la îndoială sfera ei reală, dincolo de un simplu simbol pentru a oferi o alternativă la China ţărilor din regiunea Asia-Pacific. Sunt astfel excluse orice reduceri de tarife sau facilitarea accesului pe piaţa americană.\n\nDupă retragerea Statelor Unite din TPP, care a fost încheiat în cele din urmă fără Washington în 2018, preşedintele Biden exclude un acord major de liber schimb, în pofida aspiraţiilor mai multor puteri asiatice: opinia publică americană îl vede ca pe o ameninţare pentru locurile de muncă din Statele Unite.\n\nÎn ciuda contururilor încă vagi ale IPEF, cercurile de afaceri americane par să susţină acest nou compromis.\n\n„Dacă Statele Unite rămân absente din regiune, este un risc, China este cunoscută pentru sprijinul acordat (acestor ţări), uitaţi-vă la acordurile pe care le încheie în materie de infrastructură”, a declarat pentru AFP un participant la summit. „Acest ajutor vine şi cu condiţiile lor şi, pe termen lung, poate dăuna cu adevărat afacerilor americane din regiune”, a adăugat el.\n\nStructurat în jurul Statelor Unite, IPEF reuneşte Australia, Brunei, Insulele Fiji, India, Indonezia, Japonia, Coreea de Sud, Malaezia, Noua Zeelandă, Filipine, Singapore, Thailanda şi Vietnam.",
    "Veste mare pentru fanii boxului. Manny Pacquiao revine în ring. Cu cine va lupta": "Faimosul boxer Manny Pacquiao, care s-a retras anul trecut şi a candidat pentru funcţia de preşedinte în Filipine, a declarat că se gândeşte la o revenire în ring pentru un meci demonstrativ, în ianuarie, în Arabia Saudită, împotriva francezului Jaber Zayani.\n\nLegendarul sportiv în vârstă de 43 de ani şi fost campion mondial la şase categorii diferite va avea discuţii despre o posibilă luptă la Riad împotriva fostului său partener de antrenament. \"Vom începe să discutăm\", a spus Pacquiao.\n\nPacquiao şi-a încheiat cariera de 26 de ani după ce a pierdut la puncte în faţa cubanezului Yordenis Ugas, în august 2021.\n\nDupă ce a devenit senator în 2016, sportivul a candidat pentru preşedinţia Filipinelor în acest an, dar nu a fost ales.\n\nPacquiao s-ar putea alătura listei numelor mari din box care, după ce s-au retras, s-au aventurat în circuitul meciurilor demonstrative.\n\nFloyd Mayweather, care s-a autointitulat „pionier al meciurilor demonstrative”, l-a dominat pe influencerul Logan Paul într-o luptă anul trecut şi a trecut de japonezul Tenshin Nasukawa, luptător de kickboxing, în decembrie 2018.\n\nMayweather, fostul rival al lui Pacquiao, se va întâlni cu starul japonez al artelor marţiale mixte Mikuru Asakura, într-un meci la sfârşitul acestei luni.\n\nAds",
    "Inundaţiile şi alte dezastre legate de apă ar putea costa omenirea peste cinci trilioane de dolari până în 2050": "În acest an, ploile abundente au declanşat inundaţii în China şi Coreea de Sud şi au perturbat aprovizionarea cu apă şi electricitate în India, în timp ce seceta a pus în pericol recoltele fermierilor din Europa.\n\nAstfel de dezastre costă economia globală sute de miliarde de dolari. Secetele, inundaţiile şi furtunile extreme de anul trecut au dus la pierderi globale de peste 224 de miliarde de dolari, potrivit Bazei de date privind evenimentele de urgenţă gestionată de Centre for Research on the Epidemiology of Disasters, cu sediul la Bruxelles.\n\nDar, pe măsură ce schimbările climatice vor genera ploi mai intense, inundaţii şi secete în următoarele decenii, aceste costuri vor creşte, avertizează raportul realizat de firma de consultanţă în domeniul ingineriei şi al mediului GHD.\n\nApa - atunci când este prea multă sau prea puţină - poate fi \"cea mai distructivă forţă pe care o poate experimenta o comunitate\", a declarat Don Holland, care conduce programul canadian al GHD privind piaţa apei.\n\nGHD a evaluat riscurile legate de apă în şapte ţări reprezentând condiţii economice şi climatice variate: Statele Unite, China, Canada, Marea Britanie, Filipine, Emiratele Arabe Unite şi Australia. Utilizând date de asigurare la nivel mondial şi studii ştiinţifice privind modul în care evenimentele extreme pot afecta diferite sectoare, echipa a estimat valoarea pierderilor cu care se confruntă ţările în ceea ce priveşte costurile imediate, precum şi economia globală.\n\nÎn Statele Unite, cea mai mare economie din lume, pierderile ar putea totaliza 3.700 de miliarde de dolari până în 2050, în condiţiile în care, până atunci, produsul intern brut al SUA se va reduce cu aproximativ 0,5% în fiecare an. China, a doua economie a lumii, se confruntă cu pierderi cumulate de aproximativ 1,1 miliarde de dolari până la jumătatea secolului.\n\nDintre cele cinci sectoare de activitate cele mai vitale pentru economia globală, producţia şi distribuţia ar fi cele mai afectate de dezastre care ar costa 4,2 trilioane de dolari, deoarece lipsa apei perturbă producţia, în timp ce furtunile şi inundaţiile distrug infrastructura şi stocurile.\n\nSectorul agricol, vulnerabil atât la secetă, cât şi la precipitaţii extreme, ar putea înregistra pierderi de 332 de miliarde de dolari până în 2050. Alte sectoare care se confruntă cu provocări majore sunt comerţul cu amănuntul, sectorul bancar şi cel energetic.",
    "Românii, atrași din nou de vacanțele exotice după pandemie (REPORTAJ)": "A trecut pandemia, iar românii au prins iar gustul vacanțelor în locuri exotice. Caută cazări în hoteluri de lux, excursii în zone cu vegetație luxuriantă ori la situri istorice. E drept că Grecia și Bulgaria își iau partea leului în timpul vacanței de vară, însă Africa, America ori Asia au devenit tot mai căutate.\n\nEste și motiv pentru care aceste destinații sunt tot mai căutate: prețul. Statele Unite, Dubaiul, Mexicul și țările din Asia de Sud sunt unele dintre zonele tot mai frecventate de români în ultima vreme.\n\n„Pe măsură ce ne apropiem de sezonul de toamnă revin și destinațiile exotice în prim-planul românilor. Românii încep să-și caute vacanțe în afara Europei, destinații mai îndepărtate. Se gândesc ca toamna și iarna să petreacă poate undeva la plajă, din punctul ăsta de vedere aș aminti destinațiile din zona Oceanului Indian, inclusiv Bali, Thailanda au revenit acum în preferințele românilor”, spune Andra Pascu, consultant de turism.\n\nExtrem de căutat este și Mexicul, unde se poate ajunge rapid, iar prețurile sunt extrem de bune.\n\n„Acolo, românii găsesc și hoteluri all inclusive, știm cu toții că iubim tipul ăsta de vacanță. În egală măsură aș mai spune că acum, pe toamnă cel puțin, au revenit și circuitele culturale, acele circuite de o săptămână- două în care românii merg să exploreze destinațiile intercontinentale cum ar fi Statele Unite, Țări din America de Sud, Japonia. Bineînțeles că aici vorbim și de costuri mai mari, costuri considerabile, însă reprezintă un tip de vacanță care în perioada pandemiei a fost ocolit de români”, a adăugat Andra Pascu, consultant de turism.\n\nCultura diferită, peisajele, mâncarea, par a fi primele lucruri pe care românii le pun pe listă atunci când își aleg noua destinație de vacanță.\n\n„În Mexic e mult mai diferită cultura, bineînțeles, mâncarea, nouă ne-a plăcut foarte mult mâncarea mexicană, preparăm și acasă și încercăm să aducem un pic din gustul de acolo, ne-a plăcut foarte mult să descoperim istoria lor și cum trăiesc ei”, spune Mihaela, care a călătorit foarte mult în acest an.\n\nAceasta spune că atunci când își pregătește o vacanță, își caută locuri noi. Așa a ajuns și în Asia.\n\n„Am fost întâi în Singapore și apoi în Malaezia. Am ales să fie două destinații cumva diferite, o metropolă și o insulă pentru a avea experiența asta completă și de oraș și de locuri faine și mult mai diferite față de ce găsim în Europa, dar și viața de insulă. Acolo ne-am închiriat un scuter, ne-am plimbat cu el și a fost fain să descoperim insula, pe două roți”, a continuat Mihaela.\n\nAura a vizitat 43 de țări, până în acest moment, și spune că lista este încă deschisă. Cu toate acestea, cel mai important factor pe care îl ia în considerare atunci când își stabilește o călătorie este bugetul.\n\n„O experiență dintr-o călătorie exotică, din Filipine. Am fost o lună de zile am călătorit prin Filipine și am vizitat câteva insulițe și am avut și ocazia să înot cu broscuțele țestoase de acolo. Mi s-a părut foarte drăguț”, a adăugat Aura.\n\nCu toate acestea, pentru călătoriile pe care vor să le facă o dată în viață, românii își alocă un buget mult mai mare. Spre exemplu, în Dubai merg pentru lux și opulență.\n\nMihaela a plecat în acest an în Dubai, iar concediul de vară l-a petrecut în Serbia, Muntenegru, Albania și Bulgaria, într-un circuit de 16 zile. Aceasta spune că Dubaiul este într-adevăr luxos, însă trebuie să descoperim ce înseamnă cu adevărat viața în Emirate.\n\n„Dubaiul nu înseamnă numai lux, înseamnă și Dubaiul vechi, înseamnă și viața oamenilor și nivelul lor de trai. Nu înseamnă doar bijuterie, mall-uri și zgârie-nori”, a spus Mihaela.\n\nÎntr-adevăr, toți caută natura și peisajele, însă nu și căldura. Sunt mulți care îndrăznesc să plece și spre țările mai nordice. În această categorie se află și Ely, care spune că în acest an s-a axat mai mult pe zonele pline de natură și a încercat să se ducă în locuri cât mai puțin aglomerate și cu peisaje cât mai frumoase.\n\n„Am fost într-o vacanță pe care eu o am la suflet și care e în top 3 vacanțe pe care le-am avut până acum, în Norvegia, în Insulele Lofoten și am fost acolo așa cu un scop foarte clar, să vedem Aurora Boreală, ulterior am mai fost în câteva city-break-uri, dar iarăși o vacanță pe care o am la suflet este cea din Munții Dolomiți, acolo am încercat să facem câteva hike-uri și să stăm așa printre munții Italiei”, adaugă Ely.\n\nÎn plus, ea spune că a reușit să se încadreze într-un buget destul de mic, având în vedere că Norvegia este una dintre cele mai scumpe țări.\n\n„Drumul de la aeroport până la cazarea din Oslo a fost la fel de scump, sau aproape la fel de scump ca și zborul cu avionul din România până acolo. Am reușit să ne încadrăm la un buget undeva la 1.000 euro de persoană, pentru o săptămână, cu mașina închiriată, deci a fost un cost foarte, foarte bun”, mai spune ea.\n\nÎn egală măsură, în luna decembrie, cea mai căutată destinație este Laponia. Părinții se duc împreună cu copiii să-l cunoască pe Moș Crăciun. Un avantaj este că încă de la jumătatea lunii apar chartere spre Finlanda, însă locurile sunt limitate.",
    "Un băieţel de 9 ani, ''strălucitor şi plin de viaţă'', a murit după ce a fost muşcat de un țânțar în timp ce se afla cu familia în vacanță": "Un băiat de nouă ani din Australia de Vest a murit după ce a fost mușcat de un țânțar în timpul vacanței cu familia sa. Glenn Pulgadas s-a stins din viaţă din cauza febrei dengue, joia trecută, la doar două săptămâni după excursia de cinci săptămâni din Filipine.\n\nUn băieţel de 9 ani, ''strălucitor şi plin de viaţă'', a murit după ce a fost muşcat de un țânțar - GoFundMe; Facebook\n\nBăiețelul a început să prezinte simptome de febră dengue pe 12 august, după ce a fost mușcat de un țânțar și a contractat virusul. Fișele medicale arată că, atunci când Glenn a ajuns la spital, avea febră mare, dureri de cap, dureri abdominale, vărsături și sângerări nazale, relatează ABC. Copilul a fost tratat în secția de terapie intensivă, dar a murit pe 25 august.\n\nBăieţelul a murit după ce a fost muşcat de un țânțar în timp ce se afla cu familia în vacanță\n\nFamilia lui locuiește în orăşelul Harvey, la 140 km sud de Perth, de aproximativ cinci ani. Băieţelul era în clasa a treia la școala primară catolică St. Anne's. Reprezentanţii respectivei unităţi de învăţământ au organizat o campanie de strângere de fonduri pentru a ajuta familia să acopere costurile facturilor medicale și ale funeraliilor lui Glenn, care vor avea loc în Filipine.\n\nOmagiile nu au întârziat să apară: ''Glenn a fost un elev minunat. Era un băiat strălucitor, plin de viață, care avea mereu zâmbetul pe buze''. La vârsta de cinci ani, a visat să devină ofițer de poliție, dar mai târziu s-a răzgândit și le-a spus oamenilor că vrea să fie constructor, notează Daily Mail.\n\nComunitatea din Harvey a găzduit, de asemenea, o serie de evenimente, inclusiv tombole și jocuri de baschet pentru a strânge mai mulți bani pentru familie. ''Pentru tot sprijinul pe care ni l-au arătat – fizic, emoțional, spiritual și sprijinul financiar – niciun cuvânt nu poate explica cât de mult îi apreciem și mulțumim'', a spus mama lui Glenn, Ryza, pentru ABC.\n\nFebra dengue nu este prezentă în mod normal în Australia, dar au fost înregistrate focare ocazionale în Queensland de la persoane care au sosit din străinătate cu virusul în sânge.\n\nPuteţi urmări ştirile Observator şi pe Google News!",
    "Ce țări sunt în emisfera nordică": "Emisfera nordică și emisfera sudică\n\nEcuatorul, sau linia de 0 grade latitudine, împarte Pământul în emisfera nordică și sudică. Emisfera nordică conține America de Nord, partea de nord a Americii de Sud, Europa, două treimi din nordul Africii și cea mai mare parte a Asiei. Emisfera sudică conține cea mai mare parte din America de Sud, o treime din Africa, Australia, Antarctica și unele insule asiatice.\n\nExistă diferențe în climatele emisferelor nordice și sudice din cauza înclinării sezoniere a Pământului către și departe de soare. În emisfera nordică, lunile mai calde de vară sunt din iunie până în septembrie. În emisfera sudică, vara începe în decembrie și se termină în martie.\n\nCe țări sunt în emisfera nordică\n\nAmerica de Nord este formată din aproximativ 42 de țări, inclusiv Canada, Statele Unite, Mexic și Groenlanda, precum și țările mai mici din America Centrală și diferitele națiuni insulare din Caraibe.\n\nEuropa este formată din cincizeci de țări și încă multe teritorii. Aceasta include Europa de Est, unele foste state sovietice, Europa de Nord, Europa Centrală și țările și insulele mediteraneene.\n\nAproape toată Asia se află în emisfera nordică, cu excepția Indoneziei, care traversează ecuatorul și are cea mai mare parte a terenului în emisfera sudică. Asia include China, Rusia și restul fostelor state sovietice, Japonia, India și țările din Orientul Mijlociu, precum și insule precum Filipine. Aproximativ 54 de țări în total.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nAfrica are 32 de țări care se află în principal în emisfera nordică, inclusiv Kenya, Etiopia, Egipt, Libia, Maroc și Sahara de Vest. Încă câteva sunt situate parțial în emisfera nordică, dar mai ales în sud.\n\nAmerica de Sud are cinci țări situate în principal în emisfera nordică și alte două care sunt parțial deasupra ecuatorului.\n\nCe țări sunt în emisfera nordică, în funcție de continent\n\nȚări din emisfera nordică – Africa\n\nAlgeria\n\nBenin\n\nBurkina Faso\n\nCamerun\n\nCapul Verde\n\nCentral African Republic\n\nCiad\n\nDjibouti\n\nEgipt\n\nEritrea\n\nEthiopia\n\nGambia\n\nGhana\n\nGuinea\n\nGuinea-Bissau\n\nIvory Coast\n\nLiberia\n\nLibya\n\nMali\n\nMauritania\n\nMorocco\n\nNiger\n\nNigeria\n\nSenegal\n\nSierra Leone\n\nSouth Sudan\n\nSudan\n\nTogo\n\nTunisia\n\nEquatorial Guinea\n\nKenya\n\nSão Tomé and Príncipe\n\nSomalia\n\nUganda\n\nȚări din emisfera nordică – Asia\n\nAfghanistan\n\nArmenia\n\nAzerbaijan\n\nBahrain\n\nBangladesh\n\nBhutan\n\nBrunei\n\nCambodja\n\nChina\n\nCipru\n\nGeorgia\n\nIndia\n\nIran\n\nIraq\n\nIsrael\n\nJaponia\n\nJordan\n\nKazakhstan\n\nKuwait\n\nKyrgyzstan\n\nLaos\n\nLiban\n\nMalaysia\n\nMongolia\n\nMyanmar\n\nNepal\n\nCoreea de Nord\n\nOman\n\nPakistan\n\nPalestine\n\nPhilippines\n\nQatar\n\nSaudi Arabia\n\nSingapore\n\nCoreea de Sud\n\nSri Lanka\n\nTajikistan\n\nThailanda\n\nTurcia\n\nTurkmenistan\n\nUnited Arab Emirates\n\nUzbekistan\n\nVietnam\n\nYemen\n\nȚări din emisfera nordică – America\n\nBelize\n\nCanada\n\nCosta Rica\n\nEl Salvador\n\nGuatemala\n\nGuyana\n\nHonduras\n\nMexico\n\nNicaragua\n\nPanama\n\nSuriname\n\nUnited States\n\nVenezuela\n\nColumbia\n\nRecomandări Ce înseamnă să fii bărbat. De la Zidane la Federer și Nadal\n\nȚări din emisfera nordică – Europa\n\nAlbania\n\nAndorra\n\nAustria\n\nBelarus\n\nBelgia\n\nBulgaria\n\nCroatia\n\ncehia\n\nDenmark\n\nEstonia\n\nFinlanda\n\nGermania\n\nGrecia\n\nUngaria\n\nIslanda\n\nIrlanda\n\nItalia\n\nLetonia\n\nLiechtenstein\n\nLituania\n\nLuxembourg\n\nMalta\n\nMoldova\n\nMonaco\n\nMuntenegru\n\nOlanda\n\nMacedonia\n\nNorvegia\n\nBosnia şi Herţegovina\n\nPolonia\n\nPortugalia\n\nRomânia\n\nRusia\n\nSan Marino\n\nSerbia\n\nSlovacia\n\nSlovenia\n\nSpania\n\nSuedia\n\nElveția\n\nUcraina\n\nVatican\n\nFranța\n\nUnited Kingdom\n\nDescoperă cele mai impresionante obiective turistice din Europa.\n\nȚări din emisfera nordică – insule și alte teritorii\n\nBahrain\n\nAndaman Islands (India)\n\nSri Lanka\n\nSocotra\n\nAndaman Islands (India) Sri Lanka Socotra Jan Mayen\n\nKaffeklubben Island\n\nQueen Elizabeth Islands\n\nRussian Arctic islands\n\nSvalbard\n\nKaffeklubben Island Queen Elizabeth Islands Russian Arctic islands Svalbard Akrotiri și Dhekelia\n\nAnguilla\n\nAntigua and Barbuda\n\nAruba, Kingdom of the Netherlands\n\nBahamas\n\nGuernsey\n\nJersey\n\nBarbados\n\nBelize\n\nBermuda\n\nBioko\n\nBonaire\n\nBritish Virgin Islands\n\nCape Verde\n\nCayman Islands\n\nCuraçao\n\nCyprus\n\nDominica\n\nDominican Republic\n\nFaroe Islands\n\nGreenland\n\nGrenada\n\nGuyana\n\nHaiti\n\nIceland\n\nIsle of Man\n\nJamaica\n\nMontserrat\n\nPuerto Rico\n\nSaba\n\nSaint Kitts and Nevis\n\nSaint Lucia\n\nSaint Martin\n\nSaint Vincent and the Grenadines\n\nSint Eustatius\n\nSint Maarten\n\nTrinidad and Tobago\n\nTurks and Caicos Islands\n\nU.S Virgin Islands\n\nVezi și câte continente sunt pe glob și cum se numesc.\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "Cutremur cu magnitudinea 6,6 în China. Cel puțin 46 persoane au murit și mai multe clădiri au fost avariate": "Cutremur cu magnitudinea 6,6 în China. Cel puțin 46 persoane au murit și mai multe clădiri au fost avariate\n\nUn cutremur cu magnitudinea 6,6 s-a produs, luni, în provincia chineză Sichuan. Zeci de persoane au murit, iar mai multe clădiri au fost \"grav avariate\".\n\nUPDATE 20:05 - Bilanţul în urma puternicului seism produs, luni, în provincia chineză Sichuan a crescut la 46 de morţi, au anunţat autorităţile locale într-o conferinţă de presă, informează Agerpres, care citează agenţiile Xinhua şi AFP.\n\nUPDATE 19:45 - Potrivit ultimului bilanț al autorităților chineze, cel puțin 30 de persoane au murit, notează Reuters.\n\nUPDATE 15:40 - Numărul persoanelor decedate crește de la oră la oră. Potrivit ultimului bilanț oficial, cel puțin 21 de oameni au murit, informează Reuters.\n\nDe asemenea, mai multe drumuri și case au fost avariate din cauza alunecărilor de teren produse din cauza seismului.\n\nȘtirea inițială\n\nCutremurul s-a produs într-o zonă muntoasă, au anunţat mass-media de stat şi autorităţile locale, informează AFP, potrivit Agerpres.\n\nCutremurul a fost înregistrat la ora locală 12.52 (04:52 GMT) în provincia Sichuan, a precizat Serviciul de prospectare geologică al Statelor Unite (USGS) - un organism de referinţă la nivel mondial în domeniul seismelor.\n\nAdâncimea seismului a fost estimată la 10 kilometri, iar epicentrul s-a aflat la 39 kilometri de cantonul Luding, a anunţat televiziunea publică chineză CCTV.\n\nO înregistrare video difuzată de agenţia de presă China Nouă arată lustre balansându-se puternic, faţade din beton ale unor clădiri prăbuşite la sol şi stânci care blochează un drum în urma unei alunecări de teren.\n\nSeismul a fost resimţit inclusiv la o distanţă de 200 de kilometri, în capitala provinciei Sichuan, metropola Chengdu, ai cărei 21 de milioane de locuitori se află în această perioadă în carantină la domiciliu din cauza unui focar de COVID-19.\n\nPrimul bilanţ oficial al seismului indică şapte victime, a precizat CCTV, care a citat declaraţiile făcute într-o conferinţă de presă de autorităţile din prefectura Garze, care administrează cantonul Luding.\n\n\"Locuinţe au fost grav avariate\" şi \"telecomunicaţiile au fost întrerupte\" în anumite zone aflate în apropiere de epicentrul seismului, au dezvăluit autorităţile chineze.\n\nNori de praf\n\nCutremurul a fost \"relativ puternic\", a declarat o locuitoare din Chengdu, doamna Chen, care nu a dorit să îşi dezvăluie numele complet.\n\n\"Unii dintre vecinii mei de la parter au spus că l-au simţit foarte intens\", a adăugat ea.\n\nÎntrucât oraşul Chengdu se află în lockdown, \"oamenii nu au voie să îşi părăsească locuinţele, iar mulţi s-au grăbit să iasă în curţile\" aflate în faţa complexelor rezidenţiale, a spus aceeaşi localnică.\n\nPentru moment, autorităţile chineze nu au precizat amploarea pagubelor materiale constatate în această metropolă.\n\nChengdu a prelungit duminică starea de carantină la domiciliu pentru locuitorii săi după ce câteva sute de cazuri noi de COVID-19 au fost detectate în oraş.\n\nÎn apropiere de epicentrul seismului, telecomunicaţiile cu Moxi, o mică localitate cu 7.000 de locuitori, au fost întrerupte, a precizat televiziunea publică CGTN.\n\nO înregistrare video publicată de Centrul chinez pentru reţele seismice arată prăbuşirea unor stânci pe un deal din cantonul Luding, care au ridicat în urma lor un nor de praf, precum şi linii telefonice balansându-se puternic sub efectul seismului.\n\nPeste 500 de pompieri şi membri ai unor echipe de salvare au fost trimişi în zona epicentrului, a anunţat agenţia de presă China Nouă.\n\nCentrul chinez pentru reţele seismice a anunţat mai multe replici care s-au produs după seismul iniţial.\n\nUn locuitor din Congqing, un oraş-provincie al cărui centru se află la peste 400 de kilometri de epicentru, a declarat că seismul a fost resimţit \"foarte clar\" şi în acea zonă.\n\nSichuan, o provincie muntoasă cunoscută la nivel global pentru rezervaţiile sale de urşi panda, este lovită în general de mai multe ori pe lună de seisme cu intensităţi variabile.\n\nÎn iunie, un seism cu magnitudinea 6,1 s-a produs în această provincie, făcând cel puţin patru victime şi rănind zeci de persoane.\n\nÎn mai 2008, un cutremur foarte puternic, cu magnitudinea 7,9, a provocat 87.000 de morţi şi persoane declarate dispărute în Sichuan. Acea catastrofă a generat un adevărat şoc la scară naţională.\n\nPrintre victime s-au aflat mii de elevi ucişi în urma prăbuşirii unor şcoli construite cu sisteme de rezistenţă precare. Poliţia chineză a arestat atunci mai mulţi activişti care încercau să numere cu exactitate copiii decedaţi în urma acelui dezastru.\n\nSursa: Agerpres Etichete: , , Dată publicare: 05-09-2022 13:07\n\n",
    "Două cutremure au zguduit Parlamentul din Liechtenstein în timpul dezbaterii privind asigurarea împotriva seismelor | VIDEO": "Două cutremure au zguduit Parlamentul din Liechtenstein în timpul dezbaterii privind asigurarea împotriva seismelor | VIDEO\n\nÎn mijlocul unei dezbateri în Landtag-ul din Liechtenstein, privind asigurarea împotriva seismelor, au avut loc, joi, două seisme.\n\nChiar în momentul în care parlamentarii din Liechtenstein discutau dacă mica națiune europeană trebuie să impună o asigurare în caz de cutremur, au avut loc două seisme.\n\nImaginile video publicate de Parlamentul landului arată cum două cutremure au fost resimțite în clădire în decurs de câteva secunde, informează Euronews.com.\n\nPrimul cutremur a stârnit un zâmbet din partea deputatului FBP Bettina Petzold-Mähr (foto articol), care luase cuvântul.\n\nAl doilea cutremur, mai puternic, cu magnitudinea de 4,1, a zguduit clădirea parlamentului mai violent, determinându-l pe președintele Landtag-ului, Albert Frick, să întrerupă temporar sesiunea și să evacueze camera.\n\nPoliția din Liechtenstein a declarat că a primit un \"număr mare de apeluri de la cetățeni îngrijorați\" în urma cutremurelor.\n\n\"Până în prezent, nu se cunosc răniri personale sau pagube materiale\", au adăugat ei într-un comunicat.\n\nPotrivit Centrului Seismologic European-Mediteranean, cel mai mare cutremur a avut loc la ora 13:57 CEST, cu epicentrul la aproximativ 19 kilometri sud de orașul austriac Dornbirn.\n\nSe pare că seismele au fost resimțite în unele părți din Austria și Elveția, precum și în statele germane sudice Bavaria și Baden-Württemberg.\n\nÎn octombrie 2020, prim-ministrul Islandei, Katrin Jakobsdottir, a fost întreruptă în timpul unui interviu pentru presă când un cutremur cu magnitudinea 5,6 a lovit țara.\n\nLa începutul aceluiași an, premierul Noii Zeelande, Jacinda Ardern, a fost, de asemenea, întreruptă de un cutremur în timpul unui interviu televizat în direct.\n\nSursa: euronews.com Etichete: , , , Dată publicare: 02-09-2022 09:22\n\n",
    "Puternicul taifun Hinnamnor se apropie de sud-vestul Japoniei": "Puternicul taifun Hinnamnor se apropie de sud-vestul Japoniei\n\nAceeași autoritate meteorologică a emis avertizări de ploi abundente, îndemnând totodată locuitorii să se îndrepte către zone mai sigure, informează agenţia Xinhua.\n\nHinnamnor, al unsprezecelea taifun din acest an, este aşteptat să treacă prin apropierea regiunii nordice a insulei Kyushu începând de luni noaptea până marţi dimineaţa, potrivit Agenţiei de Meteorologie din Japonia.\n\nLuni seara, la ora locală 17:00, Hinnamnor se deplasa în direcţie nord-estică, înaintând cu aproximativ 25 de kilometri la oră deasupra Mării Chinei de Est către vestul insulei Kyushu, a anunţat luni Agenţia de Meteorologie a Japoniei.\n\nTaifunul prezenta o presiune atmosferică de 950 de hectopascali în zona sa centrală şi era însoţit de viteze ale vântului de până la 60 de metri pe secundă, conform meteorologilor.\n\nAgenţia a îndemnat populaţia să rămână vigilentă la furtuni, ploi abundente, alunecări de teren şi inundaţii şi să evite să efectueze deplasări care nu sunt urgente după ce, duminică după-amiază, a ridicat gradul de intensitate a taifunului de la „puternic” la „foarte puternic”.\n\nPe coasta de vest a Japoniei sunt aşteptate maree înalte şi valuri, care ar putea conduce la inundaţii, a indicat agenţia, adăugând că furtuna ar putea, de asemenea, să doboare stâlpi de electricitate şi să producă daune la nivelul faţadelor clădirilor.\n\nHinnamnor ar putea, de asemenea, să cauzeze haos în trafic şi să afecteze vieţile persoanelor din Japonia.\n\nCompaniile feroviare West Japan Railway şi Kyushu Railway au anunţat că traficul pe secţiunile San-yo Shinkansen şi Kyushu Shinkansen afectate de taifun va fi închis sau redus marţi.\n\nTraficul maritim între Kagoshima şi Yakushima va fi de asemenea restricţionat, potrivit autorităţilor locale, ceea ce va afecta livrările de mărfuri şi serviciile poştale de pe insulă, notează Xinhua.\n\nSursa: Agerpres Etichete: , , Dată publicare: 05-09-2022 15:58\n\n",
    "Românii vor să scape de cheltuielile de la iarnă și caută țări cu minimum 20 de grade: \"Să mă duc 3-4 luni să pot da până în 300 de euro pe lună\"": "Mulți români își fac griji pentru cheltuielile care îi așteaptă la iarnă, când celor de acum li se adaugă și cele cu încălzirea.\n\nUnii dintre cei care pot lucra de la distanță iau în calcul să se mute pe perioada sezonului rece în țări cu temperaturi mai blânde.\n\nEste cazul unui român care vrea să afle unde ar putea să dea pentru cazare doar 300 de euro pe lună.\n\n\"Aș vrea cât e iarnă și frig în România să mă duc altundeva. Știți unde aș putea să mă duc 3-4 luni (loc cu minim 20°C) și să pot da până în 300€ pe luna pentru cazare?\", a scris românul pe grupul Vacanțe sub 500 de euro, de pe Facebook.\n\nȘi alți români sunt interesați\n\n\"Sunt interesat, la cât o să vină facturile la iarnă, mai bine într-o țară cu căldură.\"\n\n\"Păi ne adunăm mai mulți care avem astfel de dorințe și facem chetă. Iar apoi mergem unde vrem noi, nu unde ne ajung banii. Ăsta ar fi avantajul. Dezavantajele se descoperă pe parcurs.\"\n\n\"Mulți ne-am gândit la varianta asta.\"\n\n\"Mă gândeam și eu. La ce facturi or să vină la iarnă. Undeva în Asia, Filipine, Vietnam, Thailanda. Depinde de factură. Unii or putea merge în Maldive ori Seychelles.\"\n\nAds\n\n\"Dacă găsești soluția vreau să știu!!! Nu, nu glumesc!\"\n\nRulota, o soluție\n\n\"Cumpărați sau faceți rost de o rulotă sau autorulotă dotată off camping, butelie aragaz mărită sau chiar 2 sau 3 să nu trebuiască schimbate des, bazin apă potabilă de 200-300 l, bazin apă curată 200-300 l, panouri solare care să poată susține frigiderul doar pe consum de la baterie de 12 v, spații de depozitare pentru provizii de cel puțin 2 săptămâni, și aveți de unde alege campinguri din sudul Italiei, Greciei sau Spaniei, în extrasezon prețurile sunt simbolice sau puteți parca in zone free.\"\n\n\"Deja pe forumurile de rulote/ autorulote sunt o grămadă de discuții pe tema asta și de aceea prețurile la astfel de vehicule au crescut.\"\n\nCe locații i s-au propus\n\n\"Zanzibar, ieftin și bun. Și ai și oportunități de freelancer în turism.\"\n\n\"Bali, sunt pe TikTok mai multe cupluri care postează de acolo si spun că este ok.\"\n\nAds\n\n\"La 300€ pe lună doar Asia de sud-est, Oceania și sudul Africii.\"\n\n\"Bali, e foarte ieftină cazarea, biletele sunt mai scumpe. Sau Thailanda.\"\n\n\"Zonele de sud ale Spaniei, Portugaliei.\"\n\n\"Tenerife, dar 500 euro pe lună închiriat permanent!\"\n\n\"Algeria, Maroc.\"\n\n\"În Asia, cazările sunt super ieftine.\"\n\n\"Noi am ales Spania.\"\n\n\"Spania, Cipru de Nord, Malta, Creta.\"\n\n\"În Parlament\"\n\nUnii se distrează pe seama întrebării și răspund cu simțul umorului.\n\n\"În parlament.\"\n\n\"La brutărie și dacă vă place vă oferim noi banii ăștia.\"",
    "Ivatherm și-a prezentat inovațiile dermatocosmetice": "Prima companie românească de dermatocosmetice din România a organizat pe 17 și 18 septembrie, împreună cu partenerii săi locali, două conferințe științifice internaționale în Hanoi, capitala Vietnamului, și în Ho Chi Min, al doilea cel mai important oraș din Vietnam.\n\nLa conferințele științifice au fost invitați peste 1200 de medici dermatologi din Vietnam și au fost prezentate ultimele noutăți în tratarea pielii lezate, a pielii mature, dar și în tratarea unor afecțiuni precum acneea și melasma.\n\nDr. Rucsandra Hurezeanu, fondatoarea și CEO-ul companiei Ivatherm, a vorbit despre inovațiile brandului în prevenirea și tratarea pielii lezate, precum și despre studiile clinice in vitro ce demonstrează eficiența produselor Cicaderm, gamă special creată pentru pielea sensibilă, lezată. Datorită formulei cu extract de Mimosa Tenuiflora, „arborele pielii” și apă termală Herculane, produsele Cicaderm ajută la vindecarea accelerată și cicatrizarea estetică a plăgilor mici, juliturilor, arsurilor, leziunilor din varicelă, acnee și cicatricilor postlaser și microchirurgie.\n\nMedicii dermatologi din Vietnam apreciază eficiența produselor Ivatherm și le prescriu, Cicaderm fiind cel mai vândut produs pe această piață.\n\nÎn ciuda contextului dificil al perioadei pandemice, la doar un an de la lansarea Ivatherm în Vietnam, în iunie 2021, aceasta a devenit una dintre cele mai mari piețe, estimându-se vânzări de până la 200 000 de produse până la finalul anului 2022. În același timp, Ivatherm își continuă extinderea în Vietnam, semnând cu ocazia acestei vizite contracte noi cu alte lanțuri importante de clinici și spitale de dermatologie.\n\n„A fost o bucurie să întâlnesc medicii dermatologi din Vietnam și proprietarii de spa-uri medicale. Au fost trei zile intense de evenimente organizate împreună cu partenerii noștri. Am fost plăcut surprinsă de atenția pe care femeile vietnameze o acordă îngrijirii pielii, dar și de impactul pe care produsele noatre îl au în această parte a lumii”, spune Dr. Rucsandra Hurezeanu.\n\nProdusele Ivatherm sunt dermocosmetice cu Apă Termală Herculane, prescrise și recomandate de medicii dermatologi în tratarea afecțiunilor pielii precum: acneea, rozaceea, dermatita atopică, dermatita seboreică, dar și în îngrijirea zilnică a pielii sensibile.\n\nIvatherm s-a lansat pe piața din România în 2005 și zece ani mai târziu a început extinderea internațională. Astăzi brandul este prezent în 18 țări, printre care: Vietnam, China, India, Arabia Saudită, Qatar, Iordania, Bahrain, Filipine, Republica Moldova și Anglia.\n\nCu un milion de produse fabricate anual, 50 de angajați și 65 de formule cosmetice, Ivatherm concurează cu branduri globale cu tradiție, estimând în 2022 o creștere de 30% a vânzărilor.\n\nÎn următorii ani, Ivatherm își propune consolidarea prezenței internaționale și creșterea portofoliului de produse inovatoare și eficiente.",
    "Ce legătură există între părinții Danei Săvuică și Regina Elisabeta a II-a: \"Au fost foarte norocoși să poată fi în prezența ei\"": "Dana Săvuică a postat recent, pe rețelele sociale, o fotografie în care părinții acesteia au avut ocazia de a o întâlni pe regretata Regina Elisabeta a II-a. Aceasta a povestit cum s-a petrecut evenimentul. Ce legătură există între părinții vedetei și suverana Marii Britanii.\n\nDe Ramona Ionescu . Publicat pe 11.09.2022 la 09:37 Actualizat pe 11.09.2022 la 09:37\n\nCe legătură există între părinții Danei Săvuică și Regina Elisabeta a II-a: \"Au fost foarte norocoși să poată fi în prezența ei\"\n\nDe asemenea, Dana Săvuică a scris și un mesaj în care vorbește despre legătura dintre părinți și Regină. Tot ea a povestit cum părinții săi se aflau într-o misiune diplomatică și au întâlnit-o pe Doamna Marii Britanii.\n\nDupă ce s-a aflat că Regina Elisabeta a II-a a trecut în neființă, Dana Săvuică nu a ezitat și a făcut o postare pe pagina persoanală de Instagram. În imagine sunt părinții vedetei la o întâlnire cu suverana Marii Britanii.\n\n„În anul 1981, Regina Elisabeta a II-a a vizitat una dintre țările aflate în Commonwealth, Sri Lanka. În acea perioadă părinții mei erau în misiune diplomatică și au avut deosebita ocazie și onoare de a o întâlni pe această femeie incredibilă, care a purtat cu maximă responsabilitate coroana și a îndeplinit cu sfințenie sarcinile de monarh. Azi, regina Marii Britanii a lăsat un loc gol în inimile supușilor ei. Cea mai lungă domnie a unui monarh britanic a ajuns la sfârșit. Dumnezeu să o odihnească! RIP (…) Odată cu ea a murit o generație emblematică pentru eleganță și rafinament, responsabilitate și loialitate (…) Hai să fim buni, toleranți și să o lăsăm să plece în liniște și pace.\", a scris Dana Săvuică, pe pagina persoanală de Instagram.\n\nTatăl vedetei, Gheorghe Săvuică, a fost diplomat și ambasador al României în mai multe țări, printre care și Malaysia, Filipine, Sri Lanka, Indonezia, Pakistan, Cipru și Finlanda. În călătoria din Sri Lanka, părinții Danei Săvuică au avut șansa să o cunoască pe Regina Elisabeta.\n\n„Au fost foarte norocoși să poată fi în prezența ei. Tata era șef de misiune în Sri Lanka și era în ultimul lor an acolo.”, a mai scris Dana Săvuică, într-un răspuns acordat Ancăi Serea, pe Instagram.\n\nCând are loc înmormântarea Reginei Elisabeta a II-a\n\nFamilia Regală Britanică se pregătește să își ia rămas bun de la suverană care i-a condus ani la rând. Se urmează un protocol bine stabilit, iar până la momentul în care vor avea loc funeraliile Reginei mai durează cel puțîn încă o săptămână.\n\n„La moartea Reginei, Prințul Charles a devenit imediat noul monarh. Urmează o perioadă de doliu național care va dura până la înmormântarea fostei suverane.\n\nCeremonia funerară se preconizează că va avea loc la 10 zile de la deces. Trupul Elisabetei a II-a va fi mutat la Palatul Buckingham, unde probabil va rămâne timp de cinci zile. Evenimentele sportive majore, inclusiv meciurile de fotbal și cricket, vor fi acum probabil amânate, în semn de respect.\", a scris Sky News, citată de Antena 3.",
    "Șapte companii luptă pentru licențele de cazinou din Macao (P)": "Perioada de depunere pentru noile concesiuni de cazinouri din Macao s-a încheiat cu șapte operatori care se luptă pentru șase licențe disponibile.\n\nGuvernul va acorda prioritate ofertelor concentrându-se pe turiștii străini și pe diversificarea non-jocurilor de noroc. Sectorul jocurilor de noroc din Macao continuă să stagneze pe măsură ce furnizorii de cazinouri se mută iar forța de muncă se micșorează.\n\nLa sfârșitul lunii iulie, guvernul RAS Macao a anunțat o nouă rundă de licitație publică pentru concesiunile de cazinouri pentru următorii 10 ani. Conform liniilor directoare nou implementate, operatorii vor putea concura pentru șase licențe de până la zece ani. Perioada de aplicare s-a încheiat pe 14 septembrie cu șapte potențiali solicitanți, ceea ce înseamnă că o singură companie ar putea să nu primească licența.\n\nGuvernul speră să atragă turiști străini\n\nDe la scrierea acestui articol, Wynn Macau, MGM, Sands China, SJM Holdings, Galaxy Entertainment, Melco Resorts și GMM Limited și-au depus cererile de licență pentru cazinou. Un comitet special va analiza fiecare ofertă în detaliu, acordând prioritate propunerilor care se concentrează pe dezvoltarea pieței externe, responsabilitatea socială și investițiile care nu sunt legate de jocurile de noroc.\n\nGuvernul Macao va anunța până la șase câștigători până la începutul lunii decembrie. Operatorii aleși se vor confrunta cu legislația recent actualizată pentru a ajuta la creșterea controlului de reglementare și a supravegherii cazinourilor.\n\nNoile măsuri introduc cerințe de venit minim și limite formale de masă. Operatorii trebuie să atingă un prag minim anual de venituri de 564 milioane USD. O singură masă de joc va trebui să câștige cel puțin 870.000 USD, în timp ce pragul pentru aparatele de jocuri individuale este de 37.112 USD. Operatorilor licențiați li se va permite să opereze până la 12.000 de sloturi și 6.000 de mese.\n\nO intrare neașteptată a crescut tensiunile\n\nWynn Macau a fost prima companie care a depus o cerere de reînnoire a licenței. Brațul chinez al Wynn Resorts are o șansă solidă de a continua să opereze în Macao datorită prezenței sale îndelungate în zonă și capacității de a atrage clienți internaționali.\n\nSJM Resorts și Melco, ambii deținători existenți de licență, au fost printre ultimii care au aplicat din nou, ceea ce înseamnă că toți operatorii de cazinou cărora li se permite în prezent să-și ofere serviciile în Macao și-au predat cererile.\n\nUna dintre intrări a venit ca o surpriză. GMM Limited, asociată cu gigantul malaezian al jocurilor de noroc Genting, s-a alăturat, de asemenea, la licitația publică. Compania nu are în prezent o prezență în Macao, ceea ce înseamnă că dacă va câștiga unul dintre cele șase locuri, va înlocui un operator existent.\n\nMacao se confruntă cu vremuri dificile\n\nMișcarea GMM adaugă o tensiune substanțială procesului de reînnoire a licenței. Indiferent cine iese învingător, companiile alese vor trebui să traverseze o perioadă dificilă pentru Macao, deoarece zona continuă să rămână în urma Singapore și Filipine.\n\nForța de muncă din industria jocurilor de noroc din Macao a scăzut cu peste 2.000 de la an la an, semnalând o perioadă de stagnare continuă. Câțiva furnizori de cazinouri de profil au decis, de asemenea, să se mute din centrul de jocuri de noroc în declin, nedorind să suporte pierderi tot mai mari.\n\nGuvernul de la Macao speră că noile licențe vor stimula sectorul neclintit al jocurilor de noroc și vor diversifica atracțiile turistice, dar proiecțiile pe termen scurt și mediu nu sunt de bun augur.\n\nJoacă la cel mai recomandat cazinou din România: https://www.princesscasino.ro/",
    "Competiția Internațională de Scurtmetraj BIEFF 2022: 35 de viziuni asupra fragilității lumii contemporane": "Experimente audiovizuale inovatoare care abordează în maniere adesea surprinzătoare problematici relevante pentru lumea contemporană, scurtmetrajele incluse anul acesta în Competiția Internațională BIEFF propun noi perspective asupra stării de echilibru fragil – definitorie pentru momentul istoric pe care îl traversăm, arată un comunicat de presă. Selecția curatoriată de Oana Ghera, directorul artistic al festivalului, împreună cu Flavia Dima, curator asociat, cuprinde 35 de filme provenite din 27 de țări, organizate discursiv în 7 teme curatoriale, care vor putea fi văzute pentru prima dată pe marele ecran din România la cea de-a 12-a ediție a Festivalului Internațional de Film Experimental (27 septembrie – 2 octombrie, București).\n\nDetalii complete despre filmele care vor concura anul acesta pentru premiile Competiției Internaționale de Scurtmetraj se vor regăsi în curând pe https://bieff.ro/.\n\nPrin selecția de scurtmetraje prezentate în premieră națională (și chiar internațională) în cadrul Competiției Internațională, BIEFF își continuă misiunea de a pune în discuție tematici arzătoare din punct de vedere politic și social, aducând în atenție publicului românesc scurtmetraje provenind din țări marcate de conflicte geo-politice recente precum Ucraina, Belarus, Palestina, dar și narațiuni care discută despre dinamicile coloniale și post-coloniale din perspectiva unor regizori provenind din teritorii precum Filipine, Singapore sau Columbia.\n\nAtunci când vorbim despre teritorii, ar trebui să avem în vedere întotdeauna trecutul și metodele complicate, deseori abuzive, prin care acestea ajung să fie deținute de anumite grupuri dominante. Prin acest tip de lentilă, selecția de filme incluse în programul Lost and Found își propune să scoată la iveală relațiile de dependență, supunere și control prezente și azi în așa-numita lume liberă.\n\nPlasate în spații aflate sub ocupație militară, dictatorială sau în război civil, evocând amintiri sau reflectând asupra morții, filmele incluse în programul State (of) Terror chestionează atât monopolul statal asupra violenței, cât și reprezentarea victimelor în media.\n\nPrezentate și apreciate la festivaluri prestigioase precum Locarno, Berlinale și Visions du Réel, filmele din programul Future (After) Life investighează maniera în care progresul și-a pus amprenta pe modul nostru de viață, de la rolul central al noilor tehnologii și al inteligenței artificiale în viețile noastre până la natura muncii în contemporaneitate. Pornind de la imaginile prezentului așa cum se reflectă în media populară, cele 5 scurtmetraje propuse spre vizionare sugerează că viitorul e acum.\n\nÎn aceeași linie tematică, filmele din programul Second Nature speculează anxietăți contemporane, de la amenințarea virușilor virtuali și biologici la dezastre climatice iminente, invitând spectatorii să reflecteze asupra relației cu lumea naturală și cu această a doua natură construită de om cu ajutorul tehnologiei – lumea virtuală. Explorând tensiunea dintre reprezentare și obiectul reprezentat, scurtmetrajele selecționate reamintesc spectatorilor că natura care se adresează camerei e profund diferită de cea care se adresează ochiului uman.\n\nCadru din Pervading Animal, r. Graeme Arnfield\n\nScurtmetrajele incluse în programul Bodily Rites au în centru corpul uman și sarcinile atribuite acestuia în sens natural și social. Folosindu-se de tehnici cinematice diverse, autorii lor deconstruiesc resorturile care guvernează rolurile de gen tradiționale, militând pentru re-aproprierea corpului ca vehicul pentru navigarea dorinței. Printre surprizele rezervate spectatorilor în selecția de 6 filme incluse în acest program se numără Exalted Mars (r. Jean-Sébastien Chauvin) – premiat cu Teddy la ediția din acest an a Festivalului Internațional de Film de la Berlin, un tableau vivant senzual în care corpul și orașul sunt interconectate.\n\nUn teren fertil pentru poveștile de dragoste, cinema-ul devine, în programul Legacies of Love, un spațiu de exprimare a viziunilor alternative asupra iubirii și a absenței ei. The Swimmers (r. Charlie López), unul dintre cele cinci scurtmetraje incluse în această selecție, se va vedea pe marele ecran BIEFF în premieră internațională. De la Festivalul Internațional de Film de la Rotterdam, unde a fost desemnat Cel mai bun scurtmetraj, spectatorii vor urmări Nazarbazi, o căutare pe terenul sentimentelor interzise, imposibil de exprimat în filmele iraniene supuse cenzurii.\n\nO privire întoarsă asupra fragilității psihicului uman, Handle with care, programul care împrumută tema ediției cu numărul 17, propune noi forme de reprezentare a unor fenomene precum singurătatea, izolarea și depresia. Pornind de la felul în care experiențele traumatice ne influențează existența atât la nivel individual, cât și la nivel colectiv, filmele incluse în selecția acestui program abordează totodată posibile mecanisme de rezistență și rebeliune în fața opresiunii, reafirmând nevoia de schimbare socială radicală.",
    "Regina Elisabeta a II-a, întâlnire de pomină cu părinții uneia dintre cele mai frumoase românce. Dezvăluirile vedetei": "Românii au reușit s-o întâlnească pe regina Marii Britanii de-a lungul anilor.\n\nElisabeta a ll-a a murit, joi după -amiază, la reşedinţa sa de la Balmoral, la vârsta de 96 de ani.\n\nDana Săvuică a povestit cum părinții săi, diplomați de carieră, au cunoscut-o pe regina Marii Britanii în urmă cu mulți ani.\n\nVedeta a copilărit mulți ani în străinătate datorită tatălui său, George Săvuică, ambasador al României în Sri Lanka, Malaezia, Filipine, Indonezia, Pakistan, Cipru, Finlanda.\n\nDana Săvuică a postat pe Instagram o poză cu întâlnirea dintre părinții săi și Regina Elisabeta a II-a.\n\n\"In anul 1981 Regina Elisabeta a II-a a vizitat una dintre tarile aflate in Commonwealth, Sri Lanka. In acea perioada parintii mei erau in misiune diplomatică si au avut deosebita ocazie si onoare de a o intalni pe această femeie incredibilă care a purtat cu maximă responsabilitate coroana și a indeplinit cu sfințenie sarcinile de monarh.\n\nRegina Marii Britanii a lăsat un loc gol în inimile supușilor ei. Cea mai lungă domnie a unui monarh britanic a a ajuns la sfârșit. Dumnezeu să o odihnească\", a scris Dana Săvuică pe Instagram.\n\nCharles Philip Arthur George, născut la 14 noiembrie 1948, a devenit oficial în după-amiaza zilei de joi, 8 septembrie, noul rege al Marii Britanii și a altor 14 ținuturi din Commonwealth, după moartea mamei sale.\n\nAds",
    "Câte centrale nucleare există în lume şi în ce ţări se află acestea": "Rusia a anunțat în vara acestui an că va construi în Turcia, la Akkuyu, pe coasta Mării Mediterane, cea mai mare centrală nucleară din lume, singura din această țară. Aceasta va avea patru reactoare, iar experții estimează că va genera 10% din necesarul intern de electricitate.\n\nDar câți dintre voi știți câte centrale nmucleare există în momentul de față în lume, în ce țări se află acestea și care este puterea totală instalată? Dacă veți citi acest articol veți afla toate aceste informații.\n\nCe este centrala nucleară și reactorul nuclear\n\nCentrala nucleară, cunoscută și sub numele de centrală atomoelectrică, este o instalație modernă de producere a energiei electrice pe baza reacțiilor nucleare.\n\nReactorul nuclear este acea instalație complexă în care se realizează fisiunea nucleelor elementelor grele, printr-o reacție în lanț controlată, cu scopul de a permite utilizarea energiei degajate. Zona activă a acestei instalații este alcătuită din combustibilul nuclear, moderator, barele de control și agentul de răcire.\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\nÎn schimbătorul de căldură, apa se vaporizează și devine agentul producător de lucru mecanic, punând în funcțiune turbina. Generatorul electric este cel care convertește energia cinetică a turbinei în energie electrică.\n\nEnergia eliberată în miezul reactorului este transferată la agentul de răcire primar. Apoi, lichidul de răcire pătrunde în schimbătorul de căldură (n.n. – generatorul de abur) unde încălzește apele celui de-al doilea circuit la fierbere.\n\nAburul astfel rezultat intră în turbină prin rotirea generatoarelor electrice. La ieșirea din turbine, aburul intră în condensator unde este răcit de o cantitate mare de apă care vine din rezervor.\n\nUnde există cele mai multe centrale nucleare\n\nCentralele nucleare funcționează în 32 de țări și generează aproximativ 10% din necesarul de electricitate la nivel mondial. Majoritatea dintre aceste țări se află în Europa, America de Nord, Asia de Est și Asia de Sud.\n\nÎn momentul de față, în lume funcționează 439 de reactoare cu o putere instalată totală de 374,958 MW. De asemenea, sunt în construcție 29 de reactoare, iar specialiștii spun că acestea ar urma să producă 62,862 MW.\n\nStatele Unite ale Americii sunt cel mai mare producător de energie nucleară de pe glob, în timp ce Franța deține cea mai mare pondere a energiei electrice generate prin energie nucleară, și anume aproximativ 75%.\n\nRecomandări Ce înseamnă să fii bărbat. De la Zidane la Federer și Nadal\n\nAstfel, în SUA există cele mai multe reactoare active (104), în vreme ce la polul opus se află Olanda, Slovenia și Armenia, fiecare cu câte un singur reactor nuclear.\n\nCe loc ocupă România în topul centralelor nucleare\n\nLa rândul său, China deține programul nuclear cu cea mai rapidă creștere, iar la ora actuală pe teritoriul țării se construiesc 16 noi reactoare nucleare. China este urmată de India, unde se construiesc 8 noi reactoare.\n\nDin totalul țărilor care dispun de centrale nucleare, cinci state își iau cea mai mare parte a energiei din centralele atomoelectrice, în timp ce țările de pe continentul asiatic intenționează să-și extindă rețeaua de energie nucleară.\n\nÎn ceea ce o privește, în România există în prezent o singură centrală nucleară, cea de la Cernavodă, care are două reactoare nucleare.\n\nVa fi construită a doua centrală nucleară în România\n\nȚara noastră se află pe aceeași treaptă alături de Africa de Sud, Argentina, Brazilia, Mexic și Pakistan. Dintre aceste țări, România se află pe locul al treilea din punct de vedere al puterii instalate (1.300 MW).\n\nCea de-a doua centrală nucleară care va fi construită în România va fi gata până în 2030, cu zece ani mai târziu decât fusese anunțat inițial. Aceasta va avea o putere instalată de 1.000 MW.\n\nRecomandări Emilia Șercan publică plagiatul comis de ministrul educației, Sorin Cîmpeanu, care și-a însușit 92 de pagini din munca a doi profesori într-un curs universitar. Apoi le-a furat de tot lucrarea, semnându-se el\n\nMulte țări renunță treptat la programele nucleare\n\nExistă, însă, și țări care, deși au avut reactoare nucleare în trecut, în prezent nu mai au instalate reactoare în funcțiune. Spre exemplu, Italia și-a închis toate centralele nucleare până în 1990, iar programul nuclear a fost întrerupt ca urmare a referendumului din 1987.\n\nLa rândul său, Kazahstanul plănuiește să reintroducă energia nucleară, în timp ce Belarus a început să opereze o unitate din prima sa centrală nucleară în iunie 2021, iar până la sfârșitul acestui an se așteaptă să pună în funcțiune cea de-a doua unitate.\n\nDe asemenea, unele state precum Spania, Olanda, Italia, Germania, Elveția, Belgia și Suedia și-au propus să elimine treptat programul nuclear.\n\nAlte țări nu au construit niciodată centrale nucleare, așa cum este cazul Maltei și Greciei, în timp ce, spre exemplu, Austria nu a inaugurat niciodată centrala nucleară pe care a construit-o la Zwentendorf. La fel stau lucrurile și în cazul centralei de la Bataan (Filipine).\n\nCare sunt cele mai mari centrale nucleare din lume\n\nCea mai mare centrală nucleară din lume din punct de vedere al puterii instalate se află în Japonia. Este vorba despre centrala de la NPP Kashiwazaki-Kariwa care, cu cele șapte reactoare ale sale, generează o capacitate maximă de 8.212 MW. Mega-instalația se întinde pe o suprafață de 4,2 km2 în regiunea orașelor Kashiwazaki și Kariwa din prefectura Niigata, pe coasta Mării Japoniei.\n\nPe locul al doilea în acest top se află centrala nucleară CNE Bruce din Canada, care produce în total 6.384 MW. Aceasta numără opt reactoare și se întinde pe o suprafață de 9,32 km2. Construirea instalației a costat aproape 8 miliarde de dolari. În cazul acestei centrale, nu s-au înregistrat incidente majore de securitate.\n\nPodiumul este completat de centrala nucleară Shin Kori din Coreea de Sud, care se află într-o suburbie a orașului Busan. Aceasta dispune de patru reactoare, care generează o putere totală de 6.040 MW. Primele reactoare au fost date în folosință în anii 70, iar ultimul dintre cele șapte a fost inaugurat în 2016.\n\nÎn top 10 mai figurează centralele nucleare de la Hanul (Coreea de Sud – 5.928 MW), Hanbit (Coreea de Sud – 5.875 MW), Zaporijia (Ucraina – 5.700 MW), Gravelines (Franța – 5.460 MW), Paluel (Franța – 5.320 MW), Cattenom (Franța – 5.200 MW) și Yangjiang (China – 5.000 MW).\n\nFoto: 123rf.com\n\n\n\nCiteşte și: Top 5 cele mai mari hidrocentrale din lume\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?",
    "China a simulat atacuri asupra navelor marinei americane, afirmă Taiwanul": "China a simulat atacuri asupra navelor marinei americane, afirmă Taiwanul\n\nTaiwanul trage un semnal de alarmă cu privire la planurile militare ale Beijingului, susținând că armata chineză urmărește să împiedice forțele străine să vină în ajutorul Taiwanului în cazul unui război.\n\nChina a simulat atacuri asupra navelor marinei americane și urmărește să împiedice forțele străine să vină în ajutorul Taiwanului în cazul unui război, a declarat Ministerul Apărării din Taiwan, potrivit Reuters.\n\nTensiunile dintre Taiwan și China au crescut vertiginos în urma unei vizite la Taipei, luna trecută, a președintelui Camerei Reprezentanților din SUA, Nancy Pelosi, care a înfuriat Beijingul, care a văzut-o ca pe o interferență în afacerile sale.\n\nChina, în ciuda obiecțiilor puternice ale guvernului de la Taipei, a efectuat exerciții de război după călătoria lui Pelosi și își continuă activitățile militare în apropierea insulei.\n\nMinisterul taiwanez al Apărării, într-un raport către parlament care a fost analizat de Reuters, a declarat că China continuă să își consolideze pregătirea de luptă pentru un atac asupra insulei. Aceasta se concentra pe primul lanț de insule, care se întinde din Japonia, prin Taiwan, Filipine și până în Borneo, închizând mările de coastă ale Chinei.\n\nChina, exercițiu „asupra navelor americane care intră în primul lanț de insule”\n\nReuters notează că nu a existat un răspuns imediat din partea Beijingului cu privire la acest raport.\n\nChina \"a folosit exerciții de luptă pentru a efectua atacuri simulate asupra navelor americane care intră în primul lanț de insule\", se arată în raport, și urmărește să obțină controlul strategic al acestui lanț de insule până în 2035.\n\nStatele Unite au navigat în mod regulat cu nave militare în Marea Chinei de Sud, uneori în apropierea insulelor deținute de chinezi, dar și prin strâmtoarea Taiwan în ceea ce numesc misiuni de libertate de navigație care întotdeauna înfurie China.\n\nÎncepând din acest an, ministerul a declarat că Beijingul și-a intensificat intimidarea militară, inclusiv exercițiile care au ca scop să submineze moralul Taiwanului și \"să forțeze negocierile cu un război\" și \"să forțeze o unificare cu ajutorul armelor\".\n\nSursa: Reuters Etichete: , , , Dată publicare: 01-09-2022 14:55\n\n",
    "Căminele construite de Politehnica București: unul de 5 milioane de euro făcut cu bani proprii, altul, cu o capacitate dublă, dar preț de aproape cinci ori mai mare, făcut cu bani de la guvern. Univer": "Căminele construite de Politehnica București: unul de 5 milioane de euro făcut cu bani proprii, altul, cu o capacitate dublă, dar preț de aproape cinci ori mai mare, făcut cu bani de la guvern. Universitatea: căminul mai mic are mai puține dotări și investiția nu include finisările\n\nUniversitatea Politehnica București (UPB) a anunțat, săptămâna aceasta, începerea lucrărilor la un nou cămin din Regie, prezentat drept o primă investiție a guvernului în infrastructura dedicată studenților, după multă vreme. În momentul în care a anunțat proiectul, cu o valoare declarată de 24,4 milioane de euro, UPB a menționat și o altă serie de investiții în campus, inclusiv lucrările începute deja pentru un alt cămin nou, cu o capacitate la aproximativ jumătate din cea a ultimului cămin, dar cu o valoare a investiției de circa cinci ori mai mică (5 milioane de euro).\n\nÎn același timp, în privința căminului a cărui construcție începe abia acum, cel anunțat săptămâna aceasta, e declarat un termen de finalizare a lucrărilor de 24 de luni, în condițiile în care o hotărâre de guvern adoptată acum mai bine de un an prevedea un termen de 12 luni.\n\nÎn privința diferențelor notabile între valorile celor două investiți, de aproximativ 20 de milioane de euro, UPB spune, în răspunsuri transmise la solicitarea Edupedu.ro, că acel cămin pe care îl realizează din fonduri proprii și care are aproape jumătate din capacitatea celuilalt nu are dotările acestuia din urmă, iar finisajele nu ar intra în preț, urmând să fie făcute cu o investiție separată.\n\nProiectul mare presupune un cămin de 700 de locuri (350 de camere cu 2 locuri) și 51 de locuri de parcare. Căminul va fi dotat cu panouri solare și va avea fațadă eficientă energetic, iar UPB precizează că noua construcție va avea săli de lectură, spălătorii, uscătorii, chicinete și săli de mese.\n\nPentru acest proiect, valoarea totală a investiției, declarată de UPB, este de 24.415.163 de euro cu TVA inclus (conform comunicatului de presă din 20 septembrie) sau 116.285.000 lei cu TVA inclus (conform răspunsurilor acordate Edupedu.ro).\n\nCitește articolul integral pe Edupedu.ro",
    "Filipineza care s-a îndrăgostit de România. Adoră ciorba de burtă și vișinata VIDEO": "O tânără filipineză care și-a propus să viziteze cât mai multe țări se declară îndrăgostită iremediabil de România. I-au plăcut peisajele spectaculoase, căldura oamenilor, dar și mâncarea pe care a savurat-o peste tot pe unde a ajuns.\n\nLouiela Ann Analista este filipineză, dar locuiește în Abu Dhabi. Este asistentă medicală, iar munca pe care o face e istovitoare, astfel că, periodic, își ia câte o vacanță și pleacă într-o călătorie pentru a descoperi locuri cât mai interesante. A ajuns și în România și spune că plănuiește să se întoarcă, pentru că i-au rămas o mulțime de locuri de vizitat, în special castelele despre care a auzit că sunt foarte frumoase.\n\nÎntr-un interviu oferit unei vloggerițe specializată pe turism, Luiella Ann a zugrăvit România în cele mai frumoase culori.\n\n“Natura, cultura, oamenii, toate astea mi-au plăcut. Este o țară diferită de altele. În Bucuresti, care e capitala, ai să vezi o mulțime de clădiri și clădirea Parlamentului, care înțeleg că este cel mai mare sediu al unui parlament din întreaga lume. Dar ce au mai frumos sunt castelele. Au o mulțime de castele vechi, istorice. Sunt faimoși și pentru că au Castelul lui Dracula. Este un castel la fel cu cel descris de Bram Stoker în film. Orașele sunt niște adevărate metropole, dar dacă te duci la țară, satele sunt foarte drăguțe. Nu e ca la mine acasă, pentru că Filipine este o țară tropicală, iar în România au patru anotimpuri. În special oamenii de la țară mi s-au părut foarte drăguți, și femeile, și bărbații. Și copiii”, a mărturisit filipineza.\n\nAds\n\nȚine să puncteze faptul că se va întoarce în țara noastră pentru are încă multe de descoperit. “Îmi doresc să mă reîntorc în România. Însă în alte anotimpuri. Am fost toamna, culorile naturii erau variate, vremea era schimbătoare, era frig. Cred că mi-ar plăcea să merg acolo iarna sau primăvara. Am fost toamna, un pic în afară sezonului. Am stat în hosteluri și în pensiuni și nu prea am interacționat cu turiști, mai mult cu localnicii. Evident că m-am lovit de bariera comunicării în aceeași limbă, însă dacă ești interesat și vrei să afli ceva cumva vei reuși să te înțelegi cu oamenii”, spune Louiella Ann.\n\nPe munte cu un grup de turiști români\n\nAds\n\nDouă săptămâni a stat turista filipineză în România, timp suficient să își facă o părere despre țara noastră, dar mai ales să viziteze o mulțime de locuri. S-a plimbat prin Cluj-Napoca, a fost în satele din Maramureș, unde au impresionat-o bisericile din lemn, dar a făcut și o excursie pe munte cu un grup de iubitori de drumeții pe care l-a găsit pe internet.\n\n“Am mers într-o drumeție cu un grup. Majoritatea din grup erau români. De fapt, eu eram singura persoană străină din grup. La început mă gândeam cum o să fac față, pentru că mă simt diferită, sunt timidă. Însă pe drum, cu toată natura frumoasă care ne înconjura, am uitat totul, orice ezitare. Te bucuri de priveliști, de compania localnicilor. I-am găsit pe Facebook, un grup din Sinaia. Sinaia e destul de aproape de București, de capitală. Le-am dat un mesaj în care le-am spus că aș vrea să merg acolo. M-au ajutat să mă integrez în grup.\n\nAds\n\nCălătoria cu telecabina este fantastică. Vezi de jur împrejur natură cu diferite culori, iar când ajungi la destinație, poți admira o mare de nori. A fost o experiență foarte frumoasă. Am fost pe Muntele Baiului. Drumeția a fost frumoasă, compania oamenilor a fost bună, oamenii au cântat tot drumul. Când am ajuns la destinație, era o fermă, cu ciobani, cu oi, vaci. Acolo mi-au dat să beau vin fiert. Am întrebat ce este. Eram atât de ignorantă, pentru că eu nu beau vin. Era foarte bun la gust, era cald și după tot drumul pe care îl făcusem a fost revigorant. Am stat acolo și ne-am bucurat de natură, departe de civilizație, departe de oraș. A rămas una dintre amintirile mele cele mai de preț din România - oamenii, focul de tabără, mâncarea. Au băuturi homemade, mâncare tradițională, un pachet complet”, și-a amintit filipineza.\n\nCare a reținut și câteva cuvinte în limba română pe care le pronunță foarte bine. “Pot să spun în română “mulțumesc” și “super” și “frumos”. Oriunde mă duc încerc să fac asta, să învăț câteva cuvinte în limba lor. Când am fost cu ei pe munte îmi spuneau: Trebuie să vezi asta, trebuie să mergi și să vizitezi locul asta! Ei sunt foarte mândri de țara lor. Eram acolo cu ei și înțelegeau ce îmi doresc să văd și îmi sugerau ce ar fi cel mai interesant de vizitat”, povestește Louiela Ann.\n\nAds\n\nS-a îmbătat cu vișinată\n\nȘi-a amintit și că a fost cu Mocănița de la “Vișeiu de Sus”, dar și că a mâncat ciorbă de burtă.\n\n“Sunt obișnuită cu mâncarea asiatică și chiar dacă nu este la fel cea din România, totuși ei folosesc cam aceleași ingrediente, multe ingrediente naturale. Peste tot lumea îmi spunea: Trebuie să guști asta, trebuie să guști și asta! Îmi amintesc că au “palinta, palincă”, “mamaligă”, “șorta di borta” (ciorbă de burtă - n.r.)”.\n\nCălătoria cu Mocănița a fost memorabilă și cu siguranță nu o va uita prea curând. I-a plăcut peisajul, dar și compania turiștilor veniți în zonă. Și cel mai mult i-a plăcut vișinata de casă.\n\n“În Maramureș, au un tren vechi cu aburi, care nu e folosit pentru transport, ci doar pentru turiști, ca să vizitezi locurile frumoase din zonă. Merge pe Valea Vaserului, iar valea aceea văzută toamna a fost absolut superbă. A durat cam o oră călătoria cu trenul, iar când am ajuns la destinație, ne-au oferit mâncare tradițională, băuturi tradiționale și erau oameni care cântau muzică populară. Erau și români care vizitau zona, dar și turiști străini. Ei ne-au tot oferit vin, dar eu am refuzat să beau. Mereu le ziceam: nu vreau, nu vreau. Eram încăpățânată. Dar am întâlnit o fata asiatică, din Hong Kong, și a zis: hai să încercăm! Era doar un păhărel de băutură, sper să nu îi greșesc numele, era “afinată” sau “vișinată”. Era o băutură făcută din vișine cred. După ce am gustat am zis: mai vreau! Este cea mai bună băutură pe care am băut-o vreodată. Pentru că e făcută în casă. Am zis: îmi place atât de mult băutură asta și cred că o să mai beau. Știi senzația aia: mă bucur de băutura asta, de acest colț de lume, unde nu mai e nimeni în afară de noi, cu valea asta frumoasă, cu râul, cu mâncarea, cu oamenii ăștia! Asta mi s-a întâmplat, dar când ne-am întors tot cu trenul acela (mocănița - n.r.), încercam să mă bucur de peisajele din jur, dar mi se închideau ochii. Și am zis: vreau să dorm. Așa că am dormit tot drumul de întoarcere în tren. Apoi, în noaptea aia, la hotel, am dormit bine. A fost o băutură bună”, povestește foarte amuzată filipineza.\n\nAds\n\n“Românii vor doar să fii în siguranță, să te bucuri de vizita în țara lor”\n\nLouiela Ann a vizitat mai multe sate din Maramureș, a fost inclusiv la Cimitirul Vesel de la Săpânța. I s-a părut inedit modul în care sunt realizate crucile din lemn de aici, dar și porțile sculptate au impresionat-o și în special amabilitatea oamenilor din zonă.\n\n“Au multe biserici. În unele sate au biserici vechi din lemn, cu fresce la interior. Pe picturile de pe pereți poți vedea scene biblice: Isus, apostolii. Iar dacă ești rău, vezi cum mergi în iad. E interesant. Dacă ai puțină idee despre ce scrie în Biblie, recunoști ușor scenele pictate. Satele acestea din Maramureș majoritatea sunt la granița cu Ucraina, dincolo de rău (Tisa) este deja Ucraina. Au și un cimiti unic, cu cruci din lemn. De fapt, întreaga zona este parcă făcută numai din lemn. Casa de oaspeți în care m-am cazat era din lemn, porțile tradiționale erau tot din lemn. Și au cimitirul ăsta unde crucile sunt făcute din lemn și sunt pictate. Se numește Cimitirul Vesel. Iar ce scrie pe cruci e un fel de istorie a vieții celui decedat. Pe unele scrie într-un mod amuzant despre felul în care a murit”, a mai povestit tânăra filipineză.\n\n“Românii sunt oameni foarte drăguți. Am stat în România două săptămâni, iar din grupul cu care am fost în drumeție mi-am făcut câțiva prieteni. Mereu îmi spun că dacă mai vreau să vin în România să vin și să locuiesc la ei. Chiar îmi doresc să mă întorc din nou acolo. Românii sunt și foarte grijulii. În special cei în vârstă. Cei din grup vorbeau cu localnicii pe care îi întâlneau pe unde mergeam ca și cum ar fi prieteni vechi. Vorbeau politică, vorbeau despre mine, mă întrebau diferite lucruri și căutau pe cineva care să le poată traduce ca să mă poată include în conversație. Mereu voiau să îmi dea de mâncare. Un bătrân care avea o sticlă de palincă a vrut să îmi dea să beau, dar soția lui a zis: Nu, nu! Nu bea, pentru că s-ar putea să fie prea tare pentru tine. Pur și simplu le-am simțit grija, iar eu m-am simțit în siguranță. Românii vor doar să fii în siguranță, să te bucuri de vizita în țara lor. Încă mai am multe castele de vizitat, așa că mă voi întoarce”, a concluzionat Louiela Ann Analista.\n\nAds",
    "Cât timp pierd bucureștenii în trafic? Capitala, pe locul patru în topul celor mai aglomerate orașe din lume": "Capitala se află pe locul al patrulea în lume în ceea ce privește aglomerația pe drumuri. Bucureștiul este depășit doar de Istanbul (Turcia), Bogota (Columbia) și Mumbai (India), în timp ce vecinii bulgari din Sofia sunt departe în top, pe locul 59.\n\nCompania britanică de asigurări auto GoShorty a analizat și ce țări au luat cele mai multe măsuri pentru reducerea poluării în trafic. Analiza realizată de compania de asigurări are la bază indexul de trafic TomTom din 2021. În cercetare nu au fost incluse orașele din Rusia și Ucraina din cauza războiului, astfel că topul stabilit de GoShorty este puțin diferit de indexul TomTom.\n\nÎn 2020, anul pandemiei de COVID-19, toate orașele lumii s-au închis. Străzile au rămas goale, fără mașini, fără zgomot de claxoane. Doi ani mai târziu, traficul a revenit mai mult sau mai puțin la „normalul” dinainte de coronavirus peste tot în lume, potrivit libertatea.ro.\n\nCel mai populat oraș din Europa are și cel mai aglomerat trafic din lume. Este vorba despre Istanbul (Turcia). Turcii petrec într-un an în mașini, în blocaje, 142 de ore, adică aproape șase zile. Nivelul de congestie a traficului în Istanbul este 62%. Asta înseamnă că în medie, drumurile cu mașina durează cu 62% mai mult. De exemplu, un drum de 30 de minute fără trafic va dura cu aproximativ 19 minute mai mult când nivelul de congestie este de 62%.\n\nÎn Bogota, (Colombia), traficul a crescut cu numai două procente în 2021 față de 2020. Cu toate astea, oamenii tot petrec 126 de ore pe drum.\n\nTopul este completat de Mumbai (India), al optulea cel mai populat oraș din lume, cu o populație de 20 de milioane de oameni. Orașul are o congestie a traficului de 53%, neschimbată din anul pandemiei, dar mai mică cu 12% față de 2019. Oamenii petrec în jur de 121 de ore în trafic, adică mai mult de cinci zile pe an.\n\nBucureștiul stă cel puțin la fel de rău ca orașele de pe primele trei locuri. Capitala a urcat rapid în topul global al congestiei din 2019 până acum, de pe locul al 14-lea pe locul al patrulea, conform indexului TomTom. Datele arată că bucureștenii petrec într-un an, în trafic, 115 ore. Adică aproape cinci zile de mers bară la bară. Cu un nivel al congestiei de trafic de 50%, pentru șoferi, dar și pentru călătorii STB, a ajuns să fie un chin să circule la suprafață prin București. La orele de vârf, timpul petrecut în trafic este aproape dublu.\n\nClasamentul GoShorty este completat de alte două orașe din India, Bengaluru și New Delhi, cu 110 ore petrecute anual în trafic de șoferi și Lodz (Polonia) cu 103 și un nivel de congestie de 45%. Urmează Tel Aviv (Israel), Tokyo (Japonia) și Manila (Filipine), în care oamenii petrec în jur de patru zile anual circulând bară la bară.\n\nLa capătul opus se află Geneva (Elveția) și Sofia (Bulgaria), cu un nivel de congestie de 30% și mai puțin de 70 de ore petrecute în trafic – aproximativ trei zile.",
    "Cinci cetățeni străini „au uitat” că trebuie să plece din România": "Timp de cinci zile, poliţiştii de imigrări din municipiul Bucureşti şi Arad au desfăşurat o acţiune, pe raza de competenţă, având ca scop combaterea şederii ilegale a cetăţenilor străini. Cinci cetăţeni străini au fost identificaţi cu şedere ilegală, iar unul dintre aceştia a fost îndepărtat sub escortă.\n\nÎn perioada 25 – 29 august a.c., poliţiştii de imigrări din cadrul Direcţiei pentru Imigrări a Municipiului Bucureşti-Serviciul Depistări și Combaterea Șederii și Muncii Ilegale a Străinilor, precum şi cei din judeţul Arad, au desfăşurat, o serie de activităţi specifice pe linia prevenirii şi combaterii şederii ilegale a străinilor, pe raza de competenţă.\n\nAstfel, în urma activităților întreprinse, polițiștii de imigrări au depistat cinci cetăţeni străini, trei femei şi doi bărbaţi, cu vârste cuprinse între 28 şi 44 de ani, doi din Turcia, unul din Filipine, unul din Vietnam şi unul din Sri Lanka.\n\nDin verificări a reieşit că aceştia au intrat legal în România, însă nu au părăsit teritoriul statului român la expirarea dreptului de şedere.\n\nPentru abaterile constatate, cei în cauză au fost sancţionaţi contravenţional, în conformitate cu prevederile Ordonanţei de Urgenţă a Guvernului nr. 194/2002 privind regimul străinilor în România, republicată, cu modificările şi completările ulterioare.\n\nDe asemenea, în patru cazuri au fost emise decizii de returnare, cu termen de plecare voluntară de 15 zile de pe teritoriul ţării noastre. În cel de-al cincilea caz a fost emisă o decizie de returnare sub escortă, cetăţeanul străin fiind îndepărtat de pe teritoriul României, conform prevederilor actului normativ menţionat anterior.",
    "Doi tineri au vrut să arunce în aer centrala de la Cernavodă sau să lupte pentru Statul Islamic: legături periculoase cu lumea arabă": "Doi tineri radicalizați în numele unei organizații fundamentaliste au pus la cale pe aplicația Telegram un atac terorist împotriva centralei de la Cernavodă și plănuiau să plece în Siria pentru a lupta sub stindardul Statului Islamic, informează jurnaliștii de la Ziare.com, care scriu pe larg despre povestea celor doi. DIICOT a intrat pe fir, iar cei doi au fost opriți.\n\n„Soldatul lui Allah” era pseudonimul unui tânăr pe Telegram. Alături de alt „mujahedin”, E. T. Mihai zis „Abu Musab”, plănuiau să comită un atac terorist asupra Centralei de la Cernavodă, ori să plece-n Siria să lupte de partea organizației Statul Islamic din Irak și Levant (Daesh). „Soldatul lui Allah” rememorează fapte de acum câțiva ani, de parcă s-ar fi petrecut pe vremea lui Abu Ali Sina sau, cum îl alintă europenii, Avicenna.\n\nGazetarul de la ZIARE.COM a fost în sala de judecată și a redat dialogul,\n\nG.: Avem 14 ani, pe vremea aceea amândoi eram curioși cu privire la ce se întâmplă în lumea arabă, despre soldații lui Assad (n.r. – actualul șef al Siriei, Bashar Al-Assad), despre kurzii care luptă pentru independență…\n\nJudecător: Dar cu centrala de la Cernavodă cum a fost?\n\nG.: Nu mai știu dacă E. T. Mihai sau eu am inițiat discuții despre centrala de la Cernavodă. El a fost cel care a vorbit despre atac. Ultimul plan era să plecăm în Siria, să luptăm pentru independență. Toate chestiile de genul… cu atacurile… au picat! Noi ne doream să luptăm…\n\nJudecător: Nu erați cam mici pentru luptă?\n\nG.: Acuma că mă gândesc… la 14 ani, da. Dar vreau să vă spun că mie nu mi-a fost ușor în Germania. E normal să îți cauți niște oameni care să te înțeleagă. Chiar dacă tu nu îi cunoști, îți apare, așa, ca o lumină. Eu cu mama nu mă prea înțelegeam. Mama a spus în instanță (n.r. – în Germania) că, la 14 ani, eu sunt violent cu ea. Știu eu ce prostii aveam în cap la 14 ani…\n\nJudecător: Nu vă judecă nimeni aici, sunteți martor. Acum unde învățați?\n\nG.: Fac școală la Schela, un orășel între Orșova și Severin. Fac mai mulți ani într-unul… Mai primesc bani de la taică-meu, de la maică-mea. Când am intrat în contact cu T. nu cred că aveam date despre luptători arabi. Pe Telegram erau vreo doi, din Filipine. Noi, când ne-am cunoscut, a fost în urma unui videoclip care reda un cântec de luptă. Într-un final nu ne-am mai dus în nicio țară araba să luptăm…\n\nProcuror: Dacă a primit instrucțiuni pentru confecționarea explozibilului.\n\nG.: Am primit instrucțiuni, dar nu de la T., ci de la un arab. E ca și cum te-ai uita pe Netflix la Heisenberg cum face droguri în (n.r. – serialul) „Breaking Bad”. Da, îți trebuie chimie și acolo.\n\nProcuror: Dacă i s-au trimis materiale pentru cocktail-uri Molotov.\n\nG.: Da, sunt foarte ușor de făcut, am citit în Cartea Anarhistului. „The Anarchist Cookbook” se cheamă (n.r. – publicată în 1971 de William Powell în SUA).\n\nProcuror: A primit fotografii ale centralei de la Cernavodă?\n\nG.: Da, inculpatul mi-a trimis imagini GPS pe care le poate găsi oricine. Nu mai țin minte dacă inculpatul mi-a spus sau nu că „are pe cineva înăuntru”.\n\nProcuror: De ce a folosit aplicația Telegram?\n\nGrig: Am crezut că e sigură… Dar să vă spun ceva: noi nici măcar nu am șters mesajele. Nu consideram că facem ceva periculos. Pe Telegram, numele meu era „Soldatul lui Allah”, iar al lui T. era „Abu Musab”. Într-o zi m-au trezit mascații. Eu dormeam liniștit și am crezut că a explodat butelia. Când colo, era C4 pe ușă!”",
    "Samsung Fun Mode, utilizată de peste 2.5 miliarde de ori": "Samsung a anunțat că Fun Mode, o caracteristică care integrează filtrele AR ale Snapchat în aplicația proprie de cameră pentru seria Galaxy A, a fost utilizată de peste 2.5 miliarde de ori de la lansarea sa în 2021.\n\nCu Fun Mode, utilizatorii care dețin un telefon Galaxy A pot face fotografii și clipuri video din aplicația proprie a camerei folosind diverse filtre haioase și inedite, reușind să transforme astfel orice moment într-un conținut distractiv și unic pe care să îl împărtășească apoi cu prietenii sau pe social media.\n\nFun Mode este rezultatul viziunii comune Samsung și Snap de a utiliza cea mai recentă tehnologie pentru ca realizarea de fotografii să devină o experiență cât mai plăcută. Funcția este susținută de kitul pentru cameră al Snapchat, care permite companiilor și dezvoltatorilor să aducă puterea realității augmentate Snap în propriile lor aplicații. Fun Mode este acum disponibil și pentru dispozitivele din seria Galaxy M.\n\nWoncheol Chai, EVP și șeful echipei Experience Planning Team din cadrul diviziei Mobile Experience, Samsung Electronics:\n\n„Utilizatorii Galaxy caută mereu noi modalități de a-și exprima creativitatea. Samsung inovează constant pentru a le permite utilizatorilor să facă mai mult din ceea ce le place. De aceea, continuăm să dezvoltăm parteneriatul cu Snapchat, una dintre cele mai mari și mai creative platforme de realitate augmentată, astfel încât să putem explora noi moduri de utilizare a camerei și să oferim cele mai bune experiențe pentru cât mai mulți utilizatori”.\n\nSamsung și Snap colaborează pentru a oferi utilizatorilor din întreaga lume experiențe mai interesante și adaptate în funcție de zonă. În 2021, au lansat filtre AR specifice pentru India și de atunci s-au extins și în alte țări, inclusiv Germania, Indonezia, Brazilia, Filipine și Mexic.\n\nBen Schwerin, SVP, Conținut și Parteneriate în cadrul Snap:\n\n„Filtrele sunt modul prin care peste 250 de milioane de utilizatori de Snapchat interacționează cu realitatea augmentată în fiecare zi și suntem încântați să vedem că aceste experiențe rezonează cu comunitatea Samsung Galaxy. Integrarea Camera Kit cu Samsung Galaxy este o oportunitate de a colabora pentru geolocalizarea experiențelor AR oferite utilizatorilor Galaxy din întreaga lume”.\n\nAceste funcții nu sunt disponibile doar pe telefoanele Galaxy A. Samsung extinde capacitățile pe care le are camera în aplicația de Snapchat și pentru alte dispozitive emblematice Galaxy, oferindu-le utilizatorilor posibilitatea de a se bucura de o rezoluție mai bună, alături de caracteristici inovatoare, cum ar fi super night și smooth zoom. Astfel, mai mulți utilizatori Samsung au acum ocazia să obțină un conținut impresionant și de înaltă calitate în aplicația lor preferată de socializare.",
    "Ce s-a întâmplat, de fapt, în noaptea care i-a fost fatală lui Paul Walker. Actorul ar fi împlinit 49 de ani": "Paul Walker a fost unul dintre cei mai faimoși actori, care a avut parte de un sfârșit tragic. Acesta a murit la doar 40 de ani, lăsând în urmă mulți fani îndurerați, dar și o familie care nu avea să îl mai vadă vreodată.\n\nCum și-a început Paul Walker cariera ”pe sticlă” la vârsta de doar doi ani\n\nPaul Walker s-a născut pe 12 septembrie 1973 în orașul Glendale din statul California. Numele său l-a preluat de la tată lui, de origine irlandeză: Paul William Walker al IV-lea, nume pe care tatăl viitorului actor l-a preluat de la bunicul lui și așa mai departe.\n\nADVERTISEMENT\n\nMama acestuia era fotomodel, iar Cheryl a fost cea care a văzut potențialul artistic din fiul său. Astfel, Paul Walker a fost dus de mama sa la un casting pentru o reclamă. Astfel, la doar doi ani, Paul Walker apărea deja pe sticlă, într-o reclamă la pampeși.\n\nLa vârsta de 12 ani, și-a început cariera cinematografică. Totuși, un lucru interesant este faptul că actorul nu a urmat niciodată cursuri de specialitate, decât unele în adolescență și facultatea pe care a terminat-o era de Biologie Marină, așa că nu avea nicio legătură cu ce voia el să facă, de fapt.\n\nADVERTISEMENT\n\nPaul Walker a apărut în numeroase seriale: “Highway to Heaven” pe NBC, “Who’s the boss?” pe postul ABC și “Touched by an Angel” pe CBS.\n\nEl a apărut inclusiv în serialul Tânăr și neliniștit, rol pentru care a primit o nominalizare pentru “Cel mai bun actor principal într-un serial”, lucru care i-a propulsat cariera de actor.\n\nADVERTISEMENT\n\nSeria Fast and Furious, succes garantat pentru Walker\n\nAbia în anul 2001 a venit rolul care l-a consacrat pe Paul Walker, în Fast în Furious. Rolul lui Brian O’Connor din celebra serie de filme i-a adus nu numai faimă, ci și milioane de dolari.\n\nPaul Walker a început să îi investească în pasiunea sa, mașinile, dar apoi a început să le și vândă, fiind dealer autorizat. De altfel, acesta și construia piese de mașini.\n\nADVERTISEMENT\n\n„Mașinile vor fi mereu o parte din ceea ce sunt, cu siguranță, fără să mai aduc aminte de rolurile din Fast and Furious… Adică vreau să spun că mereu cumpăr și vând mașini, am licență de dealer.\n\nADVERTISEMENT\n\nAm și un service în care construim piese auto performante, facem sisteme de evacuare și pregătiri pentru circuit, suntem specializați pe modele BMW și Porsche, dar facem și Nissan-uri și am început recent să modificăm și Audi.\n\nMereu am pe stoc în jur de 20-30 de automobile în garaj. Sunt multe, dar ele sunt permanent de vânzare. Dacă cineva intră în showroom și își dorește vreun exemplar, îl poate lua”, spunea el, într-un interviu.\n\nCe s-a întâmplat în noaptea în care a murit Paul Walker\n\nîn anul 2013, în urma unui accident de mașină. Nu actorul era la volan, ci prietenul lui, pilotul de curse Roger Rodas.\n\nAcesta conducea cu peste 120 de km/h, moment în care a pierdut controlul volanului și s-a izbit într-un stâlp și apoi într-un copac. Ambii au murit pe loc, iar investigațiile ulterioare au arătat că cei doi au murit din cauza vitezei excesive.\n\n“Investigatorii au stabilit că accidentul fatal, produs în urma coliziunii, a fost cauzat de viteza inadecvată la condiţiile de drum”, a declarat într-un comunicat Mike Parker, şeful Departamentului de poliţie din Los Angeles.\n\nÎn noaptea morții lor, Paul Walker şi Roger Rodas au participat la o gală de caritate pentru persoanele afectate de taifunul Haiyan care a devastat statul Filipine. Aceștia în mașina care a explodat după impact.",
    "Acest serviciu de internet prin satelit e disponibil si in Antarctica acum": "Un anumit serviciu de internet prin satelit e acum disponibil si in Antarctica, la o statie de cercetare denumita McMurdo. Viteza oferita de acel serviciu e de circa 50-200Mbps.\n\nDupa ce a concurat cu OneWeb pentru a oferi internet prin sateliti pentru Polul Nord si alte zone arctice, compania spatiala SpaceX din SUA a dezvaluit ca ofera conexiune si in Antarctica.\n\nFundatia Nationala de Stiinte testeaza unul dintre sistemele Starlink ale SpaceX la statia McMurdo din Antarctica. Potrivit fundatiei, latimea de banda crescuta va permite oamenilor de stiinta sa lucreze pe continentul indepartat langa Polul Sud.\n\nMcMurdo e cea mai populata statie din Antarctica – acolo lucrand peste 1000 de oameni in timpul verii – si avea deja internet prin satelit, dar latimea de banda era redusa, de circa 17Mbps.\n\nDe asemenea, acolo e interzisa folosirea de aplicatii care consuma mult internet precum Netflix, backup-urile in cloud si apelurile video, cu exceptia unor sesiuni Skype si FaceTime saptamanale care sunt critice.\n\nNoul sistem Starlink prin sateliti probabil nu va permite membrilor acelei statii de cercetare din Antarctica sa urmareasca Netflix, deoarece viteza e de circa 50-200Mbps, insuficienta chiar si in timpul iernii cand la acea statie de cercetare din Antarctica lucreaza mult mai putini oameni.\n\nConform unui anunt de catre SpaceX pe Twitter: “Starlink e acum disponibil pe toate cele sapte continente! Intr-o locatie atat de indepartata precum e Antarctica, aceasta capacitate e permisa de reteaua spatiala laser a Starlink”.\n\nDesi Starlink e disponibila pe inca un continent, daca analizezi harta de disponibilitate a Starlink, vei observa ca serviciul de internet prin satelit nu e disponibil in Africa sau Asia.\n\nCompania SpaceX intentioneaza sa lanseze serviciul de internet prin satelit in cel putin doua tari de pe fiecare continent pana la sfarsitul anului: Nigeria, Mozambic, Japonia si Filipine.\n\nDesi satelitii sunt acum capabili sa ofere net in acele tari, pentru moment nu poti cumpara internet Starlink pe toate cele sapte continente.\n\nTheVerge",
    "Ce preț are cea mai scumpă cafea din lume. Se găsește și în România": "Ce preț are cea mai scumpă cafea din lume. Se găsește și în România, dar provine din Indonezia. Procesul de obținere nu este tocmai încântător și are mare legătură cu o rasă de pisici care se numește zibetă.\n\nCare este cea mai costisitoare cafea din lume. Poate fi achiziționată și în România\n\nCea mai scumpă cafea din lume mai este cunoscută sub denumirea de ”comoara neagră” și este realizată printr-un proces numit ”Kopi Luwak” ceea ce înseamnă ”cafea de la zibete” pentru că este parțial digerată de o pisică indoneziană.\n\nADVERTISEMENT\n\nȘi-a câștigat renumele de cea mai costisitoare datorită prețului cu care se vinde. Mai exact, o ceașcă costă între 35 și 200 de dolari, iar o pungă poate ajunge și până la suma de 1.000 de dolari, potrivit .\n\nAceastă cafea este produsă și recoltată în principal în insulele din Indonezia și Filipine, dar se vinde pe întreg mapamond.\n\nADVERTISEMENT\n\nÎn prezent, boabele pot fi achiziționate și de pe teritoriul țării noastre, aroma sa specială fiind vândută în multe dintre cafenelele din Centrul Vechi al Capitalei.\n\nO singură cană de cafea marca Kopi Luwak poate fi cumpărată cu suma de 120 de lei. Cei care au consumat-o până acum spun că merită toți banii.\n\nADVERTISEMENT\n\nCare este povestea cafelei Kopi Luwak\n\nPrimele plantații de cafea Kopi Luwak au apărut undeva în secolul al XVIII-lea, în urma colonizării insulelor din Indonezia de olandezi. Aceștia din urmă le-a interzis muncitorilor să culeagă boabele de cafea pentru uzul personal.\n\nÎn felul acesta oamenii au observat că există anumite specii de animale care consumă cireșele de și apoi le elimină. Așa a luat naștere cafeaua Kopi Luwak, reputația fiind sa recunoscută la nivel global.\n\nADVERTISEMENT\n\nMai exact, pisica indoneziană consumă boabele de cafea, care mai târziu sunt adunate din excrementele sale de oameni. După ce au fost colectate, boabele sunt spălate, uscate, presate și apoi prăjite.",
    "Decizia din India care aruncă în aer prețul orezului. Urmează scumpirea grâului": "Decizia din India care aruncă în aer prețul orezului. Urmează scumpirea grâului\n\nagrointeligenta.ro - 9 septembrie 2022 14:08\n\nGuvernul Indiei a impus joi o interdicție a exporturilor de orez spart și a crescut tarifele la export pentru orezul non-basmati. Măsura a fost luată pentru a asigura aprovizionarea internă, în contextul în care India reprezintă mai mult de 40% din livrările mondiale de orez. China este unul dintre cei mai mari importatori.\n\nCa urmare a deciziei din India, prețul orezului în țările exportatoare a crescut brusc, iar analiștii se așteaptă să crească și prețurile grâului. Ceilalți mari exportatori de orez sunt Thailanda, Vietnam, Pakistan și Myanmar, se arată într-o analiză semnată de dr. Olaf Zinke pentru publicația germană Agrarheute.\n\n„Vor exista presiuni semnificative asupra securității alimentare în multe țări. Fundamentalele globale ar putea avea o creștere mai mare în complexul de cereale”, a declarat Phin Ziebell, economist agricol la National Australia Bank, pentru ziarul indian Hindu Times.\n\nPrețurile grâului au continuat să crească vineri, la fel ca și prețurile orezului din Chicago.\n\n„Aceasta este o mișcare inflaționistă pentru prețurile alimentelor. Acest lucru ar putea declanșa o creștere a prețurilor pentru grâu și porumb”, a declarat Ole Houe, directorul serviciului de consiliere IKON din Australia.\n\nIndia a exportat aproximativ 21,2 milioane de tone de orez în 2021/22, inclusiv 3,94 milioane de tone de orez basmati. Orezul este produs în așa-numitul sezon kharif, când semănatul începe cu debutul musonului de sud-vest în iunie și recolta începe în octombrie.\n\nAlți exportatori cresc prețurile\n\nIndia reprezintă mai mult de 40% din transporturile mondiale de orez și concurează pe piața mondială cu Thailanda, Vietnam, Pakistan și Myanmar. „Prețurile din Myanmar au crescut cu 50 de dolari pe tonă, iar furnizorii din Thailanda și Vietnam și-au crescut prețurile”, a spus un comerciant din Singapore.\n\nThailanda și Vietnamul au convenit să coopereze în ceea ce privește creșterea prețurilor, o mișcare care vizează creșterea efectului lor de pârghie pe piața globală și creșterea veniturilor fermierilor. 5% spart de orez în Myanmar a fost cotat gratuit la bord la aproximativ 390-395 USD pe tonă înainte de decizia Indiei privind restricțiile la export. În India, prețurile pentru 5% spart de orez au fost cotate la aproximativ 348 USD pe tonă.\n\nDecizia va afecta, de asemenea , fluxurile comerciale , deoarece prețurile orezului alb spart din India au fost recent cu aproximativ 60-70 de dolari pe tonă mai mici decât cel pentru cantitățile din Thailanda, a spus Chookiat Ophaswongse, președintele de onoare al Asociației Exportatorilor de Orez din Thailanda, pentru Reuters. „Vor fi mai multe comenzi pentru orez thailandez și vietnamez”, a precizat acesta.\n\n„Trebuie să așteptăm și să vedem cât durează această politică din India, dacă va dura mai mult, va crește cererea pentru exporturile de orez thailandez. Cei mai mari importatori de orez din lume, China și Filipine, vor fi afectați imediat de prețurile mai mari la orez. China, unul dintre cei mai mari importatori de spart de orez indian pentru hrana animalelor, este de așteptat să treacă la porumb , au spus comercianții.",
    "Spania şi Portugalia, favorite să organizeze CM 2030": "Aleksander Ceferin, preşedintele UEFA, a afirmat luni că este sigur că Spania şi Portugalia vor găzdui Cupa Mondială de fotbal din 2030, informează Reuters.\n\n\n\nCele două ţări au semnat un acord în anul 2020 în vederea unei candidaturi comune, pe care au oficializat-o în luna iunie.\n\n\n\n\"Sunt sigur că Mondialul din 2030 se va juca în Spania şi Portugalia\", a declarat Ceferin prin videoconferinţă în timpul deschiderii congresului internaţional Football Talks de la Lisabona.\n\n\n\n\"Această candidatură este una câştigătoare şi vom face tot posibilul pentru a ajuta două ţări care sunt pasionate, trăiesc şi respiră fotbalul şi care au o infrastructură bună\", a spus oficialul UEFA.\n\n\n\nGazda CM 2030 va fi desemnată în mai 2024, scrie Agerpres.\n\nNu e prima dată când cele două candidează împreună\n\n\n\n\n\nSpania, ţara unde a avut loc CM 1982, a candidat fără succes împreună cu Portugalia pentru CM 2018, a cărei organizare a fost încredinţată Rusiei. Portugalia nu a găzduit niciun Mondial, însă a fost gazda EURO 2004.\n\n\n\nPatru ţări din America de Sud, Argentina, Uruguay, Chile şi Paraguay, au anunţat o candidatură comună pentru CM 2030, ce ar avea o valoare sentimentală, în condiţiile în care prima ediţie a competiţiei s-a desfăşurat în Uruguay în 1930.\n\n\n\nCM 2022 va avea loc în Qatar între 20 noiembrie şi 18 decembrie. Următoarea ediţie se va disputa în 2026 în Canada, Statele Unite şi Mexic.\n\nQatarul a expulzat zeci de muncitori străini care şi-au cerut salariile neplătite pentru munca prestată la organizarea Campionatului Mondial de Fotbal\n\nQatarul a expulzat zeci de muncitori străini care au organizat o demonstraţie pentru a-şi cere salariile neplătite, cu mai puţin de trei luni înaintea startului Cupei Mondiale de fotbal din această ţară, a anunţat luni un ONG britanic, citat de AFP.\n\nAutorităţile de la Doha, criticate în mod regulat de ONG-urile internaţionale pentru modul în care tratează sute de mii de muncitori din Asia, în special pe şantierele majore ale Cupei Mondiale 2022, au confirmat reţinerea manifestanţilor, dar au refuzat să spună dacă unii dintre ei au fost expulzaţi.\n\nÎn timpul unui protest din 14 august, cel puţin 60 de muncitori - dintre care unii nu fuseseră plătiţi timp de şapte luni - au blocat traficul în afara companiei Al Bandary din Doha, se precizează într-un comunicat al Equidem, o organizaţie de consultanţă, specializată în drepturile omului şi dreptul muncii, cu sediul la Londra.\n\n'Am vorbit cu muncitorii care protestau şi cu unul dintre aceştia care a fost deportat în Nepal. Am confirmat că s-a întors acasă şi că şi alţii, din Nepal, Bangladesh, India, Egipt şi Filipine, au fost deportaţi', a declarat directorul executiv al Equidem, Mustafa Qadri. Guvernul Qatarului a precizat duminică, într-un comunicat, că 'un număr de protestatari au fost arestaţi pentru încălcarea legilor de securitate publică'.\n\n'O minoritate de persoane care nu au protestat în mod paşnic şi au acţionat încălcând legile siguranţei publice sunt expuse riscului de deportare prin ordin judecătoresc', a menţionat executivul qatarian, fără să ofere numărul muncitorilor vizaţi.\n\nFiți la curent cu ultimele noutăți. Urmăriți DCNews și pe Google News",
    "ASUS Republic of Gamers dezvăluie povestea designului telefonului ROG Phone 6D Ultimate: Construind cel mai tare telefon de gaming din lume – ClubIT&C": "ASUS Republic of Gamers (ROG) a prezentat în premieră „Dare to be Ultimate: Building a World-Leading Gaming Phone”, povestea designului ce a condus la apariția seriei de smartphone-uri de gaming ROG Phone 6D.\n\nROG Phone 6D și ROG Phone 6D Ultimate sunt echipate cu cel mai nou chipset de top MediaTek Dimensity 9000+ 5G. Cu viteze ale procesorului de până la 3,2 GHz1 și dispunând de până la 16GB de memorie RAM LPDDR5X și 512GB de stocare ROM, Dimensity 9000+ oferă experiențe 5G de top, perfecte pentru gamerii mobili.\n\n„Urmărirea performanței și a experienței de joc supreme au fost întotdeauna esențiale pentru ROG Phone. Cu fiecare iterație, ne străduim în mod constant să ne depășim pe noi înșine, în spiritul For Those Who Dare”, a declarat S.Y. Hsu, Co-CEO, ASUS. „Suntem încântați că această primă colaborare cu MediaTek a condus la performanțe atât de uimitoare și vom continua să le îmbunătățim încontinuu.”\n\n„Lansarea 5G a ridicat ștacheta pentru jocurile mobile, deoarece utilizatorii se pot bucura de conectivitate super-rapidă în mișcare”, a declarat JC Hsu, VicePreședinte Corporate și Director General al departamentului de comunicații wireless din cadrul MediaTek. „Dimensity 9000+ de la MediaTek le permite utilizatorilor ROG Phone 6D să se bucure de experiențe de joc rapide și fluide, de conectivitate fiabilă, de o rată de reîmprospătare rapidă și de imagini captivante, maximizând în același timp durata de viață a bateriei.”\n\nROG Phone 6D Ultimate introduce funcția AeroActive Portal, o „ușă” de disipare a căldurii care funcționează împreună cu AeroActive Cooler 6 și cu lamelele de disipare a căldurii de pe camera de vapori ultra-subțire, pentru a introduce aer rece spre chipset pentru o performanță de răcire excepțională. Suprafața termică este mărită de până la 9 ori2, iar eficiența termică este sporită cu până la 20% atunci când AeroActive Portal este activat3.\n\nSistemul de răcire îmbunătățit GameCool 6 dispune de o tehnologie nouă de răcire a procesorului la 360° pentru a dezlănțui performanțe maxime susținute. O baterie cu o capacitate imensă de 6000mAh oferă o autonomie extinsă pentru sesiuni lungi de joc. Imaginile deosebite sunt redate pe un ecran Samsung AMOLED HDR10+ de 6,78 inci, care utilizează tehnologia exclusivă de tuning ROG pentru a obține o rată de reîmprospătare uimitoare de 165Hz și o rată de eșantionare tactilă de 720Hz, de top în industrie4. Noua serie este pe deplin compatibilă cu gama existentă de accesorii interesante pentru ROG Phone 6, inclusiv AeroActive Cooler 6 și ROG Phone 6 Glass Screen Protector.\n\nROG Phone 6D și ROG Phone 6D Ultimate: putere invincibilă și specificații supreme\n\nSeria ROG Phone 6D se bazează pe cea mai recentă platformă flagship MediaTek Dimensity 9000+ 5G pentru smartphone-uri, o platformă flagship care aduce îmbunătățiri alimentării și performanței pentru o amplificare extremă a tuturor experiențelor cu dispozitivul. Dimensity 9000+ oferă un gameplay amplificat – dezlănțuit cu ajutorul suitei complete de caracteristici HyperEngine 5.0 plus un GPU MediaTek Mali îmbunătățit – și oferă o îmbunătățire a performanței cu peste 10%5 în comparație cu Dimensity 9000.\n\nDispozitivele sunt susținute de până la 16 GB de memorie RAM LPDDR5X și până la 512 GB de stocare, pentru cea mai fiabilă și stabilă experiență de joc. ROG Phone 6D Ultimate dispune de un design AeroActive Portal complet nou. După adăugarea lamelelor de disipare a căldurii la camera de vapori ultra-subțire, aceasta este instalată în “ușa” de disipare a căldurii din AeroActive Portal. Celălalt capăt al camerei de vapori este conectat la SoC (system-on-a-chip). Atunci când AeroActive Cooler 6 este conectat la telefonul mobil, un debit de aproape un litru pe secundă6 de aer rece va fi suflat pe lamele, iar tunelul de vânt atent proiectat răcește chipset-ul pentru a disipa căldura. Lamelele special concepute măresc suprafața termică de până la 9 ori7 și sporesc eficiența termică cu până la 20% atunci când AeroActive Portal este activat8.\n\nSistemul de răcire îmbunătățit GameCool 6 include tehnologia de răcire a procesorului la 360°, o cameră de vapori cu 30% mai mare și foi de grafit cu 85% mai mari9, împreună cu un design axat pe CPU pentru a crește disiparea căldurii din nucleu. În combinație cu managerul de performanță din Armoury Crate, seria ROG Phone 6D le permite jucătorilor să regleze setările de performanță pentru diferite jocuri, oferindu-le un avantaj competitiv în orice scenariu de joc.\n\nPentru imagini de gaming ultra-fluide ușoare și ultra-reactive, seria ROG Phone 6D este echipată cu un ecran AMOLED HDR10+ de 6,78 inci la 165 Hz, cu o rată de eșantionare tactilă de 720 Hz, lider în industrie. Acest afișaj uimitor poate fi setat la 60 Hz, 90 Hz, 120 Hz, 144 Hz sau 165 Hz pentru o experiență de gaming de neegalat. Imaginile superbe sunt reglate în colaborare cu Pixelworks®, companie de top în domeniul procesării vizuale, pentru culori cu o acuratețe de top.\n\nPentru posibilități de control și mai avansate, AirTrigger 6 a fost îmbunătățit semnificativ în acest an. Senzorii ultrasonici suportă pe deplin diverse gesturi, inclusiv funcții precum Dual Action, Press and Lift și Gyroscope Aiming.\n\nSistemul audio GameFX de pe seria ROG Phone 6D dispune de difuzoare duale simetrice care emit sunetul în față pentru efecte sonore stereo cu adevărat echilibrate. Este disponibil și un conector de 3,5 mm pentru căști. Sunetul a fost optimizat în colaborare cu pionierul suedez în domeniul audio digital Dirac, seria ROG Phone 6D oferind o calitate a sunetului cu adevărat impresionantă. Gama de dispozitive dispune de soluția audio spațială Dirac Virtuo™, care utilizează algoritmi brevetați pentru a reda un sunet stereo captivant prin difuzoarele încorporate, îmbunătățind în același timp calitatea generală a sunetului difuzoarelor.\n\nBateria imensă de 6000 mAh dispune de funcții avansate de mentenanță a bateriei pentru o performanță mai bună a acesteia și o durată de viață extinsă și există, de asemenea, un adaptor HyperCharge de 65 de wați pentru încărcare rapidă.\n\nSeria ROG Phone 6D este echipată cu un sistem de camere foto triple, care include o cameră principală cu unghi larg de 50 MP Sony® IMX766 de 50 MP cu calitate îmbunătățită a imaginii și procesare HDR, o a doua cameră ultra-wide de 13 MP și o cameră macro. Printre funcțiile software îmbunătățite se numără modul video HDR10+ și există, de asemenea, o cameră frontală de 12 MP pentru selfie-uri de grup de înaltă calitate și transmisiuni video în direct.\n\nROG Phone 6D și 6D Ultimate sunt disponibile exclusiv în culoarea Space Gray. ROG Phone 6D vine echipat cu iluminare Aura RGB pe spate, 12GB/16GB de memorie RAM LPDDR5X și 256 GB ROM de stocare, prețul pornind de la 4899 lei10 (taxe inclusiv). ROG Phone 6D Ultimate, care este livrat în cutie cu AeroActive Cooler 6, este dotat cu un afișaj matricial color ROG Vision pe spate, 16 GB de memorie RAM LPDDR5X și 512 GB ROM de stocare cu prețul de 7099 lei11 (taxe inclusiv).\n\nGamă extinsă de accesorii\n\nEcosistemul existent de accesorii modulare și complet compatibile cu ROG Phone 6 permite jucătorilor să își optimizeze experiența de joc pe seria ROG Phone 6D. Printre accesorii se numără AeroActive Cooler 6, ROG Kunai 3 Gamepad pentru ROG Phone 6, ROG Phone 6 Glass Screen Protector, carcase și multe altele. AeroActive Cooler 6 cu clemă de clipsare are un cooler termoelectric alimentat de AI și un ventilator care oferă un flux de aer de răcire sporit direct în punctele fierbinți de pe capacul din spate al seriei ROG Phone 6D. Rezultatul este că poate scădea temperatura de suprafață cu până la un uimitor 25°C12. AeroActive Cooler 6 adaugă, de asemenea, patru butoane fizice suplimentare pentru a permite o experiență de control autentică, asemănătoare unei console.\n\nTurneu exclusiv cu influenceri\n\nROG organizează de asemenea, un turneu al influencerilor, în cadrul căruia 10 influenceri din 6 țări – inclusiv Germania, Marea Britanie, Franța, Malaezia, Filipine și Thailanda – vor interacționa și se vor întrece cu fanii ROG pe titluri de jocuri de Nivel 1. Acest turneu va avea loc între septembrie și noiembrie, în funcție de disponibilitatea produselor pe fiecare piață.\n\nDisponibilitate\n\nCele două telefoane sunt disponibile la precomandă pe eShop-ul oficial ASUS și vor ajunge pe piața românească în luna octombrie. Prețurile pornesc de la 4899 lei (taxe inclusiv) pentru modelul ROG Phone 6D (12GB RAM și 256GB stocare) și de la 7099 lei (taxe inclusiv) în cazul lui ROG Phone 6D Ultimate (16GB RAM și 512GB stocare).",
    "Președintele Chinei a lipsit de la cina cu Vladimir Putin": "Președintele Chinei Xi Jinping a lipsit de la cina cu liderul rus Vladimir Putin și cu alți aliați ca măsură de precauție COVID, anunță o sursă uzbecă, citată de Reuters.\n\nLiderul chinez a lipsit de la dineul la care au participat 11 șefi de stat în cadrul unui summit regional de securitate, în conformitate cu politica COVID-19 a delegației sale, a declarat vineri o sursă din guvernul uzbec, pentru Reuters.\n\nXi, care efectuează prima sa călătorie în străinătate de la începutul pandemiei, participă săptămâna aceasta la o reuniune a Organizației de Cooperare de la Shanghai, condusă de China și Rusia, în orașul uzbec Samarkand.\n\nCu toate acestea, el nu apare în fotografiile de grup publicate joi târziu, când liderii politici, inclusiv președintele rus Vladimir Putin și cel turc Tayyip Erdogan, au mers la cină.\n\nO sursă guvernamentală uzbecă a confirmat absența lui Xi și a declarat că delegația chineză a invocat drept motiv strategia sa anti COVID-19."
}