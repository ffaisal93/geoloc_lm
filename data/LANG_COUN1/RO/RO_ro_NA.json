{
    "După 70 de ani, India va avea din nou gheparzi. Opt exemplare au fost aduse din Namibia cu un avion Boeing": "Opt gheparzi din Namibia au fost aduși în India și vor eliberați în natură, la 70 de ani după ce specia a fost declarată dispărută în regiune.\n\nPotrivit autorităţilor, este vorba despre prima relocalizare intercontinentală a gheparzilor, animalul terestru cel mai rapid de pe planetă.\n\nEste vorba despre un proiect ambiţios care a divizat experţii, existând şi voci ce au exprimat opinii sceptice în legătură cu şansele de reuşită.\n\nCele cinci femele şi trei masculi au fost transportate dintr-un parc de animale situat la nord de Windhoek, capitala namibiană, la bordul unui Boeing 747 închiriat supranumit ''Avionul felinelor'', pentru un zbor de 11 ore.\n\nPrim-ministrul indian Narendra Modi a prezidat această operaţiune organizată în parcul naţional Kuno, situat la circa 300 de kilometri sud de capitala New Delhi, zonă aleasă pentru prada abundentă şi pentru prerii.\n\nFiecare dintre animale, cu vârste cuprinse între doi şi cinci ani şi jumătate, a fost echipat cu o zgardă care permite monitorizarea deplasărilor prin satelit. Vor fi mai întâi ţinuţi într-un ţarc pentru o perioadă de carantină de circa o lună după care vor fi eliberaţi în zonele de pădure deschise din parc.\n\nUnii specialişti au avertizat totuşi că aceste mamifere ar putea avea dificultăţi să se adapteze la noul lor mediu.\n\nSpecie ameninţată\n\nÎn India trăia odinioară ghepardul asiatic, specie declarată dispărută în 1952.\n\nSubspecii în pericol de extincţie, care trăiau odinioară în Orientul Mijlociu, Asia centrală şi India, se mai regăsesc într-un număr foarte mic în Iran.\n\nEforturile pentru a reintroduce aceste animale în India s-au accelerat în 2020 după ce Curtea Supremă a decis că gheparzi africani, o subspecie diferită, ar putea fi aduși în India într-un ''loc ales cu grijă'' în cadru unui experiment.\n\nEste vorba despre o donaţie a guvernului Namibiei, una dintre puţinele ţări din Africa unde această specie de ghepard trăieşte încă în sălbăticie. Sunt în curs negocieri referitoare la un transfer similar din Africa de Sud, care ar putea aduce alţi 12 gheparzi.\n\nGheparzii au devenit extincţi în India în principal din cauza dispariţiei progresive a habitatului şi a vânătoarei pentru blana lor cu un model caracteristic. Maharajahul Ramanuj Pratap Singh Deo este considerat ca fiind cel care a ucis, la sfârşitul anilor 1940, ultimele trei exemplare de gheparzi din ţară.\n\nMamifer carnivor din familia Felidae, ai cărei strămoşi au trăit în urmă cu circa 8,5 milioane de ani, gheparzii trăiau odinioară în număr mare în Asia şi Africa, potrivit Centrului pentru conservarea gheparzilor (Cheetah Conservation Fund, CCF), situat în Namibia. În prezent au mai rămas doar circa 7.000 de specimene în principal în savanele africane.\n\nGhepardul e considerat ''vulnerabil'' pe lista roşie a speciilor ameninţate, potrivit Uniunii internaţionale pentru conservarea naturii (UICN). În Africa de Nord şi în Asia, este ''în pericol critic de extincţie''. Supravieţuirea sa este ameninţată în principal de reducerea habitatului natural şi de dispariţia prăzii din cauza vânătorii oamenilor, a dezvoltării terenurilor în alte scopuri şi a schimbărilor climatice.\n\nEditor : G.M.",
    "Viața lui Ion Țiriac la 83 de ani, dincolo de afaceri. Pilotează des avionul: „Singurele mele plăceri sunt cele cu Africa acum, stau acolo la mine acasă, în Namibia”": "Ion Țiriac este colecționar de mașini. În Otopeni, omul de afaceri deține o colecție de automobile de lux, vechi de zeci de ani. Galeria poate fi vizitată contra cost, prețul unui bilet întreg este de 20 de lei. Despre această pasiune a lui, miliardarul a spus: „Eu am început treaba cu mașinile foarte târziu, din păcate, pentru că dacă o începeam ca lumea, eram foarte avut în ziua de astăzi, pentru că mașinile astea s-au însutit la preț în ultimii 50 de ani, pe de o parte. Pe de altă parte, nu am cumpărat nimic decât ceea ce îmi place. N-am cumpărat din punct de vedere economic, să zic că pe asta o cumpăr, pentru că mâine o vând.\n\nN-am vândut una în 30 de ani pot, nu pot să vând vreo 40 care n-am curaj să mă apuc să le repar. Vorbind de avioane, e singurul lux care mi-l permit în lumea şi fără de care n-aș putea să fiu astăzi în Italia, poimâine în Germania, pe urmă mă duc în Spania. Ăsta e singurul lux, că cu bicicleta nu pot să mă duc, trotinete cu motor nu erau pe vremea mea, așa că nici cu aia nu știu cum să umblu”, a spus Ion Țiriac, care pilotează des avionul, în călătoriile sale.\n\nVEZI GALERIA FOTO VEZIFOTO POZA 1 / 4\n\nRecomandări Pensionarii români renunță la medicamente, murături și carne ca să-și plătească facturile la iarnă. „Am trecut prin perioade şi mai grele, ştim cum e”\n\n„Eu le pilotez pe toate ale mele și pilotez mai mult decât un pilot la TAROM.\n\nÎntotdeauna am avut sau cel puțin în ultimii 30 de ani am avut ceea ce se numește ATPL, care este licența profesională. Puteam să mă duc la Lufthansa sau în altă parte, dar nu m-am hotărât încă să fac treaba asta”, a mai declarat miliardarul.\n\nLa 83 de ani, el recunoaște că muncește destul de mult, nu s-a retras din afacerile sale, este în continuare foarte implicat. Câteodată, el își mai găsește timp liber și zboară până în Namibia, casa pe care o are acolo.\n\n„Am avioane care nu sunt ale mele, sunt ale companiei. Dar eu în general zbor cu ăsta mai mare, că îmi place mai mult. Am unul care e numai pentru Africa, care este extraordinar, ca aterizează pe orice, pe terenul de fotbal, unde vrei. (…)\n\nSingurele mele plăceri sunt cele cu Africa acum, pentru că stau acolo la mine acasă, în Namibia. Acum mă duc și iar stau probabil 2-3 săptămâni acolo. Aș vrea să fug de tot: și de fundație, și de construcții și de absolut tot, dar este foarte greu dacă te-ai obișnuit în ritmul ăsta”, a mai povestit el pentru Antena 3.\n\nFoto: EPA\n\nUrmărește-ne pe Google News\n\nGSP.RO Cum arăta impresara după bătaia cu Reghecampf. Este ajutată de o prietenă să meargă, primele imagini\n\nPlaytech.ro ȘOC! Meghan Markle l-a AMENINȚAT pe Prințul Harry. SCANDALUL uriaș despre care tocmai s-a aflat: 'I-a spus că...'\n\nViva.ro Mesajul transmis de Sarah, fiica vitregă a lui Reghe, după ce antrenorul a bătut-o pe Prodanca în plină stradă. Cuvintele ei au stârnit un val de reacții\n\nObservatornews.ro Situaţia e-commerce-ului în România: de ce ţara noastră este mult înaintea Bulgariei, însă în spatele Ungariei\n\nȘtirileprotv.ro Haos în Rusia! Un bărbat a deschis focul într-un birou de recrutare din Irkuţk. Șeful unității se află în stare critică\n\nFANATIK.RO Invitații nu s-au uitat la bani. Cât a fost darul la botezul lui Liam, fiul lui Laurențiu Reghecampf\n\nOrangesport.ro Revolta oligarhilor! Cunoscutul lui Putin anunţă data la care va fi dat jos preşedintele Rusiei. Cât de aproape e momentul istoric\n\nHOROSCOP Horoscop 27 septembrie 2022. Scorpionii trebuie să aibă puțin mai multă răbdare, dar dacă nu vor reuși, o abordare mai pozitivă e soluția\n\nPUBLICITATE Care este diferența dintre precalificarea creditului ipotecar și preaprobarea?"
}