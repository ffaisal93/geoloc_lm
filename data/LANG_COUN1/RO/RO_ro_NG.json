{
    "Tragedie fără margini la o nuntă din Nigeria. Mirele și alți șase invitați au murit inexplicabil după eveniment": "Tragedie fără margini la o nuntă din Nigeria. Mirele și alți șase invitați au murit inexplicabil după eveniment\n\nO nuntă organizată în comunitatea rurală Eka Utara din Nigeria s-a încheiat tragic după ce mirele și șase invitați au murit, iar alte opt persoane au fost spitalizare în stare gravă, inclusiv mireasa, scrie Thedailybeast .\n\nUn medic a declarat pentru ziarul nigerian Vanguard că cinci dintre nuntași au murit în timp ce primeau îngrijiri medicale.\n\nPotrivit rapoartelor medicale, invitații au început să prezinte o stare general rea când s-au întors la casa mirilor de la ceremonia de nuntă pentru a continua sărbătoarea.\n\nPolițiștii spun că au fost găsiți în dimineața următoare „inconștienți, cu spume din gură”, potrivit unui comunicat al Comandamentului de Stat Enugu.\n\nDeși nu a fost stabilită nicio cauză clară pentru aceste îmbolnăviri atât de violente, oamenii din comunitate au avansat mai multe teorii, între care intoxicația alimentară, intoxicația cu dioxid de carbon de la generatorul de energie din apropiere sau ingerarea de insecticid. Autoritățile așteaptă rezultatele autopsiei pentru a stabili cauza morților.\n\nSursa: thedailybeast.com Etichete: , , , , , Dată publicare: 30-08-2022 16:20\n\n"
}