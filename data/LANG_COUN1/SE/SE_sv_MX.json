{
    "Kraftig jordbävning i Mexiko": "Skalvet, med magnituden 7.5, inträffade vid 13-tiden lokal tid. Epicentrum var strax söder om staden Coalcomán vid Stillahavskusten, 60 mil väster om Mexico City. En tsunamivarning för centrala Mexikos västkust har utfärdats av USA:s nationella tsunamiövervakningstjänst.\n\nEnligt Mexico Citys borgmästare Claudia Sheinbaum finns det hittills inga rapporter om att vare sig byggnader eller människor skadats av skakningarna i jordskorpan.\n\nJust den 19 september är årsdagen av två förödande jordbävningar i Mexiko. Jordbävningen i september 1985 hade magnituden 8,0 och krävde minst 5 000 dödsoffer, ett skalv samma datum 2017 krävde närmare 400 liv.\n\nDagens skalv inträffade bara en timme efter det att varningssystemet för seismisk aktivitet testats över hela landet. Bara i Mexico City hade sirener då ljudit från nära 14 000 signalhorn, enligt tidningen Excelsior. När det nya larmet kom tvingades myndigheterna poängtera att det inte gällde ett nytt test.\n\nArtikeln uppdateras",
    "NTC:s drömchans i Mexiko: \"Det känns surrealistiskt\"": "",
    "Polen VM 2022 » Odds, Tips & Analys till Fotbolls-VM": "Match Bild från Bildbyrån\n\nInför Mexiko - Polen VM 2022\n\nMexiko mot Polen är den andra matchen denna dagen i Grupp C. Det är även öppningsmatch för de här bägge lagen och vilken match det blir! Man skulle kunna kalla den en nyckelmatch eftersom man har Argentina i gruppen som är storfavoriter att vinna. Med andra ord finns det bara en plats kvar om man vill kunna ta sig vidare till slutspelet. Att förlora här är inget man vill men man kan vända på det också - den som vågar gå för vinst har satt sig i ett gyllene läge. Läs allt om matchen här.",
    "Metso Outotec ska bygga ny anläggning i Mexiko": "Finska verkstadsjätten Metso Outotec kommer att investera för att etablera sin första produktionsenhet för polymerfilterplattor i Mexiko. Investeringen beräknas bli cirka 28 miljoner euro för att förvärva marken och utveckla produktionsanläggningarna fram till 2025, enligt ett pressmeddelande.\n\nByggandet av den nya fabriken förväntas påbörjas 2023 och nå full kapacitet under 2025. Vid full drift väntas fabriken sysselsätta cirka 60 medarbetare.\n\nStefan Linnér\n\nstefan.linner@finwire.se\n\nNyhetsbyrån Finwire",
    "CITRUS tar steg mot produktionslina i Mexiko – beställer solfångare från Absolicon till tre pilotinstallationer": "CITRUS tar steg mot produktionslina i Mexiko – beställer solfångare från Absolicon till tre pilotinstallationer mån, sep 05, 2022 16:13 CET Report this content\n\nAbsolicons produktionspartner i Mexiko CITRUS JMK S.A DE C.V installerar tre solvärmeanläggningar i Mexiko. För installationerna beställer Citrus 660 m2 solfångare från Absolicon till ett värde av ca 1,5 miljoner kronor. Installationerna utgör nästa steg mot att CITRUS etablerar en lokal produktionslina för Absolicons solfångare i Mexiko.\n\nAbsolicons produktionspartner CITRUS JMK S.A DE C.V (CITRUS) har tecknat tre 220 m2 stora pilotinstallationer för solvärme med företag i Mexiko. För solvärmefälten kommer Absolicon att tillhandahålla sin patenterade solfångare Absolicon T160 och komponenter samt övervaka de installationer som utförs av CITRUS. CITRUS betalar Absolicon ca 1,5 miljoner kronor för material och arbetstimmar då installationerna faller inom ramen för ramavtalet mellan bolagen. Pilotinstallationerna är en viktig milstolpe i CITRUS förberedelser för en lokal produktionslina för Absolicon solfångare i Mexiko.\n\nUnder 2021 tecknade CITRUS ett ramavtal med Absolicon om förvärv av en produktionslina för solfångaren Absolicon T160 i Mexiko. Linan är försedd med två sexaxlade robotar och har en kapacitet att producera 50 MW (100 000 m2/18 000 solfångare) per år.\n\nJoakim Byström, VD, Absolicon: \"För Absolicon och CITRUS är detta ett viktigt steg mot att etablera en lokal produktionslina för Absolicon solfångare i Mexiko. Detta visar att Absolicons affärsmodell att arbeta med globala projekt tillsammans med lokala produktionspartners levererar resultat.\"\n\nAbsolicon planerar att leverera solfångare innan årsskiftet och betalning kommer att ske efter installation i Mexiko under nästa år.\n\nCITRUS JMK S.A DE C.V är ett teknikkonsultföretag baserat i Mexico City, Mexiko. CITRUS är en officiell produktionslinepartner till Absolicon och de arbetar för att hitta och integrera rena, konkurrenskraftiga energitekniker och lösningar för tillverkning. Du hittar mer information om CITRUS partnerskap med Absolicon i detta pressmeddelande: https://www.absolicon.com/citrus-signs-framework-agreement-with-absolicon-to-acquire-production-line-in-mexico/\n\nAbsolicon Solar Collector AB (publ) grundades 2005 som ett forsknings- och utvecklingsbolag inom solteknik. Absolicon är idag ett börsnoterat bolag med mer än tio års operativ erfarenhet från alla delar av världen. Absolicon är specialiserat på att tillhandahålla verktyg för övergången från fossila bränslen, vilket ger en lönsam, lättinstallerad och utsläppsfri energilösning med hjälp av solvärmeresurser samt kompletta robotproduktionslinjer för solfångarna.\n\nDenna information är sådan som Absolicon är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom angiven kontaktpersons försorg, för offentliggörande 2022-09-05 16:13 CET.\n\nJoakim Byström vd Absolicon Solar Collector AB\n\nE-post: joakim@absolicon.com\n\ntel: 0611-55 70 00\n\nPressbilder: marketing@absolicon.com\n\nAbsolicon är ett börsnoterat svenskt solenergiföretag, specialiserat på koncentrerad solvärme. Solfångaren T160 arbetar upp till 160°C och har den högsta optiska verkningsgraden som någonsin uppmätts för ett kommersiellt tillgängligt litet paraboliskt tråg. Efter att ha uppnått banbrytande prestanda har Absolicon byggt två robotiserade produktionslinor, en i Sverige och en i Kina som kan producera en 5,5 m2 solfångare var sjätte minut. Företaget kombinerar solenergiforskning med försäljning av solfångarfält till industrier som behöver hetta och ånga samt kompletta robotiserade produktionslinor för T160.",
    "Kraftig jordbävning i Mexiko – tsunamivarning utfärdad": "© Tillhandahålls av Omni\n\nEn kraftig jordbävning har inträffat utanför Mexikos västra kust, rapporterar Reuters och AFP. Skalvet ska ha känts i landets huvudstad Mexico City. Enligt vittnen ska byggnader i staden ha skakat, men det finns ännu inga rapporter om skador.\n\nSkalvets magnitud uppmättes till 7,6 enligt USA:s geologiska institut. Mexikos seismologiska myndighet uppmätte skalvet till 6,8.\n\nEn varning för tsunami har utfärdats. Reuters rapporterar att vågor mellan en och tre meter över tidvattnet väntas.\n\n19 september är årsdagen för två förödande jordbävningar, skriver AP. Den ena inträffade 1985 och krävde omkring 5 000 dödsoffer. Den andra inträffade 2017, då dog nästan 400 människor.\n\nRelaterade länkar:\n\nSkalvet ska ha skett på 10 kilometers djup (Reuters)\n\nSkalvet kändes i landets huvudstad Mexico City (AFP)\n\nDet finns inga rapporter om skador (AP)\n\nLäs mer om Utrikes på Omni",
    "Fernanda Melchor: Jag klär våldet i ord så vi kan börja prata om det 14 september 2022 - P1 Kultur Reportage": "Romanen \"Paradais\" är frånstötande att läsa, ändå är den omöjlig att lägga ifrån sig. Hur lyckas Fernanda Melchor med det?\n\n\"Man kan undra varför man ska skriva böcker om våld, men jag säger att det är viktigt att vi ser våldet och pratar om det, så vi kan komma fram till några nya svar\", säger hon.\n\n\"Och framför allt finns våldet inom oss själva. Du kan vara rik och blond, även i ett samhälle som Mexico som är så rasistiskt, och samtidigt vara våldsam. Men även när en kriminell dör är det en tragedi\".",
    "Polar Structure offentliggör slutligt utfall i det offentliga uppköpserbjudandet till aktieägarna i Netmore": "Polar Structure offentliggör slutligt utfall i det offentliga uppköpserbjudandet till aktieägarna i Netmore tor, sep 22, 2022 20:45 CET Report this content\n\nDetta pressmeddelande får inte, direkt eller indirekt, distribueras eller publiceras till eller inom Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Erbjudandet lämnas inte till (och accepter godkänns inte från) personer i dessa länder eller personer i något annat land där accept av Erbjudandet skulle kräva ytterligare dokumentation, registrering eller andra åtgärder utöver vad som följer av svensk rätt.\n\nPressmeddelande från Polar Structure AB\n\n22 september 2022\n\nPolar Structure AB (”Polar Structure”) offentliggör i det följande information om den slutliga anslutningsgraden i Polar Structures erbjudande till aktieägarna i Netmore Group AB (publ) (”Netmore”) som den 15 juni 2022 lämnades enligt bestämmelserna om budplikt i Takeover-reglerna för vissa handelsplattformar (”Erbjudandet”).\n\nUnder den förlängda och slutliga acceptfristen har Erbjudandet accepterats av aktieägare representerande totalt 23 545 861 B-aktier vilket utgör 5,03 procent av samtliga aktier i Netmore. Tillsammans med de 18 421 052 B-aktier som Polar Structure förvärvat utanför Erbjudandet av SBB (enligt pressmeddelande daterat den 20 juni 2022) och de 16 715 601 A-aktier och 189 049 678 B-aktier som Polar Structure ägde innan Erbjudandet lämnades, samt de 9 292 298 B-aktier som, efter återkallelser, lämnats in inom ramen för Erbjudandet under övriga acceptfrister, innebär anslutningen till Erbjudandet att Polar Structure äger sammanlagt 16 715 601 A-aktier och 240 308 889 B-aktier i Netmore (motsvarande cirka 80,92 procent av det totala antalet aktier och 87,05 procent av det totala antalet röster i Netmore inklusive de aktier som tillkommer efter den nyemission beslutades av Netmores styrelse den 18 september 2022). De aktier som Polar Structure förvärvat utanför Erbjudandet har förvärvats till ett pris per aktie som inte överstiger 1,55 kronor per aktie.\n\nUtbetalning av vederlag för accepter som mottagits under den förlängda acceptfristen beräknas ske omkring den 27 september 2022.\n\nRådgivare\n\nPolar Structure har i samband med genomförandet av Erbjudandet anlitat Advokatfirman Lindahl KB som legal rådgivare och Avanza Bank AB (publ) som emissionsinstitut.\n\nKontakt\n\nFör frågor, vänligen kontakta:\n\nTobias Emanuelsson, VD, tobias@polarstructure.se\n\nKarim Sahibzada, styrelseordförande, karim@polarstructure.se\n\nOm Polar Structure AB\n\nPolar Structure utvecklar och äger infrastruktur som bidrar till ett mer uthålligt och hållbart samhälle. Vi möjliggör omställningen, både idag och imorgon. Polar Structure har ett tydligt helhetsperspektiv inom ramen för infrastruktur och hållbarhet och är verksamma inom järnväg, logistik, energilagring och laddningsinfrastruktur samt digitalisering och förnyelsebar energi.\n\nMer information om Polar Structure finns på www.polarstructure.se.\n\nDenna information är sådan som Polar Structure AB är skyldigt att offentliggöra enligt Takeover-reglerna. Informationen lämnades, genom ovanstående kontaktpersoners försorg, för offentliggörande den 22 september 2022, kl. 20.45.\n\nViktig information\n\nErbjudandet riktar sig inte till personer vars deltagande i Erbjudandet förutsätter att ytterligare erbjudandehandling upprättas eller registrering sker eller att någon annan åtgärd företas utöver vad som krävs enligt svenska lagar och regler.\n\nDetta pressmeddelande och annan dokumentation hänförlig till Erbjudandet kommer inte att distribueras och får inte postas eller på annat sätt distribueras eller sändas in i något land där detta skulle förutsätta att några sådana ytterligare åtgärder företas eller där detta skulle strida mot lagar eller regler i det landet. Polar Structure kommer inte att tillåta eller godkänna någon sådan distribution. Om någon söker acceptera Erbjudandet som ett resultat av att direkt eller indirekt ha överträtt dessa restriktioner så kan accepten komma att lämnas utan avseende.\n\nErbjudandet lämnas inte, vare sig direkt eller indirekt, genom post eller något annat kommunikationsmedel (varmed förstås bland annat telefax, e-post, telex, telefon och Internet) i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och Erbjudandet kan inte accepteras på något sådant sätt eller med något sådant kommunikationsmedel i eller från Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Följaktligen kommer inte detta pressmeddelande eller annan dokumentation avseende Erbjudandet att sändas eller på annat sätt tillhandahållas i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och får inte heller distribueras på liknande sätt.\n\nDetta pressmeddelande skickas inte, och får inte skickas, till aktieägare med registrerade adresser i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Banker, fondkommissionärer och andra institutioner som innehar förvaltarregistrerade aktier för personer i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA, får inte vidarebefordra detta pressmeddelande, eller andra till Erbjudandet relaterade dokument, till sådana personer.\n\nUttalanden i detta pressmeddelande som rör framtida förhållanden eller omständigheter, inklusive information om framtida resultat, tillväxt och andra utvecklingsprognoser samt andra effekter av Erbjudandet, utgör framtidsinriktad information. Sådan information kan exempelvis kännetecknas av att den innehåller ord som ”förutses”, ”tros”, ”förväntas”, ”avses”, ”planeras”, ”ämnas”, ”eftersträvas”, ”kommer” eller ”kan” eller liknande uttryck. Framtidsinriktad information är till sin natur förknippad med risker och osäkerhetsmoment eftersom den avser framtida förhållanden och är beroende av omständigheter som inträffar i framtiden. Till följd av ett flertal faktorer, varav flera ligger utom Budgivarens kontroll, kan framtida förhållanden komma att avsevärt avvika från vad som har uttryckts eller antytts i den framtidsinriktade informationen. All sådan framtidsinriktad information gäller endast per dagen då informationen lämnades och Budgivaren har ingen skyldighet (och åtar sig ingen skyldighet) att uppdatera eller ändra någon sådan information till följd av ny information, framtida händelser eller andra förhållanden utöver vad som krävs enligt tillämpliga lagar och regler.",
    "Fotbolls-VM 2022: Spelschema – dag för dag - Radiosporten": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Skandal att de köpta kampanjerna inte stoppas": "Mejla Karin Pettersson\n\nSkandal att de köpta kampanjerna inte stoppas\n\nDe bryter uppenbart mot sociala medie-jättens egna regler\n\nPublicerad: 31 augusti\n\nDetta är en kulturartikel som är en del av Aftonbladets opinionsjournalistik.\n\n”Sverige är värre än Mexiko och El Salvador. Det är en bananrepublik.”\n\nSå säger Alberto Escorcia, den dataanalytiker som för Aftonbladet Kulturs räkning har studerat den svenska valrörelsen på Twitter . I dag publicerar vi resultatet av granskningen.\n\nSlutsatsen är att den svenska valrörelsen kännetecknas av koordinerade, betalda påverkanskampanjer. De undergräver demokratin och bryter dessutom uppenbart mot sociala medier-plattformens egna regler.\n\nFrågan är varför det bara får pågå.\n\n\n\n\n\nRedan 2018 flaggade Myndigheten för samhällsskydd och beredskap och Försvarets forskningsinstitut (FOI) för att det förekom automatiserad och mänsklig påverkan på valrörelsen samma år. Twitter har haft fyra år på sig att reagera och stärka beredskapen mot inhemska och utländska påverkansförsök på den svenskspråkiga delen av plattformen, men utan resultat.\n\nHur mycket påverkar dessa köpta kampanjer valrörelsen? Det är svårt att mäta, men min gissning är: ganska mycket.\n\nSvenska journalister befinner sig i stor utsträckning på Twitter. Det är ett slags ”spin room” för politik. Det som får stort utrymme där ger användarna en känsla av vilka frågor som är viktiga, var energin finns i svensk politik. Det som sägs där leder ofta till inslag i paneler och morgonsoffor.\n\nEscorcias analys visar att det är budskap på den yttersta högerkanten som förstärks med betalda påverkanskampanjer. Det är budskap som handlar om invandring, men inte bara. Även kärnkraftsfrågan lyfts fram av kampanjerna.\n\n\n\n\n\nVem som betalar notan är omöjligt att veta. Men tillsammans med Kalla faktas avslöjande om bristerna på kontroll när det gäller anonyma kampanjbidrag, det vi vet om hur den ryska propagandamaskinen fungerar och de oklarheter som finns kring vilka verksamheter det svenska näringslivet finansierar, är det en obehaglig bild som framträder. Någon eller några lägger stora resurser på att styra det offentliga samtalet inför ett val, men vi vet inte vem.\n\nNyligen avslöjade Twitters tidigare säkerhetschef att företagets arbete med att bekämpa fejkkonton och automatiserade konton var under all kritik. ”Att ignorera är normen”, sade högt ansedde Peiter ”Mudge” Zatko om Twitters bristande arbete med att identifiera falska konton. Detta är helt i linje med Elon Musks påstående att Twitter drivit upp priset på sitt företag genom att inte ens försöka ta bort konton som uppenbart är falska eller enbart används för att vilseleda och manipulera.\n\nSvensk valrörelse verkar vara ett bra exempel på Elon Musks farhågor: Mycket av engagemanget på den plattform han nu inte längre vill köpa är någon form av automatiserade konton eller koordinerad trollverksamhet.\n\n\n\n\n\nI dag lämnar vi över vårt analysmaterial till Twitter. Sedan får vi se hur de agerar. Och om deras användarregler och ambitioner vad gäller propaganda gäller på riktigt, eller bara är tomma ord.",
    "Här är SD-kandidaterna som dolt sin nazistbakgrund": "Expressen har tillsammans med Expo granskat samtliga kandidater i årets val. Bland kandidaterna för riksdagspartierna har vi kunnat identifiera flera som öppet har koppling till högerextremism. Men även kandidater som har dolda kopplingar till den nazistiska rörelsen.\n\nAnders Stacke, 42, står på plats tre på Sverigedemokraternas lista i Vaggeryd och på plats 19 på regionlistan i Jönköpings län. Gentemot väljarna beskrivs han som ”VD/Företagare”, men det som inte blivit känt är Stackes kopplingar till vit makt-världen som sträcker sig från 90-talet och fram till nutid.\n\nI slutet av 90-talet och början av 00-talet var han medlem i Nationalsocialistisk front. Han kontrollerades av polisen vid flera vit makt-spelningar och han stod med i beställningsregister från flera vit makt-företag som säljer högerextrema kläder och propaganda. 2015 hade han anmält sig för att gå på en spelning i Göteborg med vit makt-bandet Brutal Attack.\n\nMen hans kopplingar till vit makt-världen ligger inte bara i det förflutna. I maj i år åkte SD-politikern på en resa till Mexiko där han gick på vit makt-konserter och umgicks med flera högerextrema profiler. På en bild syns han med armen på en musiker från ett amerikanskt vit makt-band och i bildtexten kallar Stacke honom för ”legend”.\n\n\n\nSD-kandidaten Anders Stacke poserar 2022 med Drew Logan från det amerikanska vit makt-bandet Blue Eyed Devils. Stacke kallar Logan för legend. Foto: Skärmdump/Facebook\n\n\n\nPå andra bilder från resan syns han med en av Sveriges mest tongivande vit makt-musiker, med bakgrund i bland annat Pluton Svea och som på senare tid synts med en Adolf Hitler-tröja på en konsert.\n\nPå flera av bilderna har Stacke på sig kläder med symboler för högerextremism. Bland annat en T-shirt från European Brotherhood, som blivit ett populärt märke bland europeiska högerextremister. På en annan bild har han på sig en T-shirt med bandnamnet Bärsärkarna. Bärsärkarna är ett av de mest kända svenska vit makt-banden. Flera av bandets låttitlar har tydlig koppling till nazism, som ”Blood & Honour” och ”Triumph of the Will”.\n\nLäs också: Ljusskygg frizon från #3 2019 av tidskriften Expo.\n\nNär Expressen träffar Stacke medger han att han var på resan till Mexiko och förklarar det med att han är kompis med den svenske vit makt-musikern. På frågor om sitt medlemskap i Nationalsocialistisk front säger han att det var i hans ”glada ungdom för femton tjugo år sedan”.\n\nDet finns dokumenterat samröre mellan dig och nazism eller vit makt-världen från att du var tonåring fram till maj i år. Då måste jag ändå fråga: Är du nationalsocialist?\n\n– Nej, det är jag inte, säger Stacke.\n\nHur kommer det sig då att du haft det här samröret under så lång tid?\n\n– Jag är med socialdemokrater och vänsterpartister och moderater – är man nåt extremt då om jag är med dem också? Måste jag vara som de jag umgås med, menar jag.\n\nNär du engagerade dig i partiet, alltså Sverigedemokraterna, berättade du om den här bakgrunden då?\n\n– Nej.\n\nVarför inte?\n\n– Nej, jag tycker inte att det spelar nån större roll vad jag gjort tidigare. Och det var väldigt länge sedan som jag var engagerad på det sättet.\n\nHar du tagit avstånd från nazism på nåt sätt?\n\n– Hur gör man när man tar avstånd från nazism? Ringer till tidningar och annat? Jag tycker inte att man behöver göra det. Det viktiga är att man står för sin sak och att det är sunt, säger Stacke som tillägger att han inte gick på Brutal Attack-konserten 2015.\n\nUnder intervjun meddelar Stacke att han av ”hälsoskäl” hoppar av sina kandidaturer.\n\n”Ett dåligt skämt”\n\nAnders Stacke är inte ensam om ett nära samröre med den nazistiska vit makt-världen som sträcker sig över flera decennier fram till nutid. I Karlshamns kommun står Jonas Lingvärn, 41, på Sverigedemokraternas kommunlista. Han gick på flera vit makt-konserter under 00-talet och syntes på bild med en t-shirt med loggan för den nazistiska organisationen Blood & Honour.\n\nKopplingen till vit makt-världen upphörde inte då. När en större mängd lösenord till mejladresser spreds på nätet visade det sig att lösenordet till hans mejladress var ”skinhead88”. Talet 88 är vanligt förekommande i nazistiska kretsar och står för ”heil Hitler”.\n\n2019 hade Lingvärn kontakt med vit makt-bandet Vit Legion. Han erbjöd dem ett material kopplat till ett annat vit makt-band, Odium, som han beskrev hade en ”suverän skiva”.\n\nNär Expressen träffar Lingvärn och ställer frågor om hans kontakt med vit makt-bandet Vit Legion säger han:\n\n– Det är inget jag vill kommentera.\n\n\n\nJonas Lingvärn tipsar vit makt-bandet Vit Legion om musik att spela in. Foto: Skärmdump/Facebook\n\n\n\nLingvärn avbryter sedan intervjun. I ett sms skriver han att han hoppar av ”allt politiskt”. Han beskriver det som ”ett dåligt skämt” att erbjuda material till bandet Vit Legion. Han skriver också att det var ”en av de som jag umgicks med i ungdomen” som hjälpte honom med mejladressen och att han själv inte har koll på lösenordet. Han tillägger:\n\n”Jag sympatiserar INTE med något av det högerextrema som du hänvisar till. Däremot hade jag vänner som gjorde det i min ungdom”.\n\nNär han får frågor om varför han själv synts i en Blood & Honour-tröja, vem som hjälpte honom med hans mejladress och hur det kommer sig att han rört sig i vit makt-kretsar under flera decennier om han inte hyser såna åsikter själv så väljer Lingvärn att inte svara.\n\n”Man mådde väl inte helt bra”\n\nFlera av kandidaterna i granskningen har precis som Anders Stacke varit medlemmar i Nationalsocialistisk front. En av dem är Johan Andersson, 39, som kandiderar för SD i kommunvalet i Kalmar. Han var medlem i NSF 2002 men så sent som 2016 uttryckte han gillande av nazistiska Svenska motståndsrörelsen på nätet.\n\nVarför valde du nazismen?\n\n– Det… kan jag inte svara på rent av, kompistryck. Jag var inte med länge heller.\n\nSå du har inget eget ansvar då?\n\n– Självklart han man ansvar, det säger jag inget om. Men på den tiden, ja man mådde väl inte helt bra heller och sökte kontakter.\n\nDet är många som mår dåligt, men alla väljer då inte nazismen. Så vad var det som lockade med en sån rörelse?\n\n– I det fallet så skulle jag nog kunna säga att det var gemenskapen på just den skolan som man gick.\n\nNär han får se hur han uttryckt gillande av Svenska motståndsrörelsen så hotar han med att ringa polisen. Han tillägger:\n\n– Jag vill inte att ni sänder det här. Det får ni inte min tillåtelse för.\n\nVarför inte?\n\n– För jag vill inte det.\n\nDu ställer ju upp i val, det är väl bra om väljarna får reda på att du för några år sedan uttryckte gillande av en nazistisk organisation?\n\n– Det beror väl på hur man ser det, men jag vill fortfarande inte att ni sänder det.\n\n\n\nJohan Andersson var tidigare medlem i Nationalsocialistisk front och kandiderar nu för Sverigedemokraterna i Kalmar. 2016 uttryckte han sig gillande av nazistiska Svenska motståndsrörelsen. Foto: Sven Lindwall/Expressen\n\n\n\n”Inte med en kamera i ansiktet”\n\nI Hylte kommun kandiderar en annan tidigare NSF-medlem, Jessica Nordström, 43, för Sverigedemokraterna. På Facebook gör hon reklam för partiet när hon ställde upp i kyrkovalet förra året – men väljarna har inte fått reda på att hon i början av 00-talet var en organiserad nazist.\n\nExpressen har upprepade gånger sökt Nordström.\n\nPå Sverigedemokraternas kommunlista i Kungsör finns två tidigare NSF-medlemmar - Joakim Grantén, 52, som också är suppleant i partiets kommunförening, och Pierre Lindvall, 51. Båda var med i NSF i början av 00-talet.\n\nVad kan du berätta om din bakgrund inom nazismen?\n\n– Jag har ingenting att berätta om, säger Lindvall.\n\nDu var med i Nationalsocialistisk front, varför då?\n\n– Nej, det kan jag aldrig tänka mig att jag varit.\n\nDu hade medlemsnummer 732.\n\n– Hade jag? Ja.\n\nLindvall upprepar sedan att han inte var medlem i NSF men på frågan om han kan beskriva sin ideologiska utveckling från nazistpartiet till Sverigedemokraterna säger han:\n\n– Ja, det kan jag förmodligen men kanske inte med en kamera rakt upp i ansiktet.\n\nLindvall väljer sedan att avbryta intervjun. Expressen har upprepade gånger sökt Grantén.\n\n”Alltså det har försvunnit ut i periferin”\n\nI Värnamo kandiderar Morgan Svensson, 42, för Sverigedemokraterna i kommunvalet. Han var i slutet av 90-talet medlem i Nationalsocialistisk front och han deltog då också i en demonstration för NSF i Nora 1998.\n\nHan tycker att det är ”groteskt” att Expressen ställer frågor till honom om hans tid i den nazistiska rörelsen. Han förklarar sitt nazistiska engagemang med att det var ”en väldigt jobbig tid” och att han var utsatt för ”invandrargäng” när han växte upp i Karlskrona.\n\nSvensson har inte berättat för Sverigedemokraterna om sin bakgrund inom nazismen:\n\n– Tanken har nog inte slagit mig ens.\n\nVarför inte?\n\n– Nej, det är väl mänskligt. Jag kan inte riktigt betrakta mig som att jag varit nazist heller.\n\nJo, du har ju varit organiserad nazist.\n\n– Organiserad?\n\nMedlemsnummer 225 i NSF.\n\n– … Jaha, organiserad.\n\n– Jag har nog inte reflekterat över det. Det är passé och alltså det är inget som jag står för och nog aldrig stått för.\n\nSvensson har inte heller tagit avstånd från nazismen.\n\nVarför har du inte gjort det?\n\n– Jag gör det nu i så fall. Alltså det har försvunnit ut i periferin.\n\nPeriferin? Det är en våldsbejakande antidemokratisk rörelse som du varit engagerad i.\n\n– Ja, man växer ifrån sånt.\n\nDavid Baas är grävreporter på Expressen. Han har vunnit Guldspaden två gånger och Stora journalistpriset en gång. 2014 kom hans bok ”Bevara Sverige svenskt” som handlade om Sverigedemokraternas första mandatperiod i riksdagen. 18 maj i år släpptes hans bok om svensk nationalism - ”Segra eller dö”.\n\nJonathan Leman är researcher på tidningen Expo. För sitt arbete mottog han 2018 Raoul Wallenberg-priset och 2019 var han nominerad till Guldspaden.",
    "Verket som värker – med partiledarna: Nooshi Dadgostar (V) om \"Seinfeld\" 7 september 2022 - P1 Kultur Reportage": "I P1 Kulturs programpunkt Verket som värker får lyssnarna berätta om ett konstnärligt verk som betytt mycket för dem rent personligt.\n\nInför valet har vi vänt oss till partiledarna: Vilket verk betyder något alldeles särskilt för dig?\n\nVänsterpartiets partiledare Nooshi Dadgostar (V) har valt tv-serien \"Seinfeld\".\n\nReporter: Tove Lindell.",
    "Hans Gedda: Jag känner att jag lever när jag fotograferar 31 augusti 2022 - P1 Kultur Reportage": "Som porträttet på Astrid Lindgren, hela Sveriges käraste sagotant, som faktiskt får se lite tjurig ut på Geddas bild.\n\nSå blev det intressanta portätt också, fulla av karaktär. Och lite mörker.\n\nEller som Mikael Timm sa här i kulturradion när han recenserade \"Det tredje ögat\", Nationalmuseums retrospektiv över Geddas livsverk, att \"om någon nutida svensk fotograf har is i sitt öga är det Hans Gedda\".\n\nDet var nästan nio år sen. Nu har Gedda hunnit fylla 80 och är aktuell med en ny utställning på Fotografiska i Stockholm. Det är också en retrospektiv med många kända porträtt på kända människor, men också några exempel på vad han sysslar med nu för tiden.\n\nFör även om han pensionerat sig som porträttfotograf så går han inte overksam, Hans Gedda.\n\nP1 Kulturs Mårten Arndtzén träffade honom bland alla hans bilder i utställningen \"Nära ögat\", där vi också får se några av de allra äldsta bilderna i albumet.",
    "Onsdag: Det här händer idag": "BÖRS\n\nRapporter\n\n\n\nUtländska rapporter\n\nEfter börsstängning: Lennar\n\n\n\nStämmor\n\n15:00 Embracer\n\n\n\nInvesterarmöte\n\nMendus investerarmöte Sachs 22nd Annual Biotech in Europe Forum\n\n07:45 Alligator Bioscience investerarmöte 13th World Bispecific Summit, Boston\n\n11:25 4C Strategies investerarmöte Redeye´s seminarium tema försvarsindustrin\n\n12:00 Guard Therapeutics kapitalmarknadsdag\n\n14:00 Xvivo Perfusion kapitalmarknadsdag (digitalt)\n\n15:00 Embracer webcast i samband med stämma plus utvald fördjupande information\n\n\n\nCorporate Actions\n\nBioservo exklusive rätt N 1:2, 3,20 kronor per aktie\n\nSlitevind avnotering sista dag för handel på First North\n\n\n\nMAKRO\n\nSverige Svensk handel handelsbarometer\n\n02:00 Sydkorea export 20 dagar\n\n06:00 Sverige konjunkturprognos från Handelsbanken\n\n06:00 Sverige husprisindex Valueguard\n\n06:30 Nederländerna konsumentförtroende\n\n06:30 Nederländerna hushållens konsumtion\n\n08:00 Sverige arbetslöshet\n\n09:00 ECB tal av Guindos\n\n10:00 Polen konsumentförtroende\n\n10:00 Polen detaljhandelsförsäljning\n\n10:00 Sydafrika KPI12:00 Lettland PPI12:00 Storbritannien CBI industritrender13:00 Mexiko detaljhandelsförsäljning13:00 Sverige vattenmagasin13:00 USA ansökan om bolån16:00 USA försäljning av befintliga hus16:30 USA DOE veckovis oljelager18:00 Ryssland PPI20:00 Federal Reserve räntebesked20:30 Federal Reserve presskonferens efter räntebesked21:00 Argentina handelsbalans23:30 Brasilien räntebesked"
}