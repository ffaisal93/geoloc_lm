{
    "Portugal körde över Tjeckien och övertog förstaplatsen - Ronaldo knockad blodig": "Den regerande Nations League-mästaren Portugal reste under lördagen till Tjeckien för spel på Fortuna Arena, Prag. Inför matchen låg man tvåa i A-divisionens grupp 2, en poäng bakom grannlandet Spanien, och behövde således en seger för att vara med och slåss om förstaplatsen.\n\nPortugal började lovande men efter 14 minuter stoppades spelet efter obehagliga scener.\n\nCristiano Ronaldo gick upp i en luftduell i offensivt straffområde för att nicka en passning mot mål, samtidigt som den tjeckiske målvakten Tomas Vaclik sprang ut för att boxa bort bollen. Det hela slutade med att Vacik olyckligt missade bollen och boxade Ronaldo i ansiktet. Den portugisiske lagkaptenen föll otäckt till marken, blev liggandes, och blödde kraftigt från näsan. Men efter några minuters behandling kunde han spela vidare.\n\nANNONS\n\nSkadeavbrottet följdes upp av två heta målchanser, en för vardera lag. Först hittade West Ham-backen Vladimir Coufal fram till Fiorentina-forwarden Antonin Barak med ett välplacerat inlägg i Portugals straffområde. Barak fick till en nick vid främre stolpen, men missade målet precis.\n\nTvå minuter senare fick Portugal sin bästa målchans i matchen och till skillnad från Tjeckien förvältade man den. Milan-stjärnan Rafael Leão spelade fram Manchester Untied-backen Diogo Dalot mitt framför mål, som kunde stöta in 1-0 till Portugal med sitt första landslagsmål någonsin.\n\nPå övertid i den första halvleken utökade sedan Portugal sin ledning. Vänsterbacken Mario Rui levererade ett inlägg på en tom yta i Tjeckiens straffområde. Bruno Fernandes löpte in på ytan och mötte upp inlägget, för att sedan kyligt placera in 2-0.\n\nANNONS\n\nHemmalaget fick ett gyllene läge att reducera två minuter senare, i den första halvlekens fjärde övertidsminut. Cristiano Ronaldo tog bollen med handen i eget straffområde då han försökt skydda ansiktet och Patrick Schick stegade upp för att slå den efterföljande straffen - men skickade bollen över ribban.\n\nPortugal inledde sedan den andra halvleken där man slutade i den första. Sju minuter efter paus spelade Fernandes fram Dalot, som från distans placerade in 3-0 till gästerna med ett vänsteravslut.\n\nMen de nöjde sig inte där. Fernando Santos mannar fortsatte jaga mål och med åtta minuter kvar av ordinarie tid fick inhopparen Diogo Jota fastställa slutresultatet 4-0 när han vräckte sig fram på en passning från Ronaldo och nickade in Portugals fjärde mål för aftonen.\n\nMed en match kvar att spela leder Portugal nu A-divisionens grupp 2, två poäng före tvåan Spanien som parallellt med Portugals match föll med 2-1 hemma mot Schweiz i Zaragoza. I den sista matchen, som spelas på tisdag, möts dessutom Spanien och Portugal i en gruppfinal.\n\nANNONS\n\nStartelvor:\n\nTjeckien: Vaclik - Zima, Brabec, Jemelka - Coufal, Soucek, Kral, Zeleny - Barak, Hlozek - Schick.\n\nPortugal: Costa - Dalot, Dias, Danilo, Rui - Neves, Carvalho - Silva, Fernandes, Leão - Ronaldo.",
    "Portugal - Spanien, 27/9: Speltips & stream": "Vad: Portugal – Spanien, Nations League Avspark: Den 2022-09-27, kl. 20:45 Vart: Estadio Municipal de Braga TV-kanal: Viaplay Speltips: Under 2,5 mål (Odds: 1.71 hos Unibet)\n\nInför\n\nI Portugal är Man City försvararen Joao Cancelo tillbaka efter avstängning.\n\nI Spanien vilades försvararna Dani Carvajal och Diego Llorente, som är redo att spela.\n\nNär nationerna möttes senast på Benito Villamarin Stadium i Sevilla slutade mötet 1-1.\n\nStartelvor & statistik\n\nStreama Portugal – Spanien\n\nDet stora Nations League mötet mellan Portugal och Spanien går att streama online.\n\nGenom att öppna ett abonnemang på Viaplay kan du se samtliga Nations League landskamper.\n\nTa dig vidare till Viaplay Skapa ett konto och köp abonnemang Viaplay Total Streama Portugal mot Spanien live\n\nSändningen börjar 5 minuter innan matchstart.\n\nSom sällskap i matchen mellan Portugal och Spanien kommer du att ha den svenska kommentatorn Anders Bjuhr.\n\nSpeltips & odds\n\nEfter att Portugal kryssade mot Spanien har man bara släppt in ett mål på de övriga 4 omgångar.\n\nSenast lyckades man hålla nollan utan Man City stjärnan Joao Cancelo när de gästade Tjeckien. Ytterbackkompisen Diogo Dalot klev fram och nätade två gånger om. Samt att Diogo Jota och Bruno Fernandes nätade varsin gång.\n\nTalismanen Cristiano Ronaldo fick spela hela matchen, men klev av mållös av planen.\n\nMed det bästa defensiva rekordet från alla 16 lagen i League A väntar en stentuff uppgift spanjorerna som måste gå för en seger.\n\nEfter en seg inledning steppade Spanien upp och tog två raka segrar över Schweiz och Tjeckien. Utan att släppa in något mål.\n\nFörbundskaptenen Luis Enrique var optimistisk inför hemmamötet mot Schweiz. Men fick se sig besegrad. Gästerna ledde i pausvilan. I den andra halvleken kvitterade Barcelona försvararen Jordi Alba. Men bara någon minut senare nätade Breel Embolo segermålet för Schweiz.\n\nEn revanschlust finns hos spanjorerna, som fortsatt bara har Alvaro Morata som en renodlad anfallare. Han fick inte ens chansen att hoppa in, men väntas delta i den avgörande landskampen.\n\nÄven Spanien har ett stabilt försvar och är vanligtvis svåra att bryta ner. Då de måste gå till attack kan det uppstå ytor för portugiserna. Fast Spanien ska ändå klara av att försvara sig väl.\n\nDet är ett tufft möte mellan två starka nationer, som båda är kapabla till att utmana om avancemanget till semifinalen. Så ett jämt möte är att vänta, där vi förmodligen inte kommer att få bevittna många mål.\n\nDärför faller spelet på att Portugal och Spanien gör som flest 2 mål i landskampen. Men inga fler än så.\n\nVårt speltips: Under 2,5 mål i matchen\n\nOdds: 1.71\n\nBettingsida: Unibet\n\nTa gärna del av vår Unibet recension & omdöme och få all info om deras hemsida.\n\nAnnan betting inför matchen\n\nVårt huvudtips ligger på att Portugal och Spanien inte gör fler än 2 mål totalt.\n\nNedan presenterar vi vilka fler tips som är värda att spela på i detta möte.",
    "Stark uppgång i Sydeuropaturism – men bara Portugal över nivån 2019": "Dansk-svenska mässor har skapat 167 jobb över Öresund\n\nHotell Bristen på arbetskraft fortsätter att öka i Danmark och ett sätt att hitta ny personal är att rekrytera över Öresund. Dansk-svenska politiska samarbetet Greater Copenhagen har under 2021 och 2022 arrangerat tre dansk-svenska jobbmässor.",
    "Bo på pampiga palats i Portugal – bästa tipsen": "Pampiga palats, kloster och fästningar. Checka in på historiska hotell och upplev anrika byggnader, spännande gastronomi och goda viner. Här är tips på anrika boenden i Portugal, från norr till söder.\n\nSju kilometer innan floden Douro når havet reser sig det pampiga palatset Pestana Palácio do Freixo från 1742 som en vaktpost vid staden Portos östra flodinfart. Från min balkong ser jag molnen spegla sig i palatsets infinitypool och den vackra floden stilla glida förbi. Douro har ringlat sig hit ända från Spanien med Atlantens öppna famn som slutmål.\n\nPalatsets trädgård, spegelsal och fresker påminner om Versailles. Freixo är ett utsökt exempel på Portugals förvandling av anrika byggnadsverk till förstklassiga historiska hotell, pousadas. Intäkterna bevarar byggnaderna, som ofta är nationalmonument eller delar av Unescos kulturvärldsarv.\n\nVi hyr en bil och reser från norr till söder genom fyra regioner: Norte, Centro, Alentejo och Algarve.\n\nPousada Palacio do Freixo ligger fint vid Dourofloden. Foto: Peter Hanneberg, Per Liedstrand\n\nNORTE\n\nAv Portos många ansikten är det mest kända portvinskällarna. Ett av de äldsta och största namnen är Taylor’s, grundat 1692. De samarbetar med World of Wines vinmuseer och stans bästa logi, det nya vinhotellet The Yeatman. Mer historiskt är Palácio das Cardosas, som drivs av Intercontinental på andra sidan Douro, och är känt för sin överdådiga brunchbuffé.\n\nTaylor’s är det kanske mest kända portvinsmärket, här ett av deras vinlager i Porto. Foto: Peter Hanneberg, Per Liedstrand\n\nSex mil norr om Douros mynning nås Atlanten av floden Lima, runt vilken staden Viana do Castelo vuxit fram. Högst uppe på berget reser sig stadens krona, den pampiga basilikan Santa Luzia. Hundra meter bakom kyrkan ståtar pousadan med samma namn som staden. Imposanta Pousada Viana do Castello, som även har en restaurang, uppfördes 1918 med granitvalv och slottslika våningar med högt i tak. Utsikten är oslagbar.\n\nVid Pousada Viana do Castello reser sig basilikan Santa Luzia inför vida vyer. Foto: Peter Hanneberg, Per Liedstrand\n\nVi utgår från medeltidsstaden Ponte de Lima från 1125, döpt efter sin historiska valvbro över floden Lima. Paulo Lópes guidar pilgrimer och andra ”gröna vandrare” och tar oss under några timmar längs den portugisiska leden mot Santiago de Compostela. Efteråt tar vi igen oss med en timslång massage på det ståtliga Vidago Palace från 1910, känt för sina mineralvattenkällor och sitt spa.\n\nNyrenoverade Vidago Palace från 1910 utstrålar elegant historia nära nordgränsen. Foto: Peter Hanneberg, Per Liedstrand\n\nVi kan inte bo på alla pousador vi vill, men äter i alla fall lunch på en del, som Paço de Vitorino. Det är en vitputsad fazenda (plantage) som för tankarna till ett latinamerikanskt adligt hem, som Jorge Vieira visar oss. I dag ett genuint familjeägt 15-rumshotell med anor från 1500-talet.\n\nEtt måste är The Vintage House i Pinhão för dess restaurang Rabelo. João Santos är omtalad för sitt trolleri med lokala råvaror och viner. Middagen ger lön för omvägen. Nästa dag har vi slingrat oss upp till det högklassiga vinhuset Quinta Nova med en magnifik vy och spännande plocklunch till goda närproducerade viner. Portugals hundratals druvsorter möter oss under hela resan med okända lokala varieteter. Och de är alltid goda.\n\nBO BRA\n\nPousada Viana do Castello\n\nHistorisk logi med slottsrestaurang på bergstopp vid kusten norr om Porto.\n\nWebbadress: pousadas.pt/en\n\nPousada Viana do Castello byggdes 1918 på ett berg vid nordkusten. Foto: Peter Hanneberg, Per Liedstrand\n\nPousada Palácio do Freixo\n\n1700-talspousada i Porto, nationalmonument sedan 1910.\n\nWebbadress: pousadapalaciodofreixo.com\n\nPousada Palacio do Freixo vid Dourofloden är en av Portos många stoltheter. Foto: Peter Hanneberg, Per Liedstrand\n\nPaço de Vitorino Hotel, Ponte de Lima\n\nSofistikerad 1500-talsgård full med antikviteter och en familjär restaurang.\n\nWebbadress: pacodevitorino.com\n\nNära Ponte de Lima ligger palatshotellet Paço de Vitorino med anor från 1500-talet. Foto: Peter Hanneberg, Per Liedstrand\n\nThe Vintage House Hotel, Pinhão\n\nMagnifikt restaurerat 1700-talsgods vid Dourofloden, med spännande restaurang.\n\nWebbadress: vintagehousehotel.com\n\nVintage House vid Douro i Pinhão har både logi och kökskonst av hög klass. Foto: Peter Hanneberg, Per Liedstrand\n\nÄTA GOTT\n\nThe Yeatman Hotel, Porto\n\nLyxresort i Gamla stan Nova de Gaia, vars restaurang är medlem i Relais & Châteaux. Granne med besöksvärda vinmuseet Wow, World of Wines.\n\nWebbadress: the-yeatman-hotel.com\n\nPalácio das Cardosas, Porto\n\nFint gammalt stadspalats som restaurerats till InterContinental hotell, vars restaurang är känd för sina bruncher.\n\nWebbadress: https://www.ihg.com/intercontinental/hotels/gb/en/reservation\n\nQuinta Nova de Nossa Senhora Do Carmo, Pinhão, Douro\n\nMed betagande utsikt över Dourodalen presterar domänen med det långa namnet bra kök, viner och logi. Förkortas Quinta Nova.\n\nWebbadress: quintanova.com\n\nSE OCH GÖRA\n\nVin och museer i Porto\n\nWorld of Wines (WOW), granne med The Yeatman Hotel, är på alla sätt imponerande med sju olika museiupplevelser, bland annat vin och kork. Clérigos Tower med kyrkan och museet.\n\nWebbadress: wow.pt\n\nVandra pilgrimsleden\n\nVandring med guide längs valfri sträcka av pilgrimsleden i norra Portugal. Hälsodagar på Vidago Palace.\n\nWebbadress: portugalgreenwalks.com, vidagopalace.com\n\nPaulo Lopes, till vänster, guidar längs Pilgrimsleden nära Ponte de Lima. Foto: Peter Hanneberg, Per Liedstrand\n\nÅk båt på Douro\n\nBåttur på Dourofloden från Pinhão. Besök på klassiska vingården Quinta do Bomfim i Pinhão.\n\nWebbadress: symington.com\n\nMer info: portocvb.com\n\nTimslånga båtexkursioner från Pinhão är populära. Foto: Peter Hanneberg, Per Liedstrand\n\nCENTRO\n\nDen centrala regionen är intressant. Här tronar Portugals högsta berg i Serra da Estrela. Höglandshedarna spirar magert nära himlen, garnerade med märkvärdiga, rundslipade granitblock.\n\nCasa de São Lourenço bjuder storslagna vyer över Glaciärdalen och en restaurang som överraskar varje kväll tack vare unge Guide Michelinämnet Manuel Figueira. I taket hänger tusentals ljuddämpande blommor av bureltyg. Interiören hedrar lokala vävtekniken burel, som fortfarande går varm nere i dalen på originalfabrikens hundra år gamla vävmaskiner. Hotellets spa-avdelning med pool och massage håller också hög standard.\n\nManuel Figueiras mat har höjt Casa de São Lourenço till höga nivåer, under en stjärnhimmel av bureltyg. Foto: Peter Hanneberg, Per Liedstrand\n\nNära ligger systerhotellet Casa das Penhas Douradas. Efter en god lunch i restaurangen på asketiska designstolar tar bergsguiden João oss på vandring genom reservatets urskog till nya vyer över Glaciärdalen.\n\nCentralregionen gömmer många skatter. I byn Santar överraskar de magnifika, okända trädgårdarna Santar Vila Jardim. De är nyöppnade men kommer att dra busslaster, då byn dessutom ligger i hjärtat av vinturismens Dão. En fästningslik, 1600-tals herrgårdsbyggnad inrymmer Paço dos Cunhas de Santars restaurang, där vi intar en flera timmar lång avsmakningslunch.\n\nI byn Santar hittar man trädgårdarna Santar Vila Jardim. Foto: Peter Hanneberg, Per Liedstrand\n\nVi parkerar bakom knuten på Bussaco Palace Hotel, detta osannolika sagoslott mitt i en lummig nationalskog med 700 arter som strävsamma karmelitmunkar började plantera på 1600-talet. Slottet som byggdes i slutet av 1800-talet blev hotell 1917 och har en restaurangen med en interiör som visar moriska influenser.\n\nBO BRA\n\nCasa de São Lourenço, Manteigas\n\nFemstjärnigt designhotell i Estrelabergen med en restaurang som är värd sin egen resa. Tvillinghotellet Casa das Penhas Douradas ordnar vandringar.\n\nWebbadress: casadesaolourenco.pt\n\nBussaco Palace, Luso\n\nEtt spektakulärt sagoslott i Bussacoskogarna, med en restaurang och vinkällare med slottets egna viner ända från 1920-talet.\n\nWebbadress: almeidahotels.pt\n\nPalatset Bussaco är ett sagoslott man inte bör missa om man vill bo på historiska hotell. Foto: Peter Hanneberg, Per Liedstrand\n\nÄTA GOTT\n\nPaço dos Cunhas de Santar, Dão, Central\n\nSpännande restaurang i Santar, byn som är värd en heldag bara för sina trädgårdar. Driver intressant vinturism i Dão.\n\nWebbadress: pacodesantar.eatbu.com/\n\nSE OCH GÖRA:\n\nVandra, burelfabrik och Santars trädgårdar\n\nCasa das Penhas Douradas, tvillinghotell till Casa de São Lourenço, har bra guidade vandringar i Serra da Estrela. Burelfabriken i Manteigas. De fantastiska trädgårdarna i Santar.\n\nWebbadress: casadaspenhasdouradas.pt, burelfactory.com, santargardenvillage.com\n\nMer info: centerofportugal.com\n\nEtt avsnitt av Greven av Santars trädgårdar. Foto: Peter Hanneberg, Per Liedstrand\n\nALENTEJO\n\nEn av de äldsta pousadas vi bor på är Mosteiro do Crato. Försvarsborg, kloster och på 1300-talet ett högkvarter för Johanniterorden. Här kommer det medeltida murverket in i rummen samtidigt som spa, utomhuspool och restaurangen i munkarnas 700-åriga matsal höjer Crato till en modern förstaklassresort.\n\nRomarna trivdes i Alentejo, vars bördiga jordar kunde förse kejsardömet med säd och fin olivolja. Vetefälten, korkekarna, vin- och olivodlingarna avlöser varandra på vår väg söderut. Spanjorerna ville också ha Portugal. Längs gränsen till Spanien kröns därför varenda by av en försvarsborg. Staden Marvão är ett praktexempel.\n\nFörsvarsborgen i Marvão vid spanska gränsen. Foto: Peter Hanneberg, Per Liedstrand\n\nNära Marvão vandrar Afonso Nunes med oss på en gammal smugglarstig från hans hemby Galegos till gränsbyn Fontanheira. Han har startat ett litet ekoturistiskt företag, Marvão Adventure. I konceptet ingår Galegos olivoljemuseum Lagar-Museu António Picado Nunes.\n\nSista natten i Alentejo blir på femstjärniga vinhotellet Torre de Palma, ett vitputsat stilrent mirakel ensamt ute bland vinodlingarna väster om Monforte. De äldsta delarna med det berömda tornet kom till redan 1338. Före middagen tar vi in solnedgången uppe i tornet med ett glas av Torres eget utmärkta vin i glasen. Restaurangen med kökschefen Miguel Laffan följer upp med egna smaksensationer.\n\nTorre de Palma Wine Hotel är en gnistrande vit vingård med anor från 1338. Foto: Peter Hanneberg, Per Liedstrand\n\nBO BRA:\n\nGavião Nature Village, Gavião\n\nTretton bekväma tält och tio bungalower med fasader av kork bjuder naturnära logi.\n\nWebbadress: gaviaonaturevillage.com\n\nGavião Nature Villages stugor har fasader av kork. Foto: Peter Hanneberg, Per Liedstrand\n\nPousada Mosteiro do Crato\n\nÄkta historisk riddarborg i Crato som bevarat sin 1300-talshistoria trots omvandling till hotell.\n\nWebbadress: pousadas.pt/en/hotel/pousada-crato\n\nBarloungen i Pousada Mosteiro do Crato måste vara en av de mest historiska i Portugal. Foto: Peter Hanneberg, Per Liedstrand\n\nTorre de Palma Wine Hotel, Monforte\n\nHistoriskt vinhotell uppkallat efter sitt torn från 1300-talet. Utsökt restaurang och egenproducerade viner.\n\nWebbadress: https://www.torredepalma.com/\n\nVinhotellet Torre de Palma där solnedgången avnjuts med gårdens vin före middagen. Foto: Peter Hanneberg, Per Liedstrand\n\nÄTA GOTT:\n\nMil Homens Restaurant, Portagem, Alentejo\n\nLokalt matställe med pubatmosfär mitt i Portagem med populär, mustig portugisisk husmanskost.\n\nAdress: Rua Nova 14, Portagem, Marvao\n\nSE OCH GÖRA:\n\nOlivoljemuseet och guidad vandring\n\nGränsbyn Galegos med olivoljemuseet och guidad vandring med Afonso Melara Nunes från Marvão Adventure.\n\nWebbadress: marvaoadventure.pt\n\nMer info: visitalentejo.pt\n\nAfonso Nunes driver naturturism i hembyn Galegos, här på Smugglarleden med Marvão i fjärran. Foto: Peter Hanneberg, Per Liedstrand\n\nALGARVE\n\nLagos är en livlig stad med stor marina och en kust splittrad av erosionen. Små avskilda badvikar har grävts ut av naturens krafter och raukar och grottor skulpterats fram ur sandstenen. Vitor Viegas guidar mig i staden och vi avslutar på det anrika lunchstället Don Sebastião. Vi avnjuter musslor, svärdfisk och tonfisk från Atlanten utanför. Vinkällaren måste vara stans bästa.\n\nEn timme österut i Tavira ligger klosterhotellet Pousada Convento Tavira. Vill man bo historiskt är detta ett självklart val med sina valvgångar runt borggården, de stora rummen, den utmärkta restaurangen Mouraria.\n\n1500-talsklostret i Tavira har ett ljuvligt, avskilt poolområde. Foto: Peter Hanneberg, Per Liedstrand\n\nAnrikt är också Pousada Palacio de Estoi i Faro, det enda palatshotellet i Algarve. Ett rosa 1800-talsslott i rokoko med inslag av nyklassiskt och art nouveau. Ståtlig fasad, utsmyckade salar och franskinspirerade trädgårdar gör Estoi till ett litet sagoslott. Receptionen är installerad i kapellet. Rummen i annexet är stora och utanför glimmar swimmingpoolen nedsänkt i ett stort trädäck.\n\nPousada Palacio de Estoi är något så ovanligt för Portugal som ett rokokoslott från 1800-talet. Foto: Peter Hanneberg, Per Liedstrand\n\nResans finaste hotellupplevelse inträffar strax före hemresan på Grand House Algarve i Algarves östligaste stad Vila Real de Santo António vid Rio Guadiana, på gränsen till Spanien.\n\nGrand House som slog upp portarna 1926 andas glada 1920-talet och varje inredningsdetalj har tänkts ut för att inte bryta känslan. Interiörens golv och trappor glänser i lackerat trä. Trapp- och balkongräckena är smidda i järn. En kristallkrona gnistrar i foajén. Restaurangen Grand Salon med korgstolar, golvsida draperier, bredvingade fläktar i taket, stora, välvda, spröjsade fönster mot floden och marinan och perfekt anpassad musik i bakgrunden.\n\n1926 stod det vackra Grande Hotel Guadiana klart. I dag har det fått nytt liv som Grand House. Foto: Peter Hanneberg, Per Liedstrand\n\nGrand House är medlem i Relais & Châteaux, en sammanslutning av individuellt ägda och drivna lyxhotell och restauranger. Avsmak­nings­­menyn är finstämd på de bästa lokala råvarorna. Och baren! Den runda, trånga bardisken i mörkt trä och mässing, med en exotisk elefantstatyett som bär upp en lampskärm och med fadosångerskan Sitah Faya som blandar cocktails med stor färdighet.\n\nHotellet har också en Grand Beach Club vid havet två kilometer bort, med strand, infinitypool och restaurang.\n\nHotellet Grand House i staden Santo Antonio har sin egen Beach Club vid havet med restaurang.\n\nI blå timmen sitter jag vid det öppna fönstret intill baren med marinan nedanför. I handen en caipirinha signerad Sitah, gjord på lokal medronho i stället för brasiliansk cachaça. En vacker stund jag inte vill glömma. Den representerar så mycket av den fina känsla jag fyllts av under bilresan genom det vackra, vänliga, spännande, historiska land, som är Portugal.\n\nI blå timmen står fönstren i Grand Salon Bar på vid gavel mot marinan och Spanien över floden. Foto: Peter Hanneberg, Per Liedstrand\n\nBO BRA\n\nPousada Sagres\n\nModern pousada i Sagres på Europas sydvästra hörn med fantastisk havsutsikt.\n\nWebbadress: pousadasagres\n\nVyn från Pousada Sagres mot Kap Sankt Vincent, Europas sydvästligaste udde. Foto: Peter Hanneberg, Per Liedstrand\n\nPousada Palácio de Estói, Faro\n\nEtt ornamenterat barockslott garnerat med azulejokonst och franska trädgårdar. En kvart från Faros internationella flygplats.\n\nWebbadress: www.pousadas.pt\n\nPousada Palacio de Estoi är något så ovanligt för Portugal som ett rokokoslott från 1800-talet. Foto: Peter Hanneberg, Per Liedstrand\n\nPousada Convento de Tavira\n\nGulmålat historiskt kloster modell större i Taviras medeltida stadsdel, bra restaurang, populärt att arrangera bröllop i klostergården.\n\nWebbadress: pousadas.pt/en\n\nPousada Convento Tavira är ett fantastiskt historiskt hotell beläget i ett före detta 1500-talskloster med valvgångar. Foto: Peter Hanneberg, Per Liedstrand\n\nGrand House Algarve, Vila Real de Santo Antonio\n\nVid gränsfloden mot Spanien står detta underbara nostalgihotell från det glada 1920-talet, nere vid kusten kompletterat med sin egen beach club. Relais & Chateaxrestaurang Grand Salon.\n\nWebbadress: grandhousealgarve.com\n\n1926 stod det vackra Grande Hotel Guadiana klart. I dag har det fått nytt liv som Grand House. Foto: Peter Hanneberg, Per Liedstrand\n\nÄTA GOTT:\n\nRestaurante Don Sebastião, Lagos, Algarve\n\nEn måste-restaurang med Lagos bästa sea food och vinkällare.\n\nWebbadress: restaurantedonsebastiao.com\n\nSE OCH GÖRA:\n\nBåttur till grottorna\n\nBästa utflykten i västra Algarve är båtturerna från Lagos Marina till grottorna längs kusten.\n\nWebbadress: lagosboattours.com\n\nMer info: Webbadress: visitalgarve.pt\n\nDe väderbitna sandstensklipporna har gjort Lagos till en spännande kuststräcka för äventyrare. Foto: Peter Hanneberg, Per Liedstrand\n\nRESA HIT: PORTUGAL Resa hit: TAP har bästa priserna och går direkt till Lissabon från Arlanda. Tåg tar ett par dygn. Bästa tiden: April-maj och september-november. Tidsskillnad: –1 timma. Språk: Portugisiska, yngre talar hyfsad engelska. Valuta: euro (EUR). Prisnivå: Ofta hälften så dyrt som i Sverige. Ta dig runt: Hyrbil om man vill täcka in landet. Tåg är ett trevligt alternativ. Läs mer: visitportugal.com Visa mer\n\nLÄS MER: Lissabon – en vacker dam med en lång historia",
    "Icapes förvärvståg fortsätter – till Portugal": "© ICAPE Group\n\nLusodabel är specialiserade på prototyper, förserier och serieproduktion, har en kundbas på omkring 50 företag och omsatte i fjol strax över sex miljoner euro.\n\nDen Iberiska halvön är en nyckelmarknad för Icape Group, påvilken vi investerade i ett dotterbolag i Barcelona 2019. Lusodabel blir vårt 30e dotterbolag inom koncernen och stärket vårt värdeerbjudande på denna marknad, samtidigt som vi säkerställer ökad närhet till våra spanska och portugisiska kunder, skriver Icapes vd, Cyril Calvignac i ett pressmeddelande.\n\nI och med att vi fortfarande är ett tillväxtbolag är vi övertygade om att Icape Group ger en utmärkt skjuts för att utveckla och utöka våra tjänster ut till kund. Bolaget har ett gott rykte, och stärker oss teknologiskt, kvalitetsmässigt och logistiskt, skriver Lusodabels grundare, Vitoriano Fidalgo, i pressmeddelandet.\n\nLusodabel, tillsammans med sina sju anställda, kommer att fortsätta verka i Spanien och Portugal, dock under namnet Icape Lusodabel.\n\nÖkad förvärvsaktivitet\n\nIcape berättade för Evertiq under besök vid det svenska kontoret i Örebro i fjol att pandemin har visat sig vara ett tillfälle för bolaget att växa globalt med nya kontor och affärsenheter. Året innan dess tog man nämligen beslutet att öka den egna förvärvsaktiviteten.\n\n– Pandemin har varit en tuff utmaning för många mindre företag inom mönsterkortsbranschen. Det vi ser är en stor angelägenhet bland flera att ansluta till ett globalt bolag med stark organisation och större resurser. För vår del är detta ett kostnadseffektivt sätt att växa organiskt och bygga ut vårt globala nätverk med redan duktig personal på plats i etablerade lokaler, sade Cyril till Evertiq.\n\nIcape köpte i 2021 tyska BA Elektronik, följt av två ytterligare i november i form av Trax Group från Sydafrika och holländska JAPCC. Och det beräknas tillkomma ytterligare förvärv framgent. Sedan dess har förvärven ramlat in, ett efter ett. Senast i slutet av augusti i år, genom köpet av danska Mon Print.\n\n– Vi har sedan ett år tillbaka kartlagt över 500 mindre leverantörer på olika platser runt om i världen, vissa med en omsättning på 15 till 20 miljoner euro, men i regel mellan en till tre miljoner. Vi har i dag intressanta diskussioner med företag i Frankrike, Danmark, USA, Malaysia och Australien, för att nämna några, berättade vd:n 2021.",
    "Ronaldos besked om framtiden i landslaget: \"Hoppas vara med i några år till\"": "Manchester United-stjärnan Cristiano Ronaldo, 37, är just nu på landslagssamling med Portugals landslag för matchspel i Nations League. Ronaldo lär även senare i år spela med Portugal i VM - och nu ger han besked om sin framtid i det portugisiska landslaget.\n\nRonaldo vill fortsätta i landslaget över åtminstone EM 2024.\n\n- Jag hoppas kunna fortsätta vara en del av det portugisiska landslaget i några år till. Jag känner mig motiverad och jag har stora ambitioner. Jag är med i ett lag med unga spelare och det vill jag vara en del av både i VM, men också i nästa EM, säger han enligt den engelska tidningen Daily Mirror.\n\nANNONS\n\nNästa EM spelas i Tyskland, och kvalet till mästerskapet inleds nästa år.\n\nRonaldo har gjort 117 mål på 189 A-landskamper med Portugal. Sommaren 2016 var han med och tog landslaget till EM-guld i Frankrike."
}