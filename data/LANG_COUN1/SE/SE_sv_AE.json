{
    "Förenade Arabemiraten påskyndar plan om att öka oljeproduktionskapaciteten – BN": "Förenade Arabemiraten har accelererat en plan om att öka oljeproduktionskapaciteten. Det säger insynspersoner till Bloomberg News.\n\nDet handlar om att statliga oljebolaget Abu Dhabi National Oil (Adnoc), som står för hälften av landets oljeproduktion, redan 2025 ska kunna pumpa upp fem miljoner fat om dagen jämfört med tidigare målet som var år 2030.\n\nAtt planen tidigareläggs beror på att Förenade Arabemiraten vill utnyttja sina oljereserver innan världen skiftar över till förnybar energi. Enligt uppgift funderade Adnoc och regeringen på att tidigarelägga planen till 2027 innan man beslutade sig för 2025, skriver nyhetsbyrån.\n\nSamtidigt uppges det kunna bli svårt att nå nya målet givet att det ökar kostnaderna för ett projekt som redan är planerat att kosta flera miljarder dollar. Adnoc har avböjt att kommentera.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Uppgifter: Jason Denayer närmar sig ny klubb": "Uppgifter: Jason Denayer närmar sig ny klubb\n\nDen belgiske landslagsförsvararen Jason Denayer, 27, har varit klubblös sedan hans kontrakt med Lyon gick ut. Men nu verkar 27-åringen ha hittat en ny klubb. Enligt Fabrizio Romano så är belgaren nära att göra klart med Shabab Al Ahli i Förenade Arabemiraten. Enligt uppgifterna kommer den tidigare City-spelaren flyga till...",
    "Charles Michels veckoprogram": "Vi använder kakor så att rådets webbplats ska fundera så bra som möjligt för dig. Vissa kakor används för att samla in aggregerad statistik om besök på webbplatsen så att vi ska kunna fortsätta förbättra webbplatsen och tillgodose dina behov. Andra kakor används för att öka prestandan och garantera säkerheten på webbplatsen.\n\nMed ditt tillstånd kommer vi att använda AT Internet- och Hotjar-kakor för att ta fram aggregerade anonyma data om besökarnas besök på webbplatsen. Vi använder dessa data för att förbättra upplevelsen av webbplatsen.\n\nPå sidan Vår policy för kakor finns mer information om kakorna, hur och varför vi använder dem och hur du kan ändra dina inställningar.",
    "Solbakken slår tillbaka efter Haaland-artikel: \"Medioker journalistik\"": "Erling Braut Haaland har i veckan fått svara på frågor från norsk media om valet att spela för Manchester City, som har en kontroversiell ägare i form av Sheikh Mansour bin Zayed Al Nahyan, vice premiärminister i Abu Dhabi i Förenade Arabemiraten. Anledningen till frågorna är att landets regim anklagas för massiva kränkningar av mänskliga rättigheter och är även, enligt FN, en av de strängaste diktaturerna i Mellanöstern.\n\nNu har den norska tidningen VG pratat med engelsmannen Matthew Hedges, som bott och studerat i Förenade Arabemiraten, samt gett ut en bok om regimen. Han säger sig blivit torterad i ett fängelse i Förenade Arabemiraten och ser på den norske stjärnspelaren som en \"ambassadör för en totalitär regim\".\n\nANNONS\n\nDet är något som Norges förbundskapten Ståle Solbakken nu slår tillbaka mot.\n\n- Om du tar VG-artikeln, så är den för mig väldigt sökt. Det är medioker journalistik. Jag läste den innan jag lade mig i går och jag tycker att den är på gränsen. Du kan vända den upp och ner. Är det verkligen Erling du ska bli besviken på? Det tycker jag är att dra det för långt, säger förbundskaptenen enligt VG.\n\nSolbakken menar i stället att det är en mycket större fråga än själva individen.\n\nDet norska landslaget ställs på lördag mot Slovenien borta och på tisdag mot Serbien hemma i de två sista Nations League-matcherna.",
    "Arabländer kräver att Netflix tar bort innehåll": "Ett gemensamt uttalande från samarbetsorganisationen GCC – där Saudiarabien, Förenade Arabemiraten, Bahrain, Kuwait, Oman och Qatar ingår – hävdar att vissa program i tjänsten går emot ”islamiska och samhälleliga värderingar och principer”, utan att närmare förtydliga vilka dessa skulle vara.\n\nMen Saudiarabiens statstelevision sände också en intervju med en ”beteendekonsult” som beskrev Netflix som en ”officiell sponsor av homosexualitet”.\n\nUttalandet kommer efter att flera länder i området tidigare i år förbjöd Disneys film ”Lightyear”, där det finns en scen då två kvinnor kysser varandra.\n\nNetflix har redan begränsat innehåll i Saudiarabien.",
    "Bengt-Åke Gustafssons nya jobb – åker till Dubai nästa år": "Swedish Vikings har under ett antal år rest till Dubai, Förenade Arabemiraten, för att mäta sina krafter mot hockeylag från alla världens hörn.\n\nNästa år spelas turneringen, som är uppdelad i fem divisioner, mellan 9 och 18 april.\n\nSwedish Vikings är representerade i varje division och A-gruppens lag kommer coachas av Bengt Åke Gustafsson, guldmakare med Tre Kronor i VM och OS 2006.\n\n”Det är väldigt stort för oss att Bengt-Åke Gustafsson tackat ja till rollen som coach för Swedish Vikings”, skriver Kristoffer Winterstein, GM för Swedish Vikings i ett pressutskick.\n\nTidigare SHL-spelare i laget\n\nSwedish Vikings består av spelare som väljs utifrån en ansökningsprocess som håller öppet mellan 25 oktober och 25 december.\n\nTidigare har SHL-spelare som Patric Blomdahl, Andreas Holmqvist, Janos Hari och Emil Kåberg spelat för Swedish Vikings. SDHL-profiler som Lovisa Berndtsson, Tina Enström och Melinda Olsson har även representerat Swedish Vikings.\n\nTV: Då har Sverige en coach i NHL",
    "C2 Capital AB slutförhandlar om förvärvet av Spartan Casino": "C2 Capital AB slutförhandlar om förvärvet av Spartan Casino ons, sep 21, 2022 16:20 CET Report this content\n\nC2 Capital AB slutförhandlar om att förvärva en majoritetsandel i Spartan Casino, med huvudkontor i Dubai, Förenade arabemiraten\n\nSpartan Casino (\"Spartan\") är en nyutvecjklad kasinomodell som kommer att skapa en påtaglig förändring inom onlinespelindustrin. Spartan implementerar ett blockchain-baserat ekosystem med smarta kontrakt och anpassade ”live dealer”-spel till migt online spelkravs. Det yttersta målet för Spartan är att ta bort riskerna för kunderna med nuvarande spelsystem genom att göra det decentraliserat, transparent och pålitligt.\n\n\n\nEtt nytt robust protokoll för pålitliga och decentraliserade kasinospel, i kombination med live-dealern kommer att positionera Spartan som framtiden för spel-DApps över blockkedjor och kommer att öppna upp nya möjligheter för både spelare, operatörer och annonsörer.\n\n\n\nSpartans initiala plattform är live på spartan-casino.com och erbjuder exklusiva och originella spelerbjudanden, med en innovativ syn på blockchain-baserade spel för att skapa en plattform för partnerskap med ledande live dealership.\n\n\n\nMed framväxten av det så kallade Metaverse 2021 och 2022 har Spartan tagit steget att bli världens första 'Multi-chain Multiverse casino''. Spartan utvärderar marknadspotentialen för metaverse och har tagit de första stegen för att anpassa sig och tillhandahålla en \"Multiverse\" -upplevelse.\n\n\n\nSpartan leds av VD Kavita Naithaani. Kavita har 28 års erfarenhet av att hantera drift, försäkring och ekonomi för nystartade företag och multinationella företag på global nivå. Hon är grundare och VD och CFO för Titan Corp Inc och Spartan Casino och har haft ledande befattningar hos stora finansiella företag som Citibank, Aon, Marsh, Willis och RAKBANK. Kavita har en magisterexamen i ekonomi från University of Cambridge och University of Manchester i Storbritannien och är en kvalificerad CFA.\n\n\n\nVD Lars Wolf kommentar: \"C2 Capital välkomnar Spartan och påpekar att bolaget under oktober 2022 kommer att genera intäkter som kommer att bidra till en gynnsam värdetillväxt av bolagets investeringsportfölj\".\n\n\n\nMer information om Spartan Casino finns på spartan.casino.\n\n\n\nLars Wolf\n\nVD och Koncernchef\n\nE-post: lars.wolf@c2capital.se\n\nTelefon: +46 (0)70-588 42 69\n\nBen Hedenberg\n\nHead of Corporate Communications\n\nE-post: ben@c2capital.org\n\nMobil: +44 (0)7944 316 906\n\nC2 Capital är ett investmentföretag nischadat mot Gaming- och FinTech-segmenten. För att accelerera tillväxten i dotterbolagen och möjliggöra ytterligare förvärv har C2 Capital beslutat sig för att ta in nytt kapital. Nettolikviden, inkluderat eventuell likvid från en övertilldelningsoption sammanlagt till ca 6 miljoner kronor. Aktien kommer att noteras på Nasdaq First North Growth Market i Stockholm",
    "Xavi bekräftar: Pjanic lämnar": "Sillybloggen\n\nMiralem Pjanic är på väg att lämna Barcelona. Enligt transferjournalisten Fabrizio Romano är floppen detaljer från Al-Sharjah och mittfältaren ska resa till Förenade Arabemiraten under tisdagen för att slutmföra övergången.\n\nDet råder inte heller någon tvekan från den katalanska klubben att Pjanic är på väg bort. Han är utanför Champions League-truppen i onsdagens möte med Viktoria Plzen och tränare Xavi bekräftar 32-årigens avsked.\n\n– Pjanic har beslutat sig för att lämna för andra möjligheter. Han har varit mycket professionell. Jag tycker att han hade chanser här, men man väljer sina egna vägar, säger Xavi på en presskonferens enligt Romano.\n\nPjanic kom till Barcelona i en bytesaffär med Arthur Melo som gick till Juventus (nu i Liverpool) år 2020. I Barcelona har Pjanic gjort 30 matcher utan att ha noterats för vare sig mål eller assist. Under förra säsongen var han utlånad till Besiktas.",
    "Rättelse: Wyld Networks Delårsrapport KV2 2022: På väg mot kommersialisering": "Rättelse: Wyld Networks Delårsrapport KV2 2022: På väg mot kommersialisering ons, aug 31, 2022 09:20 CET Report this content\n\nRättelse: I det ursprungliga pressmeddelande för delårsrapport januari - juni 2022 (publicerat idag kl 08:45) föll MAR-etiketten bort. Den är nu tillagd.\n\n\n\nWyld fortsätter att teckna avtal med strategiska lanseringspartners, bygga vidare på inköpsorderboken och med framgång slutföra de heltäckande testerna av det satellitbaserade IoT-nätverket.\n\n\n\n\n\nVD Alastair Williamson:\n\n”Under andra kvartalet slutförde Wylds utvecklingsteam de heltäckande testerna av satellitnätverket. Vi har blivit världens första bolag som med framgång har kopplat en terminal integrerad med Semtechs LR-FHSS-chip (long-range frequency hopping spread spectrum) direkt till en satellit med en låg omloppsbana. Wyld skalar nu upp inför den fullständiga kommersiella lanseringen senare i år.\n\nVårt affärsutvecklingsteam har arbetat oavbrutet med att bygga upp en försäljningspipeline. Wyld Networks har nu inlett 28 samarbeten med potentiella partners för lansering av tjänsten, varav 8 samarbeten har tillkommit under det senaste kvartalet: Constanta Industrial (Brasilien), Brinja (Sverige), HartBR (Brasilien), IMAE (Brasilien), C.Towers, ett nordiskt IoT-bolag (Danmark), ATSS (Saudiarabien), DEWA (Förenade Arabemiraten, UAE).\n\nNär vi nu kastar oss in i den fulla kommersialiseringen med ännu mer kraft, energi och iver kommer vi att fortsätta teckna avtal med nya lanseringspartners och göra befintliga partners till kunder. Wyld har nu gått vidare till tillverknings- och distributionsfasen av Wyld Connect-enheter till alla kommersiella partners.\n\nJag kan tryggt säga att Wyld har en stark grund att stå på, och oavsett den globala osäkerheten förblir vi övertygade om att vi är på rätt väg och inte kommer att påverkas i någon högre grad.”\n\nFinansiell sammanfattning, KV2 2022\n\nIntäkter, tkr\n\nQ2: 1,038 (915)\n\nQ2: 1,038 (915) Rörelseresultat, tkr\n\nQ2: –9,864 (–9,688)\n\nQ2: –9,864 (–9,688) Resultat per aktie, kr\n\nQ2: –1.01 (–1.62)\n\nVäsentliga händelser under kvartal 1\n\nWyld Networks har under kvartalet tecknat ytterligare 5 partnerskapsavtal med: Constanta Industrial (Brasilien), Brinja (Sverige), HartBR (Brasilien), IMAE (Brasilien) och DEWA (Förenade Arabemiraten, UAE). Wyld Networks har nu inlett 28 samarbeten på 19 marknader.\n\nDEWAs (Dubai Electricity & Water Authority) rymdprogram – Space-D – har skjutit upp sin första satellit: DEWA – SAT 1. Det har skett i samarbete med Wyld Networks, DEWA R&D Centre och Infra X. Samarbetet gör det möjligt för Wyld att leverera lösningar till DEWAs infrastruktur och arbeta ihop med andra allmännyttiga bolag globalt.\n\nWyld har med framgång slutfört sina heltäckande tester av sitt satellitbaserade IoT-nätverk.\n\nWyld har valt Missouri som sin bas för verksamheten i USA. I samarbete med World Trade Center St. Louis och STL Partnership kommer arbete att utföras för att utveckla och distribuera satellitbaserade IoT-lösningar för jordbruket och olika försörjningskedjor.\n\nWylds aktier började handlas på OTCQB Venture Market i USA under beteckningen ”WYLDF”. Att vara med på OTCQB möjliggör OTC-handel med stamaktien som är noterad på Nasdaq First North Growth Market. Noteringen kommer att öka synligheten och tillgängligheten på de amerikanska kapitalmarknaderna och därigenom tillhandahålla ökad likviditet och värde till bolagets aktieägare.\n\nVäsentliga händelser efter kvartal 2\n\nWyld får ytterligare inköpsorder på Wyld Connect om 1,07 mkr från C.Towers i Brasilien och ett nordiskt IoT-bolag inom den allmännyttiga sektorn.\n\nWyld tecknar ett banbrytande avtal med ATSS (en del av Mawarid Media & Communications Group) i Saudiarabien, för att installera sensor-till-satellit-uppkoppling för jordbruk, logistik, energi samt offentliga tjänster.\n\nWyld Networks ställer ut på LoRaWAN World Expo tillsammans med Eutelsat och visar upp sin unika satellitbaserade IoT-lösning som väckte ett betydande intresse från ansvariga för LoRaWAN-ekosystem.\n\nDelårsrapporten finns att ladda ner på Wyld Networks webbplats: www.wyldnetworks.com/investor-relations/\n\n\n\nDenna information är sådan information som Wyld Networks AB är skyldigt att offentliggöra enligt EU:s marknadsmissbruksförordning. Informationen lämnades, genom ovanstående kontaktpersons försorg, för offentliggörande den 31 augusti 2022 kl. 08:30 CEST.\n\nFör ytterligare information, vänligen kontakta\n\nAlastair Williamson, CEO Wyld Networks\n\nE-post: alastair.williamson@wyldnetworks.com\n\nTel: +44 7 824 997 689\n\nOm Wyld Networks AB\n\nWyld Networks utvecklar och säljer innovativa trådlösa teknologilösningar som möjliggör prisvärd uppkoppling globalt, vilket adresserar problemet för människor och företag gällande bristen på global nätverksuppkoppling. Lösningarna är främst inriktade på trådlös nätverksanslutning för IoT-produkter och människor.\n\nWyld Networks Ltd grundades i Cambridge, Storbritannien under 2016 och är ett helägt dotterbolag till Wyld Networks AB.\n\nWyld Networks aktie (WYLD) är föremål för handel på Nasdaq First North Growth Market. Certified Adviser är Mangold Fondkommission AB (tel 08-5030 1550, e-post ca@mangold.se).\n\nLäs mer www.wyldnetworks.com",
    "Klart: F1 i Monaco till minst 2025": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Börsen på nytt årslägsta efter räntehöjningen": "Börsen på nytt årslägsta efter räntehöjningen\n\nStockholmsbörsen föll till en ny lägstanivå för året på tisdagen efter Riksbankens oväntade beslut att höja räntan med 100 punkter. Hela sommarens uppgång är därmed utraderad. Vid stängning var utvecklingen:\n\n• OMXSPI: −2,0%\n\n• OMXS30: −1,1%\n\nKronan stärktes initialt i samband med ”kvadrupelhöjningen”, men bytte snabbt kurs och tappade mot både euron och dollarn.\n\nStorbankerna Handelsbanken, Nordea, Swedbank och SEB stod emot och steg samtliga 2 procent eller mer.\n\nSämre gick det för fastighetssektorn som föll tungt på räntebeskedet. SBB tappade 4 procent medan Castellum och Balder föll 6 procent.\n\nS2 Medical rusade nära 20 procent efter att ha fått en order från Förenade Arabemiraten på 7 miljoner kronor.\n\nÅt andra hållet gick Oncopeptides som rasade nära 50 procent efter först en sänkt rekommendation från ABG Sundal Collier och därefter kritik från FDA.",
    "ADDvise erhåller order till ett värde av 640 000 USD": "ADDvise erhåller order till ett värde av 640 000 USD ons, aug 31, 2022 22:25 CET Report this content\n\nADDvise Group AB:s dotterbolag MRC Systems FZE har erhållit en order från Hortman Health Care Investment LLC, ett investmentbolag inom den privata sjukvårdssektorn baserat i Förenade Arabemiraten. Ordern har ett värde av cirka 640 000 USD och avser design- och konstruktion av ett stamcellslabb för en klinik i Dubai i Förenade Arabemiraten. Leverans av ordern är planerad att ske under Q1 2023.\n\n\n\nFör vidare upplysningar:\n\n\n\nRikard Akhtarzand, VD\n\n+46 765-25 90 71\n\nrikard.akhtarzand@addvisegroup.se\n\n\n\nViktig information:\n\nDenna information är sådan information som ADDvise Group AB är skyldiga att offentliggöra enligt EU:s marknadsmissbruksförordning. Informationen lämnades för offentliggörande den 31 augusti 2022 kl. 22:25 CEST.\n\nOm ADDvise Group\n\n\n\nADDvise Group AB (publ) är en ledande leverantör av utrustning till sjukvårds- och forskningsenheter. Koncernen består av två affärsområden, Lab och Sjukvård. Försäljning sker globalt. Koncernen har en tydlig förvärvsstrategi med syfte att höja aktieägarvärdet och bredda verksamheten – både geografiskt och produktmässigt. ADDvise Groups aktier är listade på Nasdaq First North Premier och Mangold Fondkommission AB, 08-503 015 50, CA@mangold.se, är bolagets Certified Adviser. Ytterligare information finns på www.addvisegroup.se.",
    "Musikfestivalen Big Slap ekonomisk succé för Malmö stad": "Big Slap-festivalen i augusti hade en publik på 55 000 besökare, och av dessa har mer än 2 000 personer svarat på frågor från ett undersökningsföretag.\n\nTvå av tre besökare var i Malmö för första gången, och majoriteten av dem har bott på hotell. De mest avlägsna kom från USA och Förenade Arabemiraten.\n\nBegreppet turistekonomisk omsättning beräknas på den konsumtion av varor och tjänster som turisterna gör när de besöker en ort. Förutom festivalen har Big Slap-besökarna gått på restaurang och caféer, tagit del av Malmös nattliv och ägnat sig åt shopping.\n\n137 miljoner kronor\n\nTotalt har 137 miljoner kronor omsatts. Det innebär att Malmö stads stöd till Big Slap, på en miljon kronor, gav 13,70 kronor tillbaka för varje investerad krona.\n\n– Det är extremt kul att få se vad vi som stad kan skapa ihop. Big Slap är och har alltid varit Malmös event och att få svart på vitt vad vi kan generera under denna helgen för vår stad värmer i hjärtat, säger Big Slap-grundaren Ali Eftekhari i pressmeddelandet.\n\nKommunalråd nöjd\n\nKommunalrådet Andreas Schönström (S), med ansvar för teknik och service, är också nöjd.\n\n– Det är otroligt kul att Nyhamnen har fått en sådan rivstart som stadens nya arrangemangsplats. Här har Malmöbor och besökare kunnat se världsartister som de annars måste ta sig till andra städer eller länder för att uppleva. Det är stort och öppnar upp för många fantastiska evenemang i framtiden.\n\nSå här var kommunens och arrangörernas förväntningar inför festivalen:",
    "S2Medical AB (publ) tecknar exklusivt distributionsavtal för Portugal": "S2Medical AB (publ) har tecknat ett exklusivt distributionsavtal för Portugal med Molecular Farma. Avtalet omfattar samtliga produkter som bolaget representerar i regionen och innebär initiala beställningar samt förpliktelser till ytterligare beställningar om minst 2 miljoner SEK över de kommande 3 åren för att upprätthålla kontraktets giltighet.\n\n\"Vi har stora förhoppningar att snabbt kunna etablera oss som en standardbehandling i Portugal tillsammans med vår nya distributör då Epiprotect redan idag är standardbehandling för brännskador i båda nationella brännskadeenheterna i Sverige, 5 brännskadecenter i Storbritannien och ytterligare 3 center i Förenade Arabemiraten.\" säger bolagets CEO Petter Sivlér\n\nDenna information är sådan som S2Medical AB är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom angiven kontaktpersons försorg, för offentliggörande 2022-09-23 14:30 CET.\n\n",
    "Uppgifter: Manolas lämnar Olympiakos - följer Pjanic": "Sillybloggen\n\nDet var i januari 2022 som Kostas Manolas, 31, lämnade Napoli för Olympiakos. Totalt har det blivit 22 matcher i den grekiska storklubben för mittbacken, men nu kommer uppgifter som gör gällande att han är på väg bort – redan efter ett halvår.\n\nDet är transferexperten Fabrizio Romano som rapporterar att Sharjah FC från Förenade Arabemiraten är nära att värva Manolas. Enligt uppgifterna är klubbarna överens om en övergångssumma och spelarna har godkänt de personliga villkoren för ett tvåårskontrakt, därmed återstår det bara detaljer innan flytten blir av.\n\nI Sharjah FC blir 31-åringen lagkamrat med Miralem Pjanic.\n\nTidigare i karriären har Kostas Manolas även representerat AEK Aten och Roma.",
    "Kina vill manipulera vädret för att klara torka": "Med nya temperaturrekord har Kina gått in i den mest extrema torrperioden sedan 1960-talet. Nu vill vissa provinser manipulera vädret för att skapa regn.\n\nKina har precis som många andra delar av världen drabbats hårt av hettan i sommar och står nu inför sin värsta värmebölja sedan åtminstone 1960-talet, när statistik började föras. Hettan har legat fast i över 70 dagar och lett till flera nya värmerekord. Framför allt är det Kinas södra delar som drabbats hårt med temperaturer över 40 grader.\n\nHettan och torkan slår nu hårt mot människor och miljö, men även industrin och energiproduktion. Viktiga floder har torkat upp på sina håll vilket har lett till att skördar förstörs och många har svårt att få tillgång till dricksvatten. Samtidigt innebär torkan att vattenkraftverk inte kan fylla sina magasin och kan därmed inte producera den el som behövs, i ett läge där dessutom elbovet ökar på grund utav värmen. I värsta fall står nu Kina inför en matkris med stigande priser och brist på mat.\n\nEn del av förlusten i elproduktionen förväntas dessutom kompenseras med ökad kolkraft, trots löften om mer förnybar energi för att minska den globala uppvärmningen.\n\nTillverkar regn med molnsådd\n\nSamtidigt vill provinser försöka hindra torkans effekter genom att artificiellt framkalla nederbörd genom att helt enkelt ”så” moln med hjälp av silverjodidstavar, skriver CNN. Kina är nämligen det land i världen som sysslar mest med så kallad vädermanipulation.\n\nTekniken heter molnsådd och har funnits sedan 1940-talet där Kina har det största programmet för detta världen, skriver CNN. Kina har sysslat med molnsådd, att framkalla regn, i ungefär 50 år och använde det bland annat under OS i Peking 2008 för att optimera vädret.\n\nTekniken fungerar genom att silverjodidstav i samma storlek som cigaretter skjuts in i moln som redan finns och bildar då tillsammans med molnet iskristaller som ska få molnet att producera mer regn. Anledningarna till att modifiera regn skiftar, men oftast handlar det om att skydda jordbruket och därmed matförsörjningen på olika sätt.\n\nI dag används metoden regelbundet i drygt 50 länder, enligt Världsmeteorologiska organisationen WMO. Flera länder, bland annat Australien, USA, Serbien, Kroatien och Grekland använder det för att skydda jordbruket mot hagelbyar och torka men också för att släcka skogsbränder. Förenade Arabemiraten har satsat 15 miljoner dollar på nio olika projekt att skapa artificiellt regn med bland annat drönarflygningar och elektriska laddningar.\n\nI Sverige pågår ingen sådan verksamhet.\n\nForskning har visat att metoden fungerar under rätt förutsättningar. Den vanligaste invändningen mot tekniken är att det är näst intill omöjligt att säga var regnet hade fallit utan silverjodiden. Det finns även rättvise- och geopolitisk aspekt. För om det nu fungerar som tänkt – vem har rätt att styra vädret? När regn och snö faller på ett ställe faller det inte på ett annat. Indien oroas till exempel av Kinas planer på att öka nederbörden över den tibetanska högplatån. Silverjodid i stora mängder är också en miljörisk.\n\nSkygrabbing kan skapa konflikt\n\nAtt manipulera vädret är alltså inte problemfritt. På samma sätt som det uppstår konflikter kring vattenförsörjning eller miljöfarliga utsläpp kan manipulation av nederbörden ytterligare spä på konflikter mellan länder, menar klimatpolitikforskaren Björn-Ola Linnér:\n\nTidigare har man pratat om landgrabbing, att roffa åt sig land. Nu börjar man prata om skygrabbing, att använda atmosfären för att gynna det egna landet.\n\nHan menar att bestämma hur molnen ska nyttjas skulle kunna falla under klimatkonventionen eller andra internationella protokoll. Risk för konflikter finns – men det behöver inte bli så överallt, menar Linnér.\n\nEtt förändrat klimat och att man ser de risker vi står inför kan bli ett incitament till ökat samarbete, jag tror vi kommer se fler lokala konflikter men också ett ökat internationellt samarbete.\n\nVädermodifikation i krigföring har förbjudits av FN.\n\nGeoengineering på g\n\nAtt tillverka regn är en form av ”geoengineering”. Begreppet avser storskalig och avsiktlig manipulering av jordens klimat och beskriver ofta olika tänkbara tekniska ingrepp för att stoppa den globala uppvärmningen. Ett annat ord för det senare är ”climate engineering”. Det kan handla om att öka upptaget av den koldioxid som redan finns, genom att plantera mer skog eller att fånga in växthusgaser ur luften och lagra dessa såsom CCS (Carbon Capture and Storage) och BECCS (Bio Energy CCS).\n\nEtt annat sätt är att minska den inkommande solstrålningen så att mindre energi från solen tas upp vid jordytan, och på så sätt kyla klimatet för att kompensera för en ökad växthuseffekt. Det kan ske till exempel att efterlikna ett vulkanutbrott genom att släppa ut partiklar i stratosfären för att förhindra solinstrålning (solar engineering). Ett exempel på det senare är det experiment som planerades utföras i Kiruna sommaren 2021, men som ställdes in efter massiva protester.",
    "Omtalat foto vid drottningens begravning": "Förra och nuvarande spanska kungaparet satt bredvid varandra, bakom Carl Gustaf och Silvia, vid drottning Elizabeth II:s begravning 19 september. Foto: Casa Real\n\nPublicerad 2022-09-20 07:00\n\nMedan den stora snackisen i Sverige var det svenska kungaparets placering vid begravningsceremonin, på första parkett invid drottningens kista, riktades blickarna från Spanien precis bakom dem. Där satt nämligen inte bara det spanska kungaparet, utan även kungaföräldrarna Juan Carlos och Sofía. Enligt El País fick de veta samma morgon som begravningen ägde rum att de tilldelats platser tillsammans, nära kistan.\n\n\n\nJuan Carlos många skandaler har gjort att han skärmats av från spanska kungahuset och han bor sedan mer än två år i Förenade Arabemiraten. Senast han sågs öppet tillsammans med det nuvarande kungaparet var när hans syster Pilar begravdes i slutet av januari 2020. Senast de sågs var i maj i år, i palatset La Zarzuela, men det var en privat sammankomst som endast varade några timmar och från vilken det saknas officiella bilder.\n\n\n\nDe kyliga relationerna mellan Juan Carlos och kungaparet Felipe och Letizia föranledde utrikesministern José Manuel Albares att betona att Juan Carlos var inbjuden som privatperson till begravningen. Medan kungaparet liksom drottning Sofía flög tillsammans från Madrid till London gjorde Juan Carlos det på egen hand. De flesta räknade med att nuvarande och tidigare spanske kungen skulle sitta på behörigt avstånd från varandra vid begravningen, men det brittiska protokollet gjorde att Letizia fick sin svärfar vid sin sida. Juan Carlos såg allvarsam ut under större delen av ceremonin, men motståndare till monarkin har delat ett fotografi på Twitter där han verkar skratta, medan drottning Letizia sneglar på honom med en förmanande bild.\n\n\n\n",
    "Karlatornet blir högsta bostadsskrapan i hela EU": "Karlatornet passerar Turning Torso om en vecka och blir då Sveriges högsta byggnad, Fastighetsvärlden kan även berätta att Sernekes Karlatornet kommer att vara den högsta bostadsskrapan i hela EU när projektet når sin fulla höjd runt årsskiftet.\n\nKarlatornet är sedan i början av maj Göteborgs högsta byggnad – och stadens nya stolthet och landmärke kommer att erövra allt fler titlar i takt med att det färdigställs.\n\nTornet är i nuläget 189,6 meter högt. När det sedan, i början av nästa vecka, gjuts ytterligare ett våningsplan nås höjden 193 meter.\n\nDet kan jämföras med Turning Torsos 190,4 meter (med översta boendevåningen på 179 meter).\n\nStrax efter årsskiftet beräknar Serneke att Karlatornet kommer att nå sin fulla höjd om 246 meter. Och när det gäller Karlatornets så är den högsta höjden även detsamma som högsta bostadshöjd. Det finns ingen spira, teknikutrymme eller ihållig påbyggnad som ibland kan ge en”fejkad” höjdsiffra.\n\nEnligt Fastighetsvärldens kartläggning blir Sernekes Karlatornet den högsta bostadsskrapan i hela EU när den står klar – det eftersom de högsta bostadshusen i Europa finns utanför EU, i London, Istanbul och Moskva.\n\nDet byggs fortfarande en stor mängd skrapor, men många har ”luft” högst upp. I Polen har till exempel kontorsskrapan Varso Tower i Warszawa en spira på 80 meter i toppen för att kunna redovisa en topphöjd på 310 meter. Samma sak är det med Burj Khalifa, världens högsta byggnad, som officiellt är 828 meter hög men endast 605 meter om spiran exkluderas. Likadant är det med The Shard i London som mäter 310 meter, men där 244 meter är det högsta vanliga våningsplanet.\n\nAlltså kommer den som bor högst upp i Sernekes Karlatornet befinna sig på samma höjd som på observatorieplattformen i The Shard. För på Karlatornet finns ingen ”luftpåbyggnad” alls.\n\nHögsta bostadshuset i Europa är Neva Tower 2 i Moskva som är 345 meter högt, fördelat över 79 våningar. Det höghuset stod klart 2020. I Moscow City, det finansiella centret av den ryska huvudstaden finns även projektet The One Tower som är tänkt att bli 440 meter högt, fördelat över 109 våningar, med endast bostadslägenheter. Det projektet har haft som mål att stå klart 2024, men är pausat sedan ett tag.\n\nI Istanbul, på den europeiska sidan, finns bostadsskrapan Skyland Residence Tower om 284 meter och Sapphire som är 261 meter hög (238 meter exklusive spiran) och som stod klart 2010. I Storbritannien finns Landmark Pinnacle som färdigställdes 2020 och som är 233 meter högt. I den brittiska huvudstaden finns även det sedan 2019 stoppade projektet The Spire som är ritat för att bli 235 meter högt, fördelat över 67 våningar. Det stoppades när man upptäckte att brandskyddet inte var tillräckligt bra.\n\nI spanska Benidorm har det 198 meter höga M-formade bostadshuset Intempo nylige färdigställt – och därmed passerat Turning torso men som om ytterligare någon vecka kommer bli passerat av det höghus som Serneke uppför på Hisingen i Göteborg.\n\nI Polen färdigställdes för några år sedan det 192 meter höga bostadshuset Złota 44 som ligger i centrala Warszawa, vid den hyllade gallerian Złote Tarasy. (Bostadshöghuset där är dock endast den nionde högsta byggnaden i Polen!).\n\nVärldens högsta bostadshus är Central Park Tower i New York som stod klart 2020. Det är 472 meter högt och består av 98 våningar. Nästan hela höghuset är bostäder. Längst ner i byggnaden finns dock Nordstrom med en flaggskeppsbutik om fem våningar ovan jord.\n\nÄven nummer två och tre på listan över världens högsta bostadshus finns på Manhattan, båda uppförda nyligen, 2021 respektive 2015.\n\nPlats nummer fyra innehas av Marina 101 i Dubai, Förenade Arabemiraten, på 425 meter. Bostadshus i Dubai lägger beslag även på platserna fem till nio.\n\nFram till år 2001 var Trump World Tower på Manhattan världens högsta bostadshus 262 meter högt. Det räcker till en 47:e plats idag.\n\nNär det gäller blandfastigheten Burj Khalifa finns den högsta bostadslägenheten på våning 108, motsvarande 364 meter över mark.\n\nSedan i december 2020 ägs Karlatornet till lika delar av Serneke och Balder. I Karlatornet kommer det att finnas totalt 611 lägenheter i olika storlekar, allt från ettor på 25 kvm till lägenheter på tre våningar om totalt nästan 400 kvm – som finns allra högst upp.\n\nEnligt uppgift till Fastighetsvärlden är ännu endast en av de höga penthousevåningarna tingade, men det pågår just nu diskussioner med intressenter för samtliga.\n\nTotalt blir det 73 våningar. På våning 69 ska ett observationsdäck byggas dit allmänheten kommer att ha tillgång.\n\nPå den totala listan över världens högsta byggnader (Burj Khalifa alltjämt högst med 828 meter) hamnar den högsta bostadskrapan på plats 15.\n\nI dagsläget skulle Karlatornets 246 meter, när skrapan är färdigställd, räcka till en 58:e plats på listan över världens högsta bostadsskrapor.\n\nNär det gäller totallistan i Europa, oavsett kontor, bostäder eller hotell, räcker 246 meter i dagsläget till plats 26 på höjdlistan (inräknat byggnader med spiror, men ej master). Räknas endast EU blir Karlatornet sexa efter en skrapa i Warszawa, två i Frankfurt och två i Madrid. Justeras höjden för fastigheten i Warszawa (som har en 80 meter hög spira) blir Karlatornet femma.\n\nMen som bostadsbyggnad blir Göteborgs nya stolthet den högsta inom EU.",
    "Nya gäster hos den azerbadjanska diktaturen": "Nya gäster hos den azerbadjanska diktaturen\n\nI början på sommaren arrangerades en \"fredskonferens\" för ungdomar i Azerbajdzjans huvudstad Baku. Arrangören ställde krav på att de som deltog var tvungna att publicera artiklar i sina hemländer om konferensen, annars skulle inte pengar betalas ut. - Det är den moraliskt mest korrupta form av kaviardiplomati, säger den tyska aktivisten Sascha Düerkop.\n\nUnderlag som Blankspot har tagit del av visar att den så kallade fredsorganisationen Global Peace Chains ungdomskonferens i Baku i Azerbajdzjan kom med en lista av motkrav för deltagarna.\n\nI samtal med flera deltagare, från olika länder, framgår det att fredskonferensen som hölls på det femstjärniga Marriotthotellet i centrala Baku är en del av den azerbajdzjanska kaviardiplomatin. Det vill säga att regimen använder sig av gåvor och mutor för att påverka handelskontakter eller synen på landet som en odemokratisk regim.\n\nKonferensen hölls mellan den 29 maj till 1 juni i år. Enligt azerbajdzjansk statsmedia deltog människor från 35 olika länder, däribland Sverige*.\n\nGlobal Peace Chain, en pakistansk fredsorganisation, grundades 2018 och har sedan dess hållit i ett antal liknande konferenser. Ofta på finare hotell i länder som Förenade Arabemiraten och Turkiet.\n\nDeltagarna som bjuds in kan antingen välja att betala för vistelsen själva eller ansöka om finansiering. För den som ansöker om finansiering finns två alternativ, antingen ett full- eller halvfinansierat stipendium.\n\nAv de cirka 80 deltagarna är det ett femtontal som väljs ut för att få en helfinansierad vistelse.\n\nHur Global Peace Chain finansierar sina konferenser framgår inte på deras hemsida, och Blankspot har trots upprepade försök inte lyckats nå dem. Det enda som framgår är att de har samarbete med en resebyrå som specialiserar på Turkiet och Azerbajdzjan.\n\nEnligt en av deltagarna närvarade flera representanter från den azerbajdzjanska regimen. En av dem, parlamentarikern Vugar Iskenderov, höll tal vid öppningsceremonin. Den anonymiserade deltagaren som vi samtalar med berättar att parlamentarikern talade om fredsprocessen med Armenien.\n\n– Han berättade om allt fredsarbete som Azerbajdzjan gör, berättar hen. Han betonade att Azerbajdzjan är ett multikulturellt land som värnar om tolerans, och att alla länder ska lära sig av detta.\n\nDärefter talade Tadzjikistans representant för Global Peace Chain Firdovsi Bohirov som berättade om vikten av minoriteters rättigheter. Slutligen var det den azerbajdzjanska journalisten Fuad Huseynzadze som tog ordet. Han beskrevs som obereonde. Deltagaren som vi pratat med beskriver att Fuad besvarade frågor om landets yttrandefrihet.\n\n– När en person ställde en kritisk fråga om bristande yttrandefrihet i Azerbajdzjan så svarade han att det inte stämmer, att det är omvärlden som hittar på. Han menade att yttrandefriheten i Azerbajdzjan är utmärkt och att det inte sker några kränkningar mot journalister i landet.\n\nI själva verket visade det sig att Fuad Huseynzadze är ”ordförande för fackklubben för journalister i diasporan”. En komplicerad titel som kan översättas till den person som ansvarar för regimens officiella retorik i diasporasammanhang – en del av statens propagandafunktion.\n\nInga armenier deltog vid konferensen då alla med armeniska efternamn nekas inträde till Azerbajdzjan.\n\nPaneldiskussion första dagen där regimrepresentanter deltog.\n\nUnder senhösten 2020 inföll kriget mellan armeniska trupper i Nagorno-Karabach och Azerbajdzjan. Det slutade efter 44 dagar med ett avtal om eldupphör. Kriget har beskrivits som oerhört blodigt av flera människorättsorganisationer, så som Amnesty International och Human Rights Watch.\n\nAzerbajdzjan gick vinnande ur striderna den gången och sedan 2020 har konflikten trots ett avtal om eldupphör fortsatt. Senaste striderna var den 13–14 september i år då Azerbajdzjan gick in i Armenien.\n\nAzerbajdzjan hävdar visserligen att det var Armenien som startade anfallet, men flera internationella organisationer och länder har anklagat Azerbajdzjan för att vara aggressorn. Däribland pekade EU:s delegation för södra Kaukasien ut Azerbajdzjan som den anfallande parten.\n\nEfter striderna läckte filmer i azerbajdzjanska sociala medier där man ser azerbajdzjanska soldater vanhedra dödade armeniska soldater. En av dem föreställer ett par soldater som fnittrande har stympat en kvinnlig armenisk krypskytt och stoppat hennes avhuggna högra finger i munnen. Filmerna är bekräftade av armeniska regeringen som äkta, och undersökande journalister har bedömt dem som trovärdiga.\n\nAzerbajdzjan anses samtidigt sakna all form av fri press, enligt Reportrar utan gränser, och rankas som Europas med auktoritära land enligt flera demokratiindex. 2020 fängslades 6 journalister och flera vittnar om systematisk förföljelse om de inte följer regimens instruktioner.\n\nPå konferensen diskuterades dessa ämnen.\n\nDet femstjärniga Marriotthotellet där konferensen ägde rum i Baku ägs av Pasha Holding Group, som är en del av presidentfamiljens finansimperium. Pasha Holding Groups dotterbolag Northwest Construction Inc. finansierar svenska tankesmedjan, Institute for Development and Security, vilket Blankspot tidigare rapporterat om i sin serie om kaviardiplomati.\n\nFör att få helpension krävdes det att man säkerställde medial närvaro när man kom hem.\n\nDen som fick ett helfinansierat stipendium behövde lägga ut pengar själv, framgår det i en whatsappkonversation med Global Peace Chain som vi tar del av. En av deltagarna från Asien visar den. Det står det att det finns tre grundkrav för att man ska få tillbaka pengarna.\n\nDet första är att man måste publicera en artikel i någon media vid hemkomst, det andra är att skriva en rapport som publiceras på Global Peace Chains egen hemsida och det tredje att man måste utföra en volontäraktivitet i sitt hemland.\n\n– Jag förstod att den där artikeln inte kunde vara kritisk, berättar hen. Artikeln som skulle skrivas, eller att jag skulle intervjuas, behövde innehålla positiva lärdomar från konferensen. Det var underförstått.\n\nInför ansökan om att ta del av finansiering från Global Peace Chain behövde man fylla i ett formulär. I det är en av frågorna huruvida man har kontakt med media i hemlandet.\n\nÅterbetalning uppger Global Peace Chain sker över PayPal.\n\nFör att få tillbaka pengarna som man lagt ut inför konferensen begärdes det att man ska publicera en artikel. Enligt deltagarna var det underförstått att den skulle vara positiv.\n\nEn av dem som är kritisk mot konferensen är den tyska aktivisten Sascha Düerkop. Han ligger bakom många av avslöjanden kring azerbajdzjansk kaviardiplomati i Europa.\n\nHan kritiserar arrangören för att utnyttja ungdomarna som deltagit vid konferensen.\n\n– Till skillnad från de flesta kända fall av kaviardiplomati, där en villig och medveten framstående figur tar fördelar eller helt enkelt pengar – ”kaviar” – för att prisa ett specifikt land – ”diplomati”- så har dessa unga kvinnor och män utnyttjats för att främja en våldsam diktatur. De utnyttjas genom att arrangören missbrukar deras genuina intresse för mänskliga rättigheter och äventyrslust.\n\nVidare poängterar han att det är en ny form av kaviardiplomati, som man inte sett tidigare.\n\n– Vad vi ser här är en skrämmande ny form av kaviardiplomati. Med tanke på att arrangörerna tydligt vet vad de gör här, skulle jag säga att detta förmodligen är den moraliskt mest korrupta formen av kaviardiplomati.\n\nFotnot: Efter diskussion med de intervjuade är samtliga anonymiserade.\n\n*Delegationen från Sverige fick informationen från Föreningen för utvecklingsfrågor (FUF) där en lokalgrupp uppmanat deltagare att ansöka. I en mejlkonversation uppger organisationens centrala kansli att de tar avstånd från konferensen och att det har blivit fel i rutinerna, vilket man har åtgärdat. Föreningen står inte som deltagare vid konferensen.",
    "Så försökte utländska aktörer påverka arabisktalande svenskar inför valet": "Inför valet har utländska aktörer bedrivit påverkansförsök mot Sverige.\n\nDet rör sig bland annat om samma aktörer som tidigare bedrivit kampanj mot den svenska socialtjänsten och eldade på påskupploppen.\n\nI flera fall handlar det om uppmaningar att rösta på partiet Nyans, visar DN:s kartläggning.",
    "Ingen IFK-oro att tappa Sigurdsson: \"Spelar här, punkt\"": "",
    "Lovisa Herold: Var Tyskland nära en egen Lehman Brothers-historia?": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Expert: Politiker bär skulden för att Gripen inte säljs": "© Tillhandahålls av Omni\n\nAlla i försvarsbranschen är överens om att Jas Gripen är ett fantastiskt plan – ändå säljs det väldigt få vilket är svenska regeringars fel. Det säger den försvarspolitiska experten Elisabeth Braw till SvD.\n\nEnligt Braw är svenska politiker naiva i sin tro på att marknaden sköter sig själv och att det bästa planet säljs på egna meriter. Hon jämför med hur Frankrikes president Emmanuel Macron åkte till Förenade Arabemiraten och kom hem med en order värd 180 miljarder kronor.\n\n– Om fransmännen skickar sin statschef för att sälja flygplan, så säger det sig självt att det inte räcker att Sverige skickar fram några diplomater, säger hon.\n\nNyheten du läste här kommer från Omni Ekonomi, som är Omnis systerapp. Omni Ekonomi hjälper dig att navigera i den just nu turbulenta ekonomiska verkligheten – med nyheter, analyser och handfasta råd kring din privatekonomi. Just nu får du testa Omni Ekonomi i tre månader för 99 kronor. Erbjudandet gäller även dig som har testat Omni Ekonomi tidigare.\n\nRelaterade länkar:\n\n”Gripen har ett bra pris, en låg kostnad i förhållande till prestation och ändå säljs det väldigt få” (Svenska Dagbladet)\n\nSaab: Behöver mer backning från staten för att sälja Gripen (1 september) (Svenska Dagbladet)\n\nErbjudande: Testa Omni Ekonomi i 3 månader för 99 kronor (medlem.omni.se)\n\nLäs mer om Ekonomi på Omni",
    "Emirates Flight Catering öppnar världens största vertikala odling": "Emirates har öppnat världens största vertikala odling, uppbackad av en investering på 40 miljoner dollar. Anläggningen är den första vertikala odlingen för Emirates Crop One, ett samarbetsbolag bestående av Emirates Flight Catering (EKFC), och Crop One, en branschledare inom teknikdriven vertikal inomhusodling. Jordbruket kommer att spara mer än 250 miljoner liter vatten per år och producera över 1 miljon kg grönsaker som är fria från bekämpningsmedel, herbicider och kemikalier.\n\n\n\nAnläggningen, som ligger nära Al Maktoums internationella flygplats i Dubai, är 330 000 kvadratmeter stor och producerar mer än 1 miljon kilo bladgrönsaker årligen, samtidigt som den kräver 95 procent mindre vatten jämfört med konventionellt jordbruk. Anläggningen odlar vid varje givet tillfälle mer än 1 miljoner växter, vilket innebär att 3 000 kilo bladgrönsaker produceras varje dag.\n\n\n\nEn kontinuerlig produktionscykel garanterar att grönsakerna är fräscha och rena samt att de odlas utan bekämpningsmedel, herbicider eller kemikalier. Odlingens slutna kretsloppssystem gör att vattnet cirkulerar genom växterna för att maximera vattenanvändningen och effektiviteten. När vattnet förångas återvinns det i systemet, vilket sparar 250 miljoner liter vatten varje år jämfört med traditionell utomhusodling för samma produktion.\n\n\n\n– Långsiktig livsmedelssäkerhet och självförsörjning är avgörande för den ekonomiska tillväxten i alla länder och Förenade Arabemiraten är inget undantag. Vi har särskilda utmaningar i vår region, med tanke på begränsningarna av odlingsbar mark och klimatet. Den här anläggningen inleder en ny era av innovation och investeringar, viktiga steg för hållbar tillväxt och ligger i linje med vårt lands väldefinierade strategier för livsmedels- och vattensäkerhet, säger Ahmed bin Saeed Al Maktoum, ordförande och vd på Emirates Airline and Group.\n\nPassagerare på Emirates och andra flygbolag kan nu njuta av sallad, rucola, blandade salladsgrönsaker och spenat som odlats på anläggningen. Snart kommer även grönsakerna att finnas tillgängliga på stormarknader runt om i Förenade Arabemiraten.\n\n\n\n– Emirates Flight Catering investerar ständigt i den senaste tekniken för våra kunders skull, för att optimera verksamheten och för att minimera vårt miljöavtryck. Detta bidrar till att säkra vår försörjningskedja och ser till att våra kunder kan njuta av närproducerade, näringsrika produkter från lokala källor. Genom att föra produktionen närmare konsumenterna minskar vi dessutom matresan. Grattis till teamet för deras anmärkningsvärda prestationer hittills och för att de sätter globala standarder och riktmärken inom agronomi, fortsätter Ahmed bin Saeed Al Maktoum.\n\n\n\n– Efter omfattande planering och konstruktion, samt efter att ha navigerat genom pandemins oförutsedda utmaningar, är vi glada att kunna fira denna milstolpe tillsammans med vår partner Emirates Flight Catering. Vårt uppdrag är att odla en hållbar framtid för att möta den globala efterfrågan på lokala livsmedel, och det här jordbruket är en manifestation av det åtagandet. Tanken är att anläggningen ska inspirera andra kring vad som är möjligt runt om i världen, säger Craig Ratajczyk, vd på Crop One.\n\nOm vertikalt jordbruk\n\nVertikalt jordbruk är en agrikulturell teknik där storskaligt jordbruk sker inom tätorter genom att odlingen förläggs till höghus eller vertikala odlingar antingen inomhus eller på fasader och hustak. Genom att använda resurser och metoder som används i växthus såsom hydrokultur går det att odla frukt, grönsaker, ätbara svampar och alger året runt.\n\nFör mer information, vänligen kontakta:\n\nFannie Friberg, Spotlight\n\nTelefon: 073-531 49 78\n\nE-mail: fannie.friberg@spotlightcom.se\n\nOm Emirates\n\nHistorien om Emirates började 1985 när vi startade verksamheten med bara två flygplan. Idag flyger vi världens största flygplan, Airbus A380 och Boeing 777, och erbjuder våra kunder bekvämligheter med de senaste och mest effektiva wide-body maskinerna i skyn. Vi inspirerar resenärer runt om i världen med vårt växande nätverk av destinationer, vårt branschledande underhållningssystem ombord, mat med doft och smak av olika destinationer samt service i världsklass.",
    "Nyhetssvepet fredag 2 september": "Nyhetssvepet fredag 2 september\n\n2 september, 2022\n\nDet senaste från BioStock\n\n» Chordate gasar i den globala marknadsetableringen\n\n» Starkt momentum för Curasight under första halvåret 2022\n\n» Miris vd om försäljningstillväxt och marknadsexpansion\n\n» CLS vd om emissionen och kommande FDA-besked\n\n» Mendus välpositionerade för kliniska framsteg\n\nLäs BioStocks nyhetsbrev för v.34 här.\n\nFörmiddagens nyheter\n\nVicore Pharma ger en uppdatering om fas II-studien AIR i idiopatisk lungfibros. Läs mer.\n\nErik Penser Bank inleder bevakning av Idogen. Läs mer.\n\nBiosergens styrelse beslutar om en företrädesemission om cirka 60,2 Mkr. Läs mer.\n\nAktieägare i Raytelligence föreslår att den extra bolagsstämman beslutar om att förvärva samtliga aktier i Innowearable. Läs mer.\n\nBolagsrapporter:\n\nSectra\n\nKallelser:\n\nRaytelligence\n\nFörändring av antalet röster och eget kapital:\n\n\n\nGenmab Lytix Biopharma Orion Pihlajalinna Revenio Group Stayble Therapeutics\n\nNyheter sedan torsdag lunch Xintelas dotterbolag Targinta har presenterat nya prekliniska data för den toxinbeväpnade antikroppen TARG9. Läs mer. Modus Therapeutics meddelade att den första patienten inkluderats i fas I-studie som utvärderar sevuparin i pediatriska patienter med svår malaria. Läs mer.\n\nPrenumerera på BioStocks nyhetsbrev",
    "En ny farlig generation terrorister": "Israel upplever en säkerhetsmässigt orolig tid, och just nu kommer det största omedelbara hotet från Judéen och Samarien (Västbanken). Den risknivå man nu ligger på har man inte haft sedan al Aqsa-intifadan åren 2000–2005.\n\nDet hela började i samband med ramadan för fyra månader sedan, när 17 israeler mördades och 268 terrorangrepp ägde rum på 30 dagar. Israel satte omedelbart i gång med operation Shover Galim (Bryt vågorna) och har de senaste fyra månaderna arresterat över 1 200 terrorister.\n\nLikväl fortsätter terrorangreppen, men eftersom Israel har reparerat säkerhetsstängslet och ökat patrulleringen längs det lyckas inte terroristerna ta sig in i Israel lika lätt som under april–maj, varför angreppen ökar mot israeliska militärer och bosättare i Judéen och Samarien.\n\nEn ny generation terrorister har vuxit upp, den så kallade ”Generation Z”, som inte vet vad priset för en allvarlig konflikt med Israel innebär. Dessutom uppför de sig annorlunda än sina föregångare. De opererar ofta i grupper oberoende av de stora terrororganisationerna; de har skaffat sig ordentliga automatvapen i stället för hemmagjorda kopior; de är inte rädda för att engagera IDF (israeliska armén) i långa eldstrider (medan de fortfarande gömmer sig bland civila); de ger sig inte, utan föredrar att dödas; och de är enormt mediemedvetna – de söker hjältestatus, ofta via Tiktok.\n\nOch hjältestatus får de – särskilt om de undviker arrestering/död ett par gånger.\n\nGeneration Z-terroristerna har uppfostrats i det palestinska självstyrets (PA) skolsystem med de nu välkända antisemitiska och hatfyllda skolböckerna. Det i kombination med en generell frustration över PA:s korruption och en upplevelse av att ingenting ser ut att förändras till det bättre, samt chansen till snabb hjältestatus, gör dem extremt farliga. De känner att de inget har att förlora.\n\nEn av orsakerna till den ökade terrorn är att PA:s säkerhetsstyrkor har mist kontrollen – och även delvis motivationen. PA-regimen är extremt impopulär och dessutom försvagad på grund av en intern kamp om ledarskap. Mahmoud Abbas själv försöker manövrera in Hussein al-Sheikh i en arvtagarposition, men använder fula och olagliga metoder.\n\nAl-Sheikhs starkaste utmanare är Tawfiq al-Tirawi, Marwan Barghouti och Mohammed Dahlan, vilka alla har väpnade grupper bakom sig.\n\nFörutom allt detta arbetar de olika terrorgrupperna intensivt med att mobilisera, finansiera, indoktrinera och träna anhängare. Om vi kopplar detta till ett faktum som alla är mycket medvetna om att Abbas dagar är räknade, får man ett recept på kaos, anarki och möjligtvis inbördeskrig. Men för ögonblicket riktas vapnen mot Israel.\n\nSå en slutlig observation: Det faktum att vi sällan eller aldrig läser en artikel om dessa saker i en av de stora nyhetskanalerna är en av orsakerna till att folk är negativa gentemot Israel – man serveras en synnerligen ofullständig bild.\n\nTumme upp\n\nFör den arkeologiska utgrävningen en bysantinsk kyrka vid Tel el-Araj, trolig plats för det bibliska Betsaida, som avslöjat en inskription om aposteln Petrus, ”ledare och befälhavare för de himmelska apostlarna”.\n\nTumme ned\n\nFör FN:s säkerhetsråd, som när de förlängde mandatet för de fredsbevarande styrkorna i Libanon vägrade nämna Hizbollah som det stora problemet – trots att Förenade arabemiraten och Storbritannien efterlyst det.",
    "Hemliga makthavaren bakom miljardrullningen": "2022 är ett av de stora åren för ”sportswashing”. Det började med vinter-OS i Kina och slutar med fotbolls-VM i Qatar i november/december – och visar hur odemokratiska regimer genom sporttvätt försöker förbättra sitt anseende.\n\nQatar är inte demokratiskt, saknar respekt för mänskliga rättigheter och utnyttjar miljoner gästarbetare som bland annat bygger arenor och infrastruktur inför VM. Tidigare en nation av kameldrivare och pärlfiskare är landet numera superrikt. Vilket ger välstånd till den lilla minoritet som är medborgare medan migrantarbetarna, den överväldigande majoriteten av invånarna, oftast sliter för svältlöner.\n\nSmutsigt spel\n\n”Templet i öknen” ges ut av förlaget Volante. Foto: VOLANTE\n\nI sin nya bok ”Templet i öknen – så köpte Qatar världens största sport”, utgiven på förlaget Volante, kartlägger författaren och fotbollsjournalisten Olof Lundh hur fotbolls-VM hamnade i Qatar. Han beskriver ett smutsigt spel med mutade internationella fotbollsfunktionärer, med miljardinvesteringar i europeisk fotboll och en målmedveten påverkanskampanj med storstjärnor som David Beckham och Samuel Eto’o i spetsen.\n\n– Det finns ingen demokrati i Qatar, ingen pressfrihet, homosexualitet är olagligt. Regimen vill putsa bilden av landet och skaffa sig inflytande genom sporttvätt. Den utnyttjar idrotten, vi såg inte det i tid, säger Olof Lundh.\n\n– Qatar har så fruktansvärt mycket pengar. Jag kan inte förstå att man betalar Beckham och andra väldiga summor för att sporttvätta i stället för att ge drägliga löner och villkor till migrantarbetarna, säger han.\n\nDavid Beckham hjälpte Qatar att få fotbolls-VM. Foto: DPPI VIA WWW.IMAGO-IMAGES.DE / IMAGO IMAGES/PANORAMIC WWW.IMAGO-IMAGES.DE\n\nÖkar sin makt\n\nFörfattaren beskriver hur Qatar gradvis ökar sitt inflytande i fotbollsvärlden. Målmedvetet och skickligt.\n\nGenom mutor till funktionärer inför avgörande omröstningar i det internationella fotbollsförbundet Fifa, en organisation där korruption förvisso inte var ett okänt fenomen långt innan Qatar dök upp på scenen. Genom strategiska investeringar i europeisk fotboll som tröjreklam i Barcelona och inköp av franska Paris Saint-Germain (PSG) – som man förvandlade till en storklubb genom att köpa spelare som Zlatan Ibrahimovic och senare Messi, Neymar och Mbappé.\n\nOch genom att med gynnsamma villkor bjuda in europeiska landslag till träningsläger på vintrarna, en gästfrihet som inte minst Sverige utnyttjat, enligt boken. Också i Qatars grannländer som Förenade arabemiraten och Saudiarabien som har sina egna sporttvättinrättningar av liknande skäl.\n\nZlatan Ibrahimovic spelade för klubben PSG som ägs av Qatar. Foto: MARCO CANONIERO/SHUTTERSTOCK / MARCO CANONIERO/SHUTTERSTOCK SHUTTERSTOCK\n\nDen qatariske miljardären Nasser Al-Khelaifi är en av de mäktigaste i fotbollsvärlden. Foto: ANTHONY BIBARD VIA WWW.IMAGO-IMAGES.DE\n\nEn nyckelfigur bakom Qatars frammarsch är Nasser Al-Khelaifi. Denne miljardär med goda kontakter i den qatariska kungliga familjen – han är också minister i landets regering – har på kort tid skaffat sig en central maktposition.\n\nOkänd makthavare\n\nRätt okänd för den stora allmänheten är han president i PSG, medlem av exekutivkommittén i europeiska fotbollsförbundet Uefa och ordförande i den mäktiga European Club Association (ECA).\n\nLusail-stadion i Qatar, en av de arenor där fotbolls-VM ska spelas, invigdes med en match mellan saudiska Al-Hilal och egyptiska Zamalek den 9 september. Foto: SIMON HOLMES/NURPHOTO/SHUTTERSTOCK\n\nHan är också ordförande i den qatariska sportkanalen Bein, en avknoppning från al-Jazeera, som dominerar sportsändningarna i Mellanöstern och pumpar in miljarder i Uefa, Fifa och de stora europeiska ligorna för sändningsrättigheter.\n\nAl-Khaleifi har anklagats för mutbrott och andra oegentligheter, men har friats i domstolar. Hans uppmärksammade vredesutbrott och misstänkta dödshot mot en fotbollsdomare efter en förlustmatch tidigare i år ledde inte till några åtgärder från Uefas sida.\n\n– Han är så mäktig att ingen vågar gå på honom. Han har så mycket makt på så många plan. Han står för så mycket pengar och inflytande, direkt genom PSG och sportkanalen Bein, indirekt via sina poster i Uefa och ECA, säger Olof Lundh.\n\n”Ställde inte de rätta frågorna”\n\nFörfattaren understryker att inte bara Qatar ägnar sig åt sporttvätt utan också länder som Kina och Ryssland som anordnat OS och VM under senare år. Och Saudiarabien som flyttar fram positionerna inom till exempel golf och Formel 1. Tvättning har pågått länge, olympiska spelen i Nazi-Tyskland 1936 är ett klassiskt exempel.\n\nHan är självkritisk och säger att han och andra journalister länge inte ställde de rätta frågorna. Och han tror att världen möjligen ”nyktrade till” när Vladimir Putin gick in i Ukraina.\n\n– Vi har varit okunniga för länge, vi såg inte hur Qatar tog över. Vi har inte ställt till svars. De här organisationerna som styr idrotter som är populära och viktiga för människor låter sig utnyttjas av Kina, Ryssland, Qatar och Saudiarabien, säger Olof Lundh.\n\nFinns hyckleri\n\nSamtidigt ställer han sig frågan varför det är så mycket fokus på Qatar medan Kina och Ryssland åtminstone hittills sluppit lindrigare undan:\n\n– Är det för att Ryssland och Kina är viktigare och mäktigare länder? Är det för att Qatar är ett muslimskt land? Jag har inget svar, jag vill alltid bredda frågorna.\n\nHan anser att det finns ett mått av hyckleri när man ger sig på idrott och idrottsmän – bland dem golfstjärnan Henrik Stenson som skrivit på för en kontroversiell saudisk golfsatsning och fotbollsspelaren Alexander Isak som gått till den saudiskägda brittiska klubben Newcastle. Samtidigt som regeringar och företag som gör stora affärer med Saudiarabien och Kina klarar sig undan kritik.\n\nHan påpekar att svenska företag är med och bygger arenorna i Qatar och svarar för tekniken på flygplatsen där.\n\n”Beredda att betala priset?”\n\n– Vi ska självklart ställa frågor till Stenson men också till Wallenbergarna och andra företagare. Var är våra pensionspengar placerade, är vi beredda att betala priset för vår kritik? Vi måste gå på näringslivet och regeringen, säger Olof Lundh.\n\nSamtidigt reser han till Qatar för att rapportera från VM. Han säger att fotboll är en ”oerhörd kraft som fängslar miljarder människor, ger stor eufori och glädje” – och att det därför är viktigt att skildra hur andra krafter vill ”tricksa till sig dessa känslor”.\n\nHan understryker att utan journalister på plats i Qatar kan sporttvätten pågå helt utan ifrågasättande – samt att journalister kan berätta om något händer som stör bilden och som arrangörerna inte vill visa.\n\n– Det är upp till oss journalister att visa också baksidan av den fantastiska härliga framsidan. VM är så oerhört mycket större än bara fotboll. Vi har ofta stannat innanför de kritade linjerna, säger Olof Lundh.",
    "Lista: Här är städerna där ölen är billigast": "Italien: Vad innebär ny regim för Sverige och EU?",
    "NOA BACHNER: Ingen tror på Manchester City – spänningen är olidlig": "I mars månad övertog Manchester City förstaplatsen i Deloitte Money League, redovisningsfirman som årligen rangordnar Europas fotbollsklubbars ekonomiska prestation.\n\nStephan Cieplik, ”senior vice president” för ”global partnerships” lät nästan rörd.\n\nPå sin LinkedIn skrev han stolt om vilket hårt och kreativt arbete som hade legat bakom maktövertagandet i den europeiska fotbollens viktigaste tabell.\n\nAtt en anmärkningsvärt stor andel av Manchester Citys kommersiella intäkter kommer från företag med uppenbara kopplingar till Förenade Arabemiraten, vars regim äger klubben, det verkade spela mindre roll. Här hade ärmarna kavlats upp.\n\nTiteln är inte den enda Manchester City har firat i år. Det blev en fjärde Premier League-buckla på fem år i maj. Bara Liverpool kom nära.\n\nKan det bli en femte på sex?\n\nIngen vet, spänningen är som vanligt olidlig i ligan där en klubb – Leicester – som inte tillhör de sex rikaste har lyckats sluta topp fyra en gång fyra på 17 säsonger, men nog har det börjat bra för Pep Guardiolas underdogs. Inte minst för jättevärvningen Erling Haaland, som mot alla odds gjort tio mål under säsongens sex första matcher. En historisk toppnotering.\n\nPå sitt Instagram-konto höll Haaland upp en matchboll efter tre mål och 6-0 mot Bournemouth och skickade en känga till alla tvivlare: ”They ain't believe in us”.\n\nFoto: Instagram. / Erling Haalands Instagram.\n\nPå lördagen fick alla vi tvivlare rätt. Haaland gjorde förvisso mål igen, men Aston Villa klarade 1-1 trots 27 procents bollinnehav och 3-9 i avslut.\n\nNej du Erling, det här kommer aldrig gå.\n\nJakten på City är med andra ord i full gång. Vid sidan av Liverpool, som utmanat mest de senaste åren, försöker alla andra betala sig ikapp. Chelsea, en klubb som inte har någon rik historia av att ta med sig matlådor till jobbet, spenderade mer i det här fönstret än någon engelsk klubb gjort tidigare. Det vill säga: Inte lite. 24 miljarder kronor gick den gemensamma Premier League-notan på den här sommaren.\n\n– Vi borde se det som något positivt, vi slår rekord, sammanfattade Eddie Howe sitt eget lags sommar. Även Newcastle noterades för nytt personbästa med sina 740 miljoner för Alexander Isak förra veckan.\n\nVem ska hänga med?\n\nOm det fanns en pandemieffekt på transfermarknaden är den över. Om det fanns någon som ägnade ens en sekund åt att fundera på hur stigande räntor, skenande inflation, energikostnader och livsmedelspriser, börsnedgång, krig i Europa och ihärdiga varningar från företagsledare och politiker om att en ekonomisk kris är runt hörnet skulle påverka de engelska fotbollsklubbarnas vilja att betala vad som helst för vem som helst, var det på sin höjd gulligt.\n\nEngland stod för 49 procent av sommarens utbetalda övergångssummor i Europa. Spanska klubbar kom tvåa i netto-spenderarligan med ungefär 600 miljoner kronor, en summa som ungefär hade räckt till Lucas Paquetá, den brasilianske landslagsmittfältaren som mittenlaget West Ham köpte från Lyon.\n\nWest Hams nettospenderande hamnade i jämförelse på i runda slängar 1,5 miljard.\n\nVem ska hänga med Premier League?\n\nEndast Europas så kallade superklubbar utanför de brittiska öarna har muskler nog att köpa på samma villkor. Bayern München, Juventus, Paris Saint-Germain och de tre spanska jättarna Real Madrid, Barcelona och Atletico Madrid kan sätta hårt mot hårt när Crystal Palace, Wolves och Nottingham slantar upp, och det är dåliga nyheter för alla som är deltagarlag bakom deras oändliga segertåg.\n\n2000-talet har inte en chans\n\nI staplarna som avslöjar vilken egen planet Premier League håller till på finns också det utmärkande draget i den europeiska fotbollens utveckling just nu: Växande klyftor.\n\nUtanför planen och på den. Om det fanns en pandemieffekt på resultaten, med lägre poängsaldon och sämre vinstmarginaler för de bästa lagen, till och med en och annan missad ligatitel, verkar den också vara historia.\n\nSäsongen 2022-2023 har inletts med resultat som ser ut att vara hämtade ur en breddserie för nioåringar. 9-0, 1-6, 1-7, 0-8, 6-0. Liverpool, Bayern, Bayern, PSG, City.\n\nMed andra ord har den långsiktiga utvecklingen av allt att döma återupptagits. Jämför man det senaste årtiondet med resultaten för 00-talets dominerande klubbar i de fem stora ligorna är skillnaderna slående.\n\n2000-talets Manchester United, Arsenal, Chelsea, Juventus till 2005, Inter under decenniets andra halva, Bayern München, Lyon, Real Madrid och Barcelona har inte mycket att komma med mot 2010-talets motsvarande upplagor.\n\nAntalet segrar med tre måls marginal eller mer ökade med 41 procent. Deras ackumulerade målskillnad blev mer än 1000 mål större.\n\nKlubbar 2000-2011: Manchester United, Arsenal, Chelsea, Juventus, Inter, Lyon, Bayern München, Real Madrid och Barcelona.\n\nKlubbar 2011-2020: Manchester City, Chelsea, Liverpool, Juventus, PSG, Bayern München, Real Madrid och Barcelona.\n\nJämför till exempel 2000-talets dominant i England, Manchester United, med Manchester Citys resultat sedan decennieskiftet. Sir Alex Fergusons lag vann matcher med tre måls marginal eller mer 78 gånger på tio säsonger.\n\nManchester City har gjort det 115 gånger på 12 år. 97 de senaste tio.\n\nMålproduktionen under samma period är också anmärkningsvärd. United gjorde 751 mål mellan 2000 och 2010. City har gjort 887 de senaste tio säsongerna.\n\nI Frankrike, där Paris Saint-Germain har vunnit åtta av de senaste 10 ligatitlarna, ser 00-talets dominant Lyon – som tog sju raka ligatitlar 2001-2008, ut som ett mittenlag i jämförelse med PSG:s senaste 12 år. Medan Lyon vann med tre måls marginal eller mer vid 53 tillfällen 2000-2010 har PSG gjort detsamma 109 gånger sedan 2012.\n\nMönstret är detsamma i Spanien, där framför allt Barcelona och Real Madrid har stuckit i väg, men allra mest påfallande i Tyskland.\n\nUnder 2010-talet förvandlades Bayern München, nu med 10 raka ligatitlar, till en historiskt ojämförbar motståndare för resten av ligan.\n\nFrån att göra i snitt 68 mål per säsong (2000-2010) till 88 (2010-2020).\n\nFrån 61 segrar med tre måls marginal eller mer – till 113.\n\nFrån 2,05 i poängsnitt till 2,39.\n\nFrån en ackumulerad målskillnad på 340 till 627.\n\nHur ska det gå?\n\nHar ni inte heller några nagelband kvar? Känner ni också hur pulsen rusar?\n\nHur ska det gå?\n\nJa, hur ska det gå? Varje säsong, varje match, varje transferfönster sliter i den europeiska fotbollens sömmar. När går det hål? Undrar jag. För jag förstår inte att inte det här diskuteras mer. Spänningen är olidlig, men på helt fel sätt.\n\nÄr det för att själva observationen hotar olika affärsmodeller? Är det för att rättighetsinnehavarna inte kan sitta och säga att deras produkt är både avgjord och uppgjord?\n\nOm ligorna inte förvandlas till monopol är det oligopol. Hur tävlingarna slutar är snart lika självklart som att de slutar. Att peka på en enskild orsak går inte längre, det är för många krafter som trycker oss i den här riktningen, för många syften involverade.\n\nHur ser fotbollen ut när vi summerar 20-talet? Kan det här fortsätta i tio år till? Ingen tror på det, men det är klart, är det någonting man har påmints om de senaste veckorna så är det att allt är möjligt.",
    "Messis krav i Barça: Loger, privatplan och pandemigaranti": "Headlines Blogg\n\nSPANIEN\n\nEl Mundo presenterar på nyhetsettan ”Barçaleaks”. Av dokumenten framgår bland annat Lionel Messis krav för att förlänga 2020. Argentinaren ville ha en privat loge på arenan för sin familj och för Luis Suárez familj, privatplan för hela familjen hem till Argentina över julen, en bonus på tio miljoner euro för att skriva på, retroaktiv betalning för lön som gick förlorad under pandemin med en treprocentig ränta och möjlighet att lämna klubben när han ville för en symbolisk summa på 10 000 euro. Tidigare var utköpsklausulen 700 miljoner euro. El Mundo presenterar även Messis tidigare kontrakt i Barcelona. ”Låt dem känna svärdet ovanför deras huvuden”, ska Lionels pappa och agent Jorge ha sagt på Messifamiljens kontor. Citatet (en referens till Damokles svärd?) blir också rubrik till artikelpaketet. Messi skrev så småningom på för PSG i stället.\n\nANNONS\n\nMarca markerar mot rasism. Tidningen plockar bort färgerna från förstasidan, som är helt i svart och vitt. Landslagsspelaren Nico Williams levererar budskap: ”Ingen föds till rasist, det handlar om bildning”. Faktum är att varenda sida och varenda bild i papperstidningen är i svartvitt.\n\nCadena Cope pratar med Marco Asensio. Barcelona uppgavs nyligen intresserad av att värva anfallaren från ärkerivalen Real Madrid på en fri transfer nästa sommar. ”Jag har inte funderat på det, och jag kan inte svara på det nu”, säger Asensio, ”Det är en värld av många rykten, men det är normalt, från den 1 januari kan jag skriva på för vilken klubb som helst”.\n\nMundo Deportivo hävdar att det råder enighet i Barcelona, från klubbledning till tränare, om att Martín Zubimendi är en spelare för Barcelona. Den 23-årige mittfältaren ses som en ersättare till Sergio Busquets. Zubimendi har kontrakt med Real Sociedad till 2025 och en utköpsklausul på 60 miljoner euro.\n\nANNONS\n\nSport ståtar med en intervju med Pedri. På bild är han i spansk landslagströja, men citatrubriken ”Vi har ett lag som kan vinna allt” , handlar om Barcelona. Bland citaten märks också, ”Jag hoppas vinna Ballon d’Or en dag, men jag har mycket att lära”. Sedan fortsätter det med beröm till lagkamrater, som ”Det är helt galet med Lewandowski, han är som en maskin i straffområdet”.\n\nENGLAND\n\nDaily Mirror toppar som flera engelska tidningar med ”Dier warning”. Ordagrant en ”förskräcklig varning” men den kommer från just landslagsspelaren Eric Dier. För ett och ett halvt år sedan rusade Tottenhambacken upp på läktaren sedan en supporter bråkat med hans bror i samband med en cupmatch. ”Det har definitivt blivit värre sedan dess”, säger Dier om problemet med läktarhat, ”På grund av det skulle min familj nuförtiden aldrig åka på en bortamatch och det är beklagligt att jag känner mig för obekväm med att de skulle åka”. Skulle han rusa upp sådär på läktaren igen i en liknande situation? ”Ja, jag ångrar det inte alls, och jag skulle göra det igen, för nära och kära, en lagkamrat, vem som helst, en vän. Jag ser mig själv som väldigt lojal”, säger Dier, som vid tillfället blev avstängd fyra matcher.\n\nANNONS\n\nDaily Telegraph förmedlar dubbla bakslag för Chelsea på samma dag. Och då spelade laget inte ens fotboll. Först fick affärschefen Damian Willoughby sparken för sexuella trakasserier. Sedan har Christoph Freund i RB Salzburg nobbat posten som sportchef. Chelsea letar nu nytt sportchef – och affärschef, får man förmoda. Bland aktuella sportchefsnamn nämns nu Tim Steidten i Bayer Leverkusen och Victor Orta i Leeds.\n\nThe Guardian sätter än en gång strålkastarljusen på migrantarbetarna i Qatar. Och så ger tidningen ordet till Ivan Toney, landslagets senaste tillskott. Brentfordanfallaren har en pågående beef med Arsenal. Förra säsongen twittrade han kaxiga ”Trevlig träning med grabbarna” efter en storseger mot Arsenal. Just det uttrycket har flera Arsenalspelare kastat tillbaka mot Toney i sociala medier, inte minst efter Arsenals seger i helgen. ”Jag tycker en gång var roligt, sedan är det lite cringe, men jag biter mig i läppen”, svarar Toney nu. Tidningen gör också en längre artikel om Arsenals skakiga första kvalmatch i damernas Champions League (2-2 mot Ajax), där Stina Blackstenius gjorde ett mål.\n\nANNONS\n\nYorkshire Evening Post berättar att den 21-åriga supporter som träffade Anthony Elanga med ett mynt i huvudet nu fått sin dom av klubben. Leeds United portar honom på livstid. Händelsen inträffade i samband med målfirande när Manchester United vann med 4-2 i Leeds i februari.\n\nBirmingham Mail har tagit emot nyheterna från Frankrike: Lucas Digne har dragit på sig en fotskada och tvingas stå över de kommande landskamperna. Tvingas vänsterback även stå över Aston Villas match mot Leeds den 2 oktober? I så fall kan det äntligen vara dags för Ludwig Augustinsson att debutera i Villatröjan i en tävlingsmatch. Enligt L’Equipe kan det röra sig om en stressfraktur för Digne. I så fall blir fransmannen borta åtskilliga veckor. L’Equipe oroar sig över om det till och med kan påverka hans VM-medverkan.\n\nANNONS\n\nITALIEN\n\nLa Gazzetta dello Sport menar att ”Inter och Juve delar Italien”. Är klubbarna kvar i scudettostriden? En del tror det redan är kört (som Arrigo Sacchi), andra tror storlagen kan återhämta sig (som Dino Zoff). Tidningen sätter även betyg på alla klubbar efter säsongsstarten. Napoli, Udinese och Atalanta får alla 9 av 10. Juventus och Inter är i botten med 4. Det finns en intervju med Milans backklippa Pierre Kalulu. En fråga om Zlatan Ibrahimovic är ofrånkomlig, om hur det är att ha svensken i omklädningsrummet. ”Till en början var det imponerande bara för att jag spelat med honom men då på PlayStation. Men sedan förstår man att han lyckats hålla sig på den här nivån för att han arbetar hårt varje dag. Han förmedlar den nödvändigheten till oss alla även när han inte är med på planen”, säger Kalulu. GdS skriver om att Theo Hernández skadats. Han lär missa bortamötet med Chelsea den 5 oktober. Möjligen kan vänsterbacken spela mot Juve och i returmötet med Chelsea. Alla tre matcher spelas inom loppet av en vecka.\n\nANNONS\n\nCorriere dello Sport använder hårda ord. ”Juve förrådda”, med bild på Angel Di Maria och Paul Pogba. Tidningen påpekar att de ”värvades för att höja nivån” men i stället menar CdS nu att ”deras problem är roten till Juves kris”. Pogba har ännu inte kunnat spela på grund av skada, medan Di María blixtrat till men inte tillräckligt och drog på sig ett onödigt rött kort senast. Di María har fått två matchers avstängning. Flera sidor ägnas åt Juves herrar, damerna får en endast liten notis efter oavgjort i CL-kvalet (1-1 mot Köge). Amanda Nildén gjorde målet och både JuventusNews24 och IlBianconero har henne som bästa spelare, med 7 av 10 i betyg. ”En av Juves formstarkaste spelare under inledningen av säsongen”, konstaterar JuventusNews24. Nildén blev häromdagens också uttagen i Omgångens lag i Serie A. Linda Sembrant spelade också från start och får 6 respektive 5,5. I dag kommer enligt samstämmiga italienska rapporter Fabio Cannavaro att presenteras som ny tränare för Benevento. Fabio Caserta fick sparken i går. Benevento ligger på 13:e plats i Serie B.\n\nANNONS\n\nTuttosport har sin uppmärksammade Golden Boy, där Anthony Elanga är kvar bland de 40 slutkandidaterna. Mer obemärkt har Golden Girl-nomineringarna passerat förbi. Bland de 15 kandidaterna finns Hanna Bennison (Everton).\n\nFRANKRIKE\n\nL’Equipe gjorde på måndagen ett stort nummer av ”mörka moln” över det franska landslaget, i form av kontroverser och skador. Som en uppföljning har tidningen i dag, ”En öppning med blå himmel”. Det är Ousmane Dembélé, som fått en renässans i Barcelona, och Aurélien Tchouaméni, som slagit igenom i Real Madrid. L’Equipe bekräftar också Foot Mercatos uppgifter i går om att Nice funderar på Maurcio Pochettino som alternativ till Lucien Favre. Argentinaren har inte stängt dörren, och ett möte väntas i dag. Något definitivt beslut är ännu inte taget om Favre.\n\nLe Parisien fortsätter leverera avslöjanden i Diallo-Hamraoui-affären som ruskar om PSG. En nära vän och rådgivare till Aminata Diallo, kallad César M i texten, ska bland annat ha hotat PSG:s dåvarande sportchef. För att storstjärnan Marie-Antoinette Katoto skulle skriva på ett nytt kontrakt krävde César M att Hamaroui kickades ut ur klubben och att Diallo fick nytt kontrakt. Han hotade även med ett avslöjande om tränaren Didier Ollé-Nicolle som skulle skada tränaren och klubbens rykte. Polisen har också uppdagat försök från Diallo/César M att skapa band till Kylian Mbappés mamma för att stärka sitt inflytandet i PSG. I skuggan av Hamroui-affären ska PSG i kväll möta BK Häcken. L’Equipe upplyser för övrigt att Hamraoui kommer att slussas in i lagträningen igen de närmaste dagarna. Men hon är inte aktuell för spel i kväll. Det är däremot Amanda Ilestedt, som väntas starta.\n\nANNONS\n\nLa Dépêche du Midi har svaret på frågan om var Oliver Zandén och Isak Pettersson tagit vägen. De spelar med Toulouse reserver långt ner i divisionssystemet. Båda fanns med i startelvan häromdagen. Zandén gjorde mål och Pettersson höll nollan (2-0 mot Agde).\n\nFoot Mercato uppger att Rennes satt en prislapp på mittfältaren Lovro Majer: 60 miljoner euro. Framför allt Atlético de Madrid uppges intresserad av den 24-årige kroaten. PSG och Barcelona visade också flyktigt intresse i somras.\n\nTYSKLAND\n\nSportBild uppger att Thomas Tuchel vill tillbaka och jobba direkt. Han håller dörren öppen för Bayern München. Men några kontakter är inte tagna. Bayern är inställd på att fortsätta med Julian Nagelsmann. Dortmunds färger påstås på annat håll oroa Schalke. Klubben har det tungt och förlorade mot ärkerivalen i helgen. SportBild uppger att klubbledningen tagit ett snack med både Alex Kral, som har en svartgul Lamborghini, och Danny Latza, som har svartgula fotbollsskor. I alla fall Latza har bytt. Fans varnade Jordan Larsson för gula skor i en intervju med Aftonbladet för en månad sedan. Han har bytt. Mot Dortmund var de gröna.\n\nANNONS\n\nBild rapporterar som sin nyhet att Arsenal är ute efter Jesper Lindstrøm. Kontakter ska vara tagna med 22-årige danskens rådgivare, och Londonklubben kan slå till i vinterfönstret. Arsenals intresse för Lindstrøm lanserades av Calciomercato redan i helgen. Eintracht Frankfurt-spelare värderas till strax under 20 miljoner euro.\n\nSport1 pratar med tyska landslagsbacken Antonio Rüdiger. Det är i sin nya klubb Real Madrid han hade en – något kontroversiell – idol. ”Pepe var min stora förebild. Jag brukade se videos där han satt gränsle på sina motståndare. Jag var ung och vill också visa att jag kunde vara tuff”, säger Rüdiger. Han gillar också Carlo Ancelotti skarpt. ”Jag kan berätta en liten fin historia från dagen jag presenterades. Jag hade bara varit med familjen i vårt nya hus i ett par timmar, och vi höll på att grilla, när det ringde på dörren. Jag öppnade och där stod Carlo Ancelotti. Det var ett wow-ögonblick. Han slog sig ned, åt med oss och lärde känna min familj. Vardaglig och jordnära. Han stannade i två timmar och vi pratade om allt möjligt. Ärligt talat, jag har aldrig upplevt något liknande, ingen tränare har någonsin varit så med mig. Efter några månader med honom måste jag säga: när det handlar om att ta hand om spelare finns det ingen som Ancelotti”, säger Rüdiger.\n\nANNONS\n\n🇵🇱 Pologne\n\n🇺🇦 Lewandowski a reçu un brassard aux couleurs de l'Ukraine de la part de Shevchenko pic.twitter.com/0UQa3sDqix — beIN SPORTS (@beinsports_FR) September 20, 2022\n\nÖVRIGT\n\nPrzeglad Sportowy (Polen) visar med bild hur fotbollslegendaren Andrij Sjevtjenko symboliskt sätter en kaptensbindel i Ukrainas färger på Robert Lewandowskis arm (se även klipp ovan). Men det blir mer än så. Lewandowski kommer att bära den blågula bindeln för Polen under VM. ”Det blir en ära för mig”, skriver Lewandowski på Instagram. Polen har tagit emot stora mängder ukrainska flyktingar efter Rysslands invasion. ”Jag tackar dig och hela den polska nationen för stödet till mina landsmän”, säger Sjevtjenko.\n\nJosimar (Norge) har granskat Manchester Citys mystiska asiatiska sponsor 8XBet. Ett spökföretag vars spår leder till Förenade arabemiraten…som äger Manchester City. Eller som journalisten Colin Millar sammanfattar på Twitter, ”Man City generar ’vinster’ från ett spelbolag med ytterst tveksam autenticitet som styrs från – som ni kunde gissa – Förenade arabemiraten, ett land där vadslagning är illegalt och straffbart med fängelse som påföljd. Välkommen till fotboll 2022”.\n\nANNONS\n\nTa Nea (Grekland) och andra grekiska medier har det tydliga budskapet: Michel presenteras som Olympiakos tränare under onsdag eftermiddag. Spanjoren anlände till Aten under tisdagen. Michel, med ett förflutet i Real Madrid, får bland annat basa över två andra gamla Madridprofiler, nyförvärven Marcelo och James Rodriguez. Michel, som tränat Olympiakos en gång tidigare, skriver på för två år.",
    "”De tror att de gör det sämre för oss, men i själva verket får vi det bättre”": "Det var EU:s utrikesministrar som tog beslutet under onsdagen om att frysa visumavtalet man haft med Ryssland sedan 2007. Det innebär att ryssar får vänta längre och betala mer för sina visum. Däremot blev det ingen totalt visumförbud, vilket vissa medlemsländer föreslagit.\n\nRyska presidenten Vladimir Putins talesperson Dmitrij Peskov har kallat EU:s beslut ”irrationellt” och underströk att Ryssland kommer att svara på ett sätt som främjar landets intressen.\n\nAlla Nabiullina arbetar som researrangör i Moskva. Hon märker av hur allt fler väljer bort Europa när de planerar sin semesterresa.\n\n– Vägen dit har blivit svårare, längre och dyrare. Folk söker sig hellre till platser som går att ta sig till med direktflyg, säger hon till Europeiska radio- och TV-unionen, EBU.\n\nHon har också märkt av en ökad inrikesturism. Men för den som verkligen vill ta sig till Europa finns fortfarande möjligheten.\n\n– Populära resvägar går via Turkiet, Serbien, Armenien, Förenade arabemiraten eller Qatar. De som vill resa till Europa kommer att göra det ändå och försöka förverkliga sina drömmar, även om det tar lite mer tid och blir lite dyrare.\n\nHör Moskvabornas reaktioner i klippet.",
    "Malin Ljung Eiborn utsedd till hållbarhetschef och ny medlem i koncernledningen": "Malin Ljung Eiborn utsedd till hållbarhetschef och ny medlem i koncernledningen mån, sep 19, 2022 09:00 CET Report this content\n\nRejlers har utsett Malin Ljung Eiborn till en nyinrättad roll som hållbarhetschef. Malin Ljung Eiborn kommer att vara en del av koncernledningen och leda Rejlers strategiska arbete med att utveckla bolagets hållbarhetserbjudande. Malin kommer också säkerställa att Rejlers blir ännu mer av en oberoende mötesplats för det gröna samtalet mellan näringsliv och samhälle.\n\nMalin Ljung Eiborn är en stark profil inom hållbarhet i Sverige och kommer närmast från rollen som hållbarhetschef för Europa, Mellanöstern och Afrika (EMEA) inom byrånätverket Weber Shandwick, där kommunikationsbyrån Prime ingår. Dessförinnan var Malin Ljung Eiborn hållbarhetsdirektör på industrijätten BillerudKorsnäs där hon framgångsrikt bidrog till att minska klimatpåverkan, hitta nya hållbara lösningar samt skapa samarbeten över gränserna i branschen. Malin har även arbetat vid Utrikesdepartementet i Stockholm och Bryssel.\n\n- Vi ska utveckla och tydliggöra Rejlers hållbarhetserbjudande än mer – växla upp! Jag är så glad att just Malin, med sin person och tunga bakgrund från både industri och strategikonsultverksamhet, kommer leda oss i detta viktiga arbete. Vi ska bli den självklara partnern till företag och samhällsaktörer som med teknik och innovation vill bidra till hållbar omställning, säger Viktor Svensson, vd och koncernchef Rejlers.\n\n- Det känns fantastiskt att få förena min industrierfarenhet med konsultkunnandet och leda arbetet med att utveckla det mest hållbara erbjudandet i teknikkonsultbranschen. Rejlers har en otroligt stark utveckling och jag ser att det finns potential här att ta ledarskap och göra verklig skillnad. Det ser jag fram emot! säger Malin Ljung Eiborn.\n\nMalin Ljung Eiborn tillträder sin nya roll den 1 december 2022.\n\nFör ytterligare information kontakta:\n\nViktor Svensson, vd och koncernchef, 070-657 20 26, viktor.svensson@rejlers.se\n\nMalin Sparf Rydberg, kommunikationschef, 070-477 17 00, malin.rydberg@rejlers.se\n\nOm Rejlers\n\nRejlers är en av Nordens ledande teknikkonsulter. Med spetskompetens hjälper vi företag, myndigheter och andra organisationer att möta morgondagens samhällsutmaningar. Våra tjänster är viktiga byggstenar för att uppnå ett hållbart samhälle. Sedan bolaget grundades 1942, har Rejlers framgång byggts på förmågan att ständigt lära nytt. Vår vision \"Home of the learning minds\" vägleder oss till kontinuerligt lärande, utveckling och tillväxt. Med verksamhet i Sverige, Finland, Norge och Förenade Arabemiraten har Rejlers 2700 experter inom teknikområden som energi, industri, infrastruktur och fastigheter. År 2021 omsatte bolaget 2,9 miljarder kronor och B-aktien är noterad på Mid Cap, Nasdaq Stockholm. www.rejlers.com",
    "Nya jobb skapas när nytt bolag etablerar sig": "Vår nyhetsapp är riktigt bra för dig som uppskattar våra nyheter. Den är gratis att ladda ned och finns givetvis till både iPhone och Android. Med appen får du en snabb och bra upplevelse där du får möjlighet att själv styra över vilka nyheter som ska skickas som pushnotiser direkt till din telefon.",
    "Valtech välkomnar Anders Borghäll som ny Head of Delivery and Operations": "Valtech välkomnar Anders Borghäll som ny Head of Delivery and Operations tis, sep 20, 2022 11:49 CET Report this content\n\nMed ambitionen att vara med och fortsätta leda den ambitiösa tillväxten av Valtech vidare i Sverige och internationellt, välkomnar Valtech Anders Borghäll som ny Head of Delivery and Operations.\n\nValtech har välkomnat Anders Borghäll som ny Head of Delivery and Operations. Anders kommer senast från Moment i rollen som Sr. Partner and Konsult och blir nu en del av Valtech för att hjälpa den svenska organisationen att förbättra sitt arbete med att leverera excellens till sina kunder, både ur ett process- och ett medarbetarperspektiv.\n\n”Vi är glada över att ha en kapacitet som Anders som ansluter sig till vårt team. Anders har en stark meritlista från liknande roller och en förmåga att skapa struktur samtidigt som han är både strategisk och visionär och har ett people first mindset som passar väl in i Valtechs kultur”, säger Märit Sareyko, VD, Valtech Sverige.\n\n”Min ambition är att fortsätta bygga vidare på Valtechs fantastiska kultur och stärka förmågan för ännu större kundengagemang med fantastiska leveranser av mycket kompetenta och engagerade team. Valtech är ett företag känt för sin nyfikenhet och drivkraft. Från upptäckt till optimering litar kunder på att Valtech tar bort komplexitet och levererar innovativa, friktionsfria lösningar som stänger upplevelsegapet mellan kundernas förväntningar och verkligheten”, säger Anders Borgenhäll, Head of Delivery and Operations, Valtech Sverige.\n\nDriver det globala leveranssamarbetet\n\nMed närmare 20 år i branschen har Anders lång erfarenhet från att arbeta i globala organisationer och kommer att vara avgörande för att driva leveranssamarbetet med Valtech globalt. Med sin strategiska förmåga blir han också ett viktigt arbete för den fortsatta utvecklingen av organisationen.\n\n”Jag brinner för att få treenigheten av människor, företag och kunder att förenas i en drivkraft för framgång. Att aktivt anta utmaningar, hitta vägar och engagera mig i team är vad som driver mig och att ha engagemang med rätt personer vid rätt tidpunkt som är mycket engagerade i att överträffa förväntningarna är själva nyckeln. Detta gör vi tillsammans som ett team och som en växande organisation”, säger Anders Borgenhäll, Head of Delivery and Operations, Valtech Sverige.\n\nPresskontakt – Valtech\n\nSanna Samuelsson, Country Marketing Manager sanna.samuelsson@valtech.com\n\nOm Valtech:\n\nValtech är en global affärstransformationsbyrå som levererar innovation med syfte. Vi gör det möjligt för våra kunder att förutse morgondagens trender och få en mer direkt kontakt med konsumenterna i deras digitala och fysiska utrymmen, vilket optimerar tiden till marknaden och avkastningen på investeringen.\n\nVi grundades 1993 och har för närvarande mer än 5 000 anställda som seniora designers, marknadsförare, it-experter, creatives och utvecklare på 5 kontinenter med över 60 kontor i 22 länder (Argentina, Brasilien, Bulgarien, Danmark, Förenade Arabemiraten, Frankrike, Indien, Kanada, Kina, Mexiko, Nederländerna, Nord Makedonien, Polen, Portugal, Rumänien, Schweiz, Singapore, Storbritannien, Sverige, Tyskland, Ukraina, USA).\n\nMed en stor erfarenhet inom design, teknologi och marknadsföring är vår passion att möta våra kunders transformativa affärsutmaningar. Vi ombildar kundresan och bygger nya, uppkopplade upplevelser och hjälper våra kunder att förändra sin verksamhet.\n\nVåra tjänster inkluderar strategisk rådgivning, tjänstedesign, tekniktjänster och optimering av grundläggande digitala plattformar för omni-channel marknadsföring och merchandising.\n\nFör mer information, besök VALTECH.COM.",
    "Glazer-familjen redo att sälja Manchester United för 46 miljarder kronor": "Glazer-familjens prislapp på Manchester United: 46 miljarder\n\nPublicerad: 5 september Uppdaterad: 5 september\n\nFamiljen Glazer har satt sin prislapp på Manchester United.\n\nOch den är inte liten.\n\nEnligt uppgifter till Daily Mail ska ägarna vara villiga att sälja klubben för omkring 46 miljarder kronor.\n\nAtt Manchester United -supportrarna är missnöjda med Glazer-familjen är väldokumenterat.\n\nI maj förra året stormade omkring 200 supportrar planen inför hemmamötet med Liverpool och fick matchen uppskjuten. Planstormningen var en del i en protest mot Glazer-familjens medverkan i framtagningen av den nu skrotade europeiska superligan.\n\nNär Manchester United tog emot Liverpool för två veckor sedan var det återigen dags för protester när 10 000 supportrar marscherade mot Old Trafford och krävde ett ägarbyte.\n\nDubai intresserade\n\nOch snart kan de kanske få som de vill.\n\nDetta enligt ”välplacerade” källor till Daily Mail som skriver att Glazers har satt en prislapp på klubben på över 46 miljarder kronor.\n\nManchester United-supportern – tillika en av Storbritanniens rikaste män – Jim Ratcliffe har tidigare ryktats vilja köpa klubben.\n\nMen enligt Daily Mail ska även emiratet Dubai vara intresserade. Stadsrivalen Manchester City ägs sedan 2008 av Shejk Mansour bin Zayed Al Nayhan som är vice premiärminister i Förenade Arabemiraten och tillhör familjen som styr emiratet Abu Dhabi.",
    "M vill privatisera allting utom Östermalmshallen": "Mejla Lotta Ilona Häyrynen\n\nM vill privatisera allting utom Östermalmshallen\n\nDitt sjukhus ska säljas men inte deras delikatessbutik\n\nPublicerad: 3 september\n\nAftonbladets ledarsida är oberoende socialdemokratisk.\n\nI grund och botten är Sveriges befolkning relativt överens: vi tycker det är klokt att vissa saker ägs gemensamt. En majoritet av svenskarna vill till exempel att vinstintresset ska skrotas i det svenska skolsystemet och få vill att deras närsjukhus ska säljas till högstbjudande.\n\nAtt väljarna och skattebetalarna via röstsedeln ska ha inflytande över verksamheter vi betalar för känns som en självklarhet. Dessutom kan det offentliga ägandet hålla vissa skadliga marknadsincitament borta från några av samhällets viktigaste funktioner. Till exempel att behov och inte storleken på plånboken ska avgöra vår tillgång till vård.\n\nhelskärm Moderaterna valkampanjar för att Östermalmshallen inte ska säljas.\n\nModeraterna vill annorlunda. Partiet vill gärna se att fler köper privata sjukvårdsförsäkringar och därmed får separata, snabbare, köer in i hälso- och sjukvården. En arbetsstämma har tagit beslut om att fler privata företag ska driva akutsjukhus. I praktiken: akutsjukhus ska säljas.\n\nMan skulle kunna säga att utförsäljningen av den gemensamma välfärden är partiets kärna. Utom i ett fall: Östermalmshallen.\n\nTegelbyggnaden mitt på Östermalm som fylls av delikatesshandlare och charkdiskar ägs av Stockholms stad. Här valkampanjar nu Moderaterna för att Östermalmshallen inte ska säljas. Att en affärslokal ägs av saudiska fastighetsmagnater går inte för sig, men att en av Sveriges största vårdkedjor Capio köps upp av Förenade Arabemiraten har man mindre emot.\n\nNyligen renoverades Östermalmshallen för över 1 miljard kronor. Här kan man idag köpa saker som vaktelägg, rökt ål och wagyu-biff för ett par tusen kronor per kilo. En viktig miljö att bevara för Stockholms invånare, tycker Moderaterna liksom allianskollegorna i Liberalerna.\n\nMan kan göra sig hur lustig man vill över att Moderaterna gemensamt vill värna Sveriges kanske dyraste matbutik - det är tydligen bara här marknadskrafterna inte leder till en automatisk förbättring av verksamheten. Men Östermalmshallen är trots allt en kulturhistorisk miljö som absolut har ett värde för staden.\n\nI privat ägo skulle byggnaden kunna bli kontor eller kanske ett showroom för den typen av vrålåk bara Östermalmsbor har råd med.\n\nDet konstiga är inte att vilja behålla samhällsfastigheter och kulturvärden i kommunalt ägo. Det konstiga är att det i Moderaternas värld bara är bra när det kommer till charkdiskar, men inte när det kommer till skolbyggnader eller akutsjukhus.",
    "Karolinska Universitetssjukhuset rankas som nummer 9 i Newsweeks undersökning ”World's Best Smart Hospitals 2023”": "Karolinska Universitetssjukhuset rankas som nummer 9 i Newsweeks undersökning ”World's Best Smart Hospitals 2023” tor, sep 15, 2022 10:40 CET Report this content\n\nFör andra året har Newsweek tagit fram en lista över de sjukhus som bäst utnyttjar den mest avancerade tekniken i vården. Undersökningen rankar de som leder i användningen av artificiell intelligens (AI), digital bildbehandling, telemedicin, robotik och elektronisk funktionalitet. Karolinska, som är det enda sjukhuset utanför USA på topp 10 listan bland ”Worlds Best Smart Hospitals”, utmärker sig i kategorin artificiell intelligens.\n\n- Karolinskas vision är att bota och lindra i morgon det ingen kan bota och lindra i dag. För att nå dit krävs satsningar på teknik och metoder som gör nya behandlingar möjliga. En annan förutsättning är att sjukhuset är extremt datadrivet. Denna placering är ett viktigt erkännande för att sjukhuset ligger i spets inom områden som kommer att revolutionera sjukvården, säger Björn Zoëga, sjukhusdirektör Karolinska Universitetssjukhuset.\n\nFör tillfället pågår flera pilotprojekt för att utveckla och utvärdera konkreta AI-verktyg där det bedöms vara till nytta i vården. Ett exempel är vid diagnosen Multipel Skleros (MS) där AI kan underlätta tolkning av MR-bilder av hjärnan. Målet är mer kvalitativ, effektiv, objektiv och patientsäker diagnostik och uppföljning.\n\nRankingen bygger på en sammanvägning av medicinska resultat, patientrapporterad kvalitet eller upplevelser och rekommendationer från läkare, annan vårdpersonal och chefer inom sjukvårdssektorn. 10 000-tals anställda inom sjukvården i de utvalda länderna valdes ut för att svara på frågor.\n\nUndersökningen som Newsweek gjort tillsammans med undersökningsföretaget Statista rankar 300 sjukhus, genomfördes i 28 länder: Australien, Belgien, Brasilien, Danmark, Finland, Frankrike, Förenade Arabemiraten, Israel, Indien, Italien, Japan, Kanada, Libanon, Mexiko, Nederländerna, Norge, Saudi Arabien, Schweiz, Singapore, Spanien, Storbritannien, Sverige, Sydkorea, Taiwan, Thailand, Tyskland, USA och Österrike.\n\nWorld's Best Smart Hospitals 2023 (newsweek.com)\n\nPresstjänsten Karolinska Universitetssjukhuset\n\n08-123 740 10\n\npresstjanst.karolinska@regionstockholm.se\n\nKarolinska Universitetssjukhuset är ett av Europas största sjukhus och tillsammans med Karolinska Institutet leder vi den medicinska utvecklingen i Sverige. För oss är sjukvård, forskning och utbildning lika viktiga delar i arbetet för att förlänga och förbättra människors liv.",
    "Officiellt: Pjanic klar för Sharjah FC": "Det var inför säsongen 2020/21 som Barcelona värvade Miralem Pjanic från Juventus. Den 32-årige mittfältaren lyckades dock aldrig ta en ordinarie startplats i den katalanska storklubben och i fjol var han utlånad till Besiktas.\n\nNu står det klart att han lämnar Barça permanent.\n\nPå onsdagen blev det officiellt att Sharjah FC värvar Pjanic. 32-åringen har skrivit på ett tvåårskontrakt, med option att spendera ytterligare ett år i Förenade Arabemiraten.\n\nTotalt noterades Miralem Pjanic för 30 matcher i Barça-tröjan. Mittfältaren har även representerat FC Metz, Lyon och Roma i karriären. På meritlistan finns dessutom 107 landskamper för Bosnien.\n\nANNONS",
    "Nu är Margrethe äldsta drottningen": "Margrethe har varit Danmarks drottning sedan den 14 januari 1972. Landet firade nyligen hennes 50 år på tronen.\n\nEfter 96-åriga drottning Elizabeths död är 82-åriga Margrethe nu den äldsta, och enda, levande kvinnliga monarken.\n\nMargrethe har skickat sina kondoleanser till Elizabeths son kung Charles och skriver att hon blev ”djupt sorgsen” efter dödsbudet.\n\n”Din mamma var väldigt viktig för mig”, skriver Margrethe.\n\nHon skriver att Elizabeth var ”lika respekterad som älskad”.\n\n”Hon var en gigant bland Europas monarker och en stor inspirationskälla för oss alla. Vi kommer att sakna henna fruktansvärt mycket”, skriver Margrethe.\n\nMargrethe har näst längst regenttid av alla nu levande monarker med sina drygt 50 år på tronen. Danska drottningen är endast slagen av Bruneis Hassanal Bolkiah som om en månad firar 55-årsjubileum som monark.\n\nSultan bin Mohamed Al-Qassimi III i Förenade arabemiraten har elva dagar färre än Danmarks drottning. Inte långt därefter kommer svenske kung Carl Gustaf som har den fjärde längsta regenttiden. Nästa vecka, den 15 september, har han suttit 49 år på Sveriges tron.\n\nElizabeth hade näst längst regenttid någonsin\n\nElizabeth regerade näst längst av alla monarker någonsin med sina 70 år och 214 dagar.\n\nHon är endast slagen av franske kungen Ludvig XIV som blev kung redan som fyraåring. Hans 72 år och 110 dagar på tronen, från 1643 till 1715, är alla tiders rekordnotering.\n\nBara fyra medlemmar av brittiska kungahuset har blivit äldre än Elizabeth.\n\nPrinsessan Alice, som dog 2004, blev 102 år.\n\nDrottningmodern, alltså Elizabeths mamma, som dog 2002 blev 101 år. Elizabeths make prins Philip som dog förra året blev 99 år.\n\nEn annan prinsessa vid namn Alice, som dog 1981, blev 97 år.\n\nLÄS MER: Premium Drottning Elizabeths sista år förmörkades av sorg och skandaler\n\nLÄS MER: Drottning Elizabeths liv i bilder",
    "PSG-profilernas skratt som väcker ilska": "Headlines Blogg\n\nFRANKRIKE\n\nLe Parisien skildrar hur PSG hamnat i skottgluggen på grund av sitt resande. Det började med ett klipp på PSG-spelare på privatplanet till matchen mot Nantes i helgen. Bossen för snabbtåget TGV hos SNCF (Frankrikes SJ) reagerade med en pik på Twitter om att det bara tar två timmar med det miljövänligare alternativet tåg. Det fortsatte med att SNCF bekräftade planer på ett erbjudande för Ligue 1-klubbarna att färdas med tåg. Men det tog verklig fart när Kylian Mbappé och tränare Christophe Galtier på en fråga om sitt resande log och skrattade åt det på måndagens CL-presskonferens (se även nedan). Galtier svarade till slut, ”Vi pratade i morse med företaget som anordnar våra resor om de kan ordna med en blokart”. Skämtandet landade inte väl. Idrottsminister Amélie Oudéa-Castéra efterlyser ”mer ansvarsfulla” svar. Republikanske politikern Jean Rottner kallar Galtiers uppträdande ”oansvarigt och fullt med självgodhet”. Miljöpartisten Fred Badina Serpette beskriver uppträdandet som ”när pengar kopplar bort en från verkligheten”. Spanska medier uppmärksammar att Oudéa-Castéra använde Real Betis som ett föredöme. La Liga-klubben har ett avtal med spanska motsvarigheten till SJ, Renfe. Le Parisien tar i en av sina artiklar upp PSG:s problem med tåg: stationer i Paris är inte lättillgängliga, säkerheten svårare att bemästra och svårigheter att hitta passande tåg sent på kvällen (viktigt för återhämtning). Dock nämns att damlaget regelbundet använder tåg.\n\nANNONS\n\nL’Equipe lockar med ”Superb liga” som kontrast till Super League. Stormötet PSG-Juve spelas i kväll, och rubriken anspelar på att PSG är stark motståndare till Super League, medan Juve står bakom initiativet. ”Fotbollen är inte bara två, tre klubbar”, sa PSG-presidenten Nasser Al-Khelaïfi på måndagen. Juve, Real Madrid och Barcelona är de tre klubbar som fortfarande klamrar sig fast vid idén om Super League. Al-Khelaïfi delar också ut en illa dold känga till Barça. ”En del klubbar har stora skulder. Det är farligt för fotbollen. En president stannar fyra, fem år och lämnar efter sig en katastrof till nästa president. Det händer i en cykel. Det är vad som borde oroa oss. Vi har noll skulder”, säger Al-Khelaïfi, och påtalar sedan PSG:s värde, ”Vi köpte klubben för 70 miljoner euro. I dag är den värd drygt fyra miljarder euro. Det är folk som pratar om fyra miljarder euro, som ger oss erbjudanden”. L’Equipe har också rankat sina CL-favoriter. Manchester City och PSG är är enda lag som försetts med fem stjärnor. Real Madrid, Bayern München och Liverpool får fyra. Chelsea och Barcelona får tre.\n\nANNONS\n\nENGLAND\n\nDaily Mirror kallar det för ”Haaly Grail”. För det är med Erling Haaland som ny galjonsfigur som Manchester City ska nå sin heliga graal: Champions League-bucklan. Tränare Pep Guardiola påpekar att det inte räcker med en målgalen norrman. ”Om allt vilar på hans axlar, om vi förlitar oss på honom, kommer vi inte att vinna”, säger Guardiola. På den ofrånkomliga frågan om CL-titeln, svarar han: ”Jag vet, jag vet, det är Champions League. Varje år säger de att vi är favoriter och varje år motbevisar vi dem. Vinner vi eller vinner vi inte? Fuck, I don’t know”. I kväll inleder City årets CL med match borta mot Sevilla.\n\nManchester Evening News noterar att Anthony Elanga inte är med i Manchester Uniteds 25-mannatrupp som registrerats till CL, den så kallade A-listan. Men han kan fortfarande spela CL. Svensken finns i stället med på B-listan, där egna talanger kan registreras.\n\nANNONS\n\nDaily Mail gör störst rubrik på att Leicestertränaren Brendan Rodgers har en fallskärm på tio miljoner pund om han skulle få sparken nu. Stort fokus får också en rapport från CIES Football Observatory. Där har de dyraste trupperna i Europa sammanställts. Två lag har kostat mer än en miljard euro. De kommer från samma stad. Manchester City 1,08 miljarder euro, motsvarande 11,6 miljarder kronor, och Manchester United 1,02 miljarder euro (11 miljarder kr). Sex av de tio dyraste trupperna är Premier League-klubbar.\n\nThe Sun uppmärksammar att Pierre-Emerick Aubameyang fanns med på Chelseas träning i Zagreb inför kvällens match mot Dinamo. Han bar mask efter käkfrakturen han ådrog sig efter det brutala rånet i hans hem i Barcelona. Det ger The Sun anledning att påminna om masker Aubameyang än gång i tiden använda i målfirande. ”Ge honom inga idéer…snälla!”, säger Chelseatränaren Thomas Tuchel när ämnet tas upp. På frågan om anfallaren redan kan spela, säger Tuchel: ”Jag tror inte han kans spela 90 minuter ännu, sen är det upp till oss att fundera på hur vi handskas med minuterna. Han behöver minuter”.\n\nANNONS\n\nBBC Sport ser en möjlig dominoeffekt på damernas transfermarknad. Barcelona jagar intensivt Keira Walsh i Manchester City, som i sin tur ser en ersättare i Sophie Ingle i Chelsea, som i sin tur arbetar hårt på att värva Grace Geyoro från PSG. Transferfönstret för WSL stänger den 8 september.\n\nITALIEN\n\nLa Gazzetta dello Sport menar att det krävs ”Ett utomjordiskt Juve” för att rå på PSG i kvällens stormatch i Champions League. ”Milans Europaorkester” behöver i sin tur stämma upp i ljuva toner i Mozarts hemstad, menar GdS inför mötet med RB Salzburg. Tidningen gör ett fotomontage på Milanspelare med instrument i händerna och Stefano Pioli med taktpinnen. Liksom Sky Sport Italia skriver Gazzetta dello Sport att Paul Pogba blir borta två månader, sedan han tvingats till en knäoperation. GdS lägger till att ”alla i Juve hade varit glada om Pogba direkt lyssnat till klubben läkare som hela tiden rekommenderat operation”, något Pogba till en början avstod. Tränare Max Allegri räknar inte med Pogba förrän i januari, men både GdS och Sky Sport menar att det finns chans till spel redan i oktober/november. VM anses ändå i farozonen. En rehabspecialist, Alexandre Marle, säger till franska L’Equipe att det ”krävs nästan ett mirakel, att allt är perfekt” för att Pogba ska vara redo om tio veckor. Om elva veckor är VM-premiären. ”Om allt går som det ska är han redo om tolv veckor”, menar Marle, som tidigare arbetat med PSG och Lyon. Emmanuel Ekong debuterade för Empoli (2-2 mot Salernitana). 20-åringen får fullt godkända 6 av 10 i betyg av GdS efter sitt inhopp. ”Gav anfallet tyngd i slutforceringen”, skriver tidningen. Empolis kvitteringen kom med Ekong på planen.\n\nANNONS\n\nMilannews24 fångar upp citat från Milans lagkapten Davide Calabria i Sky Sport Italia. Långtidsskadade Zlatan Ibrahimovic kommer på tal. ”Zlatan är nära oss så ofta han kan. Han haft en tid av rehab på annat håll, men nu är han mer och mer med oss. Hans närvaro är viktig för oss. Han har varit viktig för oss under månaderna som gått och kommer att vara viktig för oss under månaderna som kommer”, säger Calabria.\n\nPianeta Lecce förmedlar tydligt budskap från Lecce om John Björkengren. Den 23-årige mittfältaren har ingen framtid i klubben. Lecce hade hoppats få sålt Björkengren under sommaren. ”Han är fortfarande på marknaden, han är inte i vår trupp, och det finns en del marknader som är öppna” säger Lecces sportchef Pantaleo Corvino. Björkengren, som kom till Lecce 2020, har kontrakt till 2023.\n\nANNONS\n\nSPANIEN\n\nMarca hälsar säsongens Champions League välkommen med rubriken ”Mästarna är tillbaka”. Real Madrid möter Celtic borta. Eller som AS har på förstasidan. ”Jakten på den 15:e titeln börjar i Glasgow”. Tränare Carlo Ancelotti får fråga kring att Real Madrid inte är favorit. ”Jag är inte förvånad, jag ser det som ett gott tecken. Förra året hade vi ännu mindre chans enligt statistiken”, säger italienaren.\n\nCadena SER presenterar löneuppgifter. Robert Lewandowski får sammanlagt hela 52 miljoner euro sammanlagt för sina fyra år i Barcelona – netto. Lönen är stigande per kontraktsår. Barcelona kan avsluta kontraktet efter tre år om Lewandowski deltar i mindre än 55 procent av matcherna under 2024/2025. På tal om löner i Barcelona: SER uppger att Barcelona har regler om att kunna sänka spelarnas löner med tio procent om de inte deltar vid kommersiella evenemang med klubben.\n\nANNONS\n\nSport och Mundo Deportivo har båda intervjuer med Ousmane Dembélé som dragplåster. Några citat: ”Med Xavi är allt speciellt. Jag har inte haft en sådan tränare sedan Tuchel”, ”För Barça är det bästa att Mbappé stannar i Paris” och ”Det första Lewandowski sa till mig var, ’du kommer att bistå mig många assist’”. Båda tidningarna ger också utrymme för måndagens uppgifter om att Miralem Pjanic kan hamna i Förenade arabemiraten.\n\nTYSKLAND\n\nBild ger Emil Forsberg en rubrik. ”Forsberg blir Leipzigs Champions League-hopp”. Dels är Dani Olmo skadade och, som Kicker nämnde i går, Forsberg väntas starta i nummer 10-positionen mot Sjachtar Donetsk i kväll. Dels har svensken ett starkt facit i CL – han är den enda i truppen som gjort mål under klubbens samtliga fyra CL-äventyr och är med sina totalt nio mål klubbens bäste målskytt i turneringen. Forsberg har hittills bara fått göra inhopp i ligaspelet. Bild reder ut turerna kring Harry Kane och Bayern München. Jo, intresset kvarstår. Det har bara skjutits upp till nästa sommar. Bayern har meddelat hans bror och rådgivare Charlie att om Harry inte förlänger så kommer Bayern att lägga ett bud 2023. Bayerns vd Oliver Kahn är ett stort Kane-fan.\n\nANNONS\n\nSky Sports expert Erik Meijer (ex-Leverkusen, -Liverpool, -Hamburg) rankar topplagen i CL. Som störst favorit har han Manchester City och Bayern München. På plats tre finns Liverpool, plats fyra Real Madrid och plats fem Juventus. Dortmund är nästa tyska lag, på plats tio.\n\nÖVRIGT\n\nTipsbladet (Danmark) lyssnar till Viktor Claesson inför kvällens FCK-premiär i Champions League, borta mot Dortmund. ”Chansen att få spela i de största turneringarna var också en av huvudskälen till att jag skrev på för FCK”, påminner Claesson. Manchester City väntar längre fram, och därmed ett nytt möte med Erling Haaland, som knäckte Sverige i Nations League. ”Ja, han har vi dåliga minnen från i somras”, säger Claesson, samtidigt som han poängterar, ”Det är många som fokuserar på Haaland, Haaland, Haaland, men City har kvalitetsspelare på alla positioner”.\n\nANNONS\n\nEkathimerini (Grekland) ger som alla stora grekiska tidningar stort utrymme åt Olympiakos presentation av Marcelo inför 20 000 fans. Gazzeta skriver att den tidigare Real Madrid-profilen ”blev ett” med fansen när han själv vandrade omkring med en bengal. Hela presentation finns här, ett klipp finns nedan. Enligt Cosmote TV kommer 34-åringen att tjäna tre miljoner euro om året. Kontraktet är på ett plus ett år.",
    "Valtechs fortsätter sin tillväxtresa – den här gången med förvärvet av den prisbelönta Salesforce specialistbyrån.": "Valtechs fortsätter sin tillväxtresa – den här gången med förvärvet av den prisbelönta Salesforce specialistbyrån. mån, sep 12, 2022 12:49 CET Report this content\n\nDet är det sjunde förvärvet i år och följer två tidigare förvärv av ledande Amerikanska Salesforce aktörer - CloudCo och WingsIT. Med detta tillkännagivande fortsätter Valtech att stärka sin position som en global ledare för affärstransformation med den marknadsledande plattformen.\n\nMed den växande inverkan som teknologin har idag inom alla delar av affärer söker sig företag alltmer efter strategiska partners för att vägleda dem i deras digitala transformationsresa. Hängiven med att erbjuda den bästa möjliga upplevelsen för sina kunder och tillkännage Salesforce som en ledare inom detta område, utökar Valtech sin Salesforce-expertis och marknadsledande kapacitet över hela världen.\n\nAtt lägga till Appsolutelys prisbelönta specialisering inom Salesforce Sales & Service Cloud, Experience Cloud, B2B Commerce, Platform och AppExchange till befintlig Salesforce Customer 360-expertis stärker Valtechs ytterligare sin position som en ledande strategi-, design- och implementeringspartner.\n\n\"Vi har ett starkt partnerskap med Salesforce och vi ser hur fler företag över hela världen förlitar sig på Salesforce-plattformen som en viktig del av deras digitalt drivna affärstransformation. Genom att välkomna Appsolutely lägger vi till starka förmågor som gör det möjligt för oss att förse våra kunder med det globalt starkaste och mest sammanhållna Salesforce-erbjudandet.\" Säger Olivier Padiou, CEO, Valtech.\n\n\"Det har alltid varit vår ambition att vara bland de bästa och mest pålitliga Salesforce Multi-Cloud-partnerna i Europa. Att bli en del av Valtech är inte bara en enorm accelerator för det målet utan det gör det även möjligt för oss att expandera både våra ambitioner och kapacitet globalt.” Säger Floor Knoups, VD och CCO, Appsolutely.\n\n\"Som en del av Valtech ärver vi nu exceptionella strategi-, UX-, design- och datafunktioner vilket kompletterar vårt tjänsteerbjudande. Den relevans vi nu kan föra in i Salesforces ekosystem är oöverträffad.\" Säger Jaap Branderhorst, VD och CTO, Appsolutely.\n\nAppsolutely grundades i Utrecht 2016 av Jaap Branderhorst och Floor Knoups. Företaget är erkänt av Salesforce i Nederländerna som en Summit Consulting Partner (högsta nivån) och vinnare av Salesforce Customer Success Award 2021/2022 och Salesforce Connected Ecosystem Award. Som AppExchange App Development-specialist (PDO) spelar de en nyckelroll i att växa Salesforces globala ekosystem och har stöttat digitala transformationer över branscher inklusive tillverkning, grossist- och handelslogistik för varumärken som Top Employers Institute, Brink's och Hoogwegt Group.\n\nValtech välkomnar Appsolutely och lägger till över 50 Salesforce-certifierade konsulter och utvecklare med mer än 250 Salesforce-certifieringar.\n\nPresskontakt – Valtech\n\nSanna Samuelsson, Country Marketing Manager sanna.samuelsson@valtech.com\n\nOm Valtech:\n\nValtech är en global affärstransformationsbyrå som levererar innovation med syfte. Vi gör det möjligt för våra kunder att förutse morgondagens trender och få en mer direkt kontakt med konsumenterna i deras digitala och fysiska utrymmen, vilket optimerar tiden till marknaden och avkastningen på investeringen.\n\nVi grundades 1993 och har för närvarande mer än 5 000 anställda som seniora designers, marknadsförare, it-experter, creatives och utvecklare på 5 kontinenter med över 60 kontor i 22 länder (Argentina, Brasilien, Bulgarien, Danmark, Förenade Arabemiraten, Frankrike, Indien, Kanada, Kina, Mexiko, Nederländerna, Nord Makedonien, Polen, Portugal, Rumänien, Schweiz, Singapore, Storbritannien, Sverige, Tyskland, Ukraina, USA).\n\nMed en stor erfarenhet inom design, teknologi och marknadsföring är vår passion att möta våra kunders transformativa affärsutmaningar. Vi ombildar kundresan och bygger nya, uppkopplade upplevelser och hjälper våra kunder att förändra sin verksamhet.\n\nVåra tjänster inkluderar strategisk rådgivning, tjänstedesign, tekniktjänster och optimering av grundläggande digitala plattformar för omni-channel marknadsföring och merchandising.\n\nFör mer information, besök VALTECH.COM.",
    "Bernardo Silva: \"Jag stannar i Manchester City\"": "Barcelona och Paris Saint-Germain har visat starkt intresse. Men det blir ingen flytt för Manchester Citys stjärna Bernardo Silva.\n\nManchester City och Pep Guardiola har tidigare meddelat att Bernardo Silva, 28, inte kommer säljas den här sommaren.\n\nDen portugisiske landslagsstjärna har ändå fortsatt kopplas ihop med Barcelona och Paris Saint-Germain.\n\nTransferfönstret stänger om 24 timmar. Nu bekräftar den offensiva mittfältaren att det inte blir någon flytt.\n\n– Jag stannar i Manchester City. Jag har inte mottagit några bud, säger Silva till RAC1.\n\n– Jag stannar i Manchester, jag är lycklig här och beslutet har tagits, fortsätter han.\n\n28-åringen har kontrakt med Manchester City till sommaren 2025.",
    "\"Vi Socialdemokrater vill investera i vår gemensamt ägda sjukvård\"": "Det här är en debattartikel/insändare på GöteborgDirekt. De åsikter och synpunkter som framförs är författarens. Vill du skriva en debattartikel – klicka här!\n\nLåt mig då citera beslutet från deras arbetsstämma 2021:\n\n”Moderaterna ska verka för: att möjliggöra privat drift av fler sjukhus och all annan vård och omsorg”.\n\n\"Socialdemokraterna sprider lögner om vården\"\n\nAtt Moderaterna nu hävdar att de inte kommer att sälja ut några fler sjukhus är givetvis ett mycket glädjande besked för göteborgarna. Men går det att lita på att Moderaterna i Västra Götaland kommer att gå emot deras högsta beslutande organ?\n\nDet finns en väldigt tydlig skiljelinje inom svensk sjukvårdspolitik, Moderaterna vill sälja ut och privatisera, vi Socialdemokrater vill investera i vår gemensamt ägda sjukvård. Efter åtta år av moderatstyrd vård i Västra Götaland kan vi granska resultatet. Vårdplatserna har minskat för varje år och köerna har nästintill fördubblats.\n\nDen systematiska underfinansieringen av våra sjukhus har lett till personalflykt och läkare varnar för patientsäkerheten. Moderaterna köper in dyr vård från privata utförare och hyr in personal, samtidigt som man underfinansierar den egna offentliga vården. Det här håller inte. Moderaterna menar att de har tillgängligheten till vården som fokus, samtidigt har deras styre lett till ett vårdkaos som gör att 130 000 personer nu står i en vårdkö i Västra Götaland. Genom att främja privata sjukvårdsförsäkringar och privata vårdbolag driver de på för att de som har råd kan köpa sig före i kön.\n\nDetta vill vi Socialdemokrater sätta stopp för. Man ska inte kunna köpa sig före i kön till vård som betalas av våra gemensamma skattepengar. Vi Socialdemokrater står upp för valfriheten. Men valfriheten ska finnas hos medborgarna, inte hos vårdbolagen. När Moderaterna styr vården är det inte patienternas behov som avgör var vården finns, det som styr är var vårdbolagen kan tjäna mest pengar. Under våren har vi nåtts av informationen att ett riskkapital som delägs av en statlig fond i Abu Dhabi vill köpa upp sjukhus och vårdcentraler i Göteborg.\n\nVi Socialdemokrater ifrågasätter starkt att det ligger i svenskarnas intresse att Förenade Arabemiraten äger vård och därmed har indirekt tillgång till patientinformation i Sverige. Vi vill därför stärka kontrollen av upphandlade aktörer. Idag görs ingen ägarprövning när ett vårdbolag säljs vidare till nya ägare. Det här är en stor risk för regionen och i slutändan alla oss skattebetalare.\n\nVi Socialdemokrater har därför lagt fram förslag om att införa en hårdare prövning av ägare även vid vidareförsäljning av bolag. Detta röstade det moderatledda styret emot. Vi Socialdemokrater står redo att styra upp i det vårdkaos som Moderaterna lämnat efter sig. Genom att investera i det gemensamma och se till att personalen har de resurser som krävs ska vi korta vårdköer och skapa en bättre vård för alla göteborgare.",
    "Manchester United och Newcastle överens om Dúbravka": "Martin Dúbravka, 33, är ytterst nära Manchester United efter att Newcastle accepterat ett bud, enligt trovärdiga uppgifter.\n\nManchester United är sedan tidigare överens med den slovakiske landslagsmålvakten Martin Dúbravka.\n\nNu har storklubben även nått en överenskommelse med Newcastle om en övergång, skriver transferexperten Fabrizio Romano.\n\nManchester United kommer att låna Dúbravka resten av säsongen med en köpoption på 5 miljoner pund.\n\n33-åringen kommer att ersätta Dean Henderson - som lånats ut till Nottingham Forest.\n\nDúbravka kommer att agera backup till Erik ten Hags förstaval David De Gea.",
    "Gömma med smuggeltobak avslöjades i butik: ”Fingrarna i syltburken”": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "Leopold Wahlstedt kallas in till Blågult – Kort om sport – Aftonbladet live": "",
    "Lämnade lyxlivet i Dubai – för familjen och travet": "Lämnade lyxlivet i Dubai – för familjen och travet\n\nMattias Anderberg i stor intervju om • Flytten till Dubai • Rollen på trav-tv: ”Jag får inte mycket skit på stan”\n\nPublicerad: 29 augusti Uppdaterad: 29 augusti\n\nhelskärm Mattias Anderberg om tv-jobbet, lyxlivet i Dubai och varför han återvände hem till Sverige.\n\nMattias Anderberg, 47, lämnade lyxlivet i Dubai och flyttade tillbaka hem till Sverige.\n\nTravprofilen är ett uppskattat ansikte på Kanal75 och en grovjobbare lite i det tysta.\n\n– Jag känner mig som en stabil mittback och gillar att hålla en ganska låg profil i snacket, säger Mattias till Trav365.\n\nMattias Anderberg har under många år varit ett uppskattat ansikte på trav-tv, med en lång och diger karriär på bland annat Kanal75.\n\nTravprofilen är uppvuxen i Stockholm men flyttade i ung ålder till Säter i Dalarna. Ganska tidigt blev han därmed både häst- och spelbiten.\n\n– Jag började väl spela när jag var 13 år. Får man säga det? Det borde vara preskriberat vid det här laget. När jag gick i åttan eller nian började jag prya hos Bertil Fredlund på Rommetravet, berättar Mattias för Trav365.\n\nJuristen sadlade om\n\nDirekt efter lumpen 1998 bläddrade han som så många gånger förr i facktidningen Travronden och fann där en annons som skulle placera honom på en livsstig, en han än i dag fortfarande vandrar på.\n\n– Jag sökte ett sommarjobb på Dagens Spel, som var en stor spelkoncern på den tiden, och fick det. Samma år sökte faktiskt även Anders Malmrot dit och vi jobbade tillsammans med väggtidningar och sista minuten-tips. Väldigt många som arbetade på Dagens Spel då är än i dag aktiva inom travet, det var som en plantskola.\n\nMattias nämner toppnamn inom travet som just Malmrot, men också Daniel Berglund, travexpert på Travronden, Petter Johansson, tidigare sportchef på ST, Mathias Gustafsson, sportchef på Gävletravet, för att nämna några.\n\nAnderberg, som är utbildad jurist i grund och botten, valde bort ett potentiellt lukrativt jobb för att istället arbeta med det han älskar mest: travet. Efter något år på Dagens Spel ändrades arbetsrollen till att även inkludera inhopp på ombudskanalen på uppdrag åt ATG.\n\n– Jag har inte haft någon användning för min utbildning utan det har varit hästar för hela slanten. Sedan ska man även säga att konkurrensen är stenhård i juristbranschen. Den klick som är bäst tjänar väldigt mycket pengar, medan andra kanske hamnar på någon myndighet. Själv tillhörde jag nog inte toppskiktet.\n\nHade du några andra talanger som ung grabb?\n\n– (skratt) Några andra? Jag vet inte om jag har några överhuvudtaget. Faktum är att jag aldrig var speciellt bra på någonting under uppväxten, vilket exempelvis skavde på självförtroendet när jag sportade.\n\n– Jag har dock under senare delen av mitt liv allt mer känt mig som en riktig teoretiker. Numera kan jag kanske se på det som en talang, att jag är rätt driftig.\n\nDelade gata med Beckhamns\n\nEfter ett antal år som reporter på Kanal75 valde de båda att, tillfälligt skulle det visa sig, gå skilda vägar 2012.\n\nHur gick tankarna för dig där och då?\n\n– Jag fick inte direkt sparken men ombads att sluta med våra betalda tränarsamarbeten på min speltjänst Spelarservice. Åke Svanstedt valde att bara prata med oss och vi betalade honom för det, vilket inte var någon hemlighet. Det var där skon klämde och tråkigt, men att lämna ”Kanalen” då var inget svårt val eftersom jag tjänade sju, åtta gånger mer på arbetet med min speltjänst.\n\nSå trots att han älskade sina arbetsuppdrag och kollegor togs beslutet att avsluta samarbetet. Istället påbörjade han och familjen livets dittills största äventyr då flyttlasset gick till Dubai i Förenade Arabemiraten.\n\nDär hyrde man ett hus på årsbasis och bodde granne med förre fotbollsproffset Christian ”Chippen” Wilhelmsson, Victoria Beckhams föräldrar och kanske till och med en viss Maradona?\n\n– Vi bodde på den där kända palmön och på vår gata ska han, enligt uppgift, haft hus där, men vi såg naturligtvis aldrig Maradona eller någon ur Beckham-familjen. Vi såg dock Chippen och hans fru Oksana på håll över vattnet i princip varje vecka.\n\nhelskärm Huset i Dubai som familjen hyrde på årsbasis.\n\nSå du fick aldrig ”böja den som Beckham”?\n\n– Nej! Så långt kom man aldrig och på tal om mina egna talanger så är man fullständigt värdelös med bollen.\n\n”En stabil mittback”\n\nDen 191 centimeter långe travexperten har måhända inte David Beckhams känsliga högerfot, och missar troligen öppet mål om tillfälle ges, men med den fysiken skulle han kanske inte göra bort sig som mittback?\n\n– Jag brukar skämtsamt säga, vad gäller min tv-roll, att om Matteus Liljeborg eller Per Skoglund är artisterna, de som syns mest och levererar finesserna, så känner jag mig mer som en stabil mittback, någon som inte behöver ta ut svängarna. Jag gillar att hålla en ganska låg profil i snacket.\n\nUnder tiden i Dubai lade Mattias, ihop med sin dåvarande kollega Oscar Croon – som drog det största lasset, bland annat grunden till det som senare blev Legolas Bet.\n\n– Vi hade väl en romantisk dröm om att kunna betala M E R tillbaka till travsporten, genom att skatta mindre. Vi fick dock avslag av myndigheterna i Dubai, men drev igenom processen på Malta och byggde grunderna till sajten i Baltikum.\n\n– Sedan kom Rune Andersson in med de stora slantarna, men då blev jag ”utspädd till månen och tillbaka” och var ute ur bilden flera år innan den skarpa lanseringen. Produkten blev i mitt tycke ofärdig och inte något jag var imponerad av.\n\nhelskärm Mattias har bytt ut pool-liv i Dubai mot tv-studion i Sverige: ”Så klart en enorm skillnad”\n\nEfter 15 månader i den 40-gradiga värmen togs så beslutet att överge lyxlivet och flytta tillbaka till Sverige. Äldsta dottern Maja hade precis uppnått skolålder och sambon Sandra är dessutom lärare till yrket.\n\nHur mycket skiljer sig ditt liv nu mot då?\n\n– Det är så klart en enorm skillnad. Även om jag arbetade mycket det året kändes det ändå till stor del som en semester. Vi hade säkert besök av släkt och vänner under 30 veckor. Det blev mycket sevärdheter och bad. Jag saknade dock travet en hel del och till slut kändes det surrealistiskt att se loppen på datorn hela tiden.\n\n”Blir lite trist ibland”\n\nDet tog sedan inte lång tid innan Kanal75 åter kom och knackade på dörren, och ingen var gladare över det än Mattias själv. Han hade vid det laget lämnat ”Legolas-skutan”.\n\n– Det var väldigt tacksamt eftersom jag hade saknat den biten. Nu fick jag dessutom flera nya chanser som jag inte haft tidigare, som att referera lopp och att vara programledare. Innan uppehållet hade jag i princip bara varit reporter.\n\nFör närvarande uppskattar han att det blir upp till 13 arbetspass i månaden, en siffra han mer än gärna skulle vilja se öka i framtiden.\n\n– Helst runt 16-17 arbetsdagar i månaden. Just nu känns det faktiskt som om man jobbar deltid, med runt 15-20 arbetstimmar i veckan, vilket blir lite trist ibland då man alltid gillat att arbeta mycket.\n\nKonkurrensen är visserligen mördande i branschen, med mycket ungt folk på väg upp i karriären, men Anderberg är tack vare sin mångsidighet och runt 20 år i branschen ett säkert kort att kasta in.\n\n– Jag är den som har flest olika uppdrag av alla och hoppas att både kanalen och schemaläggaren tycker att det är tacksamt att ha mig. Jag har provat och kan allt. Numera är vi dock betydligt fler som jobbar än för fem år sedan.\n\nRoligast? Att referera lopp\n\nVad är egentligen roligast med yrket?\n\n– Jag får den frågan relativt ofta och svarar alltid att det är variationen. Skulle man göra samma sak hela tiden så tröttnar man. Ska jag ändå peka på en speciell roll där jag trivs som allra bäst numera så är det att referera loppen. Och då gärna ihop med en kunnig expert en V75-omgång. Då känns det som att gå på trav ihop med en god vän.\n\nOch hur är det att ränna runt på stallbacken en kall januarikväll i Norrland?\n\n– Det kan också ha sin charm! Så fort jag gör det i något sammanhang, vilket fortfarande blir någon gång i månaden, så påminns man om hur roligt det är med den personliga kontakten med våra aktiva.\n\n– Det är så kul att följa utvecklingen bland de yngre. Ta Daniel Wäjersten som exempel. För några år sedan var han ”bara” en lärling hos Svante Båth, nu är han en av de ledande tränarna i Sverige. Det känns kul att få se den utvecklingen på nära håll.\n\nHur ser framtiden ut för Mattias Anderberg?\n\n– Det vet jag inte men jag trivs väldigt bra med mitt yrke. När jag kom tillbaka till Sverige 2014 visste jag inte hur långlivad jag skulle bli på Kanal75, men nu har det blivit åtta år och man kan hoppas på fortsatt, och rentav större, förtroende framöver.\n\n”Jag har en tacksam roll”\n\nBlir du ofta igenkänd på gatan?\n\n– Det borde man väl kanske bli när det är så många som är travintresserade. Någon gång per år kommer det fram någon till mig. Det kan vara en hotellreceptionist, en servitör eller vem som helst. Sånt är kul och barnen hajar till när någon känner igen mig, även om de ibland tycker att det är pinsamt. Jag har dock en tacksam roll, en neutral sådan, och får inte mycket skit på stan.\n\nDen mångsysslande 47-åringen har dock många järn i elden och pysslar även en del med fastigheter på fritiden. Dessutom är han ju även pappa till döttrarna Maja, 13, och Sigrid, 11. Han må med sina två vänsterfötter inte bidra med mycket på fotbollssidan men lägger trots det ner mycket av sin vardag på familjen.\n\nVad gör du egentligen när du inte har trav på dagordningen?\n\n– När jag inte kör cirka 5 000 mil med bil i tjänsten tillbringar jag mycket tid med min sambo och barnen. Vi älskar att resa. Sedan blir det mycket med huset och tomten, men jag gillar också att gymma, golfa och åka slalom, avslutar Mattias.",
    "Så drabbades djuren av extremvärmen – Klimat – Aftonbladet live": "",
    "Rekordstort intresse för grön omställning i Sverige – Klimat – Aftonbladet live": "",
    "Luleå vände och vann – hattrick av Brännström – Kort om sport – Aftonbladet live": ""
}